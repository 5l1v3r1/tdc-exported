
# 'เอกนิษฐ์'ถ่อมตัว 'ผมก็แค่เด็กคนหนึ่ง'

Published at: **2019-11-02T09:45:00+00:00**

Author: ****

Original: [เดลินิวส์](https://www.dailynews.co.th/sports/739670)


        ช้างศึก เดินเครื่อง ซ้อมต่อเนื่อง "เอกนิษฐ์" ถ่อมตัว แต่เด็กคนหนึ่ง ต้องพัฒนาต่อไป ทำใจรับแรงกดดัน
      
"ช้างศึก" ทีมฟุตบอลชาติไทย เดินหน้าเก็บตัวระยะสั้น หรือ "มินิแคมป์" โดยทีมชาติไทยชุดใหญ่ มีคิวแข่งขันฟุตบอลโลก 2022 รอบคัดเลือก โซนเอเชีย รอบ 2 กลุ่ม G นัดที่ 4-5 ไปเยือน มาเลเซีย วันที่ 14 พ.ย. และไปเยือน เวียดนาม วันที่ 19 พ.ย. อากิระ นิชิโนะ กุนซือทีมชาติไทย นำนักเตะซ้อมที่ สนามวินด์มิลล์ฟุตบอลคลับ ตั้งแต่ 31 ต.ค. และเมื่อวันที่ 2 พ.ย. ถือเป็นวันที่ 3 เปิดให้สื่อมวลชนทำข่าว 15 นาทีด้าน เอกนิษฐ์ ปัญญา กองกลาง สิงห์ เชียงราย ยูไนเต็ด ที่ยิง 1 จ่าย 1 ให้ทีมชาติไทย ในเกมล่าสุดที่เปิดบ้านชนะ สหรัฐอาหรับเอมิเรตส์(ยูเออี)  2-1 กล่าวว่า การที่ได้แชมป์ไทยลีกกับ สิงห์ เชียงราย ทำให้มั่นใจ และมุ่งมั่นขึ้น ยอมรับว่ามีความกดดันบ้างครับ แต่เป็นธรรมดาครับ ที่แฟนบอลจะคาดหวัง ส่วนตัวไม่ได้คิดมากอะไรครับ"ผมเป็นแค่เด็กคนหนึ่ง ที่ยังต้องพัฒนา และเรียนรู้จากรุ่นพี่ที่เก่งๆ อีกเยอะครับ จะพยายามมีสมาธิ และทำหน้าที่ของตัวเองให้ดีที่สุด” เอกนิษฐ์ กล่าว
