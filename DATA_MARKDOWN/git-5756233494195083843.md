
# نانوایی‌ها تا ۱۱ آبان نرخ‌نامه‌های جدید را نصب کنند/ با متخلفان برخورد می‌شود

Published at: **2019-11-01T21:31:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619292/%D9%86%D8%A7%D9%86%D9%88%D8%A7%DB%8C%DB%8C%E2%80%8C%D9%87%D8%A7-%D8%AA%D8%A7-%DB%B1%DB%B1-%D8%A2%D8%A8%D8%A7%D9%86-%D9%86%D8%B1%D8%AE%E2%80%8C%D9%86%D8%A7%D9%85%D9%87%E2%80%8C%D9%87%D8%A7%DB%8C-%D8%AC%D8%AF%DB%8C%D8%AF-%D8%B1%D8%A7-%D9%86%D8%B5%D8%A8-%DA%A9%D9%86%D9%86%D8%AF-%D8%A8%D8%A7-%D9%85%D8%AA%D8%AE%D9%84%D9%81%D8%A7%D9%86-%D8%A8%D8%B1%D8%AE%D9%88%D8%B1%D8%AF-%D9%85%DB%8C%E2%80%8C%D8%B4%D9%88%D8%AF)


        رئیس سازمان صنعت و معدن استان تهران گفت: به نانوایی‌های پایتخت فرصت داده شده تا پایان روز شنبه نرخ‌های جدید آبی و زرد را در نانوایی‌های خود نصب کنند و در صورت عدم نصب این نرخ‌نامه‌ها با آنها برخورد و جریمه می‌شوند.
      

        آفتاب‌‌نیوز :
      
یدالله صادقی با اشاره به اینکه همه نانوایی‌ها پایتخت مکلف شده‌اند که از ابتدای مهرماه 98 نرخ‌نامه جدید را در نانوایی‌ها نصب کنند، گفت: برخی از نانوایی‌ها علیرغم گذشت بیش از یک ماه از اعلام نرخ‌‌های جدید هنوز نرخ‌نامه جدید (زرد و آبی) را از اتاق اصناف تهران دریافت نکرده‌ و آن را نصب نکرده‌اند.
رئیس سازمان صنعت و معدن استان تهران افزود: بنابراین به این نانوایی‌ها فرصت داده شده تا حداکثر تا روز شنبه 11 آبا ماه 98 نرخ‌نامه‌های جدید را از اتاق اصناف تهران دریافت و آن را در نانوایی‌ها برای رویت مشتریان نصب کنند.
وی اظهار داشت: در این نرخ‌نامه‌ها که در دو رنگ آبی و زرد تهیه شده مشخصاتی نان از قبیل وزن چانه و نرخ نان ( آزاد پز و دولتی پز) قید شده است.
صادقی بیان داشت: نرخ نامه زرد رنگ نرخ نان نانوایی‌هایی که آرد دولتی دریافت می‌کنند و نرخ نامه آبی رنگ نرخ نان نانوایی‌هایی که آرد آزاد دریافت می‌کنند و به عبارتی آزاد پز هستند را مشخص می‌کند.
