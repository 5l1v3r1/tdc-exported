
# 
        نقض گسترده آتش‌بس از سوی مزدوران عربستان در الحدیده
      

Published at: **2019-11-03T17:49:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637875/%D9%86%D9%82%D8%B6-%DA%AF%D8%B3%D8%AA%D8%B1%D8%AF%D9%87-%D8%A2%D8%AA%D8%B4%E2%80%8C%D8%A8%D8%B3-%D8%A7%D8%B2-%D8%B3%D9%88%DB%8C-%D9%85%D8%B2%D8%AF%D9%88%D8%B1%D8%A7%D9%86-%D8%B9%D8%B1%D8%A8%D8%B3%D8%AA%D8%A7%D9%86-%D8%AF%D8%B1-%D8%A7%D9%84%D8%AD%D8%AF%DB%8C%D8%AF%D9%87)

به گزارش بولتن نیوز، مزدوران ائتلاف متجاوز سعودی امروز یکشنبه به نقض آتش‌بس در استان الحدیده ادامه داده و مناطق مختلف بخش حیس را هدف حملات خود قرار دادند.
نیروهای ارتش و کمیته‌های مردمی یمن تلاش مزدوران ائتلاف متجاوز سعودی برای پیشروی در شرق التحیتا در الحدیده را به شکست کشانده و مواضع آنها را با سلاح‌های سنگین و متوسط گلوله باران کردند.
نیروهای یمنی تلاش مزدوران ائتلاف متجاوز سعودی برای پیشروی در "بیرباشا" واقع در تعز را خنثی کرده و خسارت‌های سنگینی به آنها وارد ساختند.
عربستان سعودی از کشته شدن 4 نظامی خود در مرز با یمن خبر داد.
عربستان سعودی از ششم فروردین 94 با تشکیل ائتلافی متجاوز از رژیم‌های مرتجع عربی، جنگی ویرانگر را علیه یمن با هدف تسلیم کردن مردم این کشور در برابر سیاست‌های خود و جلوگیری از تشکیل دولت مستقل و غیروابسته به خود آغاز کرده است که این حملات هیچ نتیجه‌ای به‌جز قربانی شدن میلیون‌ها انسان بیگناه و ویران شدن زیرساخت‌های حیاتی یمن نداشته است.
انتهای پیام/
