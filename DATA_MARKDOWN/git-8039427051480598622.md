
# ఫ్లాష్‌ సేల్స్‌ ఎందుకు?

Published at: **2019-11-03T23:55:11+00:00**

Author: ****

Original: [Andhrajyothy](https://www.andhrajyothy.com/artical?SID=945515)

ADVT

        ఫోన్‌ తయారీ కంపెనీలు ఫ్లాష్‌ సేల్స్‌ ఎందుకు నిర్వహిస్తాయి? దాని బదులు నేరుగా అమ్మొచ్చు కదా?
      

        కరుణాకర్‌
      
దీనికి అనేక కారణాలు ఉన్నాయి. అన్నిటికన్నా మొదటిది కేవలం కొద్ది సేపు మాత్రమే లభిస్తుంది అని చెబితే ఆ వస్తువు పట్ల ఒక ప్రత్యేకమైన క్రేజ్‌ ఏర్పడుతుంది. ఆ కారణం చేత చాలా తక్కువ సమయంలో ఎక్కువ
అమ్మకాలు జరుగుతాయి. అది ఎల్లప్పుడూ లభించే వస్తువు అనే భావన వినియోగదారుల్లో కలిగితే ఇవాళ కాకపోతే రేపు కొనవచ్చు అనే ఆలోచన వస్తుంది. దాంతో వేరే ఫోన్‌ తయారీ కంపెనీలు రేపు ఏదైనా కొత్త మోడల్‌ విడుదల చేస్తే కస్టమర్ల దృష్టి తమ ఫోన్‌ మోడల్‌ నుంచి అటు వైపు మళ్ళుతుంది. అలా మళ్లే లోపు వారిచేత ఫోన్‌ కొనిపించాలి అనే ఆలోచనతో ఫోన్‌ తయారీ కంపెనీలు ఇలా ఫ్లాష్‌ సేల్స్‌ వైపు మొగ్గు చూపిస్తుంటాయి. మరికొన్ని సందర్భాల్లో డిమాండ్‌కి తగ్గట్లు తమ దగ్గర తగినన్ని ఫోన్లు సిద్ధంగా లేనప్పుడు ఇలా అందుబాటులో ఉన్న కొద్ది మొత్తం ఫోన్లతో ఫ్లాష్‌ సేల్స్‌ జరుపుతాయి.
