
# У Краматорську затримали колишнього учасника «ДНР»

Published at: **2019-11-02T14:43:00+00:00**

Author: ****

Original: [ZIK.UA](https://zik.ua/news/2019/11/02/u_kramatorsku_zatrymaly_kolyshnogo_uchasnyka_dnr_1682265)


        У Краматорську Донецької області затримали 36-річного чоловіка, який служив у незаконних збройних формувань так званої «Донецької народної республіки».
      
Про це повідомляє пресслужба МВС.
Правоохоронці з’ясували, що 36-річний українець у червні 2014 року, вирішив добровільно піти на службу до збройних угруповань.
«Завдання російських кураторів сумлінно виконував на блокпостах в м. Краматорськ Донецької області, де, зі слів затриманого, виконував завдання щодо перевірки документів громадян та огляду транспортних засобів», – йдеться у повідомленні.
Зазначається, що за вказаний злочин за ч. 2 ст. 260 ККУ («створення не передбачених законами України збройних формувань або участь у їх діяльності») чоловікові загрожує покарання у вигляді позбавлення волі на строк від трьох до восьми років з конфіскацією майна або без такої.
Нагадаємо, в Луганській області оголошено у розшук особу, яка підозрюється у діяльності терористичної організації «ЛНР».
