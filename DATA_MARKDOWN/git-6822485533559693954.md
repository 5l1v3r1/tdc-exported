
# تصویب کلیات لایحه اصلاح قانون سیاست‌های اصل۴۴

Published at: **2019-11-03T10:58:00+00:00**

Author: ****

Original: [جامعه خبری تحلیلی الف](https://www.alef.ir/news/3980812071.html)

نمایندگان مجلس کلیات لایحه اصلاح قانون اجرای سیاست های کلی اصل ۴۴ قانون اساسی را به تصویب رساندند.
به گزارش مهر، در جلسه علنی روز یکشنبه مجلس شورای اسلامی بررسی کلیات لایحه اصلاح مواد ۱، ۷ و ۳۰ قانون اجرای سیاست های کلی اصل ۴۴ قانون اساسی در دستور کار قرار گرفت.
این لایحه در مورد درگاههای ملی مجوزهای کشور، درگاههای تخصصی کسب و کار، مراجع صادرکننده مجوز، ترکیب اعضای هیئت مقررات زدایی و بهبود محیط کسب و کار در وزارت اقتصاد، وظایف و اختیارات این هیئت و دبیرخانه هیئت است.
نمایندگان با ۱۸۰ رای موافق، ۱۰ رای مخالف، ۹ رای ممتنع از مجموع ۲۰۳ نماینده حاضر در مجلس کلیات این لایحه را به تصویب رساندند.
