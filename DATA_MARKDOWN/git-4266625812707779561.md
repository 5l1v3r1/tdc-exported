
# Інформатор у справі про імпічмент Трампа готовий відповісти на запитання республіканців

Published at: **2019-11-03T22:16:00+00:00**

Author: ****

Original: [ZIK.UA](https://zik.ua/news/2019/11/03/informator_u_spravi_pro_impichment_trampa_gotovyy_vidpovisty_na_zapytannya_1682765)


        Представник розвідки США, чия скарга призвела до розслідування у справі про імпічмент Палатою представників проти президента Дональда Трампа, погодився відповісти на письмові запитання республіканців.
      
Про це повідомляє Радіо Свобода.
Як повідомив у Tвіттері адвокат розвідника Марк Заїд 3 листопада, представники інформатора передали відповідну пропозицію голові комітету з розвідки Палати представників Конгресу США, республіканцю Девіну Нуньєсу.
Повідомляється, що інформатор свідчитиме «під присягою», але не буде відповідати на запитання особистого характеру, що може загрожувати як його, так і безпеці членів його родини, вказав адвокат.
Інформатор, співробітник спецслужб США, подав анонімну скаргу про те, що президент і його оточення тиснули на українську владу під час телефонної розмови 25 липня, домагаючись матеріалів, які компрометують Джо Байдена, ексвіцепрезидента, ймовірного головного конкурента Дональда Трампа на виборах 2020 року.
Нагадаємо, президент США Дональд Трамп заявив, що інформатор, чиї повідомлення призвели до запуску процедури імпічменту, має розкрити себе.
