
# Sorprese a rubare due donne biellesi tentano la fuga: bloccate dai Carabinieri

Published at: **2019-11-07T09:20:02+00:00**

Author: ****

Original: [LaProvinciaDiBiella.it](https://laprovinciadibiella.it/cronaca/sorprese-a-rubare-due-donne-biellesi-tentano-la-fuga-bloccate-dai-carabinieri)

Tentano di rubare dei capi di abbigliamento per bambini ma vengono fermate dai Carabinieri della sezione Radiomobile di Biella.
Nella tarda mattinata di ieri, mercoledì 6 novembre, due donne, di 19 e 44 anni residenti a Biella, si sono recate in un noto negozio di abbigliamento per bambini nei pressi di Gaglianico e hanno cercato di rubare degli abiti per un valore di circa 200 euro.
Tuttavia i responsabile del negozio, probabilmente insospettiti dal modo di fare delle due clienti, le hanno colte sul fatto smascherando il tentativo di furto. Le ladre, però, non si sono perse d’animo, hanno gettato a terra gli abiti e si sono precipitate fuori dal negozio dove ad attenderle, per loro sfortuna, c’era già una pattuglia dei Carabinieri.
Le due donne state state accompagnate presso il Comando Carabinieri di Biella e denunciate per tentato furto.
