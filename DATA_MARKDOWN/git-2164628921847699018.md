
# Хмельницька облдержадміністрація придбала позашляховик вартістю майже мільйон гривень

Published at: **2019-11-05T17:27:00+00:00**

Author: ****

Original: [PRESS-ЦЕНТР](http://press-centr.com/ua/news/42657_Khmelnitska-oblderzhadministratsiya-pridbala-pozashlyakhovik-vartistyu-mayzhe-milyon-hriven)


        Хмельницька ОДА за результатами тендеру замовила ПП "Торговий дім "Євромоторс" легковий автомобіль за 890 тис. грн - повнопривідний позашляховик Skoda Kodiaq.
      
Про це 4 листопада повідомило Depo.Хмельницький з посиланням на інформацію в системі "Прозорро".
Автомобіль оснащений автоматичною коробкою передач, системою круїз-контролю і обмежувачем швидкості, бортовим кольоровим комп’ютером "MAXI DOT" з 3D налаштуванням, двозонною системою кондиціювання з електрорегулюванням, підігрівом передніх сидінь з незалежним регулюванням, оббивкою сидінь Suedia, навігаційною системою AMUDSEN, з’єднанням Apple, голосовим керування + ICC.
На торгах єдиним конкурентом переможця було ТОВ "Союз Автомотів" Олени Гратій, чия пропозиція була вищою – 891 тисяч грн. Очікувана вартість склала 900 тисяч грн.
Нагадаємо, 28 жовтня Кабмін погодив призначення нового очільника Хмельниччини. Відтак, цілком імовірно, що на новенькій "Шкоді" їздитиме уже невдовзі Дмитро Габінет. 

        Фото Depo. Хмельницький
      
