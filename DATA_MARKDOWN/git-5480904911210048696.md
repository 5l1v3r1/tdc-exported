
# Karolína Plíšková se utká s Halepovou o semifinále v Šen-čenu

Published at: **2019-11-01T01:02:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/karolina-pliskova-se-utka-s-halepovou-o-semifinale-v-sen-cenu/1815796?utm_source=rss&utm_medium=feed)

Šen-čen (Čína) - Karolína Plíšková se dnes na Turnaji mistryň utká v přímém souboji se Simonou Halepovou o druhé postupové místo z Fialové skupiny. Jejich duel v Šen-čenu začne nejdříve ve 13:00 SEČ, předtím proti sobě nastoupí už jistá semifinalistka a obhájkyně titulu Elina Svitolinová z Ukrajiny a Američanka Sofia Keninová, náhradnice za zraněnou Kanaďanku Biancu Andreescuovou.
Plíšková se s Halepovou utká pojedenácté v kariéře, v dosavadní bilanci vzájemných zápasů vede Rumunka 7:3. Poslední duel v Miami letos vyhrála česká tenistka. Na Turnaji mistryň se utkají poprvé, přestože na závěrečné akci sezony už v minulosti třikrát startovaly zároveň.
Svitolinová má už nyní jisté, že se v semifinále utká se Švýcarkou Belindou Bencicovou. Na vítězku duelu Plíškové s Halepovou čeká světová jednička Ashleigh Bartyová z Austrálie.
