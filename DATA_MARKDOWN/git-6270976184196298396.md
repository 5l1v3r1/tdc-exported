
# Українські школярі вибороли медалі на міжнародному конкурсі наукових проектів у Бразилії

Published at: **2019-11-03T09:56:46+00:00**

Author: **Богдан Петришин**

Original: [Рубрика](https://rubryka.com/2019/11/03/ukrayinski-shkolyari-vyboroly-medali-na-mizhnarodnomu-konkursi-naukovyh-proektiv-u-brazyliyi/)


        
          Представники Малої академії наук України Ольга Харасахал та Дмитро Соломянюк вибороли нагороди на Міжнародному конкурсі наукових проєктів Mostratec-2019, який відбувся у Бразилії.
        
      
Про це повідомляє прес-служба Міністерства освіти і науки України.
Так, “золото” виборола Харасахал, яка запропонувала метод виявлення метастаз на ранніх стадіях онкозахворювань. Він уже два роки успішно застосовується у Маріупольському онкодиспансері.
“Бронзу” на конкурсі здобув Соломянюк за унікальний метод боротьби із пластиковими відходами та сміттєзвалищами, який допомагає вирішити екологічні виклики нашої планети.
“Це дуже важливо, що українська молодь мала можливість показувати свої відкриття на міжнародній арені. Щороку сотні дітей стають освітніми дипломатами України і їхні перемоги допомагають по-іншому відкрити нашу державну освіту”, – зазначив заступник директора МАН Євген Кудрявець.
Раніше повідомлялося, що українські школярі увійшли до ТОП-10 всесвітньої олімпіади з робототехніки з роботом, який очищує океан від пластику.
