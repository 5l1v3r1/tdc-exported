
# اسکاتلندی‌ها با برگزاری تظاهرات خواستار جدایی از انگلیس شدند

Published at: **2019-11-02T22:05:00+00:00**

Author: ****

Original: [جامعه خبری تحلیلی الف](https://www.alef.ir/news/3980811205.html)

 هزاران نفر از شهروندان اسکاتلند با هدف استقلال از انگلیس دست به راهپیمایی اعتراضی در خیابان‌های گلاسکو، مرکز اسکاتلند زدند.
به گزارش مهر به نقل از دویچه وله، حدود ۲۰ هزار نفر از شهروندان اسکاتلندی در خیابان‌های گلاسکو، مرکز این منطقه دست به اعتراض زدند.
گفته شده این اعتراضات با هدف درخواست برای استقلال اسکاتلند از انگلیس برگزار شده است.
«نیکلا فرگوسن استرجن»، رهبر حزب ملی اسکاتلند نیز در میان معترضان برای جدایی از انگلیس حضور داشت.
رهبر حزب ملی اسکاتلند با انتشار بیانیه‌ای دست یابی این منطقه به استقلال را موضوعی بسیار محتمل در آینده نزدیک عنوان کرد.
استرجن همچنین روز جمعه و یک روز قبل از این اعتراضات، خواستار برگزاری همه پرسی جدایی از انگلیس شده بود.
در حال حاضر اسکاتلند یکی از چهار منطقه تشکیل دهنده بریتانیا به شمار می‌رود، اما به مانند ایرلند شمالی درخواست‌های استقلال از لندن در این منطقه نیز بسیار زیاد است.
