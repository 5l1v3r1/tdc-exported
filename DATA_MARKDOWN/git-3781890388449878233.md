
# ผู้ตรวจฯเปิดรับ''เรื่องเดือดร้อน''จากประชาชน

Published at: **2019-11-04T00:00:00+00:00**

Author: ****

Original: [เดลินิวส์](https://www.dailynews.co.th/politics/739592)


        ผู้ตรวจการแผ่นดินเปิดช่องทางรับเรื่องร้องทุกข์ ไม่เป็นธรรม ความเดือดร้อนจากการละเลย หรือการปฏิบัติหน้าที่นอกเหนืออำนาจหน้าที่ตามกฎหมายของหน่วยงานของรัฐ หรือเจ้าหน้าที่ของรัฐ
      
''ผู้ตรวจการแผ่นดิน''ของประเทศไทยได้รับการสถาปนาขึ้นเป็นครั้งแรกตามบทบัญญัติของรัฐธรรมนูญแห่งราชอาณาจักรไทย พุทธศักราช 2540 โดยใช้ชื่อว่า “ผู้ตรวจการแผ่นดินของรัฐสภา" ทำหน้าที่ในการตรวจสอบการใช้อำนาจรัฐ โดยได้มีพระบรมราชโองการโปรดเกล้าฯ แต่งตั้งให้ นายพิเชต สุนทรพิพิธ เป็นผู้ตรวจการแผ่นดินของรัฐสภาคนแรก เมื่อวันที่ 1 เมษายน 2543 และมีการจัดตั้งสำนักงานผู้ตรวจการแผ่นดินของรัฐสภาขึ้น เมื่อวันที่ 12 เมษายน 2543
แม้ต่อมาจะได้มีการประกาศใช้รัฐธรรมนูญแห่งราชอาณาจักรไทย พุทธศักราช 2550 ขึ้นแทนฉบับเดิม องค์กรนี้ยังได้รับการบัญญัติให้ทำหน้าที่ดังกล่าวต่อไป แต่ได้มีการเปลี่ยนชื่อจาก "ผู้ตรวจการแผ่นดินของรัฐสภา"เป็น "ผู้ตรวจการแผ่นดิน" และต่อเนื่องจนถึงรัฐธรรมนูญแห่งราชอาณาจักรไทยพุทธศักราช 2560 ปัจจุบันมีผู้ตรวจการแผ่นดินทั้งหมด 3 คน ประกอบด้วย พลเอก วิทวัส รชตะนันทน์ ประธานผู้ตรวจการแผ่นดิน นายบูรณ์ ฐาปนดุลย์ ผู้ตรวจการแผ่นดิน และนายสมศักดิ์ สุวรรณสุจริต ผู้ตรวจการแผ่นดิน โดยมีนายรักษเกชา แฉ่ฉาย ดำรงตำแหน่ง เลขาธิการสำนักงานผู้ตรวจการแผ่นดิน
หากท่านได้รับความเดือดร้อนหรือความไม่เป็นธรรมจากการไม่ปฏิบัติตามกฎหมาย หรือนอกเหนืออำนาจหน้าที่ตามกฎหมายของหน่วยงานของรัฐ หรือเจ้าหน้าที่ของรัฐ หรือหน่วยงานของรัฐยังมิได้ปฏิบัติหน้าที่ให้ครบถ้วนตามหมวด 5 หน้าที่ของรัฐ ตามรัฐธรรมนูญ หรือมีกฎหมาย กฎ ข้อบังคับ ระเบียบ คำสั่ง หรือขั้นตอนปฏิบัติงานใดๆ ที่ก่อให้เกิดความเดือดร้อน หรือไม่เป็นธรรมแก่ประชาชน หรือเป็นภาระแก่ประชาชนโดยไม่จำเป็น หรือเกินสมควรแก่เหตุ สามารถแจ้งหรือร้องเรียนได้ที่ ผู้ตรวจการแผ่นดิน - ทางโทรศัพท์ สายด่วน 1676 (โทรฟรีทั่วประเทศ) - ทางโทรสาร หมายเลข 0 2143 8341 - ผ่านโมบายแอปพลิเคชัน "ผู้ตรวจการแผ่นดิน" ผ่านทาง App Store หรือ Play Store หรือสแกน OR Code แอปพลิเคชันผู้ตรวจการแผ่นดิน - ผ่านเว็บไซต์ของสำนักงานผู้ตรวจการแผ่นดิน www.ombudsman.go.th - ส่งทางไปรษณีย์ไปยัง สำนักงานผู้ตรวจการแผ่นดิน ศูนย์ราชการเฉลิมพระเกียรติฯ อาคารรัฐประศาสนภักดี ชั้น 5 ถนนแจ้งวัฒนะ แขวงทุ่งสองห้อง เขตหลักสี่ กรุงเทพฯ10210 หรือ ตู้ ปณ.333 ปณฝ.ศูนย์ราชการเฉลิมพระเกียรติ กรุงเทพฯ 10215 - ส่งด้วยตนเอง ณ สำนักงานผู้ตรวจการแผ่นดิน ศูนย์ราชการเฉลิมพระเกียรติฯ อาคารรัฐประศาสนภักดี ชั้น 5 ถนนแจ้งวัฒนะ แขวงทุ่งสองห้อง เขตหลักสี่ กรุงเทพฯ - แจ้งต่อพนักงานเจ้าหน้าที่ในขณะปฏิบัติหน้าที่- มอบหรือส่งโดยบุคคลหรือองค์กรหรือหน่วยงานของรัฐ
 สำหรับผู้ที่ไม่ได้รับความเป็นธรรมจากเจ้าหน้าที่หรือหน่วยงานของรัฐ สามารถใช้สิทธิร้องเรียนโดยสแกนคิวอาร์โค้ด หรือคลิ๊กที่ https://play.google.com/store/apps/details?id=com.omb_complain ทั้งนี้ไม่เพียงเพื่อตัวท่านแต่เพื่อส่วนรวม
