
# Roma, cartoline da san pietro: due materassi con vista cupolone - non li usano i clochard ma...

Published at: **2019-11-06T15:01:00+00:00**

Author: ****

Original: [DAGOSPIA](https://www.dagospia.com/rubrica-29/cronache/pisolino-vista-roma-sono-comparsi-due-materassi-piazza-218238.htm)


        UN PISOLINO CON VISTA - A ROMA SONO COMPARSI DUE MATERASSI IN PIAZZA DI SANTA MARIA DELLE FORNACI, CON PANORAMA MOZZAFIATO SUL CUPOLONE: NON SONO USATI DAI CLOCHARD CHE AFFOLLANO LE VIE INTORNO A PIAZZA SAN PIETRO, MA SI TROVANO DI FRONTE A DEI CASSONETTI - CHI CE LI HA MESSI? SI TRATTA DI UN ROMANTICONE O DI UN INCIVILE?
      

        Marco Pasqua per www.ilmessaggero.it
      
Un mese fa, era spuntato un materasso in cielo, davanti al Colosseo. Nessuno speciale effetto ottico, ma il risultato del solito comportamento irrispettoso verso questa città di chi aveva appoggiato quel rifiuto su un cartello stradale. Stavolta, la vista con degrado non è sul Colosseo ma bensì su San Pietro: ecco due materassi, appoggiati sulle grate di un garage, in piazza di Santa Maria delle Fornaci.
Non sembrano essere usati dai clochard che pure stazionano intorno al Vaticano, ma sono piazzati di fronte a dei cassonetti (anche questi stracolmi). Qualcuno li nota e passa oltre (ormai sembra esserci anche una pericolosa assuefazione al degrado), altri li immortalano in qualche scatto. Il risultato è sempre lo stesso: una cartolina dalla Capitale d'Italia deturpata dal degrado (e dall'inciviltà).
