
# Prešli magičnu granicu: Milioneri iz Novog Sada

Published at: **2019-11-06T14:55:24+00:00**

Author: **Darko**

Original: [Sportska centrala](https://www.sportskacentrala.com/2019/11/06/presli-magicnu-granicu-milioneri-iz-novog-sada/)

Basketaši Novog Sada prvi su tim u istoriji basketa 3×3 koji je prešao granicu od milion dolara, zahvaljujući zaradama na turnirima.
Novi Sad je u nedelju po četvrti put postao pobednik FIBA Svetskog tura, a trijumf na turniru u japanskoj Uconomiju doneo im je ček na 50.000 dolara. Sa tim iznosom, Novosađani su prešli magičnu granicu od milion dolara, objavila je FIBA.
Dušan Domović Bulut i ekipa su samo ove godine zaradili 279.000 dolara, zahvaljujući osvajanju dva Mastersa, četiri čelendžera i finala Svetskog tura. Oni su po zaradi na drugom mestu u 2019. godini, a prvu poziciju zauzimaju njihovi sugrađani, ekipa Limana koja je tokom ove godine od turnira zaradila 294.000 dolara.
FIBA je u 2019. godini nagradni fond za turnire u basketu 3×3 povećala sa 1.4 miliona na 2.1 milion dolara, a od te cifre više od pola miliona „zelenih novčanica“ stiže u Novi Sad.
