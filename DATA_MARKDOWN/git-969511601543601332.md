
# Noul ministru al Agriculturii nu vrea aprozare cu produse româneşti

Published at: **2019-11-07T00:00:00+00:00**

Author: **Florentina Niţu**

Original: [BusinessMagazin](https://www.businessmagazin.ro/actualitate/noul-ministru-al-agriculturii-nu-vrea-aprozare-cu-produse-romanesti-18551136)

​Casa de Comerţ Agroalimentar Unirea, un proiect iniţiat de Petre Daea, fostul ministru al Agriculturii, ce urma a fi un lanţ de magazine cu produse româneşti, nu este susţinut de noul ministru de resort, Adrian Oros, deoarece „nu este serios şi nu are impact economic şi social”. Până în prezent au fost deschise două magazine, unul în Sibiu şi unul în Bucureşti.
„Eu nu am fost de acord cu acest proiect nici cât eram în Comisia pentru Agricultură (vicepreşedinte – n.red.), nu mi se pare un lucru serios, care poate rezolva o problemă. Explicaţia a fost că prin aceste magazine se vor promova produsele locale şi tradiţionale. Produsele locale trebuie promovate în locul în care se produc, iar cele tradiţionale în alt loc. Nu mi se pare că a avut un impact economic şi social”, a spus Adrian Oros, ministrul Agriculturii, în cadrul unei conferinţe de presă.

        
          Noul ministru al Agriculturii nu vrea aprozare cu produse româneşti
        
      
