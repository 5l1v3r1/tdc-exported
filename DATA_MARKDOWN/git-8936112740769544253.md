
# Trener nie podjął rozmów z Bayernem. Rosną akcje Wengera

Published at: **2019-11-06T14:10:00+00:00**

Author: ****

Original: [TVN24](https://eurosport.tvn24.pl/pilka-nozna,105/bayern-szuka-trenera-ralf-rangnick-odmowil-bawarskiemu-klubowi-arsene-wenger-faworytem-bundesliga,983380.html)


        
          Mecze ligi niemieckiej można oglądać na kanałach ELEVEN SPORTS w player.pl
        
      
Kovac stracił pracę po kompromitującej porażce 1:5 z Eintrachtem Frankfurt. Kosztowała ona Bayern spadek na czwarte miejsce w Bundeslidze. Po 10 kolejkach strata do prowadzącej Borussii Moenchengladbach wzrosła do czterech punktów.
Działacze Bayernu dają sobie czas na znalezienie następcy Chorwata do 23 listopada i ligowego meczu z Fortuną Duesseldorf. Poszukiwania nie są łatwe. Na początku tygodnia odmówił im trener PSG Thomas Tuchel.
- Mam kontrakt w Paryżu i nie myślę o pracy w innym klubie – oświadczył 46-latek.
W środę okazało się, że z listy potencjalnych kandydatów trzeba też skreślić Rangnicka - byłego szkoleniowca Hoffenheim, Schalke 04 i RB Lipsk.
- Nie, Ralf nie jest dostępny. Nie wierzymy, że jest on osobą, której obecnie Bayern poszukuje. Dlatego konkretne rozmowy w tej sprawie nie mają sensu – powiedział dziennikowi "Bild" agent 61-letniego Rangnicka, Marc Kosicke.
Wcześniej przenosiny do Monachium wykluczył obecny szkoleniowiec Ajaksu Erik ten Hag.
 
W tej sytuacji faworytem mediów staje się Arsene Wenger, który niedawno w rozmowie z beIN Sport stwierdził, że "tęskni na intensywnością prowadzenia drużyny na najwyższym poziomie".
"Oczywiście, że byłbym zainteresowany ofertą Bayernu" - cytował Francuza we wtorek brytyjski dziennik "The Sun". Na giełdzie nazwisk wymienia się jeszcze Jose Mourinho i Massimiliano Allegriego.
Tymczasowym trenerem Bayernu został Hans-Dieter Flick. W środę Bayern rozegra u siebie mecz Ligi Mistrzów z Olympiakosem Pireus, a 9 listopada zmierzy się w Monachium w ligowym hicie z Borussią Dortmund.
 
Autor: br / Źródło: Eurosport
