
# Η ΕΛ.ΑΣ. φοβάται «αντίποινα» για τις εκκενώσεις καταλήψεων

Published at: ****

Author: ****

Original: [CNN.gr](https://www.cnn.gr/news/ellada/story/196130/h-el-as-fovatai-antipoina-gia-tis-ekkenoseis-katalipseon)

Μίνα Καραμήτρου, CNN Greece 08:18 , 04 November 2019
Οι δράστες επιτέθηκαν στην πρόσοψη του υποκαταστήματος, προκαλώντας ζημιές στον υαλοπίνακα, ενώ με βαριοπούλες έσπασαν και το ΑΤΜ,  που ήταν τοποθετημένο στην είσοδο του υποκαταστήματος.
Οι κινήσεις τους έχουν καταγραφεί από τις κάμερες ασφαλείας της τράπεζας, όπου έχει αποτυπωθεί η δράση τουλάχιστον πέντε ατόμων με μαύρα ρούχα και κουκούλες να προκαλούν φθορές στην είσοδο του συγκεκριμένου κτηρίου.
Την ίδια ώρα, ανησυχία προκαλεί κείμενο που ανέβασαν αντιεξουσιαστές σε γνωστό σάιτ του χώρου και στο οποίο αναφέρεται ότι: «η απάντηση στην κρατική βία είναι η βία, η ανακατάληψη των εκκενωμένων καταλήψεων είναι μία από τις προτεραιότητές μας και οι επιθέσεις θα συνεχιστούν μέχρι οι μπάτσοι να φύγουν από τις γειτονιές μας».
Οι Αρχές, πάντως, εκτιμούν ότι μετά το πρώτο «μούδιασμα» από την αιφνιδιαστική επιχείρηση της ΕΛ.ΑΣ. για την εκκένωση της κατάληψης στην οδό Μαυρομματαίων, αντιεξουσιαστικές ομάδες θα επιχειρήσουν να αντιδράσουν με καταδρομικές επιθέσεις, κυρίως περιφερειακά της Αθήνας. Βασικός στόχος τους, αστυνομικά κτήρια, αλλά ακόμη και αστυνομικοί.
Το γεγονός, μάλιστα, ότι βρισκόμαστε μόλις λίγες ημέρες πριν από την επέτειο του Πολυτεχνείου, εντείνει την ανησυχία των Αρχών, που έχουν δώσει εντολές για αυξημένα μέτρα αυτοπροστασία των αστυνομικών, αλλά και αυξημένες περιπολίες.

        Διαβάστε επίσης
      
