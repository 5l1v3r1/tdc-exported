
# Тревожни новини за състоянието на Стефан Данаилов

Published at: **2019-11-07T10:35:00+00:00**

Author: ****

Original: [Blitz.bg](https://blitz.bg/obshtestvo/trevozhni-novini-za-sstoyanieto-na-stefan-danailov_news707881.html)

https://blitz.bg/obshtestvo/trevozhni-novini-za-sstoyanieto-na-stefan-danailov_news707881.html Blitz.bg

        Голяма метастаза в лимфен възел в областта на белия дроб е причината за тежкото състояние на Стефан Данаилов, който се бори за живота си в реанимацията на Военномедицинска академия (ВМС), съобщава в. Монитор.
      
Дихателната недостатъчност, заради която се е наложило да му бъде направена трахеотомия и да бъде поставен на апаратно дишане, затруднява и сърдечната и бъбречната дейност на актьора. Метастазата е открита още при приемането на 76-годишния Стефан Данаилов във ВМА.

        
          Вежди Рашидов с притеснителни новини за състоянието на Стефан Данаилов
        
      
През 2013 г. Мастера бе диагностициран с Неходжкинов лимфом - заболяване, при което злокачествените клетки се образуват в лимфната система. Тогава засегнатият лимфен възел е в коремната област, но въпреки лечението сега медиците са открили голямо образувание в областта на белия дроб.

        
          Нинова с болка и тревога сподели какво се случва със Стефан Данаилов
        
      
Посещенията при актьора са строго забранени, защото имунната му система практически не функционира. Лекарите отказват да предоставят информация освен на най-близките му - племенницата му Росица Обрешкова и доведения му син Росен Цанков.
