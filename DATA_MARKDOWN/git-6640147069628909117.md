
# Funko: ecco la lineup delle figure dedicate a Star Wars: L’ascesa di Skywalker

Published at: **2019-11-07T10:40:00+00:00**

Author: **Mabelle Sasso**

Original: [Tom&#39;s Hardware](https://www.tomshw.it/culturapop/funko-ecco-la-lineup-delle-figure-dedicate-a-star-wars-lascesa-di-skywalker/)

A distanza di poco più di un mese dall’arrivo nelle sale di Star Wars: L’ascesa di Skywalker ecco che fanno la loro comparsa tutte le novità Funko legate all’attesissimo capitolo finale della saga cinematografica.
Funko realizzerà diversi personaggi tratti da Episodio IX con le sue linee Funko Pop! e Mystery Minis. I fan potranno quindi trovare i loro personaggi preferiti riprodotti nei due tipi di vinyl figure, tuttavia, per accaparrarsi alcuni personaggi sarà necessario un po’ di impegno, perché Funko distribuirà alcune serie soltanto presso alcune catene di negozi statunitensi, come Walmart, Target e Gamestop.
La linea Mystery Minis presenterà diversi personaggi della saga, per un totale di 18 soggetti e sarà distribuita presso Walmart, Target e GameStop e a seconda del negozio saranno inclusi alcuni personaggi esclusivi.
Knight of Ren (Arm Cannon), Knight of Ren (Heavy Blade), Rey, Poe Dameron, Finn, Kylo Ren, Lando Calrissian, D-O, General Pryde, Sith Trooper, Jannah, Knight of Ren (Club).
Knight of Ren (Sythe) Knight of Ren (Heavy Blade), Rey, Poe Dameron, Finn, Sith Jet Trooper, Lando Calrissian, Zorii Bliss, General Pryde, hooded Kylo Ren, First Order Jet Trooper, Knight of Ren (Blaster Rifle).
Knight of Ren (Scythe), Knight of Ren (Cannon), Rey, Poe Dameron, Kylo Ren, Sith Jet Trooper, Lando Calrissian, Zorii Bliss, D-O, Knight of Ren (Axe), Mon Calamari, Rose.
Collezionisti di Pop! preparatevi, perché saranno molti i modelli di vinyl figure di questa prima ondata dedicata a Episodio IX. Anche in questo caso per entrare in possesso di alcuni personaggi particolari bisognerà armarsi di molta pazienza, perché come nel caso delle Mystery Minis si tratterà di esclusive di alcune catene statunitensi.Le esclusive saranno disponibili presso Hot Topic, Walmart, FYE, GameStop, Books-A-Million e Barnes and Noble.
Per quel che riguarda le figure che invece saranno in commercio regolarmente avremo i Cavalieri di Ren con finitura ematite cromata, un Pop! con luci di Kylo Ren, Kylo Ren in versione 10’’ super sized, Dark Rey e C-3PO finitura dorata metallica con occhi rossi.
