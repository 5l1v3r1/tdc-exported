
# 5 Yıldızlı Otelde Bir Hafta Konaklayan 4 Kişilik Aile Ne Kadar Vergi Ödeyecek?

Published at: **2019-11-04T13:18:32+00:00**

Author: **Yasin Arslan**

Original: [Onedio](https://onedio.com/haber/5-yildizli-otelde-bir-hafta-konaklayan-4-kisilik-aile-ne-kadar-vergi-odeyecek-888727)

Milliyet gazetesinden Mithat Yurdakul'un haberine göre, düzenlemenin TBMM Genel Kurulu'nda da kabul edilerek yasalaşması halinde; otel, motel, tatil köyü, pansiyon gibi tesisler ile dağ ve yayla evi gibi kırsal turizm tesislerinde verilen geceleme hizmeti konaklama vergisine tabi olacak. Konaklama Vergisi, kişi başına gecelik hesaplanacak.
Düzenlemeye göre, kişi başına gecelik konaklama vergisi 5 yıldızlı otel ve tatil köyleri için 18 lira, 4 yıldızlı otel ve tatil köyleri için 12 lira, 3 yıldızlı oteller ve belediye belgeli konaklama tesisleri için 9 lira, 2 ve bir yıldızlı oteller, pansiyon, motel, apart otel ve kampingler için 6 lira, butik oteller ve özel konaklama tesisleri için 18 lira olacak.
Böylece 4 kişilik bir ailenin 5 yıldızlı bir tatil köyündeki bir haftalık tatili (7 gece) üzerinden 504 lira vergi alınmış olacak.
