
# UniCredit Bank v ČR a SR stoupl zisk o šest pct na 7,25 mld. Kč

Published at: **2019-11-07T09:53:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/unicredit-bank-v-cr-a-sr-stoupl-zisk-o-sest-pct-na-7-25-mld-kc/1818222?utm_source=rss&utm_medium=feed)

Praha - Česká a slovenská UniCredit Bank vykázala za letošní tři čtvrtletí čistý zisk 7,25 miliardy korun (284 milionů eur), což je meziroční růst o šest procent. Vyplývá to z informací, které dnes zveřejnila mateřská společnost banky.
Objem vkladů banky stoupl meziročně o 18 procent na 432 miliard Kč. Objem poskytnutých úvěrů vzrostl o čtyři procenta na 426 miliard korun. Čisté výnosy z poplatků a provizí meziročně stouply o dvě procenta na 2,9 miliardy Kč, čisté úrokové výnosy se zvýšily o pět procent na 10,8 miliardy korun.
