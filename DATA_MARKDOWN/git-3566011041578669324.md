
# نقض آتش‌بس در الحدیده از سوی ائتلاف متجاوز سعودی

Published at: **2019-11-06T21:23:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545334.html/%D9%86%D9%82%D8%B6-%D8%A2%D8%AA%D8%B4-%D8%A8%D8%B3-%D8%AF%D8%B1-%D8%A7%D9%84%D8%AD%D8%AF%DB%8C%D8%AF%D9%87-%D8%A7%D8%B2-%D8%B3%D9%88%DB%8C-%D8%A7%D8%A6%D8%AA%D9%84%D8%A7%D9%81-%D9%85%D8%AA%D8%AC%D8%A7%D9%88%D8%B2-%D8%B3%D8%B9%D9%88%D8%AF%DB%8C)

نقض توافق آتش‌بس در الحدیده از سوی ائتلاف متجاوز سعودی همچنان ادامه دارد.
به گزارش شبکه اطلاع رسانی راه دانا؛به نقل از المسیره، یک منبع امنیتی در الحدیده گفت که ائتلاف متجاوز سعودی با سلاح‌های سنگین و متوسط منطقه الفازه در بخش التحیتا و بخش حیس در الحدیده را هدف حملات گسترده خود قرار دادند.
ائتلاف متجاوز سعودی همچنین شمال منطقه الجبلیه و دو روستای الکوعی و الشجن در بخش الدریهمی را هدف حملات توپخانه‌ای خود قرار داد.
جنگنده‌های ائتلاف متجاوز سعودی سه بار منطقه "طخیه" در عسیر را بمباران کردند.
از سوی دیگر مزدوران ائتلاف متجاوز سعودی با ده‌ها خمپاره منازل غیرنظامیان در شهر محاصره شده الدریهمی در استان الحدیده در غرب یمن را هدف قرار دادند.
به گزارش تسنیم، ائتلاف متجاوز سعودی به نقض توافق اتش‌بس در استان الحدیده که در دسامبر سال گذشته میلادی امضاء شد ادامه می‌دهد.
عربستان سعودی از ششم فروردین 94 با تشکیل ائتلافی متجاوز از رژیم‌های مرتجع عربی، جنگی ویرانگر را علیه یمن با هدف تسلیم کردن مردم این کشور در برابر سیاست‌های خود و جلوگیری از تشکیل دولت مستقل و غیروابسته به خود آغاز کرده است که این حملات هیچ نتیجه‌ای به‌جز قربانی شدن میلیون‌ها انسان بیگناه و ویران شدن زیرساخت‌های حیاتی یمن نداشته است.
انتهای پیام/
 
