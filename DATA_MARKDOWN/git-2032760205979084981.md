
# Foto: Minister Gajdoš ocenil vojaka, ktorý poskytol žene prvú pomoc a zachránil jej život

Published at: **2019-11-05T16:35:04+00:00**

Author: **Webnoviny**

Original: [Denník politika](http://dennikpolitika.sk/archiv/88777)

5.11.2019 (Webnoviny.sk) – Minister obrany Peter Gajdoš (SNS) ocenil profesionálneho vojaka Marcela Barčáka, ktorý poskytol žene prvú pomoc, čím jej zachránil život. Agentúru SITA o tom informovala hovorkyňa rezortu obrany Danka Capáková. Barčák si prevzal medailu ministra obrany III. stupňa.
„Zachránili ste ľudský život a to hovorí za všetko. Potvrdili ste, že ste vojak telom a dušou a nie iba počas služobného času,“ povedal Barčákovi pri príležitosti ocenenia Gajdoš.
Barčák vyhlásil, že si ocenenie vysoko váži. „Je to veľká pocta a tiež motivácia do budúcnosti. Avšak mojou najväčšou odmenou je, že táto pani odišla z nemocnice v poriadku,“ uviedol. Barčák pomáhal pri záchrane ľudského života aj v minulosti.
Viac k témam: medaila ministra obrany III. stupňa, minister obrany SR, ocenenieZdroj: Webnoviny.sk – Foto: Minister Gajdoš ocenil vojaka, ktorý poskytol žene prvú pomoc a zachránil jej život © SITA Všetky práva vyhradené.
