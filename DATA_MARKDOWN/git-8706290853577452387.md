
# Καμπάνες σε τουρίστες που βγάζουν selfie με γκέισες στο Κιότο - ΦΩΤΟ

Published at: **2019-11-06T06:30:00+00:00**

Author: ****

Original: [enikos.gr](http://www.enikos.gr/international/682494/kampanes-se-touristes-pou-vgazoun-selfie-me-gkeises-sto-kioto-pho)

Ακριβά θα στοιχίζει σε τουρίστες η επιθυμία τους να βγάλουν selfie στις γειτονιές που ζουν οι γκέισες στο Κιότο.
Οι Αρχές απαγορεύουν τις φωτογραφίες στο προάστιο του Γκιον έπειτα από πλήθος παραπόνων που εκφράστηκαν από τους κατοίκους ότι δέχονται παρενοχλήσεις και κακή συμπεριφορά από επισκέπτες στην αναζήτηση της τέλειας selfie.
Η απαγόρευση τέθηκε σε εφαρμογή πρόσφατα σε δρόμους του Γκιον και προβλέπεται ακόμη και πρόστιμο που μπορεί να φθάσει τα 10.000 γεν, δηλαδή περίπου 100 ευρώ.
Η "τουριστική μόλυνση“ είναι ένα αυξανόμενο πρόβλημα στο Κιότο όπου οι τουρίστες συρρέουν για να θαυμάσου ντα αρχαία τοπία, τους ναούς αλλά και να δουν τις περιβόητες γκέισες, γνωστές ως γκέικο και τις μαθητευόμενες μάικο με τα εξεζητημένα και εξίσου εκλεπτυσμένα κιμονό τους. Οι τοπικές Αρχές, ανταποκρινόμενες στα παράπονα των επιχειρηματιών και των κατοίκων, τοποθέτησε απαγορευτικές πινακίδες για φωτογραφίες σε σοκάκια και δρόμους που οδηγούν στον κεντρικό δρόμο Χαναμικότζι απ' όπου περνούν οι γκέισες και βρίσκονται οι περισσότερες τουριστικές επιχειρήσεις.
Μάλιστα, σ' αυτήν τη γειτονιά είναι τοποθετημένα τα πιο πολυτελή εστιατόρια όπου οι γκέικο και οι μάικο εργάζονται στην ψυχαγωγία και την εξυπηρέτηση θαμώνων. Στην περιοχή όπου βρίσκονται περισσότερα από 300 εστιατόρια, υπάρχουν πολλά παράπονα για πεταμένα σκουπίδια και αποτσίγαρα στους δρόμους, στην κυκλοφοριακή συμφόρηση ακόμη και στην παραβίαση ιδιωτικών χώρων.
Κάποιοι δήλωσαν ότι τουρίστες περικύκλωσαν ταξί που μεταφέρουν γκέικο και κυνηγούσαν γυναίκες στους δρόμους προκειμένου να βγάλουν φωτογραφίες μαζί τους. Η απαγόρευση και το πρόστιμο δεν είναι ακόμη νομικά κατοχυρωμένα, αλλά οι τοπικές επιχειρήσεις ελπίζουν ότι το μέτρο να αναγκάσει τους τουρίστες να σέβονται περισσότερο τη γειτονιά και τους ξεχωριστούς κατοίκους της.
Πηγή: Guardian Πηγή φωτό: insidekyoto.com
