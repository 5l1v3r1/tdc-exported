
# โบอิ้งระงับใช้งาน 737 เอ็นจี หลายสิบลำ

Published at: **2019-11-01T02:09:00+00:00**

Author: ****

Original: [เดลินิวส์](https://www.dailynews.co.th/foreign/739412)


        บริษัทโบอิ้งประกาศ นำเครื่องบินโดยสาร "737 เอ็นจี" จำนวน "หลายสิบลำ" ออกจากฝูงบินของสายการบินบางเป็นการชั่วคราว เพื่อนำมาตรวจสอบการพบ "รอยร้าว" นับเป็นวิกฤติล่าสุดของผู้ผลิตอากาศยานยักษ์ใหญ่ของโลกจากสหรัฐ ซึ่งยังคงเผชิญกับมรสุมจากเครื่องบิน "737 แม็กซ์"
      
สำนักข่าวต่างประเทศรายงานจากเมืองซิดนีย์ ประเทศออสเตรเลีย เมื่อวันที่ 1 พ.ย. ว่าบริษัทโบอิ้ง ผู้ผลิตอากาศยานรายใหญ่ระดับโลกของสหรัฐ ออกแถลงการณ์เมื่อวันพฤหัสบดี เรื่องนำเครื่องบินโดยสาร "737 เน็กซ์ เจเนอเรชั่น" ที่เรียกกันอย่างย่อว่า "737 เน็กซ์เจน" หรือ "737 เอ็นจี" ออกจากการใช้งานให้กับสายหารบินบางแห่ง "หลายสิบลำ" เพื่อตรวจสอบรายงานเกี่ยวกับ "รอยร้าวหรือรอยแตก"  อย่างไรก็ตาม โบอิ้งยินยันว่าเครื่องบิน737 เอ็นจีที่ต้องหยุดบินนั้นมีจำนวน "ไม่ถึง 5% ของเครื่องบินรุ่นนี้ที่ปัจจุบันมีการใช้งานอยู่ประมาณ 1,000 ลำ และยืนยันว่าเครื่องบินเหล่านั้นได้รับการซ่อมบำรุง "อย่างสม่ำเสมอ" 
