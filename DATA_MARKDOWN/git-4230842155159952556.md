
# Екс-директор держпідприємства організував контрабанду обладнання для ВМФ Росії

Published at: **2019-11-07T16:30:56+00:00**

Author: ****

Original: [ФАКТИ](https://fakty.com.ua/ua/ukraine/20191107-eks-dyrektor-derzhpidpryyemstva-organizuvav-kontrabandu-obladnannya-dlya-vmf-rosiyi/?utm_source=telegram&utm_medium=social&utm_campaign=live)

У Запорізькій області колишнього керівника держпідприємства викрили на контрабанді обладнання для військових кораблів РФ.
Колишній комерційний директора оборонного заводу з виробництва устаткування для військових човнів погорів на контрабанді його продукції до країни-агресора.
Він скуповував обладнання у вітчизняних приватних структур, які працюють за ліцензією заводу, а потім постачав у Росію через так звані фірми-прокладки.
Його незаконній діяльності сприяли посадовці Запорізької митниці.
Затримали його разом зі спільником на митному посту Мелітополь під час оформлення обладнання, призначеного для охолодження рідини на військових кораблях.
Читайте: Екс-чиновник Укроборонпрому намагався заробити $2,5 млн на продажі майна
В офісі та вдома у фігурантів співробітники СБУ вилучили багато запчастин до військового обладнання та бухгалтерську документацію, яка підтверджує нелегальні оборудки.
Відкрито провадження за ст. 333 ККУ – Порушення режиму здійснення міжнародних передач товарів, що підлягають державному експортному контролю.
Вирішується питання щодо притягнення до відповідальності митників, причетних до контрабанди військового обладнання в Росію.
Екс-директор держпідприємства організував контрабанду обладнання для ВМФ Росії / 4 фотографии
Нагадаємо, керівника одного з підприємств Укроборонпрому підозрюють в розтраті 1 млн грн.
