
# เหยื่อผุดเพิ่ม!จ้างทำกระทง สุดท้ายโดนแจ้งจับ'ลิขสิทธิ์'

Published at: **2019-11-05T09:00:00+00:00**

Author: ****

Original: [เดลินิวส์](https://www.dailynews.co.th/regional/740073)


        "เหยื่อ"โผล่แฉเพิ่ม หลังรับทำกระทงช่วงปิดเทอม-หารายได้พิเศษ เจอลูกค้าสั่งทำกระทง "เน้นลายการ์ตูน" สุดท้ายส่งของกลับพบเป็นเจ้าหน้าที่ลิขสิทธิ์เรียกค่าปรับหลักหมื่นบาท!
      
จากกรณีโลกออนไลน์เกิดกระแสวิจารร์อย่างหนัก ภายหลังจากที่คุณพ่อรายหนึ่งได้เผยเรื่องราวของลูกสาววัย 15 ปีทำกระทงขายเพื่อหารายได้พิเศษ ได้ถูกลูกค้าสั่งทำกระทงเน้นย้ำทำ "กระทงลายการ์ตูน" แต่เมื่อนัดรับส่งของกลับแจ้จับละเมิดลิขสิทธิ์พร้อมเรียกปรับเป็นเงิน 30,000 แต่ทางผู้ปกครองขอต่อรองจ่ายเพียง 5,000 บาท จนทำให้เรื่องราวดังกล่าวกลายเป็นที่วิพากษ์วิจารณ์ในสังคมออนไลน์อย่างกว้างขวางนั้นเกี่ยวกับเรื่องดังกล่าว ล่าสุดเมื่อวันที่ 5 พ.ย. ผู้สื่อข่าว "เดลินิวส์ออนไลน์" รายงานว่า โลกออนไลน์ต่างเกิดกระแสวิจารณ์ขึ้นอีกครั้ง เมื่อแฟนเพจ@หมายจับกับบรรจง ได้เผยเรื่อราวระบุ "โผล่อีกราย! สาววัย22 โดนล่อซื้อกระทงที่โคราชจับลิขสิทธิ์เสียเงิน 1 หมื่นแลกปล่อยตัว" คุณแม่รายหนึ่งได้เผยเรื่องราวของลูกสาวที่อยากหารายได้ช่วงปิดเทอม ถูกลูกค้าสั่งทำ "กระทงการ์ตูน" แต่เมื่อไปส่งก็ถูกจับละเมิดลิขสิทธิ์เช่นกัน นอกจากนี้ ทางเพจดังกล่าวยังได้เผยเรื่องราวของบุคคลที่อ้างตัวว่าเป็นเจ้าหน้าที่ด้านลิขสิทธิ์ ทำทีสั่งซื้อกระทงเป็นจำนวนมาก แต่เมื่อถึงเวลานัดรับก็แจ้งละเมิดลิขสิทธิ์กับผู้ที่ทำกระทงพร้อมให้จ่ายเงินค่าปรับหลักหมื่นบาท
อย่างไรก็ตาม ภายในวันที่เด็กสาววัย 15 ปีถูกจับละเมิดลิขสิทธินั้น ก่อนหน้านี้ภายในวันเดียวกัน โดยเพจดังเผยว่า "ยังไม่หมด! นี่เป็นรายที่ 4 โดนตัวแทนลิขสิทธิ์ล่อซื้อกระทงการ์ตูนจับส่งสภ.นครราชสีมา โดนจ่าย 2 หมื่นบาทแลกปล่อยตัว คนนี้โดนวันเดียวกันกับน้องอายุ15ปีที่เป็นข่าว" โดยการสั่งซื้อกระทงริลัคคุมะ 30 ใบ และคิตตี้อีก 20 ใบพร้อมจ่ายมัดจำเป็นเงิน 200 บาท แต่กลับแจ้งจับละเมิดลิขสิทธิ์พร้อมเรียกเงินค่าปรับเป็นเงิน 50,000 บาทอีกด้วย..
ขอบคุณภาพและข้อมูลจาก @หมายจับกับบรรจงข่าวที่เกี่ยวข้อง..-คาใจจ้างเด็กทำ'กระทง' ลิขสิทธิ์แอบตลบหลังจับละเมิด-ทนายชี้"ลิขสิทธิ์"จ้างเด็กทำกระทง มีความผิดฐานกรรโชก
 
