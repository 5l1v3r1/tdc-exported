
# درخواست جالب هوادار رئال از راموس +عکس

Published at: **2019-11-07T22:20:00+00:00**

Author: ****

Original: [جامعه خبری تحلیلی الف](https://www.alef.ir/news/3980816058.html)

در جریان بازی دیشب رئال مادرید مقابل گالاتاسرای، یکی از هواداران رئال مادرید با نشان دادن یک پلاکارد، درخواست جالبی از سرخیو راموس کرده بود.
به گزارش ورزش سه،رئال مادرید دیشب موفق شد در ورزشگاه سانتیاگو برنابئو و با نتیجه پرگل و قاطع ۶-۰ از سد گالاتاسرای عبور کند. شاگردان زین الدین زیدان با پیروزی در بازی دیشب ۷ امتیازی شدند و شانس خود را برای صعود به مرحله بعدی رقابت‌ها تا حدود زیادی افزایش دادند.
سرخیو راموس، کاپیتان ۳۳ ساله رئال مادرید، در بازی دیشب این تیم موفق به گلزنی از روی نقطه پنالتی شد. راموس با یک ضربه چیپ زیبا پنالتی خود را تبدیل به گل کرد.
در جریان بازی دیشب اما یک اتفاق بسیار جالب رخ داد. یکی از هواداران رئال مادرید با آوردن یک پلاکارد به ورزشگاه درخواست جالبی را از سرخیو راموس مطرح کرده بود. این هوادار رئال مادرید روی این پلاکارد نوشته بود: "راموس پیراهنت را با یک جعبه میگو و این شماره لاتاری تعویض می کنم." این تصویر جالب چند بار توسط کارگردان تلویزیونی بازی نشان داده شد و اتفاق جالبی را در بازی دیشب رقم زد.
