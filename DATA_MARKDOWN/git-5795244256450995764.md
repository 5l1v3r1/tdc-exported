
# Диявол по сусідству. Де і коли дивитися серіал Netflix про «есесівця» з України

Published at: **2019-11-04T16:03:00+00:00**

Author: ****

Original: [НВ](https://style.nv.ua/ukr/kultura/netflix-seriali-2019-diyavol-po-susidstvu-treyler-de-i-koli-divitisya-onlayn-50051542.html)

Коли виходить серіал про Івана Дем’янюка? Уже сьогодні, 4 листопада, п’ять серій документального серіалу, який вже називають найкращим у своєму жанрі на Netflix, будуть доступні підписникам стрімінгового сервісу. 23 жовтня було опубліковано трейлер серіалу.
Подивитися серії підписники Netflix зможуть вже сьогодні. Пізніше серіал з’явиться у відкритому доступі.
Документальний проект розповідає про українця Івана Дем’янюка, якого звинувачували в сприянні вбивству 28 тисяч євреїв за часів Другої світової війни. У 1958 році Дем’янюк отримав американське громадянство і працював в США. В кінці 1970-х його звинуватили в тому, що він співпрацював з СС і працював в таборах смерті Треблінка і Собібор.
Так, повідомлялося, що Дем’янюк відрізнявся особливою жорстокістю стосовно ув’язнених — двадцятирічний Іван відрізав вуха своїм жертвам, коли ті працювали, бив їх, перш ніж відправити на смерть. У таборах він керував двома танковими двигунами, які подавали газ в камери табору. Через застосування тортур його називали Іваном Грозним.
У США Дем’янюк отримав інше прізвисько — його називали «Дідусем з Клівленда» — там він працював автомеханіком, жив з родиною. Як пише Der Spiegel, в 1988 році Єрусалимський суд засудив його до смертної кари, але через кілька років його звільнили.
У 2001 році справа була відновлена в США через архівні матеріали, згідно з якими Дем’янюк працював в концтаборах Собібор, Майданек, Травники і Флоссенбюрг. Українець стверджував, що він не винен.
У 2011 році Земельний суд у Мюнхені засудив його до п’яти років позбавлення волі. Суд визнав доведеним, що Дем’янюк свідомо брав участь у вбивстві євреїв.
Він помер в німецькому будинку для літніх людей в курортному містечку Бад-Файльнбах на 92-му році життя до розгляду апеляції.
Іван Дем’янюк досі залишається суперечливою фігурою. Одні вважають його жорстоким катом, інші впевнені, що вся інформація про нього неправдива. Українські націоналісти під час судового процесу над нацистським наглядачем проводили акції на його підтримку.
Сам українець свою провину заперечував до останнього. «Моє серце є чисте», — говорив Дем’янюк в залі суду. Більш того, він запевняв, що сам був жертвою нацистів — нібито бився в рядах Червоної Армії, був поранений, а потім узятий в полон в Криму. Є версія про те, що в злочинах винен інший Дем’янюк — в рідному селі Івана проживало безліч його однофамільців.
Згідно з українськими ЗМІ, Дем’янюк в останні дні збирався купити будинок в Україні. Односельці не вірили, що він брав участь у злочинах, які йому інкримінують. «Ніхто у нас не вірить, що він служив у німців і тим більше що когось вбивав. Це ж була війна! Напевно, хтось щось переплутав і його несправедливо засудили. Всі його пам’ятають як добру, порядну людину, яка охоче допомагала односельцям», — розповіла Тетяна Джерук, секретар сільради села Дубові Махаринці Вінницької області, де Дем’янюк народився 3 квітня 1920 року, а в 1940 пішов у Радянську армію.
