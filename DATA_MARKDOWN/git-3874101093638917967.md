
# Aramalarda üste çıkmak için...

Published at: **2019-11-04T05:58:00+00:00**

Author: **CHIP Online**

Original: [CHIP Online](https://www.chip.com.tr/haber/aramalarda-uste-cikmak-icin_84883.html)

Dünya herkesin neredeyse her konuda hız bağımlısı olduğu bir yere dönüşmeye başladı, bu nedenle beklemekten hiç de hoşlanmayan günümüz insanının, geç yüklenen web sitelerine tahammül etmek istememesi şaşırtıcı değil.
İnternet kullanıcılarının %50'si bir web sitesinin 2 saniye ya da daha kısa sürede yüklenmesi beklentisini taşıyor. Sayfa yüklenmesi 3 saniyeden fazla sürüyorsa siteden ayrılma eğilimi belirgin bir şekilde artıyor. Ayrıca tekrar siteye girme oranları düşüyor ve kullanıcıların neredeyse yarısı bu gecikmeden kaynaklanan hoşnutsuzluğunu yakın çevresiyle ve tanıdıklarıyla paylaşıyor. Yani sadece bir saniyelik gecikme; hem para ve potansiyel müşterilerinizi kaybetmenize hem de karalanmanıza neden olabiliyor!
Dahası internet kullanıcılarının %80'inin, Google arama sonuçları listelendiğinde, ikinci sayfaya bakmadığı da biliniyor. Bu da ilk sayfada görünmek isteyen ve rekabeti önemseyen web sitesi sahiplerinin Google'ın sıralama kriterlerini fazlasıyla dikkate almasına neden oluyor. Ağustos 2018'den beri Google'ın, sayfa yükleme hızını; sıralama algoritmalarından biri olarak ilan etmesiyle, SEO çalışmalarında gözler web sitesi hızının artırılmasına çevrildi!  Hızlı yüklenen web sayfalarının; memnuniyeti yüksek kullanıcı deneyimine, kullanıcıların sitede daha fazla etkileşime girmesine, yüksek geri dönüş ve satış oranlarına yol açması da bunda oldukça etkili.
Sanal ortam, sayfa yüklenme hızını artıracak tavsiyelerle dolu ancak Turhost Sistem Mühendisi Melih Yılmaz; birçok uzman gibi,  web sitelerinin barındırıldığı sunucuların  sayfa yükleme hızındaki payının göz ardı edildiğine inanıyor.  Yılmaz; hosting ve sunucuda kullanılan donanıma bağlı olarak, sayfa yüklenme hızının doğru orantılı olduğunu belirterek "Sunucularımızda kullandığımız yüksek işlem gücüne sahip işlemciler ve Kurumsal SSD / NVME diskler pazardaki standart sunucu konfigürasyon alternatiflere göre %200'e kadar daha yüksek performans vaad etmektedir. Dünya'nın en güvenilir ve kaliteli sunucu ve ek donanım sağlayıcılarıyla yaptığımız anlaşmalarımız sayesinde en yeni özelliklere sahip sunucuları en uygun fiyatlarla sunmaya çalışıyoruz." dedi.
Web sitesi sahiplerinin en hızlı sunuculara sahip olabilmeleri amacıyla Türkiye'nin ADSL ve Fiber dağıtım merkezinden hizmet vermekte olduklarını ifade eden Melih Yılmaz: "Türkiye'deki tüm sunucularımız, Türkiye'nin en iyi veri merkezi alt yapılarından birine sahip olan aynı zamanda Tier 3 veri merkezi sertifikasına sahip İstanbul Gayrettepe'de bulunan Türk Telekom veri merkezinde barındırılmaktadır. 2.400 sunucu kapasiteli, sadece Turhost.com a özel tahsis edilmiş sunucu alanlarında, yüksek performanslı sunucu ve network altyapımızla müşterilerimize en üstün kaliteyi sunmayı hedefliyoruz"  şeklinde açıklama yaptı.
Toplam internet çıkış hızlarının 4 x 10Gbps olduğunu da ekleyen Yılmaz; "Google'ın son yıllarda algoritması üzerinde yaptığı değişikliklerden sonra SEO çalışmalarında başarılı olabilmek için diğer etkenlerin yanında sitenizin yayın yapacağı sunucular da önem kazanmıştır" diyerek, "Sitelerin hız konusunda problem yaşamalarının birçok sebebi bulunur, bunlardan biri de, sitenin hedef kitlesinin bulunduğu konum ile sunucu lokasyonun farklı yerlerde bulunmasıdır. Site trafiğinin üst sıralarında Türkiye'den giriş yapan kullanıcılar yer alıyorsa, Türkiye'ye uzak bir bölgede konumlandırılmış olan sunucu üzerinde hosting hizmeti kiralamanız; sitenizin yavaş açılmasına neden olacaktır. Sunucu ve kullanıcı arasındaki lokasyon farkı arttıkça, sitenin açılış hızı düşecektir. Hedef kitlesi Türkiye'de olan web siteleri için Türkiye'de bulunan sunuculardan hosting hizmeti almak, sayfa yüklenme hızı oranlarını olumlu yönde etkilemektedir" ifadelerini kullandı.
Turhost, 80.000'den fazla web sitesinin kesintisiz olarak var olması için gereken teknolojik desteği, en gelişmiş donanımlarla sunmaya çalışan Türkiye'nin lider hızlı hosting ve bulut sunucu sağlayıcısıdır. 2004 yılından bu yana Türkiye'nin en güçlü web sitelerini ağırlamaya devam eden Turhost; alan adı (domain)  kaydı, web hosting kiralama, sunucu kiralama, web sitelerinin güvenliği için SSL sertifikası sağlama hizmetleriyle ve yeni nesil teknolojili performanslı sunucu donanımlarıyla; kalite odaklı çalışma prensibini sürdürmektedir. Turhost hakkında daha fazla bilgi için www.turhost.com adresini ziyaret edebilirsiniz.
