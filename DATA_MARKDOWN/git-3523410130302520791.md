
# 
        نجات ۵ نفر از میان شعله‌های آتش یک آپارتمان مسکونی در مشهد
      

Published at: **2019-11-04T20:01:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638157/%D9%86%D8%AC%D8%A7%D8%AA-%DB%B5-%D9%86%D9%81%D8%B1-%D8%A7%D8%B2-%D9%85%DB%8C%D8%A7%D9%86-%D8%B4%D8%B9%D9%84%D9%87%E2%80%8C%D9%87%D8%A7%DB%8C-%D8%A2%D8%AA%D8%B4-%DB%8C%DA%A9-%D8%A2%D9%BE%D8%A7%D8%B1%D8%AA%D9%85%D8%A7%D9%86-%D9%85%D8%B3%DA%A9%D9%88%D9%86%DB%8C-%D8%AF%D8%B1-%D9%85%D8%B4%D9%87%D8%AF)

به گزارش بولتن نیوز، سرآتشیار احمدی مرندی گفت: عصر امروز در پی تماس تلفنی شهروندان با سامانه ۱۲۵ مبنی بر مشاهده آتش و دود از یکی از واحدهای یک مجتمع مسکونی، ستاد فرماندهی بلافاصله آتش‌نشانان و گروه نجات ایستگاه‌های شماره ۷، ۳۰ و ۱۷ را به محل حادثه در بلوار الهیه اعزام کرد.
افسر نگهبان آتش‌نشانی شهر مشهد افزود: با حضور آتش‌نشانان در محل مشخص شد، این آتش‌سوزی در داخل یکی از منازل این مجتمع ۶ واحدی به‌وقوع پیوسته که دود ناشی از حریق منجر به محبوس شدن ۵ نفر از جمله یک مادر و کودک در طبقات بالایی این مجتمع مسکونی گردیده بود که آتش‌نشانان بلافاصله در اقدامی ضربتی به‌صورت همزمان عملیات اطفاء حریق و نجات افراد را انجام دادند و پس از دقایقی این آتش‌سوزی را مهار و افراد محبوس شده را نجات و به مکان امن منتقل کردند.
گفتنی است؛ خوشبختانه در این آتش‌سوزی به کسی آسیب نرسیده و علت این دقیق‌سوزی توسط کارشناسان آتش‌نشانی در دست بررسی است.
انتهای پیام/
