
# Зеленський підписав закон про судову реформу, який критикував ЄС

Published at: **2019-11-04T13:21:28+00:00**

Author: ****

Original: [Українська правда](https://www.pravda.com.ua/news/2019/11/4/7230944/)

Президент Володимир Зеленський підписав законопроєкт про діяльність органів суддівського врядування, який критикували ЄС і Канада.
Джерело: сайт Верховної Ради України
Деталі: на сайті ВР вказано, що 4 листопада документ повернуто із підписом президента.
Майже всі норми закону наберуть чинності з наступного дня після офіційного опублікування.
Закон скорочує склад Верховного суду з 200 до 100 суддів, запроваджує новий порядок формування Вищої кваліфікаційної комісії суддів, створює при Вищій раді правосуддя комісію доброчесності та етики.
Законом також зменшується оклад членів Верховного суду з 75 до 55 прожиткових мінімумів для працездатних осіб (до 105,7 тис. грн). Також скорочується склад ВККС з 16 до 12 членів, до ВККС заборонили обирати колишніх членів Вищої ради правосуддя. Крім того кандидати до ВККС мають подавати "заяву про проведення перевірки, визначеної законом "Про очищення влади".
В день набрання чинності закону припиняються повноваження членів ВККС. Нових членів ВККС обиратимуть за результатами конкурсу (конкурсна комісія - 3 представника Ради суддів та 3 міжнародних експерта). Вища рада правосуддя має за 90 днів сформувати новий склад ВККС за результатами конкурсу, а також затвердити склад комісії з питань доброчесності та етики.
Комісія доброчесності та етики має складатися з 3 представників ВРП і 3 міжнародних експертів. Комісія має за 30 днів перевірити членів ВРП.
Ініціатором законопроекту був президент.

        Нагадаємо:
      
