
# באיחור אופנתי של תשע שנים - שרי אריסון פתחה חשבון אינסטגרם

Published at: **2019-11-04T00:00:00+00:00**

Author: **יוני פרוים, ynet**

Original: [כלכליסט - www.calcalist.co.il](https://www.calcalist.co.il/marketing/articles/0,7340,L-3773066,00.html)

באיחור אופנתי של תשע שנים הצטרפה השבוע המיליארדרית שרי אריסון לאינסטגרם ופתחה חשבון ברשת החברתית הפופולרית.
אריסון, שהונה מוערך ב-4.7 מיליארד דולר, מאסה בחשבונות מזויפים שנפתחו לה ברשתות החברתיות (פייסבוק ואינסטגרם) והחליטה שהגיע הזמן להצטרף לחגיגת הלייקים והסטורי.
בפוסט הראשון של אריסון שזכה עד כה ליותר מ-1,500 לייקים, הסבירה המצטרפת החדשה שלאורך השנים נפתחו לה חשבונות מזויפים תחת שמה, שאותם נאלצה להוריד והגיע הזמן להביא את עצמה כמו שהיא, ללא פילטרים ומתווכים.
אם תהיתם, אריסון עדיין לא שברה את הרשת ובינתיים, 24 שעות מאז שפתחה את החשבון עומד מספר העוקבים שלה על 153. היא עצמה עוקבת אחרי 5 חשבונות בלבד. מחכים לסטורי הראשון שלך שרי.
