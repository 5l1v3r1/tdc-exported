
# Tovornjak na avtocesti trčil v stoječ avto

Published at: **2019-11-05T08:54:00+00:00**

Author: **A. L.**

Original: [Slovenske novice](https://www.slovenskenovice.si/kronika/doma/clanek/tovornjak-na-avtocesti-trcil-v-stojeci-avto-246011)

LOPATA – Včeraj okoli 17. ure se je na avtocesti v bližini počivališča Lopata zgodila nesreča, zaradi katere je bila avtocesta v smeri Maribora dobrih šest ur zaprta. V policijskem poročilu PU Celje piše, da je do prometne nesreče prišlo, ko je 31-letna voznica osebnega vozila zaradi predrte pnevmatike zapeljala na odstavni pas, tam pa je v njeno vozilo trčil 37-letni voznik tovornega vozila s priklopnikom.Tovorno vozilo se je prevrnilo in obstalo obrnjeno na boku čez celotno cestišče. Oba voznika sta se v trčenju lažje poškodovala.
