
# Леонардо Ді Капріо: для мене була честь провести час з Гретою Тунберг

Published at: **2019-11-03T00:54:00+00:00**

Author: ****

Original: [ZIK.UA](https://zik.ua/news/2019/11/03/leonardo_di_kaprio_dlya_mene_bula_chest_provesty_chas_z_gretoyu_tunberg_1682447)


        Американський актор та кінопродюсер Леонардо Ді Капріо зустрівся з шведською екоактивісткою Гретою Тунберг.
      
Про це актор повідомляє на своїй сторінці в Instagram.
"У людській історії існує мало прикладів того, як голоси посилюються у такі важливі моменти та здатні змінити світ. Проте Грета Тунберг стала лідером нашого часу. Історія судитиме нас за те, що ми робимо сьогодні, щоб майбутні покоління змогли насолоджуватися тією ж живою планетою, яку ми так чітко сприйняли як належне. Я сподіваюся, що повідомлення Грети - це сигнал для світових лідерів, що час бездіяльності минув. Саме завдяки Греті та іншим молодим активістам я оптимістично налаштований на майбутнє", - заявив Ді Капріо.
Також Леонардо додав, що вони з Гретою пообіцяли підтримувати одне одного, щоб зробити майбутнє нашої планети кращим. 
"Для мене було честю проводити час з Гретою. Ми з нею взяли на себе зобов’язання підтримувати одне одного, сподіваючись забезпечити світліше майбутнє нашої планети", - написав актор.
Нагадаємо, цього тижня іспанський уряд запропонував екологічній активістці, шведській школярці Греті Тунберг допомогти потрапити на саміт ООН з питань клімату в Мадриді, який відбудеться в грудні. 
