
# Знайдено американський есмінець, що героїчно затонув під час Другої світової війни

Published at: **2019-11-01T13:22:00+00:00**

Author: ****

Original: [DT.ua](https://dt.ua/TECHNOLOGIES/znaydeno-amerikanskiy-esminec-scho-geroyichno-zaginuv-pid-chas-drugoyi-svitovoyi-viyni-328120_.html)

Вчені експедиції науково-дослідного судна RV Petrel заявили про те, що їм, можливо, вдалося знайти уламки есмінця USS Johnston (DD-557) класу Fletcher, який став героєм одного з боїв під час Другої світової війни. Через те, що корабель сильно постраждав і перетворився на купу металу, впізнати його вдалося лише за непрямими ознаками, повідомляє Naked science.
Команда корабля повідомила про те, що останки корабля знаходяться на глибині 6200 метрів, що є рекордом.
USS Johnston став героєм битви в затоці Лейте, яка почалася 23 жовтня 1944 року. Історики вважають, що це була наймасштабніша морська битва в історії. Тоді Японія хотіла знищити або вигнати сили союзників, які були зосереджені в затоці Лейте.
У ході битви японська армія втратила чотири авіаносці, три лінкори, вісім крейсерів і 12 есмінців. США втратили один авіаносець, два ескортних авіаносця, три есмінця і різні кораблі супроводу.
Виявлений есмінець став одним з головних героїв битви, яка проходила біля острова Самар. Коли Японський флот спробував атакувати авіаносці, їм на допомогу кинули есмінці і міноносці. USS Johnston вступив у бій з переважаючими силами противника і був потоплений. З 327 осіб, які перебували на його борту, вижила тільки 141.
Підписуйтесь на наш Telegram-канал з новинами технологій та культури.
