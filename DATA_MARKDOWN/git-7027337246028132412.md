
# اسکاتلندی‌های جدایی‌طلب در خیابان

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696806/%D8%A7%D8%B3%DA%A9%D8%A7%D8%AA%D9%84%D9%86%D8%AF%DB%8C%E2%80%8C%D9%87%D8%A7%DB%8C-%D8%AC%D8%AF%D8%A7%DB%8C%DB%8C%E2%80%8C%D8%B7%D9%84%D8%A8-%D8%AF%D8%B1-%D8%AE%DB%8C%D8%A7%D8%A8%D8%A7%D9%86)


        نتیجه یک نظرسنجی جدید نشان می دهد اکثریت اسکاتلندی‌ها با استقلال از بریتانیا موافق هستند
      
هزاران تن از مردم اسکاتلند امروز دوشنبه با برپایی تظاهراتی در بزرگ‌ترین شهر این منطقه خواستار تبدیل شدن آن به کشوری مستقل و جدایی از انگلیس شدند. «نیکولا استروژن» وزیر اول اسکاتلند در جمع تظاهرکنندگان اعلام کرد گزینه بهتر برای اسکاتلند این است که از انگلیس مستقل شود.به گزارش عصر ایران، وزیر اول اسکاتلند و رهبر حزب ملی اسکاتلندی در جمع استقلال‌طلبان در گلاسگو می‌گوید، یک اسکاتلند مستقل "در فاصله نزدیک و در دسترس" قرار دارد.  
 
 
وزیر اول اسکاتلند: استقلال اسکاتلند نزدیک است/عکس از رویترز
بنا به نتیجه این نظرسنجی ۴۶ درصد رای دهندگان در صورت برگزاری همه پرسی استقلال از بریتانیا به جدایی از این کشور رای خواهند داد. در مقابل ۴۳ درصد رای دهندگان اعلام کرده اند که با جدایی از بریتانیا مخالفت خواهند کرد.
رای دهندگان اسکاتلندی در سال ۲۰۱۴ میلادی با ۵۵ درصد آراء در برابر ۴۵ درصد با استقلال از بریتانیا مخالفت کردند.
این در حالی است که اختلاف بین دولت محلی اسکاتلند و دولت محافظه کار بریتانیا بر سر خروج از اتحادیه اروپا (برکسیت) افزایش یافته است.
پادشاهی متحده بریتانیا در آستانه همه‌پرسی استقلال اسکاتلند وعده داده بود که اگر مردم سرزمین اسکاتلند به پادشاهی وفادار بمانند و به همه پرسی رای منفی بدهند، به دولت محلی این سرزمین اختیارات و خودمختاری بیشتری بدهند.
 
در پی شکست الکس ساموند، وزیر اول اسکاتلند در همه‌پرسی استقلال در شهریور 1393، وی اعلام کرد که از مقام خود استعفا می‌کند.
