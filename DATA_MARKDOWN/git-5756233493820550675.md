
# انتقاد کرباسچی به واگذاری انتخاب لیست اصلاح‌طلبان به بدنه اجتماعی این جریان

Published at: **2019-11-04T11:59:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619827/%D8%A7%D9%86%D8%AA%D9%82%D8%A7%D8%AF-%DA%A9%D8%B1%D8%A8%D8%A7%D8%B3%DA%86%DB%8C-%D8%A8%D9%87-%D9%88%D8%A7%DA%AF%D8%B0%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8-%D9%84%DB%8C%D8%B3%D8%AA-%D8%A7%D8%B5%D9%84%D8%A7%D8%AD%E2%80%8C%D8%B7%D9%84%D8%A8%D8%A7%D9%86-%D8%A8%D9%87-%D8%A8%D8%AF%D9%86%D9%87-%D8%A7%D8%AC%D8%AA%D9%85%D8%A7%D8%B9%DB%8C-%D8%A7%DB%8C%D9%86-%D8%AC%D8%B1%DB%8C%D8%A7%D9%86)


        دبیرکل حزب کارگزاران سازندگی به مصوبه شورای عالی سیاست‌گذاری اصلاحات درباره واگذاری انتخاب لیست اصلاح‌طلبان به بدنه اجتماعی این جناح انتقاد کرد.
      

        آفتاب‌‌نیوز :
      
غلامحسین کرباسچی در رشته توییتی نوشت:
بدنه اجتماعی اصلاحات از پایین به بالا شکل می‌گیرد، نه از بالا به پایین! چه کسی حق دارد بدنه اجتماعی اصلاحات را انتخاب کند؟ آنان باید ما را انتخاب کنند یا ما آنان را؟!
‏آن چه انتخابات را معنادار می‌کند و به مردم رغبت رای دادن می‌بخشد، نتیجه رای دادن است و نه مناسک آن. شکل‌گرایی و مناسک‌گرایی سیاسی چه برای حکومت چه برای اصلاحات بیراهه است. به فکر کارآمدی اصلاحات باشیم...
بگویید در مجلس یازدهم چه می‌کنید تا مردم درباره رای دادن و ندادن به شما تصمیم بگیرند. برای مردم اهمیتی ندارد که چگونه نامزد شده‌اید، مهم این است که چه می‌کنید.
