
# FOTO: V vreči prevažal 250 zamrznjenih ptic

Published at: **2019-11-06T20:30:00+00:00**

Author: **T. V.**

Original: [Slovenske novice](https://www.slovenskenovice.si/kronika/doma/clanek/foto-v-vreci-prevazal-250-zmrznjenih-ptic-246206)

MURSKA SOBOTA – V nedeljo malo po poldnevu je Furs policijo obvestil, da imajo v postopku državljana Italije, ki v osebnem avtomobilu prevaža zamrznjene ptice zaščitenih vrst. Z zbiranjem obvestil je bilo ugotovljeno, da je bil 59-letni Italijan zaustavljen na pomurski avtocesti na relaciji Pince–Murska Sobota. V hladilni vreči je prevažal okrog 250 zamrznjenih ptic v skupni masi 7083 gramov. Po zbranih obvestilih ptice izvirajo iz zakonitega lova v Romuniji.Kriminalisti sektorja kriminalistične policije PU še zbirajo obvestila in čakajo na ekspertizo Arsa o vrstni pripadnosti in predpisih, s katerimi so ptice zavarovane. Ptice so bile predane v hrambo veterinarsko higienski službi. Po pridobljenem mnenju bo podano poročilo (ali kazenska ovadba) na ODT Murska Sobota.
