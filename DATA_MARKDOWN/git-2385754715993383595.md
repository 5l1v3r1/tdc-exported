
# Ερντογάν: Η ΟΥΕΦΑ να πάρει πίσω το λάθος της το συντομότερο

Published at: **2019-11-07T16:25:00+00:00**

Author: **sigmalive**

Original: [SIGMALIVE](https://www.sigmalive.com/news/international/596235/erntogan-i-ouefa-na-parei-piso-to-lathos-tis-to-syntomotero)

Να πάρει πίσω το λάθος της, καλεί την ΟΥΕΦΑ ο Τούρκος πρόεδρος Ερντογάν, εγκαλώντας την για την απόφαση να τιμωρήσει Τούρκους ποδοσφαιριστές που χαιρέτισαν στρατιωτικά σε ευρωπαϊκούς αγώνες για να στηρίξουν την τουρκική στρατιωτική επιχείρηση στη Συρία.
«Ως Τουρκία απορρίπτουμε την άδικη και πολιτική στάση, που συνιστά διάκριση εις βάρος της εθνικής μας ομάδας και των συλλόγων μας. Ασφαλώς, η ΟΥΕΦΑ πρέπει να πάρει πίσω το λάθος της το συντομότερο. Δεν πρέπει να επιτρέψουν την πολιτικοποίηση του αθλητισμού με λάθος αποφάσεις», δήλωσε ο Τούρκος πρόεδρος λίγο πριν αναχωρήσει για επίσημη επίσκεψη στην Ουγγαρία.
