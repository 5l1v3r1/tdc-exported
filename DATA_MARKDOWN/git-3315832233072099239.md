
# Membrii unei grupări asociate organizației criminale „Chitaeț”, suspectați de escrocherii în proporții deosebit de mari

Published at: **2019-11-01T07:55:31+00:00**

Author: **Jurnal.md**

Original: [Jurnal.md](http://jurnal.md/ro/news/faa0c8cc4a41c83f/membrii-unei-grupari-asociate-organizatiei-criminale-chitaet-suspectati-de-escrocherii-in-proportii-deosebit-de-mari.html?utm_source=RSS&utm_medium=RSS&utm_campaign=RSS)


        Membrii unei grupări infracționale alăturate organizației criminale ,,Chitaeț”, liderul căreia la moment locuiește în Turcia și este suspectat în coordonarea grupărilor criminale ce activează pe teritoriul Republicii Moldova, dar și peste hotarele țării au documentat de forțele de ordine.
      

        În rezultatul monitorizării activității criminale a grupării, polițiștii au acumulat mai multe probe cu privire la comiterea infracțiunilor de escrocherii în proporții deosebit de mari, având ca obiect sume de bani, bijuterii de aur și diamante, cauzând un prejudiciu material în valoare de 300 000 de euro.
      
Ca urmare a măsurilor speciale de investigații și acțiunilor de urmărire penală desfășurate de ofițerii de investigație timp de aproximativ jumătate de an, au fost identificați membrii unei grupări criminale specializată în comiterea mai multor infracțiuni, precum: escrocherii în proporții deosebit de mari, trafic internațional de droguri, contrabanda cu țigarete, furturi și atacuri tâlhărești.
Veniturile dobândite pe cale criminală erau alocate în așa numitul ,,общяк” pentru susținerea financiară a organizației criminale.
De asemenea, polițiștii au constatat că liderul grupării criminale l-ar fi determinat pe finul său de cununie să convingă părțile vătămate să-i transmită anumite sume bănești, bijuterii din aur și diamante pentru a le expertiza și certifica cu suportul fiicei sale vitrege la Institutul American de Gemologie (GIA) în scopul vânzării ulterioare la un preț mult mai mare, la licitațiile de peste hotarele țării.
În rezultatul monitorizării activității criminale a grupării, polițiștii au acumulat mai multe probe cu privire la comiterea infracțiunilor de escrocherii în proporții deosebit de mari, având ca obiect sume de bani, bijuterii de aur și diamante, cauzând un prejudiciu material în valoare de 300 000 de euro.
Totodată, s-a stabilit că suspecții erau implicați și în comiterea infracțiunilor de contrabandă și trafic internațional de droguri, precum: heroină, marijuană și Ecstasy, realizate prin intermediul companiilor care prestează servicii de transportare a coletelor și pasagerilor.
Ca urmare a efectuării de către ofițerii de investigații a unei achiziții de control a cantității de 1 kg de droguri de tip heroină, membrii grupului criminal specializat în comiterea mai multor infracțiuni deosebit de grave au fost reținuți în flagrant.
Suspecții riscă pedeapsă cu închisoarea pe un termen de la opt la 15 ani pentru comiterea infracțiunii de escrocherie, o pedeapsă cu închisoarea de la șapte la 15 ani pentru săvârșirea traficului ilicit de droguri, iar pentru comiterea infracțiunii de contrabandă de la trei la 10 ani.
Polițiștii întreprind în continuare măsuri speciale de investigații și de urmărire penală în vederea reținerii liderului grupării criminale și identificării complicilor acestuia implicați în comiterea infracțiunilor deosebit de grave.
