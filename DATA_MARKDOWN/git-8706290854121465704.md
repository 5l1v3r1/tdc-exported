
# Παραμένει χωρίς νίκη ο Παναιτωλικός

Published at: **2019-11-03T19:33:00+00:00**

Author: ****

Original: [enikos.gr](http://www.enikos.gr/sports/682048/paramenei-choris-niki-o-panaitolikos)

Ισόπαλο 1-1 έληξε το ματς στο Αγρίνιο μεταξύ του Παναιτωλικού και του Αστέρα Τρίπολης, για την 9η αγωνιστική της Super League. Οι γηπεδούχοι, που δεν έχουν ακόμη νίκη τη φετινή σεζόν, προηγήθηκαν στο 18' με τον Μαρσιάλ, αλλά η ομάδα της Τρίπολης ισοφάρισε με πέναλτι του Μπαράλες στο 39ο λεπτό.
Στο 18ο λεπτό ο Παναιτωλικός κατάφερε ν' ανοίξει το σκορ. Τότε ύστερα από κόρνερ του Λουσέρο από τα αριστερά, ο Μαρσιάλ με τη κοντινή προβολή έστειλε την μπάλα στα δίχτυα. Στη συνέχεια ο Αστέρας προσπάθησε ν' αντιδράσει, πίεσε την άμυνα των γηπεδούχων και τα κατάφερε στο 39'.
