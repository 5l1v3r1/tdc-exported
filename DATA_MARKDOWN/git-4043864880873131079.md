
# У неділю режим обмежень у Золотому скасують

Published at: **2019-11-02T13:13:04+00:00**

Author: ****

Original: [Українська правда](https://www.pravda.com.ua/news/2019/11/2/7230808/)

У неділю, 3 листопада, буде скасовано режим обмежень на переміщення в районі розведення в Золотому.
Джерело: командир оперативно-тактичного угруповання "Північ" генерал Олег Мікац, керівник української СЦКК Олександр Борщевський, заступник начальника штабу відділу стратегічних комунікацій полковник Дмитро Бородавко на брифінгу в Золотому, повідомляє Інтерфакс-Україна
Пряма мова Мікаца: "Починаючи із завтрашнього дня тут можна буде вільно переміщатися - відповідно виконувати всі заходи, які необхідно як для місцевого населення, так і волонтерів, журналістів та інших".
Деталі: Він також повідомив журналістам, що в цьому районі вже 12-й день не було жодного порушення режиму припинення вогню.
У свою чергу, Борщевський поінформував, що о 12.00 розпочнеться розмінування території у зоні розведення і демонтаж фортифікаційних споруд. Надалі намічено відкрити в цьому районі автомобільно-пішохідне КПВВ.
За словами Борщевського, СЦКК контролює ситуацію за допомогою 4 відеокамер, забезпечено також цілодобове чергування офіцерів СЦКК для контролю, і ведеться відеофотофіксація співробітниками.
Бородавко повідомив, що в зоні безпеки в с. Катеринівка, де відбулось розведення, є 86 дворів, в них живуть 150 місцевих жителів, з них семеро дітей. За його словами, ніхто не заявляв про намір залишити село. Зараз тут поліція і районна влада забезпечує людей своєчасно хлібом, чергує швидка допомога.
Передісторія:
