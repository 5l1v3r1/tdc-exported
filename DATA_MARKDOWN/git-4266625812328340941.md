
# Шарій: Зеленський не може надалі зберігати позицію «ображеного», як це було до виборів

Published at: **2019-11-01T20:05:00+00:00**

Author: ****

Original: [ZIK.UA](https://zik.ua/news/2019/11/01/shariy_zelenskyy_ne_mozhe_nadali_zberigaty_pozytsiyu_obrazhenogo_yak_tse_bulo_1681895)


        Під час передвиборчої кампанії у Володимира Зеленського розвинувся комплекс «ображеного», який не дає йому можливість, маючи всю повноту влади у своїх руках, навести лад в країні.
      
Про це в ефірі програми «Кожен з нас президент» на телеканалі ZIK під час включення заявив політик, блогер Анатолій Шарій.
Пан Шарій під час обговорення теми, чи спроможна нині влада до рішучих дій, зауважив, що під час передвиборчої кампанії Володимиру Зеленському співчували і у нього розвинувся комплекс «ображеного».
«У нашого прекрасного народу є така «фішка» - ми жаліємо тих, кого ображають.  Зеленському співчували, коли він не був президентом  Але коли той, кого ображали, стає президентом і продовжує залишатися «ображеним» — це ненормально», – зазначив блогер.
Зокрема, на його думку, люди очікують від президента і нової влади того, щоб все змінилося і не можна було просто так здійснювати злочини і не нести за це покарання.
«Правоохоронні органи зараз мають самі реагувати, вони вже не у руках Порошенка. Але вони не реагують. Люди голосували не за «терпилу», який дальше буде просто терпіти і зображати з себе європейця», – прокоментував Шарій.
