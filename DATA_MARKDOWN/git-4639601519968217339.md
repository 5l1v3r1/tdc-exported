
# Μεταχειρισμένα αυτοκίνητα – Τι πρέπει να προσέχετε πριν από μία αγορά

Published at: **2019-11-01T22:24:15+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/vimatv/metaxeirismena-aytokinita-ti-prepei-na-prosexete-prin-apo-mia-agora/)

Στην εκπομπή One Direct μίλησε ο Ευριπίδης Κωνσταντινίδης, Πρόεδρος Συνδέσμου Εμπόρων Εισαγωγέων Αυτοκινήτων Ελλάδος για το πρόβλημα που έχει δημιουργηθεί με τα «πειραγμένα» χιλιόμετρα στα μεταχειρισμένα αυτοκίνητα.
O κ. Κωνσταντινίδης υποστήριξε πως εδώ και μια δεκαετία ζητούσαν τη λήψη μέτρων για την αντιμετώπιση του προβλήματος, ωστόσο η πολιτεία αδιαφορούσε. Τώρα, λοιπόν, κάποια μέτρα έχουν ληφθεί τα οποία εφαρμόζονται και τυχόν απατεωνιές είναι εφικτό να γίνουν γνωστές.

        Διαβάστε ακόμη : Με πλοία του Πολεμικού Ναυτικού στην Ελευσίνα 795 αιτούντες άσυλο από τη Μόρια
      
Σύμφωνα με τον κ. Κωνσταντινίδη, από το 2020 θα υπάρχει ενοποίηση των ΚΤΕΟ όλης της Ευρώπης με αποτέλεσμα να έχουμε μια ιστορικότητα των χιλιομέτρων, το οποίο σε συνδυασμό με τα μέτρα που έχουν ήδη ληφθεί θα οδηγήσει στην πλήρη απαλοιφή του προβλήματος και στο τέλος της εξαπάτησης του καταναλωτή.
Ο κ . Κωνσταντινίδης αναφέρθηκε και στις απαραίτητες προϋποθέσεις, τις οποίες πρέπει να προσέχουν εξίσου οι αγοραστές και οι έμποροι πριν από την αγοραπωλησία ενός μεταχειρισμένου αυτοκινήτου.
