
# Партія Слуга народу визначилась із датою з'їзду

Published at: **2019-11-04T10:53:23+00:00**

Author: ****

Original: [Українська правда](https://www.pravda.com.ua/news/2019/11/4/7230918/)

З'їзд партії "Слуга народу" відбудеться в Києві найближчої неділі, 10 листопада.
Джерело: "Українська правда", посилаючись на прес-службу фракції
Дослівно: "До участі у з’їзді запрошено представників Офісу президента, уряду та Верховної Ради, народних депутатів-членів фракції "Слуга народу" у повному складі, представників Зе-команд з усіх регіонів України та представників ЗМІ".
Деталі: У програмі з'їзду: звіт діяльності партії "Слуга народу" за останній рік; вирішення кадрових питань; обговорення та ухвалення рішень щодо створення робочої групи із внесення змін до мтатуту партії; обговорення та ухвалення рішень щодо запуску системних проектів (аналітичний та законотворчий центри, Школа політичної освіти тощо).
Зазначається, що "слуги народу" визначатимуться щодо участі партії у місцевих виборах до об'єднаних територіальних громад 22 та 29 грудня 2019 року.
Що було раніше: Партія "Слуга народу" планувала провести з'їзд в кінці жовтня, на якому - обрати нового голову партії замість Дмитра Разумкова, який після парламентських виборів обійняв посаду спікера Верховної Ради.
