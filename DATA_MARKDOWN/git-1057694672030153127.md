
# Γερμανός βουλευτής καταρρέει ενώ μιλάει στο βήμα της Βουλής

Published at: **2019-11-07T20:22:19+00:00**

Author: ****

Original: [News.gr](https://www.news.gr/kosmos/article/2025527/germanos-vouleftis-katarrei-eno-milai-sto-vima-tis-voulis.html)

O Γερμανός βουλευτής του CDU, Ματίας Χάουερ, κατάρρευσε την ώρα που τελείωνε την ομιλία του στη Βουλή, με τους συναδέλφους του να σπεύδουν να τον κρατήσουν.
Ο 41χρονος βουλευτής του κόμματος της Άγκελα Μέρκελ ένιωσε αδιαθεσία και κατέρρευσε μπροστά στα έκπληκτα μάτια των συναδέλφων του. Ο Χάουερ, σύμφωνα με τη Die Welt, ήταν σε καλή διάθεση και ασκούσε σκληρή κριτική στο ακροδεξιό AfD. Ξαφνικά άρχισε να τρέμει το δεξί του χέρι, να έχει τρέμουλο σε όλο του το σώμα και δεν μπορούσε να αρθρώσει λέξη.
Όπως φαίνεται στο βίντεο που αναρτήθηκε στο διαδίκτυο, οι συνάδελφοί του που κατάλαβαν πως κάτι δεν πήγαινε καλά, έτρεξαν να τον κρατήσουν, ενώ ετοιμαζόταν να σωριαστεί. Μάλιστα τον ξάπλωσαν στο πάτωμ, προκειμένου να του παρασχεθούν οι πρώτες βοήθειες. Μέχρι στιγμής δεν έχει γίνει γνωστή η κατάσταση της υγείας του ή γιατί κατέρρευσε. Η συνεδρίαση της Βουλής διακόπηκε για κάποια ώρα και συνεχίστηκε μετά από λίγο κανονικά.
