
# Apare o nouă țară pe listă pentru uzina Volkswagen. România, scoasă din cărți?

Published at: **2019-11-01T08:02:54+00:00**

Author: **Elena Luchian**

Original: [AutoExpert](https://www.autoexpert.ro/apare-o-noua-tara-pe-lista-pentru-uzina-volkswagen-romania-scoasa-din-carti/)


        Apare o nouă țară pe lista pentru viitoarea uzină Volkswagen. Decizia de a o construi în Turcia a fost amânată de nemții speriați de conflictul armat în care este implicat statul turc la ora actual
        ă. O nouă opțiune poate fi Grecia.
      
Grecia și-a exprimat interesul pentru noua uzină și intră în cursă alături de Turcia, Bulgaria și România, deși nemții ezită în privința țării noastre din cauza infrastructurii precare de aici.
Într-un interviu acordat televiziunii naționale din Grecia, Ministrul Dezvoltării și Investițiilor, Adonis Georgiadis, a dezvăluit că guvernul elen și-a exprimat deja interesul față de Volkswagen.

        Volkswagen se răzgândește? Renunță la Turcia pentru…
      
“Grecia este una dintre cele mai competitive țări”, a spus Georgiadis, fără a furniza însă, date despre discuțiile avute cu reprezentanții grupului auto.
Volkswagen nu a scos încă Turcia din calcule, dar cancelarul german Angela Merkel este reticent vis-a-vis de această opțiune, somând statul turc să pună capăt operațiunilor militare din Siria. În plus, statul ales de Volkswagen nu este în Uniunea Europeană. Turcia este susținută și de Qatar, care deține 14,6% din acțiunile Grupului Volkswagen.
Între timp, guvernul român și-a anunțat din nou interesul pentru centrul de producție. Locația luată inițial în calcul de Grupul Volkswagen a fost zona Aradului, care ar fi permis acces facil la rețeaua de autostrăzi din centrul și vestul Europei. Serbia și Bulgaria s-au aflat și ele pe lista extinsă, iar oficialii Volkswagen sunt deschiși și altor propuneri.
Noul centru de producție va construi limuzinele Volkswagen Passat și Skoda Superb, având o capacitate de 300.000 de vehicule anual. Nemții intenționează să demareze producția în 2022, dar momentul ar putea fi amânat în funcție de data alegerii locației.
Consiliul director de la Volkswagen se ve întruni la mijlocul lunii noiembrie, iar pe ordinea de zi se află locația viitoarei uzine.
