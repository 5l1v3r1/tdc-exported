
# 
        اجازه تحمیل دیکته‌های آمریکا به دولت جدید را نمی‌دهیم
      

Published at: **2019-11-03T17:25:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637866/%D8%A7%D8%AC%D8%A7%D8%B2%D9%87-%D8%AA%D8%AD%D9%85%DB%8C%D9%84-%D8%AF%DB%8C%DA%A9%D8%AA%D9%87%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%AF%D9%88%D9%84%D8%AA-%D8%AC%D8%AF%DB%8C%D8%AF-%D8%B1%D8%A7-%D9%86%D9%85%DB%8C%E2%80%8C%D8%AF%D9%87%DB%8C%D9%85)

به گزارش بولتن نیوز، شیخ نبیل قاووق عضو شورای مرکزی حزب‌الله لبنان گفت: بدترین صحنه‌ای که دیدیم این است که برخی از فاسدان سوار بر موج اعتراضات شده و برای حفاظت از خود به هدایت جنبش مردمی پرداختند.
 
وی افزود: برخی احزابی که متهم به فساد و مسئول سیاست‌های اقتصادی و مالی نادرست هستند جنبش مردمی را به نبرد تسویه حساب با دشمنان سیاسی خود سوق دادند و بحران اقتصادی دشوار را به بحران سیاسی دشوارتری تبدیل کردند و کشور را به هرج و مرج و خطر غرق شدن در فتنه سوق دادند.
 
نبیل قاووق خواستار حمایت از جنبش مردمی که خواهان اصلاحات اقتصادی و رشد اقتصادی کشور است شد و در عین حال تاکید کرد که توهین و ناسزاگویی از سوی معترضان و مردم غیرقابل قبول است.
 
عضو شورای مرکزی حزب الله گفت که منحرف کردن جنبش مردمی از اهدافش منجر به از بین رفتن جنبش خواهد شد و امید اصلاحات از بین می‌رود و در نتیجه فاجعه اقتصادی و مالی برای همه رخ خواهد داد.
 
نبیل قاووق گفت که آنچه در این مرحله لازم است مقابله با بحران‌های اقتصادی، مالی و زندگی قبل از تسویه حساب‌های سیاسی است. 
 
وی اظهار داشت: برخی از شخصیت‌ها و احزاب سیاسی تنها هم و غمشان تسویه حساب با دشمنانشان است و اولویت آنها نجات کشور نیست و برخی نیز در خارج بر تغییر معادلات سیاسی و موازنه قدرت یعنی تحقق دستاوردهایی به ضرر مقاومت و وحدت ملی و ثبات دل بسته‌اند.
 
قاووق تاکید کرد که حزب الله به دنبال دولت مورد اعتمادی است و برای تشکیل دولتی قابل اعتماد و قوی که صدای مردم را بشنود و قادر به پیشبرد اقتصاد و محاکمه فاسدان و بازگرداندن اموال غارت شده باشد تلاش خواهد کرد.
 
عضو شورای مرکزی حزب الله گفت: آمریکا علنا وارد خط بحران لبنان شده و می‌خواهد از جنبش مردمی برای تحقق دستاوردهای سیاسی خود استفاده کند. موضع ما در حزب الله روشن و علنی است و ما اجازه نخواهیم داد که دیکته‌های آمریکا به دولت جدید راه یابد و به آمریکا اجازه نخواهیم داد که در این مرحله و سایر مراحل دستاوردهای سیاسی محقق کند.
انتهای پیام/
