
# Тежък наряд за пловдивски рефери на Световното за младежи

Published at: **2019-11-02T15:19:00+00:00**

Author: ****

Original: [Plovdiv24.bg](https://www.plovdiv24.bg/sport/910545.html)

Доста тежък наряд назначи Съдийската комисия на ФИФА за българска съдийска бригада Георги Кабаков, Мартин Маргаритов и Диян Вълков, на продължаващото в Бразилия Световно първенство по футбол за младежи до 17 години. Триото наши рефери са определени да ръководят заплетения мач от група С между отборите на Чили и Южна Корея днес, съобщава агенция Темпо Нюз.
Срещата е възлова за двата отбора за класиране в елиминациите и се очаква да бъде много напрегната и оспорвана. 
Двубоят ще се играе на естадио Барадао във Витория в довечера от 22 часа българско време.
За българските рефери се наложило да пропътуват над 1000 км до бразилския щат Еспирито Санто, чиято столица е Витория, защото миналия ден Георги Кабаков, Мартин Маргаритов и Диян Вълков ръководеха двубоя от група F на Световния младежки шампионата между отборите на Парагвай и Мексико, който се игра в столицата Бразилия.
