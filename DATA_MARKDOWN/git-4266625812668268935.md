
# Відомий львівський громадський діяч побив ексконсула України у Мюнхені

Published at: **2019-11-04T17:57:00+00:00**

Author: ****

Original: [ZIK.UA](https://zik.ua/news/2019/11/04/vidomyy_lvivskyy_gromadskyy_diyach_pobyv_ekskonsula_ukrainy_u_myunheni_1683481)


        У суботу, 2 листопада, потенційний кандидат на посаду міського голови Львова, засновник ГО «Ідея Міста» Назарій Брезіцький побив письменника, ексконсула України у Мюнхені Володимира Цвіля і забрав у нього смартфон.
      
Про це повідомляє IП «Діло».
«2 листопада о 21:30, в ресторані готелю «LH Hotel&SPA», а в народі – готель «Євроспорт», що на пл. Петрушевича, гр. Брезіцький напав та зламав ніс гр. Цвілю, після чого вкрав у потерпілого мобільний телефон. Цю подію зафіксували працівники поліції, відповідні відомості внесено до ЄРДР», – повідомляє видання, посилаючись на Нацполіцію.
Видання також повідомляє, що зараз Володимир Цвіль перебуває в одній з лікарень міста, у нього, окрім перелому носа, виявлено гематому на верхній губі та струс мозку.
За фактом цього інциденту з побиттям та крадіжкою мобільного телефону розпочато кримінальне провадження, за ч. 1ст. 187 ККУ: Розбій з метою заволодіння чужим майном. Санкція статті передбачає покарання у вигляді позбавлення волі на строк від 3-х до 7-ми років.
Нагадаємо, у команді голови держави розгорівся черговий скандал. Джерела повідомляють, що побилися два друга Володимира Зеленського – очільник Офісу президента Андрій Богдан та глава Служби безпеки України Іван Баканов. Приводом стало призначення Головного слідчого управління СБУ.
