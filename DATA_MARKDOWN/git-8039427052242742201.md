
# దేశంలో మహిళలకు రక్షణ లేదు: ఆజాద్

Published at: **2019-11-05T15:12:35+00:00**

Author: ****

Original: [Andhrajyothy](https://www.andhrajyothy.com/artical?SID=947103)

ADVT హైదరాబాద్: దేశంలో మహిళలకు రక్షణ లేకుండా పోయిందని కాంగ్రెస్ సీనియర్ నేత గులాంనబీ ఆజాద్‌ ఆవేదన వ్యక్తం చేశారు. మంగళవారం నగరంలోని గాంధీభవన్‌లో టీపీసీసీ నేతలతో కలిసి ఆయన మీడియాతో మాట్లాడారు. మహిళా రక్షణలో కేంద్ర, రాష్ట్ర ప్రభుత్వాలు విఫలమయ్యాయని విమర్శించారు. ప్రభుత్వం ‘బేటీ బచావో... బేటీ పడావో’ నినాదానికే పరిమితమైందని ఎద్దేవా చేశారు. ఇక నిరుద్యోగం తారాస్తాయికి చేరిందని, దేశంలో ఇంతకు ముందెన్నడూ లేనంత పెరిగిందని ఆజాద్ అన్నారు. ఉద్యోగ కల్పన మాట అటుంచి ఉన్న ఉద్యోగాలనే తొలగిస్తున్నారని ఆవేదన వ్యక్తం చేశారు. మోదీ మాటలకు చేతలకు చాలా తేడా ఉంటుందని, ఈ విషయాన్ని ప్రజలు పసిగడతారని ఆజాద్ అన్నారు.
