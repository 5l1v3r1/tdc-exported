
# Тренер «Дніпра-1» Дмитро Михайленко: У нас є втрати і великі проблеми зі складом

Published at: **2019-11-04T02:45:00+00:00**

Author: ****

Original: [ZIK.UA](https://zik.ua/news/2019/11/04/trener_dnipra1_dmytro_myhaylenko_u_nas_ie_vtraty_i_velyki_problemy_zi_1682861)


        Головний тренер «Дніпра-1» Дмитро Михайленко прокоментував поразку від луганської «Зорі» (1:4) у грі 13-го туру футбольної Прем’єр-ліги.
      
– Багато коментувати немає що. Команда, яка була сильнішою, перемогла абсолютно по праву. У нас не вийшло в обороні. Занадто легко пропускаємо голи. Був серйозний план на гру, відмінний настрій, але на першій же хвилині пропустили м’яч. Це великий удар для команди в психологічному плані.

        – Що з Логіновим?
      
– Є великі кадрові проблеми. Пошкодження у Логінова, Чичикова, Кравченко. Пропускали матч через дискваліфікацію Сафронов і Вакулко. На заміну був один захисник. Шаповал зіграв на незвичній для себе позиції правого захисника. В опорній зоні молодий Батагов. Є втрати і великі проблеми зі складом.

        – Яка зараз атмосфера в команді?
      
– Вибиратися з кризи потрібно тільки ретельно працюючи. Удачу потрібно заслужити. Треба показувати якісну гру, хоча б в обороні. Розумію, що не можемо цього робити у всіх фазах в силу ряду причин. Основа всього – хороша гра в захисті. Ми ж не можемо домогтися синхронності і надійності. Потрібно залишатися оптимістом, вірити в себе і партнера. Це найголовніше.

        – Всередині вашого колективу немає ніяких проблем, можливо, фінансових?
      
– Коли йдуть такі невдалі серії, всім здається, що є якась проблемна ситуація в команді. Цього нема. Атмосфера робоча, нормальна. Потрібно відповідати високому рівню Прем’єр-ліги. Важко набирати очки без самовіддачі. Сподіваюся, будемо набирати пункти вже з наступної зустрічі.
 
