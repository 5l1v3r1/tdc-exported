
# В СБУ з'ясували місце перебування Мангера

Published at: **2019-11-02T08:52:02+00:00**

Author: ****

Original: [Слово і Діло](https://www.slovoidilo.ua/2019/11/02/novyna/polityka/sbu-zyasuvaly-misce-perebuvannya-manhera)


        Підозрюваний у справі про вбивство Катерини Гандзюк, Владислав Мангер, на даний час знаходиться в місті Херсоні.
      
Про це повідомив керівник Головного слідчого управління СБУ Богдан Тиводар в ефірі «Свободи слова Савіка Шустера».
За словами Тиводара, кримінальне провадження щодо Мангера було зупинене.
«Мангер був затриманий і заарештований, але крім запобіжного заходу у вигляді тримання під вартою судом була обрана альтернатива - заставу. 2 млн 600 тисяч, здається, були внесені і Мангер вийшов на волю. Це рішення суду. Кримінальне провадження щодо Левіна і Мангера на даний момент зупинено. Мангер знаходиться в Херсоні», - повідомив Тиводар.
Раніше стало відомо, що суд відхилив скаргу адвокатів Мангера на зупинку слідства проти нього у справі Гандзюк.
Також нагадаємо, радника Мангера спіймали на хабарі.
Хочете обговорити цю новину? Долучайтеся до телеграм-чату CHORNA RADA
