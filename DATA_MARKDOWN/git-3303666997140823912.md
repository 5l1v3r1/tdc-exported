
# Loranzè, rimane impigliata e muore strangolata mentre cerca di scavalcare il cancello di casa sua

Published at: **2019-11-03T12:36:00+00:00**

Author: **CARLOTTA ROCCI**

Original: [Repubblica.it](https://torino.repubblica.it/cronaca/2019/11/03/news/loranze_rimane_impigliata_e_muore_strangolata_mentre_cerca_di_scavalcare_il_cancello_di_casa_sua-240128484/)

E' morta mentre cercava di scavalcare il cancello di casa sua in via Canton Prelle a Loranzé, poco distante da Ivrea. Erika Russo Testagrossa stava rientrando a casa dopo essere stata in discoteca e si era dimenticata le chiavi. La giovane aveva 18 anni ed è stata trovata questa mattina ai piedi del cancello.Probabilmente è rimasta impigliata con il collo del maglioncino, non è riuscita a staccarsi ed è morta soffocata. L'ha trovata la sorella uscendo stamattina. Ogni tentativo di soccorrerla da parte del 118 è stato inutile.Gli accertamenti del medico legale sono ancora in corso. Sull'accaduto sono in corso le indagini dei carabinieri. 
