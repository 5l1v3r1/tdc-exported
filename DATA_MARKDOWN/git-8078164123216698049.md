
# Atp Next Gen, Sinner in finale: piegato anche Kecmanovic

Published at: **2019-11-07T22:00:00+00:00**

Author: **Marco Calabresi**

Original: [Corriere della Sera](https://www.corriere.it/sport/19_novembre_08/atp-next-gen-sinner-finale-piegato-anche-kecmanovic-fedc4f4c-026d-11ea-9239-aaac9df492cd.shtml)

Jannik Sinner incanta ancora Milano. Il 18enne altoatesino vola in finale alle NextGen Atp Finals sfoderando l’ennesima prestazione straordinaria. Dopo aver chiuso il girone al primo posto, Sinner in semifinale ha battuto 2-4, 4-1, 4-2, 4-2 il serbo Kecmanovic. Tra Sinner e il titolo — domenica alle 21 — c’è soltanto l’australiano Alex De Minaur, numero 18 del mondo, e che fino al Masters 1000 di Parigi-Bercy era stato in corsa per le Finals di Londra a cui parteciperà Matteo Berrettini.
