
# Staatssecretaris blijft ontkennen dat misdaadcijfers asielzoekers bewust onder kopje ‘overig’ werden geplaatst

Published at: **2019-11-07T18:32:00+00:00**

Author: **Redactie**

Original: [ThePostOnline](https://tpo.nl/2019/11/07/staatssecretaris-blijft-ontkennen-dat-misdaadcijfers-asielzoekers-bewust-onder-kopje-overig-werden-geplaatst/)

Justitieambtenaren hebben ernstige misdrijven door asielzoekers niet welbewust voor de Tweede Kamer verzwegen, houdt staatssecretaris Ankie Broekers-Knol vol. Het is volgens haar niet terecht om die conclusie te trekken uit openbaar gemaakte e-mails en vergaderstukken. “Ik denk dat er gewoon een grove inschattingsfout gemaakt is.”
De affaire kostte Broekers’ voorganger Mark Harbers afgelopen voorjaar de kop. Hij stuurde de Tweede Kamer een overzicht van delicten waarbij asielzoekers betrokken zouden zijn, maar schaarde zwaardere vergrijpen onder het kopje ‘overig’. De Kamer voelde zich daardoor om de tuin geleid.
Uit opgevraagde documenten blijkt dat ambtenaren beseften dat de Kamer zou kunnen vallen over de manier waarop het ministerie de Kamer de misdaadcijfers voorschotelde. Maar zij zetten toch door en waarschuwden Harbers niet.
Dat “is niet bewust besloten”, meent Broekers. Ze wijst erop dat onduidelijk is wie er precies verantwoordelijk was en dat betrokkenen op belangrijke momenten afwezig waren.
Uit de stukken blijkt volgens diverse media dat een ambtenaar zijn collega’s indertijd waarschuwde, maar dat die dat signaal naast zich hebben neergelegd. Een andere opzet, die ernstige delicten wel zichtbaar zou maken, zou maar vragen oproepen.

        Anp
      
Lees ook: Bewijs: criminaliteit door asielzoekers werd bewust verstopt onder kopje ‘overige criminaliteit’
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
 
