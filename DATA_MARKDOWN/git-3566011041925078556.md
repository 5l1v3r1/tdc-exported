
# اولویت دولت ایجاد بستر اشتغال پایدار برای روستاییان است

Published at: **2019-11-02T14:27:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544147.html/%D8%A7%D9%88%D9%84%D9%88%DB%8C%D8%AA-%D8%AF%D9%88%D9%84%D8%AA-%D8%A7%DB%8C%D8%AC%D8%A7%D8%AF-%D8%A8%D8%B3%D8%AA%D8%B1-%D8%A7%D8%B4%D8%AA%D8%BA%D8%A7%D9%84-%D9%BE%D8%A7%DB%8C%D8%AF%D8%A7%D8%B1-%D8%A8%D8%B1%D8%A7%DB%8C-%D8%B1%D9%88%D8%B3%D8%AA%D8%A7%DB%8C%DB%8C%D8%A7%D9%86-%D8%A7%D8%B3%D8%AA)

فرماندار مراوه تپه گفت: اولویت های دولت برای جنگل کاری حفظ پوشش گیاهی وکمک به درآمد زایی پایدار برای روستائیان است.
به گزارش شبکه اطلاع رسانی راه دانا به نقل از کلاله خبر، امانگلدی ضمیر در حاشیه بازدید از طرح ۱۰۰ هکتاری کشت درختان مثمر گونه زیتون در اراضی شیبدار در محدوده روستای فرقسر ( در محدوده الچکلی) بخش مرکزی مراوه تپه در گفتگو با خبرنگار ما گفت: اولویت های دولت برای جنگل کاری حفظ پوشش گیاهی وکمک به درآمد زایی پایدار برای روستائیان است.
وی افزود: اراضی شیبدار مراوه تپه مستعد برای کشت درختان مثمر گونه های زیتون، انجیر، پسته،توت و انگور است که از اولویت های دولت برای جنگل کاری و حفظ پوشش گیاهی و درآمدزایی خانوار این شهرستان محسوب می شود .
وی در پایان گفت: این طرح با نظارت اداره کل منابع طبیعی و آبخیز داری استان در عرصه ۱۰۰ هکتاری از سال ۹۳ شروع شده و دارای آب بندان خاکی برای ذخیره آب است و به تعاونی مرتعداران فرقسر (در محدوده الچکلی) واگذار شده است.
انتهای پیام/
