
# Με νομοθετική ρύθμιση παραμένει στις τράπεζες μεγάλο μέρος των διαθεσίμων των δημόσιων φορέων

Published at: ****

Author: ****

Original: [CNN.gr](https://www.cnn.gr/oikonomia/story/196289/me-nomothetiki-rythmisi-paramenei-stis-trapezes-megalo-meros-ton-diathesimon-ton-dimosion-foreon)

Θανάσης Κουκάκης, CNN Greece 10:59 , 05 November 2019 - 11:00
Συγκεκριμένα, με τις διατάξεις του άρθρου 7 του νομοσχεδίου προβλέπεται η διατήρηση των ταμειακών διαθεσίμων Φορέων της Γενικής Κυβέρνησης, σε λογαριασμούς ταμειακής διαχείρισης ή και σε προθεσμιακές καταθέσεις στα μη συστημικά πιστωτικά ιδρύματα της Ελλάδος, μέχρι του αντίστοιχου συνολικού υπολοίπου που διατηρούσαν στα ανωτέρω ιδρύματα, στις 30 Ιουνίου 2018.
Σύμφωνα με την αιτιολογική έκθεση του νομοσχεδίου η προτεινόμενη ρύθμιση συμβάλλει στη διασφάλιση της σταθερότητας του πιστωτικού συστήματος, καθώς τα ταμειακά διαθέσιμα των Φορέων της Γενικής Κυβέρνησης, τα οποία είναι κατατεθειμένα στα μη συστημικά πιστωτικά ιδρύματα της Ελλάδος, αντιστοιχούν σε μεγάλο ποσοστό επί του συνόλου των καταθέσεων τους.
Στην πράξη αυτό σημαίνει πως οι φορείς του Δημοσίου θα μπορούν να διατηρούν στις εμπορικές τράπεζες καταθέσεις συνολικού ύψους έως 14,4 δισ. ευρώ, εκ των οποίων τα 2,5 δισ. ευρώ σε προθεσμιακές καταθέσεις. Να σημειωθεί πως σήμερα το συνολικό απόθεμα των καταθέσεων των φορέων της γενικής κυβέρνησης στις εμπορικές τράπεζες ανέρχεται σε 14,1 δισ. ευρώ.

        Διαβάστε επίσης
      
