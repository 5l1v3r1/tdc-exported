
# 
        حمله با سلاح سرد به سه گردشگر و یک نیروی امنیتی در اردن
      

Published at: **2019-11-06T17:18:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638506/%D8%AD%D9%85%D9%84%D9%87-%D8%A8%D8%A7-%D8%B3%D9%84%D8%A7%D8%AD-%D8%B3%D8%B1%D8%AF-%D8%A8%D9%87-%D8%B3%D9%87-%DA%AF%D8%B1%D8%AF%D8%B4%DA%AF%D8%B1-%D9%88-%DB%8C%DA%A9-%D9%86%DB%8C%D8%B1%D9%88%DB%8C-%D8%A7%D9%85%D9%86%DB%8C%D8%AA%DB%8C-%D8%AF%D8%B1-%D8%A7%D8%B1%D8%AF%D9%86)

به گزارش بولتن نیوز، ظهر امروز سه گردشگر، یک نیروی امنیتی و یک راهنمای گردشگران در شهر باستانی «جرش» اردن هدف حمله با سلاح سرد قرار گرفتند.
وبگاه اردنی «عمون» گزارش داد که افراد زخمی در حال انتقال به بیمارستان هستند و دستگاه‌های امنیتی مربوطه نیز کار تحقیقات درباره این حادثه را آغاز کرده‌اند.
سخنگوی رسانه‌ای اداره امنیت عمومی اردن نیز گفت که ظهر امروز (چهارشنبه) فردی با چاقو به سمت چند گردشگر، راهنمای گردشگران و یکی از افسران اداره امنیت عمومی حمله کرد.
به گفته او فرد مهاجم بازداشت شده و بازجویی از او آغاز شده است.
روزنامه اردنی «الرأی» نیز نوشت که گردشگرانی که مورد حمله قرار گرفته‌اند، تبعه اسپانیا هستند.
