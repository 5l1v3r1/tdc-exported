
# Potresne scene na Gudisonu! Pukla noga Andrea Gomeša, unezvereni Son i molitve Orijea (VIDEO)

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/potresne-scene-na-gudisonu-pukla-noga-andrea-gomesa-unezvereni-son-i-molitve-orijea-video/341546)


        Fudbal je ove večeri u Liverpulu pao u drugi plan. Posle onog što se desilo u završnici meča Everton – Totenhem, u derbiju 11. kola Premijer lige, malo će se pričati o igri, šansama (nije ih ni bilo mnogo) ili rezultatu, već o lomu noge Andrea Gomeša.
      
Portugalac je nastradao u 79. minutu kad ga je potkačio Hjong Min Son, u nastavku akcije na njega je naleteo Serž Orije, a ishod je prelom skočnog zgloba prvotimca domaćeg tima. Koliko je sve bilo strašno svedoči činenica da reditelj prenosa nije dugo želeo da pusti snimak, pošto su scene takve da teraju suze na oči.
Dok je Andre Gomeš jaukao od bolova na zemlji, fudbaleri oba tima hvatali su se za glavu, jer im je odmah bilo jasno da je reč o teškoj povredi. Najviše se potresao Son, unezvereno je trčao terenom, demonstrirao koliko mu je krivo što je povredio rivala, pa nisu vredele ni reči utehe trenera Maurisija Poketina. Razume se, na kraju je Korejac isključen...
