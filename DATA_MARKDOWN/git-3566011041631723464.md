
# سرمایه‌گذاران تمایلی برای سرمایه‌گذاری در ماهنشان ندارند/ بیشتر واحدهای تولیدی در ماهنشان راکد است

Published at: **2019-11-05T11:12:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545088.html/%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%D8%A7%D9%86-%D8%AA%D9%85%D8%A7%DB%8C%D9%84%DB%8C-%D8%A8%D8%B1%D8%A7%DB%8C-%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%DB%8C-%D8%AF%D8%B1-%D9%85%D8%A7%D9%87%D9%86%D8%B4%D8%A7%D9%86-%D9%86%D8%AF%D8%A7%D8%B1%D9%86%D8%AF--%D8%A8%DB%8C%D8%B4%D8%AA%D8%B1-%D9%88%D8%A7%D8%AD%D8%AF%D9%87%D8%A7%DB%8C-%D8%AA%D9%88%D9%84%DB%8C%D8%AF%DB%8C-%D8%AF%D8%B1-%D9%85%D8%A7%D9%87%D9%86%D8%B4%D8%A7%D9%86-%D8%B1%D8%A7%DA%A9%D8%AF-%D8%A7%D8%B3%D8%AA)

مدیرعامل شرکت شهرک‌های صنعتی استان زنجان گفت: به دلیل نبود توجیه اقتصادی، سرمایه‌گذاران تمایلی برای سرمایه‌گذاری در شهرستان ماهشنان ندارند.
به گزارش شبکه اطلاع رسانی راه دانا؛ ایرج احمدی در گفت‌وگو با خبرنگار موج رسا; با اشاره به وضعیت شهرکهای صنعتی استان به ویژه در شهرستانهای محروم استان اظهار کرد: شهرستانهای ضعیف در حوزه صنعت مانند ماهنشان و قیدار زیرساخت‌های لازم به منظور توسعه صنعت در این شهرستانها ایجاد شده است.
وی تصریح کرد: 35 هکتار در شهرک صنعتی ماهنشان و قیدار نیز 50 هتکار زیرساخت استقرار واحدهای صنعتی ایجاد شده ولی در حال حاضر اکثر واحدهای صنعتی در این شهرستانها خالی است.
مدیرعامل شرکت شهرکهای صنعتی استان زنجان بیان کرد: برخی از قراردادها در این شهرکها راکد و بلااقدام بوده و فعالیتی ندارند و سرمایه‌گذار زمین را در اختیار گرفته ولی چون توجیه اقتصادی در منطقه نداشته رها کرده است.
وی ابراز کرد: سرمایه‌گذار در هر منطقه به دنبال توجیه اقتصادی است و اگر توجیه اقتصادی برای سرمایه‌گذاری نباشد جذب سرمایه‌گذار اتفاق نمی‌افتد.
احمدی با اشاره به اینکه در این شهرستانها زیرساخت‌های لازم ایجاد شده است افزود: در قیدار یک ناحیه صنعتی بنام زرین رود را پیگیری می‌کنیم و در ماهنشان نیز ایجاد ناحیه صنعتی در حلب در دست پیگیری بوده و هر کدام از این ناحیه صنعتی 20 هکتار پیش‌بینی شده است.
وی ابراز کرد: ایجاد این نواحی نیاز به موافقت کمیته برنامه‌ریزی و تبصره ماده یک بوده تا بررسی شود که استقرار شهرک صنعتی در مناطق مورد نظر قابل توجیه است یا نه.
مدیرعامل شرکت شهرکهای صنعتی استان زنجان در مورد عدم استقبال سرمایه‌گذاران از شهرک صنعتی ماهنشان افزود: ماهنشان به دلیل موقعیت جغرافیایی در منطقه بن‌بست واقع شده است و میزان جمعیت این شهرستان نیز پایین است و کارخانجاتی که در این منطقه واقع شود تولید یک روز آن نیاز منطقه را تامین می‌کند.
وی با اشاره به اینکه شهرستان ماهنشان قطب تولید آبزیان است عنوان کرد: جذب سرمایه‌گذاران در حوزه فرآوری آبزیان در این شهرستان مهمترین گزینه می‌تواند باشد.
انتهای پیام/
