
# Mijn makelaar wilde vertrekken, maar ik wilde bij Club Brugge blijven

Published at: **2019-11-05T12:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902493/-mijn-makelaar-wilde-vertrekken-maar-ik-wilde-bij-club-brugge-blijven-.html)


        Emmanuel Dennis bleef deze zomer bij Club Brugge, ook al was er buitenlandse interesse. Dennis geeft bij Het Nieuwsblad aan dat dit volledig zijn eigen keuze was. Zijn makelaar was het er niet mee eens.
      
"Mijn makelaar dacht dat het beter was om van club te veranderen, maar ik vond het beter om nog een jaar bij Club Brugge te blijven", geeft Dennis aan. "Ik wilde nog meer laten zien in de competitie. Mensen zien me al als een goeie speler, maar goeie spelers moeten altijd meer laten zien. Dat wil ik laten zien in de Champions League. Als we ons niet hadden gekwalificeerd voor de Champions League, was ik hier misschien niet meer geweest."
Zijn vriend Marvelous Nakamba ging w√©l naar de Premier League. "Ik ben vooral gelukkig voor hem. Ik ben gelovig en wil dat het met iedereen altijd zo goed mogelijk gaat. Het is niet omdat hij nu al in de Premier League is dat ik niet kan volgen. De wereld is groot, de lucht is groot. Ik ben gelukkig dat Naka speelt. Voor en na elke match spreek ik met hem. Als ik fit kan blijven, kan ik het ook maken."
