
# Прокурор Кулик побудував 14-й поверх елітного ЖК в центрі Києва – ЗМІ

Published at: **2019-11-04T19:47:07+00:00**

Author: ****

Original: [Українська правда](https://www.pravda.com.ua/news/2019/11/4/7230990/)

Прокурор Костянтин Кулик незаконно побудував додатковий поверх на кількасот квадратних метрів в елітному житловому комплексі Diplomat Hall у Києві. Будівництво відбувалося під під час розслідування його незаконного збагачення.
Джерело: розслідування журналістів програми "Наші Гроші" на Bihus info
Деталі: У житловому комплексі Diplomat Hall на Жилянській 59 родина Кулика має дві квартири загальною площею понад 400 кв.м.
Одна квартира в цій будівлі коштує в середньому 300 тисяч доларів.
Крім того, у родини Кулика в "Дипломат Холі" два гаражі і одне приміщення на даху (88 кв.м).
Одна з квартир записана на співмешканку Кулика Ірину Німець.
Журналісти стверджують, що фахівці Київської райдержадміністрації, які приїжджали з перевіркою, у своєму звіті написали, що будівництва додаткого, 14-го, поверху не побачили.
Крім того, будівництво "поверху Кулика" не погоджували ані Департамент з питань державного архітектурно-будівельного контролю Києва, ані Державна архітектурно-будівельна інспекція.
В Єдиному реєстрі документів відсутня інформація щодо видачі документів, що дають право на будівництво об’єкту по вулиці Жилянська 59, приміщення 1420.
Також, з розслідування випливає, що 14-й поверх для Кулика будувався під час розслідування незаконного збагачення прокурора.
