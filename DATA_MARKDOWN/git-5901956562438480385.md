
# Električni mrk, odgovorni pojasnili

Published at: **2019-11-07T15:10:00+00:00**

Author: **Ma. M.**

Original: [Slovenske novice](https://www.slovenskenovice.si/novice/slovenija/clanek/elektricni-mrk-odgovorni-pojasnili-246888)

LJUBLJANA – Po sredinem večernem električnem mrku na območju od približno Rudnika do Kočevja, so odgovorni sporočili, zakaj je prišlo do izpada. Spomnimo, brez elektrike je bilo približno dve uri 50 tisoč uporabnikov.»Dne 6. 11. 2019 ob 19:29:21 je prišlo do izpada DV 110kV Kočevje-Hudo. Zaradi izpada DV je bilo posledično prekinjeno napajanje RTP-jev Grosuplje, Ribnica in Kočevje. DV 2x110 kV Beričevo-Grosuplje, ki prav tako napaja omenjene RTP-je je bil izklopljen zaradi del na tem DV, kar je povzročilo, da je bilo teh RTP enostransko, in sicer po DV 110 kV Kočevje-Hudo. Takoj po izpadu, ob 19:31e bil izveden poskusni ponovni vklop izpadlega DV, ki pa je bil neuspešen. Zaradi motenega odjema so bila dela na DV 2x110 kV Beričevo-Grosuplje prekinjena in DV 110 kV Beričevo-Grosuplje 2 je bil vklopljen ob 21:23:27 s čimer je bilo vzpostavljeno ponovno napajanje vseh treh RTP-jev. Vzrok za izpad DV je bil v pretrganem vodniku, 13 km iz RP Hudo v kraju Dvor. Vodnik se je pretrgal pri kompresijski spojki. Razlog za pretrganje se preučuje,« je pojasnila Katja Fašink iz Elesa. 
