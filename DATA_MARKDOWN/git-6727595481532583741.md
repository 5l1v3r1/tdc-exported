
# പ്രകോപനപരമായി മുദ്രാവാക്യം വിളിച്ച് പ്രകടനം; യൂത്ത് ലീഗ് സംസ്ഥാന സെക്രട്ടറിയും നേതാക്കളും ഉള്‍പ്പെടെയുള്ള ഒന്‍പത് പേര്‍ക്കെതിരെ കേസ്

Published at: **2019-11-02T09:25:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/youth-league-state-secratary-and-nine-others-case132.html)

കോഴിക്കോട്: പ്രകോപനപരമായി പ്രകടനം നടത്തിയതിന് യൂത്ത് ലീഗ് സംസ്ഥാന സെക്രട്ടറിയും നേതാക്കളും ഉള്‍പ്പെടെയുള്ള ഒന്‍പത് പേര്‍ക്കെതിരെ കേസ്. യൂത്ത് ലീഗ് നാദാപുരം നിയോജക മണ്ഡലം സമ്മേളനത്തിന്റെ സമാപനത്തോടനുബന്ധിച്ച് നടന്ന പ്രകടനത്തില്‍ പ്രകോപനപരമായി മുദ്രാവാക്യം വളിച്ചെന്ന പരാതിയിലാണ് കേസെടുത്തത്.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
സംസ്ഥാന സെക്രട്ടറി വി.വി മുഹമ്മദലി, നിയോജകമണ്ഡലം ജനറല്‍ സെക്രട്ടറി സി.കെ നാസര്‍, മണ്ഡലം പ്രസിഡന്റ് കെ.എം സമീര്‍ ഉള്‍പ്പെടെ ഒമ്പത് പേര്‍ക്കെതിരെയാണ് കേസ്.
മത സ്പര്‍ധ വളര്‍ത്തും വിധം പ്രകോപനം നടത്തി മുദ്രാവാക്യം വിളിച്ചതിന് ജാമ്യമില്ലാ വകുപ്പ് പ്രകാരമാണ് കേസെടുത്തിരിക്കുന്നത്. സംഭവത്തില്‍ പൊലീസ് സ്വമേധയ കേസെടുക്കാത്തതിനെതിരെ രൂക്ഷ വിമര്‍ശനവുമായി സി.പി.ഐ.എം ജില്ലാ സെക്രട്ടറി വാണിമേലില്‍ നടന്ന പൊതുയോഗത്തില്‍ സംസാരിച്ചിരുന്നു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
ഇതിന് പിന്നാലെയാണ് പൊലീസ് വാണിമേല്‍ സ്വദേശികളെയും നേതാക്കളെയും ഉള്‍പ്പെടുത്തി കേസ് രജിസ്റ്റര്‍ ചെയ്തത്.
വെള്ളൂരിലെ കൊല്ലപ്പെട്ട സി.പി.ഐ.എം പ്രവര്‍ത്തകന്‍ സി.കെ ഷിബിന്റെ അച്ഛന്‍ ഭാസ്‌കരന്റെ പരാതിയിലാണ് പൊലീസ് കേസെടുത്തത്. കഴിഞ്ഞ ദിവസം കല്ലാച്ചിയില്‍ നിന്ന് തുടങ്ങിയ യൂത്ത് ലീഗ് പ്രകടനത്തിന്റെ പിന്‍നിരയിലുള്ളവര്‍ പ്രകോപന മുദ്രാവാക്യം വിളിച്ചെന്നാണ് പരാതി.

        WATCH THIS VIDEO:
      
