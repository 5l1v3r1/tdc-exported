
# Due cinghiali sbucano all’improvviso sulla Trossi, impossibile per il 30enne alla guida evitarli

Published at: **2019-11-05T08:18:33+00:00**

Author: ****

Original: [LaProvinciaDiBiella.it](https://laprovinciadibiella.it/cronaca/due-cinghiali-sbucano-allimprovviso-sulla-trossi-impossibile-per-il-30enne-alla-guida-evitarli)

Ancora animali investiti, è successo a Massazza, sulla Trossi, verso la mezzanotte di ieri sera.
Un 30enne di Biella alla guida della sua Citroen stava guidando quando all’improvviso due cinghiali sono sbucati sulla strada.
Impossibile evitare l’urto, per fortuna, però l’uomo è riuscito a mantenere il controllo della vettura nonostante il forte colpo subito.
I due animali sono morti in seguito all’urto. Sul posto è giunto un equipaggio del nucleo radiomobile di Cossato che hanno messo in sicurezza l’area. E’, inoltre, intervenuto il personale della Provincia che ha provveduto al recupero dei corpi dei due cinghiali.
Il 30enne non è rimasto ferito, solo l’auto ha subito dei danni nella parte anteriore.

        (Immagine di repertorio)
      
