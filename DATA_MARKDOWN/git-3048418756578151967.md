
# Vroempartij draait – Klaas Dijkhoff (VVD): ‘Verlagen maximumsnelheid is geen taboe meer’

Published at: **2019-11-04T15:35:00+00:00**

Author: **Bas Paternotte**

Original: [ThePostOnline](https://tpo.nl/2019/11/04/vroempartij-draait-klaas-dijkhoff-verlagen-maximumsnelheid-is-geen-taboe-meer/)

Het verlagen van de maximumsnelheid naar 100 kilometer per uur is geen taboe meer voor de VVD. Volgens fractievoorzitter Klaas Dijkhoff is langzamer rijden bespreekbaar. Dat zegt hij maandag tegen de Telegraaf. Mei vorig jaar zei partijleider Mark Rutte nog dat de VVD de ‘vroempartij’ zou blijven. Citaat uit de Volkskrant destijds: “Volgens Rutte kun je ook in elektrische auto’s hard rijden. ‘Dus het blijft leuk voor VVD’ers. We blijven de vrrroempartij.’”  Dat blijkt nu dus anders te liggen.
Voor de VVD is 130 rijden altijd heilig geweest en één van de laatste onderwerpen waarop de partij de afgelopen jaren niet van koers veranderde. Eerder dacht het kabinet alleen aan verlaging van de snelheid op plekken waar het direct helpt om ’kwetsbare natuur’ te beschermen. Nu ligt het scenario van een algemene snelheidsbeperking op tafel en wordt gesuggereerd dat er anders 10.000 banen in de bouw verloren gaan.
Twitteraar extraordinair Sywert van Lienden vindt het maar een malle draai van de liberalen: “Auto’s zijn schoner dan ooit”
