
# راهپیمایی حمایت از جمعه های بازگشت مردم فلسطین در اراک برگزار می شود

Published at: **2019-11-07T14:21:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545416.html/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%AD%D9%85%D8%A7%DB%8C%D8%AA-%D8%A7%D8%B2-%D8%AC%D9%85%D8%B9%D9%87-%D9%87%D8%A7%DB%8C-%D8%A8%D8%A7%D8%B2%DA%AF%D8%B4%D8%AA-%D9%85%D8%B1%D8%AF%D9%85-%D9%81%D9%84%D8%B3%D8%B7%DB%8C%D9%86-%D8%AF%D8%B1-%D8%A7%D8%B1%D8%A7%DA%A9-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF)

رئیس شورای هماهنگی تبلیغات اسلامی استان مرکزی ضمن دعوت از اقشار مختلف مردم در راهپیمایی حمایت از جمعه های بازگشت مردم فلسطین گفت: این مراسم بعد از اقامه نماز جمعه اراک از مصلای بیت المقدس به سمت خیابان دانشگاه تا ابتدای خیابان سلمان فارسی برگزار می شود.
به گزارش شبکه اطلاع رسانی راه دانا؛  حجت الاسلام و المسلمین عباس دانشی سرپرست شورای هماهنگی تبلیغات اسلامی استان مرکزی در گفتگو با دیار آفتاب؛ در خصوص راهپیمایی حمایت از جمعه های بازگشت مردم فلسطین در اراک گفت: این مراسم به مناسبت حمایت از جمعه های بازگشت مردم فلسطین بعد از اقامه نماز جمعه شهر اراک  با حضور مردم انقلابی اراک از مصلای بیت المقدس به سمت خیابان دانشگاه تا ابتدای خیابان سلمان فارسی برگزار خواهد شد.
وی افزود: مردم مومن و ولایتمدار اراک، مسیر راهپیمایی حمایت از جمعه های بازگشت را با شعارهای «مرگ بر آمریکا، مرگ بر اسرائیل و مرگ‌ بر آل سعود» خواهند پیمود و بار دیگر انزجارشان را از سران استکبار نشان می دهند.
رئیس شورای هماهنگی تبلیغات اسلامی استان مرکزی با دعوت از عموم مردم برای حضور گسترده در مراسم راهپمیایی حمایت از بازگشت مردم فلسطین گفت: مطمئنا با شرکت اقشار مختلف مردم با همراهی اصناف، بازاریان، اتحادیه ها، دانش آموزان و دانشجویان شاهد حمایت خوبی از مردم فلسطین خواهیم بود.
وی با اشاره به ضرورت برگزاری این راهپیمایی بیان داشت: تاکنون در 75 راهپیمایی بازگشت 320 شهید و 31 هزار مجروح تقدیم راه آزادی فلسطین شده است که می طلبد مردم همیشه در صحنه و انقلابی شهر اراک حضور باشکوهی در حمایت از مردم فلسطین داشته باشند.
انتهای پیام/
