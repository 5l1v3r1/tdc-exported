
# Трима души пострадаха, след като автомобил се заби в дърво

Published at: **2019-11-06T18:25:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/trima-dushi-postradaha-sled-katastrofa-v-darvo.html)

Трима души са пострадали, след като кола се е блъснала в дърво в Кърджали, предаде „Фокус” по информация на ОДМВР-Кърджали.
Лек автомобил, управляван от 24-годишен мъж се удря в дървото и след това пада в двор на къща. Инцидентът се случва малко преди 16 ч. Водачът и двама пътници са били транспортирани до Спешното отделение в Кърджали.
По първоначални данни причина за катастрофата е неправилно изпреварване. Част от ул. „Осми март“ в Кърджали е затворена за движение.
На място са екипи на полицията и пожарната служба. Извършва се оглед на мястото на произшествието. Образувано е досъдебно производство.
