
# اولین واکنش سازمان ملل به راه‌اندازی سانتریفیوژهای IR۶

Published at: **2019-11-04T22:21:00+00:00**

Author: ****

Original: [جامعه خبری تحلیلی الف](https://www.alef.ir/news/3980813187.html)

یک سخنگوی دبیر کل سازمان ملل متحد امروز دوشنبه به سخنان امروز «علی‌اکبر صالحی»، رئیس سازمان انرژی اتمی ایران درباره راه‌اندازی زنجیره ۳۰ تایی سانتریفیوژهای IR۶ واکنش نشان داد.
به گزارش فارس به نقل از  «تی‌آرتی»، این سخنگو در انتقاد از اقدام ایران برای راه‌اندازی دستگاه‌های پیشرفته جهت سرعت بخشیدن به روند غنی‌سازی اورانیوم گفته «آنتونیو گوترش»، دبیر کل سازمان ملل متحد هر گامی که به دور شدن طرف‌های برجام از این توافق منجر شود را موجب تأسف می‌داند. 
رئیس سازمان انرژی اتمی ایران امروز دوشنبه از راه‌اندازی زنجیره ۳۰ تایی سانتریفیوژهای IR-6 خبر داد او گفت: «طی ۲ ماه، ۱۵ سانتریفیوژ نسل جدید راه‌اندازی شده که کار بسیار بزرگی است و امروز شاهد راه‌اندازی زنجیره 30 تایی ماشین‌های سانتریفیوژ IR6 هستیم.»
