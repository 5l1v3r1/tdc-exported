
# Generali, balzo dell'utile netto nei nove mesi grazie alle dismissioni

Published at: **2019-11-07T09:24:00+00:00**

Author: ****

Original: [Repubblica.it](https://www.repubblica.it/economia/finanza/2019/11/07/news/generali_balzo_dell_utile_netto_nei_nove_mesi_grazie_alle_dismissioni-240468658/)

MILANO - Generali nei primi nove mesi ha registrato un utile netto di gruppo di 2.163 milioni (+16,6%) aiutato dai proventi per 475 milioni dalle dismissioni di Leben e delle attività belghe. Il risultato operativo si è attestato a 3,9 miliardi (+9,1%), grazie al contributo di tutti i segmenti di business.SEGUI IL TITOLOI premi lordi complessivi sono stati pari 51,4 miliardi, in aumento del 3,2%, legato allo sviluppo sia del ramo Danni sia del Vita. La posizione di capitale rimane solida con un Preliminary Regulatory Solvency Ratio a 204%."Generali ha conseguito ottimi risultati nei primi nove mesi dell'anno, grazie alla crescita di tutte le linee di business. Si confermano le performance tecniche, in particolare nel Danni con un eccellente combined ratio e un'ulteriore crescita dei premi, e nel Vita grazie a una solida redditività della nuova produzione e a una raccolta netta in crescita. In un contesto caratterizzato dal perdurare dei bassi tassi di interesse, rimane solida la posizione di capitale del Gruppo". Lo sottolinea il Group Cfo del Leone, Cristiano Borean, a commento dei conti. Sottolinea anche la "capacità di gestire scenari di incertezza" del gruppo assicurativo."Non posso commentare voci di mercato o di stampa", dice invece il general manager di Generali Frederic De Courtois replica a una domanda sui recenti cambiamenti dell'azionariato di Mediobanca, dove è uscito Unicredit e Leonardo Del Vecchio è primo socio, e alle ipotesi che il Leone sia destinato a una integrazione con un concorrente estero come Axa.
