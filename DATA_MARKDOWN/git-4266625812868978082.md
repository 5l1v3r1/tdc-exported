
# Brexit - найбільша помилка у післявоєнній історії - ексспікер парламенту Британії

Published at: **2019-11-07T06:21:00+00:00**

Author: ****

Original: [ZIK.UA](https://zik.ua/news/2019/11/07/brexit__naybilsha_pomylka_u_pislyavoienniy_istorii__eksspiker_parlamentu_1685559)


        Колишній голова Палати громад Великобританії Джон Берков заявив, що засуджує заплановий вихід держави з ЄС та вважає Brexit найбільшою помилкою у післявоєнній історії.
      
Про це повідомляє DW.
"Brexit є найбільшою зовнішньополітичною помилкою в післявоєнній історій. Це моя відверта думка", - заявив Берков через кілька днів після складання повноважень спікера Палати громад.
За словами ексспікера, Brexit вплине негативно на зовнішньополітичне сприйняття Великобританії.
"Я більше не спікер, тому можу уже не бути незалежним", - пояснив Джон Берков.
Після чого політик додав, що під час виконання обов'язків голови Палати громад він дотримувався нейтралітету та належним чином ставився до прихильників виходу Королівства з ЄС. 
Крім цього, Берков зауважив, що поважав позицію прем'єр-міністра у пошуку більшості для підтримки угоди про Brexit з ЄС.  
Нагадаємо, нещодавно прем’єр-міністр Великої Британії Борис Джонсон вибачився перед членами Консервативної партії за те, що не виконав обіцянку і не вивів Британію з Євросоюзу до 31 жовтня. 
