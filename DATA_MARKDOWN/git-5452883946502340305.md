
# Avellino calcio, si è sciolta la Curva Sud

Published at: **2019-11-07T19:45:00+00:00**

Author: **Redazione**

Original: [AvellinoToday](http://www.avellinotoday.it/sport/avellino-calcio-sciolta-curva-sud.html)

La Curva Sud Avellino non esiste più, si è sciolta nel pomeriggio, attraverso uno scarno e improvviso comunicato stampa: “Con queste poche righe comunichiamo lo scioglimento effettivo del direttivo Curva Sud Avellino, a causa di divergenze interne”, esordisce così la nota del direttivo.
Evidentemente i rapporti tesi all’interno della Curva hanno portato alla drastica decisione di non appartenere più a un’unica famiglia, e di continuare a seguire le sorti dell’Avellino da “singoli” anziché da gruppo: “I panni sporchi si lavano in casa! Tuttavia ci sembrava doverono informare tutti che da oggi nessuno potrà arrogarsi il diritto di parlare in rappresentanza del direttivo e che chiunque millanti di parlare a nome della Curva Sud con la società, la stampa o sui social network va considerato come soggetto parlante a titolo esclusivamente personale“.
“I gruppi della Curva Sud continueranno a seguire le sorti del nostro amato U.S. Avellino 1912, con la fierezza e l’orgoglio che da sempre ci contraddistinguono“, così termina il comunicato.
