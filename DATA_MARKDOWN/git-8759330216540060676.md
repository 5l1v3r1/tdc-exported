
# Pas op, Genk, dodelijk Liverpool in slotfase: Alles eruit persen in 95 minuten

Published at: **2019-11-04T17:46:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902399/mocht-genk-standhouden-in-liverpool-let-het-best-op-in-slotfase-veel-redenen-.html)


        KRC Genk staat voor een loodzware opdracht in de Champions League. Op bezoek bij Liverpool FC lijkt het vooral zaak om de schade zoveel mogelijk te beperken. Zelfs als de Limburgers bij mirakel met uitzicht op een resultaat in de slotfase zouden geraken, biedt dat geen garanties.
      
De voorbije weken toonde Liverpool zich namelijk dodelijk in de laatste minuten van een wedstrijd. Jürgen Klopp heeft daar niet meteen een verklaring voor. "Er zijn natuurlijk verschillende redenen", aldus de Duitsers op de website van Liverpool. "Je zou kunnen zeggen dat dat zo is vanwege het resultaat in de wedstrijd, dat we te vaak moeten achtervolgen. Aan de andere persen we er alles uit in die 95 minuten."
"Jammer genoeg waren we soms niet voldoende in controle, op de slotminuten na. Natuurlijk toont dat enerzijds een probleem, dat we goals tegenkrijgen op het moment dat we er geen twee, drie of vier voor staan. De voorbije drie keer slikten we de eerste treffer van de match, al had dat geen geweldig grote impact. Het is een statistiek, niet meer of niet minder. Het is nooit zo dat wij voor de wedstrijd denken dat we slechts één keer moeten scoren en dat we, wanneer we een tegengoal krijgen, denken: "Oh my God, nu kunnen we enkel nog gelijkspelen"", besluit Klopp.
