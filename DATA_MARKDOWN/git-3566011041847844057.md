
# همه مزارهای شهدای استان زنجان تا دو سال آینده ساماندهی می شود

Published at: **2019-11-07T11:29:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545399.html/%D9%87%D9%85%D9%87-%D9%85%D8%B2%D8%A7%D8%B1%D9%87%D8%A7%DB%8C-%D8%B4%D9%87%D8%AF%D8%A7%DB%8C-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D8%AA%D8%A7-%D8%AF%D9%88-%D8%B3%D8%A7%D9%84-%D8%A2%DB%8C%D9%86%D8%AF%D9%87-%D8%B3%D8%A7%D9%85%D8%A7%D9%86%D8%AF%D9%87%DB%8C-%D9%85%DB%8C-%D8%B4%D9%88%D8%AF)

مدیرکل بنیاد شهید و امور ایثارگران استان زنجان گفت: تا دو سال آینده ساماندهی همه مزارهای شهدا به پایان می رسد.
به گزارش شبکه اطلاع رسانی راه دانا؛علی کاظمی امروز در گفت و گو با خبرنگار موج رسا; اظهار داشت: در حال حاضر ساماندهی 100 درصدی مزار شهدا در شهرها به اتمام رسیده است.
وی با بیان اینکه در حوزه های روستایی 12 درصد از کل ساماندهی مزار شهدا باقی مانده است،افزود:ساماندهی این مزارها از اولویت های بنیاد شهید است.
این مسئول خاطرنشان کرد: در حال حاضر بیشترین مزارهای باقی مانده برای ساماندهی در روستاهایی است که دارای یک شهید هستند.
وی با بیان اینکه در شهرستان خدابنده اقدام مطلوبی در زمینه ساماندهی مزار شهدا انجام شده است، افزود: ساماندهی در این شهرستان با اهتمام دستگاه های اجرایی و مردم انجام شده است.
این مسئول با اشاره به اینکه بنیاد شهید و امور ایثارگران استان فعالیت های مطلوبی در حوزه ساماندهی مزار شهدا داشته است، بیان داشت: تا پایان سال آینده مزارهای باقی مانده در شهرستان خدابنده ساماندهی می شود.
‏ مدیرکل بنیاد شهید و امور ایثارگران استان زنجان با بیان اینکه تا دو سال آینده ساماندهی همه مزارهای شهدا به پایان می رسد،خاطرنشان کرد: از شوراهای اسلامی شهر و روستا و دهیاران برای اهتمام در زمینه اتمام ساماندهی مزار شهدا تقدیر می کنیم.
 کاظمی ادامه داد: کار ساماندهی یادمان شهدای گمنام نیز از طریق بنیاد حفظ آثار و نشر ارزش ‌های دفاع مقدس استان زنجان انجام می شود.
وی با بیان اینکه 450 گلزار شهید در استان زنجان وجود دارد،افزود: در صورت تامین اعتبار لازم این ساماندهی زودتر به پایان می رسد.
این مسئول تعداد شهدای استان زنجان را 3 هزار نفر عنوان کرد و گفت:استان زنجان دارای 40 زن شهید است که به عنوان شهدای بمباران نامیده می شوند.
انتهای پیام/
