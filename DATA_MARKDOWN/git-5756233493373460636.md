
# بارش برف و باران در محورهای شمالی کشور

Published at: **2019-11-03T10:55:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619603/%D8%A8%D8%A7%D8%B1%D8%B4-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D8%B4%D9%85%D8%A7%D9%84%DB%8C-%DA%A9%D8%B4%D9%88%D8%B1)


        رییس مرکز اطلاعات و کنترل ترافیک پلیس راهور ناجا از بارش برف و باران و کاهش دید در محورهای استان‌های شمالی کشور خبر داد.
      

        آفتاب‌‌نیوز :
      
سرهنگ نادر رحمانی در مورد آخرین وضعیت جوی و ترافیکی راه‌های کشور گفت: ترافیک در ورودی کلانشهر تهران مشاهده می‌شود همچنین در محور کرج - تهران ترافیک نیمه سنگین گزارش شده است. ترافیک در محور تهران - قم و آزادراه تهران - ساوه نیز پرحجم است.
وی درباره مداخلات جوی در محورهای مواصلاتی کشور نیز اظهار کرد: در اغلب محورهای استان گیلان،خراسان شمالی و استان اردبیل در محورهایی مانند اردبیل - آستارا با بارش باران مواجه هستیم همچنین در محور پونل - خلخال و اردبیل - خلخال در محدوده گردنه اسالم بارش برف مشاهده می‌شود.
رحمانی ادامه داد: با توجه به اینکه در محورهای استان‌های اردبیل، مازندران و ارتفاعات استان خراسان شمالی مه‌گرفتگی همراه با کاهش دید گزارش شده است از رانندگان می‌خواهیم با نهایت دقت در این محورها به مسیر خود ادامه دهند.
رییس مرکز اطلاعات و کنترل ترافیک پلیس راهور ناجا تاکید کرد: از مردم می‌خواهیم پیش از آغاز سفر از طریق شماره گیری ٨٨٢۵۵۵۵۵ طی ساعات شبانه روز از آخرین وضعیت جوی و ترافیکی راه‌های کشور مطلع شوند.
