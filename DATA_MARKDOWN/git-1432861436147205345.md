
# Къде да гледаме сблъсъка Еспаньол - Лудогорец в Лига Европа

Published at: **2019-11-07T08:43:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/ludogorec/kyde-da-gledame-sblysyka-espanxol---ludogorec-v-liga-evropa-1403791.html)

Тази вечер българският шампион Лудогорец гостува на Еспаньол в четвърти мач от груповата фаза на Лига Европа. Двубоят е директен сблъсък между първия и втория в подреждането в група Н и може да се окаже повратен за продължаването на "орлите" в следващата фаза на турнира.
Преди две седмици каталунците успяха да нанесат първо поражение на Лудогорец в групите по време на мача в Разград. Сега хората на Станислав Генчев ще търсят успех далеч от родния край в преследване на голямата си цел - класиране за елиминационната фаза на турнира.
От щаба на Лудогорец нямат проблеми с контузии и Генчев ще може да разчита на най-качествените си футболисти. Разликата на върха между двата отбора е само една точка, докато третият в класирането - Ференцварош, е на два пункта зад разградчани. На дъното в подреждането е ЦСКА Москва, който е с три загуби.
Двубоят Еспаньол - Лудогорец е с начален час 22:00, като ще бъде излъчен пряко в ефира на БНТ 1. Срещата може да проследите и НА ЖИВО в SportLive.bg
