
# Хората на Манолова оспорват честността на вота

Published at: **2019-11-03T20:35:20+00:00**

Author: **Редактори, кадър БНТ**

Original: [Стандарт Новини](https://standartnews.com/blgariya-mestni-izbori-2019/khorata-na-manolova-osporvat-chestnostta-na-vota-405777.html)

Никола Вапцаров, председател на Инициативния комитет, издигнал Мая Манолова смята, че трябва да се изчака окончателното преброяване, за да се даде победата на единия или на другия кандидат. Той заяви, че са водили честна кампания за разлика от техните опоненти. "Имаше огромни злоупотреби днес, огромни. Аз лично съм пуснал над 25 жалби за купуване на гласове", каза Вапцаров.
Вапцаров заяви, че оспорва честността на вота заради сигнали, които имат от застъпници и граждани за купуване на гласове.
По думите му в някои квартали са се виждали коли с пари или обещания първо да се гласува, след което ще се дадат парите.
"Първо ще следим много внимателно въвеждането на данните и ще изчакаме да дадем коментар дали ще обжалваме вота. Нека имаме предвид, че екзит половете могат да бъдат грешни", каза още Вапцаров.
