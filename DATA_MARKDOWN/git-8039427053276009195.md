
# ఇక రియల్టీకి ఉద్దీపన

Published at: **2019-11-06T00:48:53+00:00**

Author: ****

Original: [Andhrajyothy](https://www.andhrajyothy.com/artical?SID=947233)

ADVT
ముంబై : దేశంలో రియల్‌ ఎస్టేట్‌ రంగం ఎదుర్కొంటున్న సమస్యల పరిష్కారానికి ప్రభుత్వం, ఆర్‌బీఐ కృషి చేస్తున్నట్టు ఆర్థిక మంత్రి నిర్మలా సీతారామన్‌ తెలిపారు. సంస్కరణల విషయంలో వెనుకడుగనేదే లేదని కూడా ఆమె స్పష్టం చేశారు. ఇటీవల కాలంలో భిన్న రంగాలకు ప్రకటించిన ఉద్దీపన ప్యాకేజిల్లో రియల్టీ రంగాన్ని దూరంగా ఉంచిన విషయం వాస్తవమని ఆమె అంగీకరించారు. ఇతర రంగాల్లో నెలకొన్న పరిస్థితుల ప్రభావం రియల్టీ రంగంపై ఉన్నదంటూ ఆ రంగానికి ఎంత మేలు చేయగలం అన్నది తాము ఆలోచిస్తున్నట్టు చెప్పారు. నేషనల్‌ స్టాక్‌ ఎక్స్ఛేంజ్‌ రజతోత్సవ వేడుకలు, ఇండియన్‌ ఎక్స్‌ప్రెస్‌ అడ్డా కార్యక్రమాల్లో మంగళవారం ఆమె పాల్గొన్నారు.
 ఇప్పటివరకు భిన్న రంగాల కోసం ప్రకటించిన ఉద్దీపన చర్యలు రియల్టీ రంగంలో జోరు తీసుకురాలేకపోయాయని ఆమె అన్నారు. దేశంలో వినియోగాన్ని పెంచడానికి సెప్టెంబరు నుంచి ప్రభుత్వం పలు చర్యలు తీసుకున్నా చేయాల్సింది ఎం తో ఉన్నదని నిర్మల చెప్పారు. ఈ రంగంలో పెట్టుబడులు పె ట్టడానికి చాలా సంస్థలు ఆసక్తిగానే ఉన్నప్పటికీ విధానపరంగా మరింత స్పష్టత కోసం ఎదురుచూస్తున్నట్టు ఆమె తెలిపారు.
