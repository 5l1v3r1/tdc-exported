
# Розслідуванням смерті підлітка в Прилуках буде займатися Головне управління Нацполіції

Published at: **2019-11-01T23:25:00+00:00**

Author: ****

Original: [ZIK.UA](https://zik.ua/news/2019/11/01/rozsliduvannyam_smerti_pidlitka_v_prylukah_bude_zaymatysya_golovne_upravlinnya_1682035)


        Розслідуванням смерті підлітка в Прилуках буде займатися Головне слідче управління Національної поліції, керівник місцевої поліції відсторонений від виконання службових обов’язків.
      
Про це заявив глава Національної поліції України Ігор Клименко, передає пресслужба Нацполіції.
«Максимально об’єктивне розслідування причин і обставин трагічної смерті хлопця – таке завдання я поставив кращим слідчим центрального апарату. Тому завтра всі матеріали кримінального провадження будуть передані в Головне слідче управління, де їх вивченням займатиметься група досвідчених слідчих і оперативників», – йдеться в повідомленні.
Раніше у Нацполіції повідомили, що 29 жовтня в у м. Прилуки Чернігівської області на залізничній колії було виявлено тіло 14-річного хлопця. Слідчі одразу ж розпочали кримінальне провадження за цим фактом, кваліфікувавши подію як порушення експлуатації залізничного транспорту, що спричинило загибель людей. 
На даний час керівництво Національної поліції України взяло під контроль хід розслідування цієї справи. Тіло загиблого направили до Чернігівського обласного бюро судово-медичної експертизи для проведення комісійного огляду. У рамках кримінального провадження правоохоронці проводять заходи, необхідні для встановлення усіх обставин події.
До роботи слідчо-оперативної групи залучені представники потерпілої сторони та засобів масової інформації.
Розслідування даної події перебуває на особистому контролі Голови Національної поліції України та проводитиметься максимально відкрито.
Нагадаємо, Прилуцька мерія просить Зеленського ветувати «тютюновий» закон.
 
