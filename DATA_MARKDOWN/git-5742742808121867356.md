
# Xiaomi Mi CC9 Pro míří na vrchol žebříčku DxOMark

Published at: **2019-11-05T14:00:00+00:00**

Author: **Ondřej Pohl**

Original: [mobilenet.cz](https://mobilenet.cz/clanky/xiaomi-mi-cc9-pro-miri-na-vrchol-zebricku-dxomark-39350)


           •  Telefon dosáhl celkového hodnocení 121 bodů    •  Řadí se tak po bok Huawei Mate 30 Pro
      
Už z představení je jasné, že Mi CC9 Pro míří hlavně na všechny, kteří rádi fotografují mobilem. Zajímavý je nejenom počet snímačů, ale hlavně vlastnosti toho hlavního s rozlišením 108 megapixelů.
Než budeme moci posoudit skutečnou kvalitu fotografií z prvních testů, budeme se muset spolehnout na hodnocení dxomark.com, které staví telefon do čela tabulky s výsledkem 121 bodů. To je stejné skóre, jakého dosáhl Huawei Mate 30 Pro. CC9 Pro za ním trochu zaostává ve fotografiích (130 vs. 132 bodů), naopak má lepší video (102 vs. 100 bodů).
Na telefonu vyzdvihuje test jeho variabilitu, se kterou si poradí prakticky s každou situací – od nočních snímků přes širokoúhlé momentky z cest až po úžasně vypadající záběry zblízka. Sem a tam lze prý najít dílčí nedostatek, ale nic z toho nezabraňuje tomu, aby Xiaomi vstoupilo mezi extratřídu mezi fotomobily.

        Kompletní specifikace
      
