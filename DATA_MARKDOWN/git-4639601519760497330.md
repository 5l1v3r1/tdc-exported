
# Έρευνα: Ποιες περιοχές της Ελλάδας θα έχουν βυθιστεί μέχρι το τέλος του αιώνα

Published at: **2019-11-07T15:09:52+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/science/ereyna-poies-perioxes-tis-elladas-tha-exoun-vythistei-mexri-to-telos-tou-aiona/)

Σοκαριστικά είναι τα ευρήματα έρευνας της οργάνωσης Climate Central για την άνοδο της στάθμης της θάλασσας.
Η έρευνα, στην οποία περιλαμβάνεται και διαδραστικός χάρτης, δείχνει ποιες περιοχές του κόσμου ενδέχεται να βρεθούν κάτω από τη στάθμη της θάλασσας μέχρι το τέλος του 21ου αιώνα.

        Black Friday : Ξεκίνησε η αντίστροφη μέτρηση
      
Όσον αφορά στην Ελλάδα, η θάλασσα ενδέχεται να «καταπιεί» μεγάλο μέρος της Θεσσαλονίκης από το 2050 έως το 2100.
Ενδεικτικά, το δέλτα του Αξιού, περιοχές της δυτικής Θεσσαλονίκης και το αεροδρόμιο «Μακεδονία» ενδέχεται να έχουν εξαφανιστεί μέσα στα επόμενα 80 χρόνια.
Άλλα μέρη της Ελλάδας που απειλούνται είναι το Μεσολόγγι, η δυτική Καλαμάτα, αλλά και κωμοπόλεις και χωριά γύρω από τον Αμβρακικό και τον Μαλιακό Κόλπο.
Τέλος, υπό την απειλή των… κυμάτων βρίσκονται και περιοχές της βορειοδυτικής Ηλείας.
Σημαντικά μνημεία, εμβληματικές πόλεις, ακόμα και κομμάτια ολόκληρων χωρών αναμένονται να χαθούν από την άνοδο της στάθμης των θαλασσών μέχρι το 2100.
Στη Μεγάλη Βρετανία, για παράδειγμα, κομμάτια του Λίβερπουλ, του Λονδίνου και του Χάμπερσαϊντ αναμένεται να… βουλιάξουν.
Αλλά και άλλες πόλεις -και περιοχές- του Ηνωμένου Βασιλείου, όπως το Κάρντιφ, το Σουόνσι και η βόρεια Ουαλία, το ανατολικό Yorkshire και το Hull, το Peterborough και το Norfolk προβλέπεται, επίσης, να βυθιστούν.
