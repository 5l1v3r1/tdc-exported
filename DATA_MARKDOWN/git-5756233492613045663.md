
# پرداخت ۸ هزار میلیارد تومان کمک بلاعوض به سیل‌زدگان

Published at: **2019-11-07T12:59:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620343/%D9%BE%D8%B1%D8%AF%D8%A7%D8%AE%D8%AA-%DB%B8-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%DA%A9%D9%85%DA%A9-%D8%A8%D9%84%D8%A7%D8%B9%D9%88%D8%B6-%D8%A8%D9%87-%D8%B3%DB%8C%D9%84%E2%80%8C%D8%B2%D8%AF%DA%AF%D8%A7%D9%86)


        معاون رئیس جمهوری و رئیس سازمان برنامه و بودجه کشور از پرداخت افزون بر هشت هزار میلیارد تومان به صورت بلاعوض به سیل زدگان کشور خبر داد.
      

        آفتاب‌‌نیوز :
      
محمد باقر نوبخت روز پنجشنبه در مراسم افتتاح همزمان یک هزار واحد مسکن مددجویی استان در رشت اظهار داشت: سال گذشته بیش از ۳۶ هزار میلیارد تومان خسارت به سیل زدگان وارد شد که بیش از هشت هزار میلیارد تومان به صورت بلا عوض و هشت هزار و ۳۰۰ میلیارد تومان به صورت تسهیلات به سیل زدگان پرداخت شد.
وی در بخش دیگری از سخنانش با اشاره به افتتاح یک هزار مسکن مددجویی استان افزود: نظام غیر از برنامه برای توسعه کشور ، در ۲۹ بخش و ۱۵ حوزه فرا بخشی تحت چارچوب به عنوان قانون برنامه ششم توسعه در حال اجراست که اثار ان برای توسعه کشور هویدا خواهد بود.
وی با بیان اینکه آثار آن در زیرساخت های کشور از جمله راهها، راه اهن، فرود گاه و سدهادیده می شود، تصریح کرد: در کنار آن دولت خودش را موظف می داند تا برای کسانی که از امکانات کمتر کشور برخوردار هستند، اقداماتی انجام دهد که ساخت خانه در بافت فرسوده برای مسکن اقدام شود با هماهنگی کمیته امداد یک برنامه تکمیلی صرفا برای محرومان اغاز کرده ایم که مسکن محرومان است که در کنار آن اشتغال را نیز انجام می دهیم.
رئیس سازمان برنامه و بودجه کشور گفت: تلاش ما اینست که در کنار توسعه کشور به صورت اصولی به صورت ویژه برای محرومان نیز کار انجام دهیم.
وی تصریح کرد: ساخت دو هزار واحد مسکونی از سال گذشته را در گیلان اغاز کرده ایم که امروز یک هزار واحد افتتاح شد و امیدواریم۷۰۰ تا ۸۰۰ واحد باقی مانده را بتوانیم تا دهه فجر امسال در اختیار مردم قرار دهیم.
