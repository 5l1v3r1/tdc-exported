
# Vánoční strom pro Prahu je opět z Libereckého kraje. Smrk vyrostl v Semilech

Published at: **2019-11-04T14:25:00+00:00**

Author: **Gabriela Volná Garbová**

Original: [Deník.cz](https://www.denik.cz/regiony/vanocni-strom-pro-prahu-je-opet-z-libereckeho-kraje-smrk-vyrostl-v-semilech-20191104.html)

„Strom vzešel z rekordních 42 tipů od veřejnosti,“ sdělila mluvčí pražských vánočních trhů Hana Tietze. Smrk je vysoký kolem 24 metrů a trhům jej věnuje majitelka zahrady. „Je to krásný smrk, který rostl do výšky v zahradě bez omezení, takže má krásné větve a je rovnoměrný. Majitelka se však obává jeho výšky v případě silného větru, protože kolem něj je zástavba domů. Právě proto se rozhodla ho nechat pokácet,“ dodala mluvčí, podle které byl semilský strom jediný, který splnil podmínky. Poprvé se rozsvítí 30. listopadu.
Vánoční strom pro Prahu pocházel z Libereckého kraje i v loňském roce. Jednalo se o smrk ztepilý, který vyrostl na zahradě rodinného domu v Rynolticích na Liberecku.
