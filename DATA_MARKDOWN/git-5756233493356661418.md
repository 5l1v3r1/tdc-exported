
# کارگر مهرانی بر اثر سقوط دستگاه حمل آجر جان باخت

Published at: **2019-11-06T23:55:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620289/%DA%A9%D8%A7%D8%B1%DA%AF%D8%B1-%D9%85%D9%87%D8%B1%D8%A7%D9%86%DB%8C-%D8%A8%D8%B1-%D8%A7%D8%AB%D8%B1-%D8%B3%D9%82%D9%88%D8%B7-%D8%AF%D8%B3%D8%AA%DA%AF%D8%A7%D9%87-%D8%AD%D9%85%D9%84-%D8%A2%D8%AC%D8%B1-%D8%AC%D8%A7%D9%86-%D8%A8%D8%A7%D8%AE%D8%AA)


        فرمانده انتظامی شهرستان مهران از مرگ یک مرد جوان در کارگاه آجرپزی روستای سرنی بخش صالح آباد شهرستان مهران بر اثر سقوط دستگاه حمل آجر خبر داد.
      

        آفتاب‌‌نیوز :
      
سرهنگ قدرت اله شهبازبیگی گفت: در پی اعلام فوت یک نفر در روستای سرنی بخش صالح آباد شهرستان مهران، ماموران انتظامی به محل اعزام شدند.
وی افزود: در بررسی های به عمل آمده مشخص شد جوان ۳۵ ساله حین کار در کارگاه آجرپزی بر اثر سقوط دستگاه حمل آجر جان خود را از دست داده است.
سرهنگ شهبازبیگی یادآور شد: شهروندان به هنگام کار کردن در محیط کارگاه نکات ایمنی را رعایت کنند تا از بروز چنین حوادثی جلوگیری شود.
بر اساس اعلام پایگاه اطلاع رسانی پلیس ایلام، بخش صالح آباد از توابع شهرستان مرزی مهران بوده و با شهر ایلام ۳۵ کیلومتر فاصله دارد.
