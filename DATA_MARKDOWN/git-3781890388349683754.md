
# จับกุมอีก2เครือข่าย'แม่มณี' อายัดทรัพย์เพิ่มอีก27ล้าน

Published at: **2019-11-05T11:15:00+00:00**

Author: ****

Original: [เดลินิวส์](https://www.dailynews.co.th/crime/740136)


        ตำรวจยึด อายัดทรัพย์”แม่มณี”ได้เพิ่มกว่า 27 ล้านบาท ออกหมายจับเพิ่มอีก 2 ราย ด้าน”พล.ต.ท.เจริญวิทย์”จี้แม่ข่ายนำเงินมาคืนเหยื่อ ไม่คืนถูกดำเนินคดีแน่
      
จากกรณีตำรวจบุกเข้าจับ น.ส.วันทนีย์  ทิพย์ประเวช หรือ เดียร์ หรือที่รู้จักกันในฉายา "แม่มณี" และนายเมธี ชิณภา อายุ 20 ปี สามี ในห้องพักที่ อ.สัตหีบ จ.ชลบุรี ขณะหลบหนีกบดาน ก่อนส่งตัวมาดำเนินคดีที่ สภ.เมืองอุดรธานี ในข้อหา 3 ข้อหาคือ 1.ฉ้อโกง 2.ให้กู้ยืมเงิน และ 3.พรบ.คอมพิวเตอร์ โดยช่วงเช้าของวันนี้ทาง เจ้าหน้าที่ตำรวจสอบสวน ภูธรจังหวัดอุดรธานี ชุดสืบสวนภาค 4 ชุดสืบสวนสภ.อุดรธานี ได้นำหมายค้นของศาลจังหวัดอุดรธานี เข้าตรวจค้นบ้านบุคคลที่คาดว่าจะมีส่วนเกี่ยวข้องกับแชร์แม่มณีทั้งหมด 5 จุด ตามที่ได้เสนอข่าวไปแล้วนั้นความคืบหน้าเมื่อวันที่ 5 พ.ย. พล.ต.ท.เจริญวิทย์ ศรีวินิชย์ ผู้บัญชาการตำรวจภูธร ภาค 4 พร้อมด้วย พล.ต.ต ยรรยงค์ เวชโอสถ รองผู้บัญชาการ ตำรวจภูธร ภาค 4 และ พล.ต.ต. นันทชาติ ศุภมงคล ผบก.ภ.จว.อุดรธานี ได้ร่วมกันแถลง โดยพล.ต.ท.เจริญวิทย์  กล่าวว่า จากการตรวจสอบค้นเมื่อเช้านี้ ทางเจ้าหน้าที่ได้จับกุมผู้ต้องหาตามหมายจับ 2 ราย ข้อหาร่วมกันฉ้อโกงประชาชน และร่วมกันกู้ยืมเงิน ที่เป็นการฉ้อโกงประชาชน และร่วมกันนำเข้าสู่ระบบคอมพ์ซึ่งข้อมูลอันเป็นเท็จ คือ 1. นายปิยะ คีรีสุวรรณกุล อายุ 23 ปี และน.ส.พรสวรรค์ ภูอินอ้อย อายุ 19 ปี
นอกจากนี้ยังสามารถตรวจยึดทรัพย์ จำนวน 11รายการ ประกอบด้วย 1.เงินสด  4,000,000บาท 2.เงินสด 7,065,000 บาท 3.อายัดเงินในบัญชี 8,500,000 บาท ธ.กรุงศรีฯ 4.อายัดเงินในบัญชี 6 แสนบาท ธ.ไทยพาณิชย์ 5.รถยนต์โตโยต้า รุ่นยาริส 1 คัน มูลค่า ประมาณ 7 แสนบาท 6.รถยนต์โตโยต้า รุ่นเรโว 1 คันมูลค่าประมาณ 1 ล้านบาท 7.รถยนต์ฮอนด้า รุ่นซีวิค 1 คัน มูลค่าประมาณ 1 ล้านบาท8.จยย.pcx1 คันมูลค่าประมาณ 1 แสนบาท 9.ยึดบ้านเดี่ยว 1 หลัง มูลค่าประมาณ 2.6 ล้านบาท 10.ยึดบ้านเดี่ยว 1 หลัง มูลค่าประมาณ 1.7 ล้านบาท 11.แหวนทองคำ 68 วง หนัก 40.6 กรัม  รวมตรวจยึดทรัพย์มูลค่าได้ทั้งหมด 27,315,000 บาทพล.ต.ท.เจริญวิทย์  กล่าวด้วยว่า ถ้าใครที่อยู่ในกลุ่มถ้าจะแสดงความบริสุทธิ์ใจ ก็ควรนำเงินมาคืนต่อตำรวจ ถ้าไม่คืนตำรวจก็จะตามสืบทรัพย์และพบว่าเกี่ยวข้องกับแชร์มณีก็จะดำเนินกฎหมาย
อ่านข่าวที่เกี่ยวข้องไร้ของมีค่าในเซฟ'แม่มณี' งัดจนเหงื่อแตกเจอแต่'อากาศ'...  
