
# JxCat i ERC denuncien a la Junta Electoral la visita del rei el 4 de novembre

Published at: **2019-11-01T12:08:00+00:00**

Author: **Felip Gordillo**

Original: [CCMA](https://www.ccma.cat/324/junts-per-catalunay-denuncia-a-la-junta-electoral-la-visita-del-rei-el-4-de-novembre/noticia/2960214/)

Aquest dilluns, el rei Felip VI visitarà Barcelona. Ho fa en plena campanya electoral i Junts per Catalunya i ERC consideren que es pot convertir en un acte partidista. Així ho han denunciat davant de la Junta Electoral Provincial de Barcelona, a qui demanen que o bé obligui a ajornar la visita o bé s'asseguri que en el discurs del rei no hi haurà cap referència que es pugui interpretar en clau electoral.
Junts per Catalunya ha presentat el seu escrit aquest divendres. Argumenta que el rei visita la ciutat pels Premis Princesa de Girona, que "s'han celebrat en totes les edicions anteriors durant el mes de juny i mai durant el mes de novembre". I asseguren que mai hi ha hagut visites del rei en període electoral. Consideren que, com que coincideix amb la campanya, es pot convertir en un "acte clarament electoralista":
Junts per Catalunya afirma que el rei "no compleix els principis de neutralitat i imparcialitat" des del 3-O:
Junts reconeix que el rei no es presenta a les eleccions, però cita un precedent. La formació recorda quan la Junta Electoral va obligar TV3 i Catalunya Ràdio a fer una compensació per la cobertura mediàtica de les manifestacions convocades per Òmnium i l'ANC en període electoral. Això va passar en tres ocasions, abans de les eleccions al Parlament del 2015 per la retransmissió de la Diada, abans del 21D per la manifestació de Brussel·les i abans del 28A per la marxa sobiranista a Madrid.
Amb aquests precedents, Junts per Catalunya argumenta:
Per tot plegat, el partit reclama que s'ajorni la visita o que s'avisi el rei que no pot enviar determinats missatges:
 
Per la seva banda, el recurs d'ERC, en la mateixa línia que el de JxCat, argumenta que a l'acte es farà "una explicació de les fites aconseguides d'ençà de l'aprovació de la Constitució" i, per tant, beneficiarà les "forces polítiques que s'autoproclamen constitucionalistes":
Esquerra també hi assegura que "és evident que el cap d'estat té una clara intenció d'influir en l'orientació del vot de l'elector aprofitant-se de la seva situació de privilegi":
