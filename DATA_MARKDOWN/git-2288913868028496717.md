
# Nederlandse tieners verdienden 100.000 euro met afpersing met naaktfoto's

Published at: **2019-11-02T08:17:00+00:00**

Author: ****

Original: [De Standaard](https://www.standaard.be/cnt/dmf20191102_04696795)

De Nederlandse politie heeft in de regio Leiden drie jongens tussen 15 en 18 jaar opgepakt voor het afpersen van tientallen slachtoffers met naaktfoto's.
De politie heeft tot nu toe contact gehad met veertien jongens en mannen die de dupe zijn geworden van deze praktijken. Het jongste slachtoffer is 14 jaar. Een deel van hen heeft aangifte gedaan, de rest overweegt dat te doen. Vermoedelijk volgen er meer aangiftes.
De politie denkt dat de verdachten zo'n honderd slachtoffers hebben gemaakt. 'Het afgetroggelde bedrag is vermoedelijk veel hoger dan 100.000 euro', zegt de politie.
De slachtoffers werden benaderd via sociale media, zo weet het NRC. Veelal deden de daders zich voor als vrouw en begonnen een chatgesprek. Na een tijdje vroegen zij de slachtoffers een naaktfoto van zichzelf te sturen, die ze daarna dreigden openbaar te maken als er geen geld werd betaald.In augustus hielden speurders in dit onderzoek al de eerste twee verdachten aan, in september volgden nog eens drie aanhoudingen. Drie van hen zitten nog vast, de andere twee zijn inmiddels weer op vrije voeten maar blijven verdacht. Afgelopen week hielden agenten nog eens drie personen aan, waaronder twee minderjarigen. Hun betrokkenheid bij deze afpersingen wordt onderzocht. Het onderzoek is nog in volle gang. De politie sluit niet uit dat meerdere aanhoudingen volgen.Â 
