
# 
        ۱۲ فیلم خون‌آشامی برتر سینما {قسمت دوم}
      

Published at: **2019-11-02T14:27:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637501/%DB%B1%DB%B2-%D9%81%DB%8C%D9%84%D9%85-%D8%AE%D9%88%D9%86%E2%80%8C%D8%A2%D8%B4%D8%A7%D9%85%DB%8C-%D8%A8%D8%B1%D8%AA%D8%B1-%D8%B3%DB%8C%D9%86%D9%85%D8%A7-%7B%D9%82%D8%B3%D9%85%D8%AA-%D8%AF%D9%88%D9%85%7D)

گروه فرهنگ و هنر: قدمت ژانر خون‌‌آشام چیزی نزدیک به قدمت خود سینما است. این ژانر با «نوسفراتو»ی فریدریش ویلهلم مورنائو در سال ۱۹۲۲ کار خودش را شروع کرد و از آن زمان به بعد فیلم‌های متعددی با همان حال و هوا به ترساندن مخاطبان پرداختند. از همان زمان به بعد در هر دوره و هر کشوری که در زمینه‌ی فیلم سازی حرفی برای گفتن داشته است، اثری را در این ژانر بر روی پرده رفته است.   به گزارش بولتن نیوز به نقل از بلاگ نماوا، با اینکه این ‌ژانر کلاسیک‌های متعددی دارد، اما تصمیم گرفتیم از ۱۲ فیلم برتر ژانر خون‌آشام بنویسیم.

        ۶- Isle Of The Dead (مارک رابسون، ۱۹۴۵)
      
وورولاکا! شیطانی و پر از گناه و تباهی است. دستان شما به خشونت آلوده شده است. دهان شما مزه‌ی گناه و تباهی را چشیده است. شما گناهکار و منزجر هستید. وورولاکا! وورولاکا!
«جزیره‌ی مردگان» شبیه «جادوگر»‌ی همراه با ” خون‌آشام انرژی” energy vampire نسخه‌ی تلویزیونی «آن‌چه در سایه‌ها انجام می‌دهیم» به عنوان یک خطر ماورا‌الطبیعی است.
این فیلم ترسناک سال ۱۹۴۵ آر.ک‌.ئو ول لیوتن، داستانی ۷۱ دقیقه‌ای در مورد افرادی است که در یک جزیره‌ی دورافتاده در یونان در سال ۱۹۱۲ به خاطر طاعون قرنطینه شده‌اند. در میان آن‌ها یک سرهنگ ارتش (بوریس کارلوف) است که از نیروهایش در حال نبرد در جنگ اول بالکان (لیوتن عاشق صحنه‌هایی خاص بود که هیچ تهیه‌کننده‌ی دیگری در هالیوود حاضر به فکر کردن در مورد آن هم نبود) جدا شده و زنی جوان و زیبا به نام تئا (الن درو) حضور دارند. یک زن پیر به شدت مذهبی تئا را متهم می‌کند که دلیل طاعون و مرگ‌ قریب‌الوقوع آ‌ن‌‌هاست. این زن پیر باور دارد که تئا یک وورولاکا است، یک مدل خون‌آشام که در افسانه‌های یونانی آمده است و انرژی افراد دیگر آن‌ها می‌گیرد و خودش تا ابد جوان و زنده می‌ماند.

        ۵- Cronos (گی‌یرمو دل ‌تورو، ۱۹۹۳)
      
اولین فیلم گی‌یرمو دل تورو به عنوان یک کارگردان، بعد از اولین فیلم کوتاه و فیلم تلویزیونی او، یک داستان در مورد جاذبه‌ی نامیرایی است که از نظر بصری کاملا بی‌پروا است. این فیلم هم‌چنین یکی از مشهورترین استعداد‌های غیراورتدکس سینمایی را به شهرت رساند. از نظر جلو‌ه‌های ویژه‌ که بعدا حرفه‌ی کاری دل‌تورو در آن خلاصه شد، Cronos از زمان خودش جلوتر بود. در این فیلم‌ در هنگام فیلم‌برداری تکنینک‌هایی به کار گرفته شده است که امروزه فقط در مراحل بعد از تولید به آن پرداخته می‌شد. فیلم در مورد یک قاچاقچی اشیای عتیقه (فدریکو لوپی) است که توسط وسیله‌ای قدیمی آلوده شده و نامیرا می‌شود. فیلم‌بردار گی‌یرمو نابارو (برنده‌ی جایزه‌ی اسکار برای فیلم «هزارتوی پن») و آهنگ‌ساز خاویر آلوارز ابعاد عجیبی را به این داستان خون‌آشامی عجیب اضافه می‌کنند.

        ۴- Only Lovers Left Alive (جیم جارموش، ۲۰۱۳)
      
اگر خون‌آشام‌های خوش‌لباس «شفق» نگاه‌های عصبانی‌شان را با نمود‌هایی از بی‌خیالی عوض می‌کردند، چیزی مشترک با آدام (تام هیدلستون) و اوا (تیلدا سوینتن)، خون‌آشام‌های باحال «تنها عاشقان زنده ماندند» جیم جارموش داشتند. جالب است که در دنیای جارموش، حتی خون‌آشام‌ها هم رگه‌هایی از زندگی در خود دارند. اگر از آن دسته مخاطبانی هستید که صبور هستید و می‌توانید با افراط فلسفی جارموش و چهره‌های بی‌حالت شخصیت‌‌های او کنار بیایید، این فیلم خون‌آشامی شما را آن‌چنان به ادامه دادن تشویق می‌کند که حتی وقتی که انگیزه‌ای برای آن ندارید هم دست برنمی‌دارید. با اینکه سوینتن خون‌‌آشام در حال آه کشیدن و فکر کردن درباره‌ی گذشته می‌گوید:” برای ما دیگر همه‌چیز تمام شده است”. اما «تنها عاشقان زنده ماندند» فیلمی است که نشان می‌دهد یکی از برترین کارگردانان هنری آمریکایی هنوز حرف‌های زیادی برای گفتن دارد.

        ۳- The Hunger (تونی اسکات، ۱۹۸۳)
      
ایده‌ی فیلم موفق و غیرمنتظره‌ی جشنواره‌ی فیلم ساندنس سال ۱۹۹۴، Go Fish از این فیلم گرفته شده است. داستان «گرسنگی» در مورد کارتین دنو در نقش زن جذابی است که در حال کنار آمدن با مرگ عشق‌اش (دیوید بویی) است، تا اینکه عاشق دکتر جوانی می‌شود.

        ۲- Let the Right One In (توماس آلفردسن، ۲۰۰۸)
      
با پخش اولین قسمت از مجموعه فیلم‌‌های «شفق» تب فیلم‌های خون‌آشامی داغ شده بود، اما در همان زمان هم فیلم گوتیک عاشقانه‌ی توماس آلفردسن در کنار سایر آثار این ژانر اثری کاملا عجیب به نظر می‌آمد. داستان این فیلم در مورد پسر ۱۲ ساله‌ای است که با یک دختر خون‌آشام دوست می‌شود. صحنه‌‌های برفی فیلم تداعی‌گر است که زندگی شخصیت اصلی فیلم را پر کرده است و خبر از راز این دوست جدیدش دارد. دوستی که از او در برابر قلدرهای محله محافظت می‌کند. آلفردسن به زیبایی جزئیاتی را در مورد طبیعت خون‌آشام‌ها به تصویر می‌‌کشد- به همراه تضاد میان قدرت‌ عجیب این دختربچه و معصومیت خاصی که در چهره‌ی بچگانه‌اش دیده می‌شود- که به تصویر کشیدن داستانی ترسناک کمک می‌کند. در جایی از فیلم الی به اسکار می‌گوید: “من ۱۲ سال سن دارم، اما مدت زیادی است که ۱۲ساله مانده‌ام.”

        ۱- Nosferatu (فریدریش ویلهلم مورنائو، ۱۹۲۲)
      
فیلم «نوسفراتو»‌ی پدرخوانده‌ی سینمای خون‌آشامی ، مورنائو، کار خودش را به عنوان اقتباسی از رمان دراکولای سال ۱۸۹۷ برام استوکر شروع کرده و کارش را به عنوان یکی از تاثیرگذار‌ترین فیلم‌های ترسناک تاریخ سینما به پایان رساند. ماکس شرک یکی از زیباترین ایفای نقش‌های صامت این ژانر را در نقش کنت اورلاک، خون‌آشامی در ترانسیلوانیا که احساساتش نسبت به همسر یک مشاور املاک عواقب ترسناک و تراژیکی را به دنبال دارد، به یادگار گذاشته است.
منبع: بلاگ نماوا
