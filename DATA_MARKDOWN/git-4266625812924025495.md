
# У Львові налякані салютом коні поранили 15-річну дівчину

Published at: **2019-11-03T05:59:00+00:00**

Author: ****

Original: [ZIK.UA](https://zik.ua/news/2019/11/03/u_lvovi_nalyakani_koni_poranyly_15richnu_divchynu_1682477)


        У центрі Львова коні в кареті налякалися від гучного звуку салюту та завдали травми 15-річній школярці та чоловіку.
      
Про це повідомляє Львівської міської ради Ігор Зінкевич у Facebook.
Як зазначається, у центрі Львова біля Оперного театру о 18:30 карета коней знесла лавку на пішохідній зоні, під час чого постраждало двоє осіб: 15-річна дівчина та старший чоловік.   
"Карета в центрі біля Оперного, Львів, знесла лавку (на пішохідній зоні).Один з коней ледве дихає - Поліція викликана. На лавці, як кажуть свідки, нікого не було, але двоє людей постраждало", - йдеться у повідомленні. 
За попередньою інформацією, іноземці запустили салют, який налякав коней. Унаслідок чого дівчина отримала велику обширну рану на поверхні гомілки та відкритий перелом великогомілкової кістки. Крім цього легкі травми отримав старший чоловік. 
Нагадаємо, вчора на Львівщині сталася ДТП: автомобіль наїхав на чоловіка похилого віку.  
