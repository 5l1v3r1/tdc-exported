
# Достукатись до небес. 10 фактів про перші електронні чотки з Ватикану — інфографіка

Published at: **2019-11-03T08:18:00+00:00**

Author: ****

Original: [НВ](https://techno.nv.ua/ukr/gadgets/elektronni-chotki-click-to-pray-erosary-golovni-fakti-pro-gadzhet-infografika-50050884.html)

Журнал НВ у своїй інфографіці розповідає про унікальну новинку вартістю $110, яка виконує також функції фітнес-браслета.
1. Браслет з 10 намистин та хреста виготовлений з гематиту і чорного агату. Електроніка розміщена всередині хреста. Тут зберігається інформація про фізичний стан власника.
2. Гаджет одночасно виконує функції чоток для читання молитви, фітнес-трекера та прикраси. Як фітнес-браслет чотки відстежують пройдену за день відстань, кількість кроків і спалених калорій.
3. Вбудований гіроскоп дозволяє запустити пристрій і мобільний додаток, перехрестившись чотками. Після активації користувач може вибрати в додатку стандартну молитву Розарія, молитву для роздумів або тематичну.
4. Молитва на вервиці — чергування молитов Отче наш, Аве Марія і Слава в чотири кола, які перемежовуються роздумами про таємниці певних євангельських подій. Чотки відстежують прогрес молитви і фіксують у додатку кожен виконаний етап. Якщо користувача відволікли, він зможе відновити молитву з того місця, де її було перервано.
5. Гаджет супроводжує мобільний додаток Click to Pray eRosary трьома мовами (італійською, іспанською та англійською). Він містить інформацію про молитви і католицьку віру, а також аудіозаписи молитов для навчання.
6. Пристрій захищений від пилу і вологи за стандартом IP67 — це пилонепроникний прилад, який витримує короткочасне занурення у воду на глибину до 1 м.
7. Бездротова зарядна станція заряджає чотки за 2,5 години. На одній зарядці пристрій працює до чотирьох днів.
8. Підтримувані ОС — iOS, Android.
9. Температурний діапазон експлуатації чоток — 0−45°С.
10. Гарантійний термін роботи — два роки.
