
# Трамп не зробив нічого поганого – прес-секретар Білого дому про імпічмент

Published at: **2019-11-01T06:41:44+00:00**

Author: ****

Original: [ФАКТИ](https://fakty.com.ua/ua/svit/20191101-tramp-ne-zrobyv-nichogo-poganogo-pres-sekretar-bilogo-domu-pro-impichment/)

У Білому домі вважають, що представники Демократичної партії витрачають час на сфабрикований імпічмент.
Прес-секретар Білого дому Стефані Грішем вважає, що питання імпічменту президента США Дональда Трампа є сфабрикованим.
Вона додала, що Трамп не зробив нічого поганого і про це чудово обізнані у Демократичній партії.
– Демократи вважають, що краще щодня витрачати час на сфабрикований імпічмент – відверто упереджену спробу знищити президента, – йдеться у заяві Грішем.
Читайте: Імпічмент Трампу: в чому підозрюють Парнаса та Фрумана і до чого тут Україна
Прес-секретар Білого дому вважає, що зараз слід зосередитися на актуальних питаннях в країні, які впливають на життя простих сімей.
Нагадаємо, 31 жовтня Палата представників Конгресу США підтримала резолюцію щодо процедури імпічменту президента США Дональда Трампа.
Джерело: Білий дім
