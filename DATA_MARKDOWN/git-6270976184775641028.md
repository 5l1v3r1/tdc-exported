
# Міжнародний Комітет Червоного Хреста й надалі підтримуватиме Україну, - Лубінець

Published at: **2019-11-07T15:29:48+00:00**

Author: **Ольга Проскурова**

Original: [Рубрика](https://rubryka.com/2019/11/07/mizhnarodnyj-komitet-chervonogo-hresta-j-nadali-pidtrymuvatyme-ukrayinu-lubinets/)


        
          Голова Комітету з питань прав людини, деокупації та реінтеграції Дмитро Лубінець повідомив, що Міжнародний Комітет Червоного Хреста в Україні надалі підтримуватиме Україну.
        
      
Про це на зустрічі з депутатом повідомила голова делегації МКЧХ пані Флоранс Жиллєтт, пише Лубінець у Facebook.
“В ході зустрічі обговорили важливість співпраці і координації дій у певних сферах та реалізації гуманітарних ініціатив. Зокрема, розмова йшла про створення єдиного реєстру зниклих безвісти, комісії стосовно зниклих безвісти і механізмів з надання допомоги для родин зниклих безвісти. Подякував пані Флоранс за реалізацію певних заходів, які направлені на збереження КП “Компанія “Вода Донбасу”. Наразі МКЧХ проводить комплексний фінансовий аудит підприємства. Впевнений, що спільними зусиллями ми покращимо гуманітарну ситуацію на Донбасі!”, – пише він.
