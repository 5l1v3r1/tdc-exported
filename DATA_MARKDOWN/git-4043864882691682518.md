
# Дубневич не хоче віддавати 100 мільйонів: подав апеляцію

Published at: **2019-11-04T11:36:34+00:00**

Author: ****

Original: [Українська правда](https://www.pravda.com.ua/news/2019/11/4/7230925/)

Народний депутат Ярослав Дубневич оскаржує рішення суду про заставу у 100 мільйонів гривень. 
Джерело: адвокат Дубневича Станіслав Пелюк у коментарі УП
Пряма мова: "Апеляцію сьогодні подали. Заставу не внесли ще. Не можу сказати (чи взагалі вноситиме, – УП)".
Деталі: Він додав, що не говорив про внесення застави зі своїм клієнтом, бо це не в його компетенції.
При цьому Пелюк додав, що Дубневич "розуміє наслідки і розуміє, що йому потрібно робити". Він додав, якщо внести заставу нардепу видасться можливим, то він це зробить, якщо ні – то "будуть діяти в межах закону".
Наразі, за словами адвоката, Дубневич перебуває вдома. На внесення застави у нього є 5 діб з моменту проголошення рішення суду.
