
# Grave incidente sulla Roma Fiumicino: interviene l’eliambulanza

Published at: **2019-11-04T17:11:51+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/grave-incidente-sulla-roma-fiumicino-interviene-leliambulanza.html)

Un grave incidente si è verificato sulla Roma Fiumicino nei minuti scorsi. Per consentire le operazioni di soccorso è stato chiuso il tratto tra l’aeroporto e l’allacciamento con l’A12 Roma Civitavecchia in direzione Fiumicino. L’incidente è avvenuto al km 14+500: una persona è stata trasportata d’urgenza in ospedale con l’elicottero. Il traffico risulta completamente bloccato: al momento si circola su una sola corsia. Ripercussioni in tutte le arterie parallele. 
Agg. ore 17.18 – L’autostrada A91 “Roma-Fiumicino” è ancora  provvisoriamente chiusa in direzione Aeroporto a causa di un incidente avvenuto al km 14,500. Il traffico è deviato con indicazioni sul posto.
L’incidente, per cause in corso di accertamento, ha coinvolto due autovetture causando il decesso di una persona e il ferimento di altre due. Il personale Anas è intervenuto sul posto per ripristinare la transitabilità appena possibile.
Agg. ore 17.49 – Per il traffico proveniente dal Grande Raccordo Anulare di Roma e diretto verso l’aeroporto di Fiumicino è consigliata l’uscita n. 31 via Magliana/via Portuense. Sulla carreggiata in direzione Roma dell’autostrada A91 Roma-Fiumicino il traffico è invece regolare, dopo la chiusura effettuata per consentire l’atterraggio dell’elisoccorso.
