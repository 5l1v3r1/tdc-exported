
# Велику кільцеву автомобільну дорогу навколо Києва будуватиме китайська компанія

Published at: **2019-11-01T09:04:00+00:00**

Author: ****

Original: [НВ](https://nv.ua/ukr/biz/markets/velika-kilceva-avtomobilna-doroga-stalo-vidomo-hto-buduvatime-pershu-chergu-novini-ukrajini-50051025.html)

31 жовтня представники Укравтодору та цієї компанії підписали меморандум про співробітництво в рамках реалізації першої черги ВКАД — будівництво ділянки між М-05 Київ-Одеса та М-06 Київ-Чоп, повідомляє прес-служба Мінінфраструктури.
«В Україні ще не було досвіду концесійних доріг, тому дуже важливо починати такі проекти саме з великими надійними стратегічними партнерами. Я щиро вірю, що наш спільний досвід буде позитивний і ми зможемо швидко завершити всі необхідні підготовчі техніко-економічні розрахунки та з наступного року приступити до будівництва», — сказав міністр інфраструктури Владислав Криклій.
Радник міністра інфраструктури Віктор Довгань відзначив в Facebook, що перша черга ВКАД з‘єднає одеську та житомирську траси та перенаправить транзитний потік машин з Кільцевої дороги між Академмістечком і Теремками.
Читайте також:
Віктор ДовганьБудівництво ВКАД
Нагадаємо, проектування ВКАД було розпочато у 2005 році. У 2008 році проект погодив Кабмін. Згідно з проектом, довжина траси категорії 1-А (аналогічна до траси Київ-Бориспіль) становитиме 214 км, з яких 149 км — нові дороги, ще 65 км — наявні. Передбачається будівництво трьох великих мостів (два через Дніпро і один через Десну), семи естакад загальною довжиною 8,9 км, 78 шляхопроводів, 35 транспортних розв’язок.
Перша черга будівництва — між М-05 Київ-Одеса та М-06 Київ-Чоп. Протяжність складає 35,2 км. На початку 2018 року вартість будівництва першої черги в Міністерстві інфраструктури оцінювали в $400 млн.
Друга черга — будівництво ділянки від автомобільної дороги М-07 Київ-Ковель-Ягодин до автомобільної дороги М-01 Київ-Чернігів-Нові Яриловичі. Крім цього, потрібно побудувати з'єднувальну ділянку ВКАД від автомобільної дороги Гора-Рогозів до дороги М-03 Київ-Харків-Довжанський.
Будівництво ВКАД має привести до зменшення заторів у Києві та кількості шкідливих викидів.
