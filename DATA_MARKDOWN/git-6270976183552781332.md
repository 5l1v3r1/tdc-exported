
# Оприлюднили лист, у якому Трамп запрошує Зеленського до Вашингтона

Published at: **2019-11-06T07:54:14+00:00**

Author: **Daria Trokhimovich**

Original: [Рубрика](https://rubryka.com/2019/11/06/oprylyudnyly-lyst-u-yakomu-tramp-zaproshuye-zelenskogo-do-vashyngtona/)

Фото svoboda.orgУ Конгресі оприлюднили лист президента США Дональда Трампа президенту України Володимиру Зеленському з запевненнями у непохитній підтримці і запрошенням до Білого дому.
Про це повідомляє “Європейська правда” з посиланням на оприлюднену копію листа.
“Вашингтон і Київ є непохитними партнерами, що працюють разом для реалізації спільного бачення стабільної, процвітаючої і демократичної України, інтегрованої до євроатлантичної спільноти. Наше партнерство ґрунтується на ідеї, що вільні громадяни повинні мати можливість здійснювати свої демократичні права, вибирати свою долю і жити в мирі”, – написав Трамп.
“Успіх України є прикладом тріумфу демократії над відроджуваним деспотизмом. Підтримка США суверенітету і територіальної цілісності України непохитна”, – йдеться в листі.
За словами Трампа, США готові допомагати Україні у реалізації її потенціалу.
У листі президент США запросив Зеленського зустрітися з ним в Білому домі, як тільки вони зможуть підібрати відповідний час.
Раніше, посол США в ЄС змінив свідчення і визнав американський тиск на Україну.
 
