
# Disse to landene kjemper om å arrangere Carlsens VM-kamp

Published at: **2019-11-05T08:30:56+00:00**

Author: **NTB**

Original: [Bergens Tidende](https://www.bt.no/sport/i/RRXE0W/FIDE-Carlsen-skal-forsvare-VM-tittelen-i-Argentina-eller-Emiratene)

Det internasjonale sjakkforbundet (FIDE) kom med nyheten under åpningen av sjakkturneringen Hamburg Grand Prix mandag kveld. Det framgår ikke når FIDE skal ta avgjørelsen om spillested.
– Et av landene vil være vertskap for VM-kampen neste år, går det fram av en Twitter-melding fra World Chess.
Carlsen skal møte vinneren av kandidatturneringen hvor åtte spillere møtes i Jekaterinburg, Russland i mars-april neste år.

        Les ogsåElisabeth (31) hadde konstante smerter i nakke og rygg. Måten hun ble kvitt dem på, hylles av ekspert.
      
Foreløpig er Fabiano Caruana (USA), Teimur Radjabov (Aserbajdsjan), Ding Liren (Kina), Wang Hao (Kina) kvalifisert.
Så skal de to beste fra FIDE Grand Prix 2019, med unntak av de allerede kvalifiserte spillerne, delta. Her ligger Shakhriyar Mamedyarov (Aserbajdsjan) og Aleksander Gristsjuk Russland) best an.
Også spilleren med høyest gjennomsnittlige rating av dem som ikke allerede er kvalifisert får også være med. Anish Giri (Nederland) leder ratingen.
Magnus Carlsen tok sin første VM-tittel mot Vishy Anand i Chennai i 2013 og han forsvarte den i 2014 mot samme mann, den gang i russiske Sotsji.
Han forsvarte også VM-tittelen sin mot Sergej Karjakin i New York i 2016 og mot Fabiano Caruana i London i fjor.
(©NTB)
