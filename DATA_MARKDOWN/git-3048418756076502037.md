
# ‘Noodsituatie op Schiphol’ blijkt per ongeluk geactiveerd kapingsalarm van piloot Air Europa

Published at: **2019-11-06T18:32:00+00:00**

Author: **Bas Paternotte**

Original: [ThePostOnline](https://tpo.nl/2019/11/06/live-noodsituatie-op-schiphol/)

Hulpdiensten waren woensdag massaal onderweg naar Schiphol. De Koninklijke Marechaussee onderzocht een verdachte situatie aan boord van een vliegtuig. Een arrestatieteam werd ingezet, het zou mogelijk gaan om een kaping. De noodsituatie op Schiphol bleek echter een per ongeluk geactiveerd kapingsalarm door een piloot van Air Europa. Een bron meldt aan De Telegraaf dat de gezagvoerder ’aan een stagiair wilde uitleggen wat alle codes betekenen’. Vervolgens werd ’per ongeluk daadwerkelijk op de knop gedrukt’.
