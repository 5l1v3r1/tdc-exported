
# Україна запропонувала ЄС розширити Угоду про асоціацію

Published at: **2019-11-06T01:20:00+00:00**

Author: ****

Original: [DT.ua](https://dt.ua/UKRAINE/ukrayina-zaproponuvala-yes-rozshiriti-ugodu-pro-asociaciyu-328626_.html)

Віце-прем'єр з питань європейської та євроатлантичної інтеграції Дмитро Кулеба заявив, що Україна і Європейський Союз готуються розширити Угоду про асоціацію, додавши до неї новий розділ, присвячений реформам у сфері юстиції. Про це повідомляє Інтерфакс-Україна.
"Ми також запропонували ЄС розпочати офіційний діалог щодо кібер-безпеки, зміни клімату та підкреслили, що тема, яку нова Європейська комісія визначила для себе пріоритетною – а саме так звана європейська зелена угода, також важлива для України, і ми готові брати участь у досягненні її цілей. Таким чином ми намагаємося зробити порядок денний відносин з ЄС ще більш амбітним, продовжити курс інтеграції. Європейська інтеграція триває і набуває нової швидкості", - запевнив Кулеба.
Крім того, українська сторона представила своє "бачення децентралізації та європейської інтеграції шляхом створення офісів європейської інтеграції в усіх регіонах України".
Раніше повідомлялося про те, що Україна передала НАТО реформу СБУ.
