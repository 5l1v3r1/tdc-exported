
# Majdnem megfulladt 41 menedékkérő egy hűtőkamionban Görögországban

Published at: **2019-11-04T16:21:27+00:00**

Author: **Euronews **

Original: [euronews](https://hu.euronews.com/2019/11/04/majdnem-megfulladt-41-menedekkero-egy-hutokamionban-gorogorszagban)


        Negyvenegy embert talált a görög rendőrség hétfőn egy hűtőkamionban az észak-görögországi Xánthi városának közelében.
      
A menedékkérőket a hűtőkocsi rakterében rejtették el, és bár a hűtést lekapcsolták, közülük sokan már légzési nehézségekkel küszködtek, mikor az ajtókat kinyitották. Több embert kórházba kellett szállítani.
A raktérben talált emberek többsége 20 és 30 év közötti afgán férfi. A görög sajtó szerint Törökországból jutottak be Görögországba.
A teherautó grúziai állampolgárságú sofőrjét őrizetbe vették. Társa, egy török férfi, elmenekült a helyszínről.
