
# Έβερτον - Τότεναμ: Σοκαριστικός τραυματισμός για Γκόμες, έβαλε τα κλάματα ο Σον

Published at: **2019-11-03T18:28:00+00:00**

Author: **Βαγγέλης Σταματόπουλος**

Original: [www.sport24.gr](https://www.sport24.gr/football/England/PremierLeague/everton-totenam-sokaristikos-traymatismos-gia-gkomes-evale-ta-klamata-o-son.5631766.html)

Μία στιγμή που σόκαρε το κοινό στο "Γκούντισον" έλαβε χώρα λίγο πριν την ολοκλήρωση του αγώνα μεταξύ της Έβερτον του Μάρκο Σίλβα και της Τότεναμ του Μαουρίσιο Ποτσετίνο, με πρωταγωνιστές τον Γκόμες από πλευράς γηπεδούχων και τους Σον και Οριέ από πλευράς φιλοξενούμενων.
Ήταν στο 79', με τον Σον να κυνηγάει για να ανακόψει τον Γκόμες στο κέντρο του γηπέδου αλλα το τάκλιν του να είναι δυνατό, με αποτέλεσμα να συρθεί το πόδι του παίκτη της Έβερτον στο έδαφος και να υποστεί σοβαρό τραυματισμό πέφτοντας στη συνέχεια πάνω στον Οριέ που κινήθηκε και αυτός να τον κόψει.
Τα τηλεοπτικά ριπλέι έδειξαν πως ο σοβαρός τραυματισμός του Γκόμες προκλήθηκε ουσιαστικά από τη σύγκρουσή του με τον Οριέ, με τον Σον να είναι πάντως ο παίκτης που αντίκρισε την κόκκινη κάρτα του διαιτητή Μάρτιν Άτκινσον για το φάουλ που έκανε και να αποχωρεί σε κατάσταση σοκ στα αποδυτήρια για τη ζημιά που έκανε -άθελά του- στο συνάδελφό του.
 
Την ίδια ώρα μάλιστα, ο Οριέ έκανε προσευχές για τον παίκτη της Έβερτον, βλέποντάς τον να είναι ξαπλωμένος στο χορτάρι και να είναι ουσιαστικά ακινητοποιημένος, ανήμπορος να σηκωθεί.
Σημειώνεται πως ο πρώην παίκτης της Μπαρτσελόνα έμεινε για αρκετά λεπτά πεσμένος στον αγωνιστικό χώρο και χρειάστηκε να βγει με φορείο, με τους φιλάθλους να τον καταχειροκροτούν κατά την αποχώρησή του για να του δώσουν κουράγιο.

        ΔΙΑΒΑΣΤΕ ΑΚΟΜΑ:
      
