
# Ristoranti vegetali, Lord Bio tra i 12 migliori d’Italia

Published at: **2019-11-06T13:21:02+00:00**

Author: **Giovanni De Franceschi**

Original: [Cronache Maceratesi](https://www.cronachemaceratesi.it/2019/11/06/ristoranti-vegetali-lord-bio-tra-i-12-migliori-ditalia/1321793/)

Condividi174TweetEmail174 Condivisioni
 

        Lord Bio tra i 12 migliori ristoranti vegetali d’Italia, per il Corriere della Sera.  In occasione del World Vegan Day, momento per riflettere sulla sostenibilità ambientale e sulla buona alimentazione, lo scorso primo novembre, la giornalista Susanna Danieli del Corriere della Sera  ha stilato una classifica dei migliori ristoranti vegetali italiani.
      
Ben 12 realtà che hanno fatto del veg il proprio tratto distintivo nella cucina del locale. In classifica veri e propri guru della cucina vegetale, da Pietro Leemann con la sua perla Joia a Milano a Luca Andrè che a Torino firma i piatti di Soul Kitchen. E poi Antonio Chiodi Latini, sempre nella città sabauda, Vero Restaurant a Varese di Davide Maffioli e Tiziana Caretti, Al Tiglio, in provincia di Udine, Botanica Lab Cucina a Bologna, Apriti Sesamo a Parma, Julienne a Modena, Maggese a San Miniato di Pisa, Il Margutta RistorArte a Roma. Tra queste realtà, ormai punti fermi anche a livello internazionale della cucina, spunta anche Lord Bio, con la cucina degli chef Mauro Massei e Grazia Bianchi. La realtà del ristorante di Palazzo dei Priori, affacciato su piazza della Libertà a Macerata, infatti, viene segnalata nell’Olimpo della cucina vegetale sia per il livello della proposta culinaria che spazia dal menù ristorante alla pizza artigianale e alla pasticceria specializzata, che per la genuinità della ricerca gastronomica sempre fondata sulla scelta di materie prime del territorio, provenienti principalmente dall’azienda agricola di proprietà del ristorante.
