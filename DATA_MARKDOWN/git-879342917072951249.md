
# Ердоган і Трамп підтвердили дату зустрічі у Вашингтоні

Published at: **2019-11-07T02:02:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/svit/erdohan-tramp-pidtverdyly-datu-zustrichi-vashynhtoni)


        Президенти Туреччини і США Тайіп Ердоган і Дональд Трамп підтвердили в ході телефонних переговорів, що зустрінуться у Вашингтоні 13 листопада.
      
Про це йдеться в повідомленні адміністрації турецького лідера.
«Наш президент провів телефонні переговори з президентом США Дональдом Трампом. Обидва лідери підтвердили свою зустріч в Вашингтоні 13 листопада на запрошення президента США. Сторони також обговорили двосторонні відносини та регіональні проблеми», - йдеться в повідомленні.
США і Туреччина 17 жовтня заявили, що домовилися про припинення військової операції Туреччини в Сирії на 120 годин і виведення курдських формувань з 30-кілометрової буферної зони на кордоні Туреччини та Сирії, яку Анкара мала намір контролювати самостійно. Дія режиму припинення вогню закінчилася о 22.00 у вівторок, 22 жовтня. Пізніше Ердоган заявив, що США не в повній мірі виконали свої зобов'язання перед Туреччиною в рамках домовленостей щодо Сирії, Анкара не готова йти на компроміси.
Напередодні Ердоган заявив, що поки не вирішив, чи відбудеться його візит в США 13 листопада, він ухвалить рішення за підсумками телефонних переговорів з Трампом.
Хочете обговорити цю новину? Долучайтеся до телеграм-чату CHORNA RADA
