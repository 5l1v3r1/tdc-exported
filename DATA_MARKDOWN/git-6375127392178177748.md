
# Mga pelikulang hindi kumita

Published at: **2019-11-06T10:45:05+00:00**

Author: **Aster Amoyo**

Original: [Journal Online](https://journal.com.ph/entertainment/showbiz/mga-pelikulang-hindi-kumita)

Hit mang maituturing ang latest movie ng Pop Star na si Sarah Geronimo, ang “Unforgettable,” hindi umano ito kasing lakas kumpara sa mga nauna niyang pelikula. Hindi rin kumita sa takilya ang launching movie ni Alexa Ilacad na “Santigwar” na dinirek ni Joven Tan maging ang “Hell Come Home” nina Dennis Trillo at Beauty Gonzales.
Nagsimula naman ang showing kahapon, Wednesday (Nov. 6) ang reunion movie nina Aga Muhlach at Alice Dixson, ang “Nuuk” na dinirek ni Veronica Velasco maging ang “Cara x Jagger” nina Jasmine Curtis-Smith at Ruru Madrid.  Sa November 13 ay sabay naman ang showing “The Art of Ligaw” nina Epy Quizon at KZ Tandingan na dinirek ni Jourdan Sebastian kasabay ang “The Annulment” nina Lovi Poe at Joem Bascon.  Since hindi nakapasok sa 2019 MMFF ang “The Heiress” nina Maricel Soriano at Janella Salvador, ipapalabas na umano ito ng Regal Films sa November 27.  Bukod dito ay ongoing din ang 2019 Cinema One Originals na may walong pelikulang kalahok at magtatapos ngayong November 17, araw ng Linggo.
Tila hinakot na lahat ng pelikulang “Hello, Love, Goodbye” nina Kathryn Bernardo at Alden Richards ang pera ng mga manonood  dahil pawang mahihina sa takilya ang sumunod na ipinalabas na  mga local films.
