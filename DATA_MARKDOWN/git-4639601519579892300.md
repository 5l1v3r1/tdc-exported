
# Φορολοταρία : Θα κληρώνει και σπίτια;

Published at: **2019-11-07T09:03:25+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/finance/forolotaria-sto-trapezi-i-idea-gia-kliroseis-spition/)

Σε μια προσπάθεια να αυξήσει τη χρήση πλαστικού χρήματος το υπουργείο Οικονομικών μελετά αλλαγές στη φορολοταρία.
Η φορολοταρία των αποδείξεων ξεκίνησε ως κίνητρο για τη χρήση του πλαστικού χρήματος και τα έως τώρα αποτελέσματα δεν μπορούν να χαρακτηριστούν θεαματικά, αλλά σίγουρα δεν είναι απογοητευτικά.

        Bloomberg : Το μάτι στους επενδυτές κλείνει η κυβέρνηση
      
Στο τραπέζι των συζητήσεων έχει «πέσει» η ιδέα για κληρώσεις σπιτιών με τις e-αποδείξεις.
Η ιδέα αυτή εντάσσεται στην προσπάθεια της κυβέρνησης να πείσει τους πολίτες να συγκεντρώσουν σε ηλεκτρονικές αποδείξεις αγορών το 30% του εισοδήματός τους
Μια προσπάθεια που δεν είναι εύκολη καθώς είναι το μεγάλο το ποσοστό επί του εισοδήματος, αλλά η κυβέρνηση θα επιμείνει σε αυτή καθώς χρειάζεται έσοδα και εκτιμά ότι αυτός είναι ένας τρόπος να καταπολεμήσουν τη φοροδιαφυγή.
Όπως αποκάλυψε το star στην κυβέρνηση συζητούν το ενδεχόμενο να υπάρξει κίνητρο προς τους πολίτες για να μαζεύουν αποδείξεις.
Η φορολοταρία που δίνει 1.000 ευρώ σε 1.000 τυχερούς απέτυχε και κανείς δεν ασχολείται πια μαζί της.
Αυτό που σκέφτονται, όπως αναφέρει το star, είναι να καταργήσουν τη φορολοταρία και να κληρώνουν κάθε μήνα σπίτια, διαμερίσματα και βίλες, τα οποία έχουν περιέλθει στην κατοχή του Δημοσίου από κατασχέσεις.
Kατά πάσα πιθανότητα το σχέδιο αυτό της κυβέρνησης από τον νέο χρόνο θα γίνει πράξη.
Κάθε μήνα 1.000 τυχεροί κερδίζουν 1.000 ευρώ έκαστος.
Το πλήθος των λαχνών προσδιορίζεται κλιμακωτά, με βάση το άθροισμα των ποσών που αντιστοιχούν στο σύνολο των μηνιαίων συναλλαγών του κάθε φορολογούμενου έως εξής:
– Για συνολικό άθροισμα συναλλαγών μέχρι 200 ευρώ αντιστοιχεί ένας λαχνός για κάθε 1 ευρώ.
– Για τα επόμενα 300 ευρώ, δηλαδή συνολικό άθροισμα από 201 ευρώ μέχρι 500 ευρώ, αντιστοιχεί ένας λαχνός για κάθε 2 ευρώ.
– Για τα επόμενα 500 ευρώ, δηλαδή για συνολικό άθροισμα συναλλαγών από 501 ευρώ μέχρι 1.000 ευρώ, αντιστοιχεί ένας λαχνός για κάθε 3 ευρώ.
– Για συνολικό άθροισμα συναλλαγών πάνω από 1001 ευρώ, αντιστοιχεί 1 λαχνός για κάθε 6 ευρώ, με ανώτατο όριο συναλλαγών που λαμβάνονται υπόψη για τις ανάγκες του προγράμματος των δημοσίων κληρώσεων, το ποσό των πενήντα χιλιάδων 50.000 ευρώ.
Στους φορολογούμενους που κληρώνονται και δεν έχουν δηλώσει λογαριασμό πληρωμών, δίνεται προθεσμία 3 μηνών από την επομένη της ημερομηνίας διεξαγωγής της κλήρωσης, προκειμένου να δηλώσουν τον λογαριασμό πληρωμών στον οποίο επιθυμούν να πιστωθεί το χρηματικό έπαθλο, στην εφαρμογή προσωποποιημένης πληροφόρησης του TAXISnet. Η πίστωση του ποσού που αντιστοιχεί στο χρηματικό έπαθλο θα γίνεται ατόκως, μετά τη δήλωση του λογαριασμού πληρωμών.
Σε περίπτωση που δεν δηλωθεί λογαριασμός πληρωμών εντός της προβλεπόμενης προθεσμίας, το χρηματικό ποσό που αντιστοιχεί στο έπαθλο καταβάλλεται στον 1ο, 2ο κ.ο.κ. δικαιούχο, κάτοχο του 1ου, 2ου κ.ο.κ. αναπληρωματικού λαχνού της συγκεκριμένης κλήρωσης, ο οποίος ενημερώνεται επίσης μέσω προσωποποιημένου μηνύματος στον λογαριασμό του στο TAXISnet.

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
