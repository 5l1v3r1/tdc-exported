
# 
        موضع‌گیری مغرضانه اتحادیه اروپا علیه فلسطین
      

Published at: **2019-11-04T11:40:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638023/%D9%85%D9%88%D8%B6%D8%B9%E2%80%8C%DA%AF%DB%8C%D8%B1%DB%8C-%D9%85%D8%BA%D8%B1%D8%B6%D8%A7%D9%86%D9%87-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%B9%D9%84%DB%8C%D9%87-%D9%81%D9%84%D8%B3%D8%B7%DB%8C%D9%86)

به گزارش بولتن نیوز، پایگاه اینترنتی اتحادیه اروپا گزارش داد سخنگوی این اتحادیه در بیانیه‌ای بدون اشاره به حملات رژیم صهیونیستی به نوار غزه، از حملات راکتی فلسطینی‌ها انتقاد کرد.
در بیانیه اتحادیه اروپا آمده است: گرو‌های مسلح فلسطینی طی چند روز پیش، بیش از ده‌ها راکت از غزه به جنوب سرزمین‌های اشغالی شلیک کرده‌اند. شلیک راکت به سمت جمعیت غیرنظامی غیرقابل قبول است و باید فورا و بدون هیچ قید و شرطی متوقف شود (!). اولویت باید همکاری در جهت تنش زدایی فوری برای حفاظت از جان غیرنظامیان باشد. اسرائیلی‌ها و فلسطینی‌ها هر دو حق دارند در صلح، امنیت و عزت زندگی کنند. تنها یک راه حل سیاسی می‌تواند به این خشونت پایان دهد.
شنبه شب گروه‌های مقاومت فلسطین با حداقل ۱۰ موشک شهرک‌های صهیونیست نشین اطراف نوار غزه را هدف قرار دادند. این حملات موشکی در واکنش به تجاوزهای مکرر صهیونیست‌ها صورت گرفت.
