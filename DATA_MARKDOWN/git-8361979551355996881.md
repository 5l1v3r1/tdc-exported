
# Нардепи Льовочкіни були співвласниками банку, причетного до відмивання понад $20 млрд — OCCRP

Published at: **2019-11-05T18:18:00+00:00**

Author: ****

Original: [НВ](https://nv.ua/ukr/biz/finance/vidmivannya-groshey-nardepi-lovochkini-buli-spivvlasnikami-banku-cherez-yakiy-viveli-20-mlrd-novini-ukrajini-50051797.html)

Народні депутати від Опозиційної платформи — За життя Сергій Льовочкін та Юлія Льовочкіна через довірених осіб були співвласниками банку Trasta Komercbanka, який причетний до російської фінансової «мегапральні» — масштабної схеми, що дозволила вивести з Росії мільярди доларів. Про це пише Слідство.Інфо, посилаючись на дані розслідування OCCRP.
За допомогою тіньової фінансової оборудки, яка отримала назву «мегапральня», з російських банків на фіктивні компанії було виведено понад $20 млрд. Як вказують розслідувачі, це були гроші організованої злочинності або кошти, виведені з бюджету РФ впродовж 2011−2014 років.
Уперше про цю схему журналісти OCCRP повідомили у 2014 році. Одним із банків, через який виводили кошти, був латвійський Trasta Komercbanka.
Трохи менше 10% Trasta Komercbanka належали громадянину США Чарльзу Трехерну. «Однак, як стало відомо з листувань Льовочкіних, Трехерн фактично управляв їхнім сімейним бізнесом. Під наглядом Юлії Льовочкіної він керував майже 40 офшорними фірмами, французькою віллою та колекцією творів мистецтва, які їм належали», — йдеться у статті. Факт володіння активами з боку Льовочкіних Трехерн мав приховувати.
«Ніде і ніколи не варто використовувати ім'я керівників. Усі політики повинні стояти осторонь бізнесу протягом трьох-п'яти поколінь», — зазначав Трехерну в електронному листі один із юристів сім'ї Льовочкіних.
Ще одним співвласником Trasta Komercbanka був колишній представник Партії регіонів та діловий партнер Льовочкіних Іван Фурсін. Йому належали 33% банку. Ще 43% банку належали гендиректору банку Ігорю Буймістеру, якого журналісти також називають бізнес-партнером Льовочкіних.
Як встановили розслідувачі, у 2010 році Трехерн пояснював секретареві Юлії Льовочкіній, як правильно скласти підроблений контракт. З його допомогою перераховували кошти через через офшорну компанію Lynform Capital, яка також фігурувала в розслідуванні про «мегапральню».
Читайте також:&nbspИз России через Молдову при участии 21 банка вывели около $18 млрд
