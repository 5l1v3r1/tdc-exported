
# Великобританія продовжила програму навчання ЗСУ на три роки

Published at: **2019-11-05T10:21:57+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/velykobrytaniya-prodovzhyla-prohramu-navchannya-zsu-try-roky)


        Програма навчання Збройних Сил України буде продовжена Великобританією до березня 2023 року.
      
Про це заявив міністр оборони Британії Бен Уоллес, передає пресслужба відомства.
Повідомляється, що з початку операції в 2015 році військовослужбовці Британії навчили понад 17 500 військовослужбовців ЗСУ.
«Ми продовжуємо нашу навчальну місію в Україні ще на три роки - щоб ми могли навчити ще тисячі українських військовослужбовців», - сказав міністр оборони.
Також він наголосив на підтримці Великобританією суверенітету і територіальної цілісності України на зустрічах зі своїм новим колегою Андрієм Загороднюком.
Раніше повідомлялося, що Великобританія має намір в 2019 році збільшити присутність в Чорному морі.
Нагадаємо, українських військових планують направити на навчання до Ізраїлю.
Хочете обговорити цю новину? Долучайтеся до телеграм-чату CHORNA RADA
