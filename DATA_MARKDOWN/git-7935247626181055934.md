
# İGA'dan 32 milyar TL'lik yapılandırma

Published at: **2019-11-05T15:13:12+00:00**

Author: ****

Original: [OLAY](https://www.olay.com.tr/igadan-32-milyar-tllik-yapilandirma-214244h.htm)

Reuters'ta yer alan habere göre geçen yıl yaşanan kur krizinden en fazla etkilenen şirketlerden olan İstanbul Havalimanı'nın işletmecisi İGA 5 milyar euroluk borcunu yapılandıracak. İGA'dan yapılan konuyla ilgili açıklamada, ‘'İnşaat süreci sonlandı ve yaklaşık bir yıldır çok başarılı bir operasyon süreci yönetiyoruz. Projenin risk yapısı inşaat dönemi ile aynı değil artık. Ortaya çıkan tablo itibarıyla çok önemli bir ekonomik değerden bahsediyoruz. Bu durumdan da faydalanıp İGA olarak proje finansman maliyetini düşürmeyi hedefliyoruz. Bunun için de şartların yeniden degerlendirilmesi için görüşmeler yapıyoruz'' denildi. Firma bu adımı ile projenin finansal maliyetinin düşürmeyi hedefliyor.
