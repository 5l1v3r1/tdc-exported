
# بعیدی نژاد: رسانه‌های غربی در بحث حمله به سفارتخانه ها استاندارد دوگانه دارند

Published at: **2019-11-04T23:19:00+00:00**

Author: ****

Original: [جامعه خبری تحلیلی الف](https://www.alef.ir/news/3980813195.html)

سفیر ایران در لندن طی مطلبی در فضای مجازی تاکید کرد: عمده رسانه‌های غربی در بحث حمله به سفارتخانه ها استاندارد دوگانه ای را دنبال می کنند.
به گزارش مهر، حمید بعیدی‌نژاد سفیر ایران در لندن طی مطلبی در فضای مجازی تاکید کرد: عمده رسانه‌های غربی در بحث حمله به سفارتخانه ها استاندارد دوگانه ای را دنبال می کنند. در سالگرد اشغال سفارت آمریکا در تهران به دخالت‌های مکرر آمریکا در امور ایران و انجام کودتا اشاره نمی‌کنند، اما با هیجان و دروغ حمله معدودی به کنسولگری ایران در کربلا را اعتراض مردم معرفی می‌کنند.
وی در ادامه آورده است: همین رسانه ها پیرامون این حقیقت تاریخی سکوت می‌کنند که طبق بیانیه الجزایر دو طرف برای حل پرونده لانه جاسوسی به توافق رسیدند اما با وجود اجرای تعهدات توسط ایران، آمریکا تعهدات خود در بیانیه را کامل اجرا نکرد و با اتخاذ سیاست‌های خصمانه تلاش نمود مبنای آن توافق را هم از میان ببرد.
