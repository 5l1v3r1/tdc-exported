
# Πειρατές απήγαγαν το πλήρωμα ελληνικού πλοίου κοντά στο Τόγκο

Published at: **2019-11-04T15:02:00+00:00**

Author: **SigmaLive**

Original: [SIGMALIVE](https://www.sigmalive.com/news/greece/595669/peirates-apigagan-to-pliroma-ellinikou-ploiou-konta-sto-togko)

Πειρατές επιτέθηκαν σε ελληνικό πλοίο που έπλεε στα ανοιχτά του Τόγκο, συλλαμβάνοντας ως ομήρους τέσσερα μέλη του πληρώματος.
Όπως ανακοίνωσε το Πολεμικό Ναυτικό της χώρας, επρόκειτο για ένα τάνκερ με ελληνική σημαία.
Μεταξύ των απαχθέντων είναι ένας Έλληνας, δύο Φιλιππινέζοι και ένας Γεωργιανός.
«Τη Δευτέρα, 4 Νοεμβρίου 2019, περίπου στις 3 τοπική ώρα, το τάνκερ Elka Aristotle δέχτηκε επίθεση περίπου 18 χιλόμετρα (11 μίλια) ανοιχτά του λιμανιού του Λόμε από ενόπλους» αναφέρει χαρακτηριστικά η ανακοίνωση.
Σύμφωνα με την ίδια ανακοίνωση, το πετρελαιοφόρο φυλασσόταν από ιδιώτες φύλακες, εκ των οποίων ένας τραυματίστηκε κατά τη διάρκεια ανταλλαγής πυροβολισμών.
Το Σάββατο, ένα παρόμοιο περιστατικό συνέβη κοντά στη γειτονική Μπενίν, με πειρατές να επιτίθενται σε πλοίο με νορβηγική σημαία και να απάγουν εννέα μέλη του πληρώματος.
Πηγή: CNN
