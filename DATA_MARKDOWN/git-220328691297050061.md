
# 33-ма пострадаха в преобърнал се автобус

Published at: **2019-11-03T19:50:10+00:00**

Author: **Стандарт, сн. Дарик**

Original: [Стандарт Новини](https://standartnews.com/svyat/33-ma-postradakha-v-preobrnal-se-avtobus-405765.html)

Пътнически автобус на компанията "Фликсбус" (Flixbus) се преобърна в Северна Франция, при което бяха ранени 33 души, съобщиха местните власти. Автобусът пътувал по маршрута Париж-Лондон и катастрофирал близо до град Амиен на магистрала А1. Според в. "Курие Пикар" автобусът поднесъл на завой при мокра от дъжда настилка, блъснал се в мантинела и след това се преобърнал. Общо 29 пътници били леко ранени, а четирима са с по-тежки травми. В автобуса имало 33 души заедно с шофьора. Според регионалната префектура сред пътниците имало граждани на САЩ, Испания, Австралия, Нидерландия, Румъния, Русия и Великобритания, предаде ДПА.
