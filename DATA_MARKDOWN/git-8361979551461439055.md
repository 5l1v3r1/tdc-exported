
# У Греції у вантажівці-рефрижераторі виявили 41 мігранта

Published at: **2019-11-04T13:55:00+00:00**

Author: ****

Original: [НВ](https://nv.ua/ukr/world/countries/policiya-znayshla-41-migranta-v-vantazhivci-v-greciji-50051510.html)

Про це пише Reuters.
Поліція зупинила вантажівку на шосе біля міста Ксанті для вибіркової перевірки. Під час огляду в рефрижераторі виявили 41 мігранта, більшість виявилися з Афганістану.
За словами представника місцевої влади, нелегальні мігранти не постраждали, оскільки система охолодження була відключена.
Водія вантажівки затримали. Його і мігрантів доставили до найближчої поліцейської дільниці для встановлення персональних даних.
Нагадаємо, в жовтні в Британії в вантажівці було знайдено мертвими 39 осіб, попередньо мігранти з В'єтнаму.
Слідом за цим у французькому портовому місті Кале зупинили вантажівку-рефрижератор з вісьмома мігрантами. Всі, хто знаходилися у вантажівці, в тому числі четверо дітей, були доставлені в лікарню з ознаками переохолодження.
Поліція Франції виявила 31 мігранта в вантажівці під час перевірки недалеко від кордону з Італією.
