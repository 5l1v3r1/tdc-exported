
# В Україні 55% виробництва спирту знаходиться в тіні — Зеленський

Published at: **2019-11-01T22:52:00+00:00**

Author: ****

Original: [DT.ua](https://dt.ua/ECONOMICS/v-ukrayini-55-virobnictva-spirtu-znahoditsya-v-tini-zelenskiy-328234_.html)

55% виробництва "Укрспирту" знаходиться в тіні. Про це повідомив президент Володимир Зеленський під час наради з питань розвитку спиртової галузі України в рамках поїздки в Тернопільську область.
"Така у мене є статистика, ви скажете, так це чи ні, тобто більше половини, 55% виробництва зараз "Укрспирту" у тіні, державні заводи контролюються кримінальними угрупованнями більше 10 років", — підкреслив він.
У той же час заступник керівника Офісу президента Юлія Ковалів розповіла, що, починаючи з 2016 року, фінасовий результат держпідприємства скоротився в 5 разів, а бюджет недоотримав 8 млрд грн через тіньовий ринок спирту.
"Це так само впливає на сплату податків. Якщо податок на прибуток "Укрспирт" платив в 2016 році майже 30 млн, то в 2018 році жодної копійки податку на прибуток найбільший державний спиртовий монополіст не сплатив до бюджету", — зазначила вона.
Як раніше повідомлялося, законопроект про демонополізацію спиртової галузі можуть прийняти до кінця 2019 рік. Кабмін має намір залучити в держбюджет 6-7 млрд грн від приватизації "Укрспирту" і скоротити тіньовий обіг продукції.
