
# Veld van Anderlecht baart zorgen, maar Vercauteren reageert nuchter

Published at: **2019-11-04T10:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902340/veld-van-anderlecht-baart-zorgen-maar-vercauteren-reageert-nuchter.html)


        Anderlecht versloeg zondagmiddag Cercle Brugge met 2-1. Veel goed voetbal was er niet te zien, maar dat is ook moeilijk. Het veld van Anderlecht ligt er momenteel heel slecht bij.
      
Dat vond ook Derrick Luckassen, die moeilijkheden had met het terrein. "Ik moet eerlijk zeggen dat het veld er echt héél slecht bijligt", vertelde Luckassen in Het Laatste Nieuws. "We kunnen er bijna niet goed op voetballen. Het heeft een invloed op onze passing en iedereen glijdt voortdurend weg. Is het een terugkerend fenomeen? (lachje) Da's niet best..."
Coach Frank Vercauteren reageerde ook op het probleem. "Soms is dat wat lastiger en vermoeiender, maar wij moeten ons ook kunnen aanpassen aan bevroren terreinen en aan velden met water op", vertelt hij daarover bij Het Nieuwsblad.
Gelukkig kan het veld in het Lotto Park nu even rusten. Vrijdag speelt Anderlecht op verplaatsing, daarna volgt er een interlandbreak.
