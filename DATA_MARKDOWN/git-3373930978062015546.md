
# Frestande med bottenfiske - men avstå

Published at: **2019-11-07T06:00:00+00:00**

Author: ****

Original: [Affärsvärlden](https://www.affarsvarlden.se/bors-ekonominyheter/frestande-med-bottenfiske-men-avsta-6977715)


        ANALYS Det är frestande att bottenfiska, men Affärsvärlden bedömer att det tar tid för aktien att hitta tillbaka.
      
VÄNTA USA:s bannlysning av Huawei har gett de nordiska bolagen en fördel, och därför var det kanske lite extra överraskande att Nokia i sin rapport för tredje kvartalet chockade marknaden med att radikalt sänka sina lönsamhetsmål för de närmaste fem åren och ställa in utdelningen för att bygga upp kassan.
Nokias aktie dök, som sig borde, och har tappat omkring 25 procent jämfört med innan rapporten. Det Nokia sade var framför allt tre saker. Bolaget räknar nu bara med att kunna växa i takt med marknaden i stället för snabbare. Prispress, lockpriser, rabatter och initiala kontrakt inom 5G drar samtidigt ned lönsamheten. Det kostar helt enkelt att hålla sig kvar på 5G-tåget.
Dessutom ska Nokia öka sina investeringar inom 5G för att inte halka efter.
De flesta banker har sänkt både sina riktkurser och prognoser efter rapportfloppen, och det är svårt att se vad som ska lyfta aktien det närmaste året. Snarare är nog risken överhängande för fler otrevliga överraskningar i kommande rapporter.
Mer information behövs kring vad det är som inte fungerar inom 5G-satsningen och varför det inte åtgärdats tidigare. Kommande rapporter från Nokia blir intressanta, men tillsvidare får aktien en neutral rekommendation.

        Detta är en kortversion av För tidigt för bottenfiske. Prenumeranter kan logga in och läsa hela artikeln här.
      
