
# 
        Három éve nem ivott alkoholt, fotókkal dokumentálta fejlődését – így néz ki most
      

Published at: **2019-11-06T18:30:00+00:00**

Author: **Bors**

Original: [www.borsonline.hu](http://www.borsonline.hu/aktualis/harom-eve-nem-ivott-alkoholt-fotokkal-dokumentalta-fejlodeset-igy-nez-ki-most/186026)

A 37 éves, csak Kenny D-ként megnevezett férfi alkoholizmusban szenvedett. Kenny három éve barátai és családja érdekében döntött úgy, hogy leszokik az alkoholról. Megfogadta, hogy az első naptól fotódokumentációt készít fejlődéséről, ugyanis környezete nem hitte el, hogy képes megtenni javulása érdekében akár csak az első lépést.
– A családom és a barátaim eleinte szkeptikusan állt a dologhoz, mivel az elmúlt néhány évben szinte rettegésben tartottam a családom, amikor részeg voltam. A leszokás első évében megtartottam magamnak a képeket – amiket eleve csak akkor készítettem, amikor valamilyen fordulóponthoz értem. Egy év után akkora volt a változás, hogy folytattam a szelfizést. Mostanra a harmadik évben járok, hogy nem ittam egy kortyot sem – magyarázta Kenny.
A férfi még a főiskola alatt kezdett el alkoholt inni, az elmúlt tíz évben pedig eljutott arra a szintre, hogy már nem tudott mértéket tartani. Leszokását végül az váltotta ki, hogy minden nap részeg volt.
– Nem is sejtettem, hogy mostanra egy teljesen új életet kapok tele örömmel, boldogsággal és szabadsággal – nyugtázta fotóit Kenny.
(via, via)
