
# Ζαχαράκη: Στο αμέσως επόμενο διάστημα η γ' φάση πρόσληψης αναπληρωτών στην Εκπαίδευση

Published at: ****

Author: ****

Original: [CNN.gr](https://www.cnn.gr/news/politiki/story/196088/zaxaraki-sto-amesos-epomeno-diastima-i-g-fasi-proslipsis-anapliroton-stin-ekpaideysi)

Newsroom, CNN Greece 17:26 , 03 November 2019
Τονίζει ότι το υπουργείο Παιδείας «παρακολουθεί με ιδιαίτερη προσοχή τα συμβάντα σχολικού εκφοβισμού» και ανακοινώνει ότι θα επανασυσταθεί σε επίπεδο πολιτικής ηγεσίας μια συντονιστική ομάδα που θα ασχοληθεί με την ολόπλευρη αντιμετώπιση του φαινομένου.
Σημειώνει, επίσης, ότι το υπουργείο, σε συνεννόηση με το υπουργείο Προστασίας του Πολίτη, έχει προβεί «στις απαραίτητες ενέργειες για την ανανέωση του υλικού που μοιράζεται στα σχολεία».
Η κ. Ζαχαράκη είπε ότι η νομοθετική πρωτοβουλία της κυβέρνησης για το άσυλο «συνιστά τη μόνη μέχρι σήμερα, ρεαλιστική, δομημένη, βιώσιμη και ολοκληρωμένη προσέγγιση για ένα πραγματικά εξαιρετικά σύνθετο και ευαίσθητο ζήτημα».
Και προσθέτει ότι στο πλαίσιο αυτό εντάσσεται και «η μεταφορά στην ενδοχώρα για έκτακτη φιλοξενία -κατόπιν συνεργασίας και συνεννόησης με τις τοπικές κοινωνίες και τους ΟΤΑ-, η αποτελεσματικότερη φύλαξη των θαλασσίων συνόρων και αποτελεσματική παρεμπόδιση της δράσης των εγκληματικών δικτύων διακινητών».
Υπογραμμίζει ότι ο πρωθυπουργός, Κυριάκος Μητσοτάκης, και οι αρμόδιοι υπουργοί τόσο στα θεσμικά όργανα της ΕΕ, όσο και σε διμερείς και πολυμερείς διεθνείς συναντήσεις «θέτουν στην κορυφή της ατζέντας των συζητήσεών τους την παραβατική συμπεριφορά της Τουρκίας», τονίζοντας ότι «για την κλιμάκωση των κυρώσεων εκ μέρους της ΕΕ έχει πρωτοστατήσει η χώρα μας και η συντονισμένη αυτή στάση θα συνεχιστεί με συνέπεια προς όλες τις κατευθύνσεις».
Τέλος, σε ό,τι αφορά την προανακριτική επιτροπή για τον Δημήτρη Παπαγγελόπουλο σχετικά με την υπόθεση Novartis, η κ. Ζαχαράκη είπε ότι «δεν μπορεί να γίνει τίποτε άλλο, παρά μόνο η εφαρμογή των κανόνων της δημοκρατίας και της νομιμότητας, όπως υπαγορεύονται από τον Κανονισμό της Βουλής».

        Διαβάστε επίσης
      
