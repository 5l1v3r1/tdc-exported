
# Incidente Chiaravalle, in bici investito da un'auto. Morto sul colpo

Published at: **2019-11-05T14:31:39+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/ancona/cronaca/incidente-chiaravalle-morto-1.4870921)

Chiaravalle (Ancona), 5 novembre 2019 – A ottantacinque anni rientra a casa in bici ma viene travolto da un’auto condotta da un altro ottuagenario suo concittadino. Inutile ogni tentativo di rianimare l’anziano colpito in pieno dalla vettura pochi metri prima della propria abitazione. E’ accaduto poco dopo le 12 in via San Bernardo, zona verde appena fuori il centro abitato di Chiaravalle in direzione Montemarciano.
Sul posto automedica e 118 che hanno provato a rianimare il povero anziano che ha riportato diverse fratture dopo l’impatto micidiale. Il povero anziano è morto praticamente sul colpo. La bicicletta dopo essere stata colpita è stata trascinata per alcuni metri. Illeso ma sotto choc l’anziano alla guida della vecchia Opel Corsa. Sul posto per i rilievi gli agenti della polizia locale di Chiaravalle. Il corpo dell’anziano è stato portato all’ospedale di Chiaravalle, su disposizione dell’autorità giudiziaria. L’automobilista sarà probabilmente chiamato a rispondere di omicidio colposo.
Iscriviti alla newsletterRimani sempre aggiornato sulle notizie nazionaliAccedi per Iscriverti
