
# جمهوری اسلامی امروز چهلمین سالگرد گروگانگیری سفارت آمریکا را جشن گرفت

Published at: **2019-11-04T17:02:29+00:00**

Author: ****

Original: [RFI](http://fa.rfi.fr/%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D8%A7%D9%85%D8%B1%D9%88%D8%B2-%DA%86%D9%87%D9%84%D9%85%DB%8C%D9%86-%D8%B3%D8%A7%D9%84%DA%AF%D8%B1%D8%AF-%DA%AF%D8%B1%D9%88%DA%AF%D8%A7%D9%86%DA%AF%DB%8C%D8%B1%DB%8C-%D8%B3%D9%81%D8%A7%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%AC%D8%B4%D9%86-%DA%AF%D8%B1%D9%81%D8%AA-20191104/%D8%A2%D9%85%D8%B1%DB%8C%DA%A9%D8%A7)


        امروز برابر است با چهلمین سالگرد گروگانگیری سفارت ایالات متحده آمریکا در تهران و جمهوری اسلامی ایران امسال هم مانند سال‌های گذشته مراسمی برای تجلیل از این مناسبت برگزار کرد.
      
در آستانه چهلمین سالگرد اشغال و گروگانگیری سفارت آمریکا در تهران، امروز هزاران نفر صبح زود در مقابل ساختمان سفارت سابق ایالات متحده تجمع کردند.
پس از وقوع انقلاب اسلامی ایران، گروهی مسلح به سفارت آمریکا حمله کردند و چندین نفر را گروگان گرفتند. جمهوری اسلامی ایران از آن تاریخ تا کنون هر سال مردم را در مراسم " ۱۳ آبان " به راهپیمایی و شعار دادن علیه ایالات متحده دعوت می‌کند.
چهل سال پس از این رخداد، امروز عبدالرحیم موسوی، فرمانده کل ارتش ایران گفته است: «دشمنی آمریکا با ما ادامه دارد و همچنان ادامه خواهد داشت.»
بر اساس گفته‌های وی، "ایالات متحده مانند یک عقرب است و هر باری که تحت فشار قرار می‌گیرد، با زهر کشنده خود به دیگران ضربه می‌زند".
فرمانده کل ارتش ایران همچنان تأکید کرده است که تنها را مقابله با آمریکا، حفظ روحیه انقلابی مردم ایران می‌باشد. وی با تکرار سخنان اخیر آیت الله خامنه‌ای، رهبر جمهوری اسلامی ایران، یاد آوری کرده است: «گفتگوی با ایالات متحده یعنی "تسلیم شدن و شکست خوردن"».
در تاریخ ۴ نوامبر سال ۱۹۷۹، کمتر از نه ماه از پس از پایان قدرت محمدرضا پهلوی، آخرین شاه ایران، جمعی از دانشجویان هوادار آیت‌الله خمینی، بنیانگذار جمهوری اسلامی ایران، سفارت آمریکا در تهران را "لانه جاسوسی" و به آن حمله کردند.
دانشجویان طرفدار انقلاب اسلامی ایران که چندین نفر را در سفارت ایالات متحده به گروگان گرفته و خواستار استرداد شاه به ایران بودند.
شروط اولیه آن‌ها برای پایان این بحران، بازگرداندن محمدرضا شاه پهلوی برای "محاکمه" و تحویل دارایی های او به جمهوری اسلامی ایران بود، اما چنین نشد و آن هرگز به هدف خود نرسیدند.  
بحران گروگان‌گیری در ایران ۴۴۴ روز طول کشید و سر انجام ۵۲ دیپلمات آمریکایی آزاد شدند. با این حال، روابط دیپلماتیک جمهوری اسلامی ایران و ایالات متحده آمریکا از آن روز تا کنون همچنان سرد و پر تنش باقی مانده است.
ایران در حالی از چهلمین سالگرد حمله به سفارت آمریکا تجلیل می‌کند که تنش میان این دو کشور بین از پیش افزایش یافته است.
ایالات متحده در سال ۲۰۱۵ از توافق هسته‌ای برجام به صورت یکجانبه خارج شد. سپس این کشور، تحریم‌های اقتصادی و "فشار حداکثر" علیه ایران را در پیش گرفت. همچنین، آمریکا از روز سیزدهم آبان دو سال پیش، دور تازه تحریم‌های خود علیه ایران را آغاز کرد.
