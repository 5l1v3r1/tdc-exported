
# В Одесі внаслідок падіння футбольних воріт загинув студент із Туркменістану

Published at: **2019-11-06T16:01:00+00:00**

Author: ****

Original: [ZIK.UA](https://zik.ua/news/2019/11/06/v_odesi_futbolni_vorota_vbyly_studenta_z_turkmenistanu_1685119)


        На стадіоні "Спартак" в Одесі футбольні ворота вбили студента з Туркменістану, який навчався на другому курсі Південноукраїнського національного педагогічного університету імені Ушинського.
      
Про це повідомляє видання Думська. 
Зазначається, що трагедія сталася напередодні ввечері. Юнак разом з друзями прийшов пограти у футбол. Попередньо – хлопець вирішив розім'ятися і повис на воротах, але вони не витримали і впали на нього. Швидше за все ворота були погано закріплені. 
"Там була дуже серйозна травма хребта, у результаті якої наш студент помер на місці події. Хороший був хлопець, дуже інтелігентний. Страшне горе", – розповів ректор Південноукраїнського національного педагогічного університету імені Ушинського Олексій Чебикін.
Раніше повідомлялося, що у США чоловікові в ніс потрапила вода, внаслідок чого його паралізувало. 
