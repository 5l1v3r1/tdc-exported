
# Kaçak okulda inceleme başladı

Published at: **2019-11-04T14:32:20+00:00**

Author: ****

Original: [OLAY](https://www.olay.com.tr/kacak-okulda-inceleme-basladi-214114h.htm)

Olay Gazetesi'nin dünkü manşetinde yer alan haber üzerine harekete geçen Valilik ve İl Milli Eğitim Müdürlüğü ekipleri dernek binasını inceledi. Binayı inceleyen ekipler, konuyu mercek altına aldı.

        İZİNSİZ EĞİTİM...
      
Yaklaşık bir yıl önce faaliyete başlayan ancak bir aydır resmiyet kazanan Suriyeli Göçmenler Derneği'nin ‘yardımlaşma' adı altında izinsiz eğitim faaliyeti yürüttüğü ortaya çıktı. ‘Merdiven altı' olarak tabir edilen kaçak sınıflara her sabah saat 08.00'de yaklaşık 100 öğrenci okul servisleri aracılığıyla getiriliyor ve içeride Suriyeli öğretmenler tarafından çocuklara Arapça dersler anlatıyor. Ancak kaçak olarak yapılan bu faaliyetler için ne Valiliğin ne de  İl Milli Eğitim Müdürlüğü'nün verdiği herhangi bir izni yok.
