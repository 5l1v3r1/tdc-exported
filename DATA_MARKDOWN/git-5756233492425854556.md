
# میشل عون: جامعه لبنان باید در جنگ علیه فساد متحد شود

Published at: **2019-11-03T22:36:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619734/%D9%85%DB%8C%D8%B4%D9%84-%D8%B9%D9%88%D9%86-%D8%AC%D8%A7%D9%85%D8%B9%D9%87-%D9%84%D8%A8%D9%86%D8%A7%D9%86-%D8%A8%D8%A7%DB%8C%D8%AF-%D8%AF%D8%B1-%D8%AC%D9%86%DA%AF-%D8%B9%D9%84%DB%8C%D9%87-%D9%81%D8%B3%D8%A7%D8%AF-%D9%85%D8%AA%D8%AD%D8%AF-%D8%B4%D9%88%D8%AF)


        رئیس جمهور لبنان امروز (یکشنبه) در سخنانی همزمان با ادامه تظاهرات گسترده در این کشور تاکید کرد، جامعه لبنان باید در جنگ علیه فساد متحد شود و همچنین مقامات باید اعتماد مردم را مجددا به دست بیاورند.
      

        آفتاب‌‌نیوز :
      
به نقل از خبرگزاری اسپوتنیک، میشل عون، رئیس جمهور لبنان همزمان با ادامه تظاهرات گسترده در این کشور در سخنرانی خطاب به گروهی از حامیانش در شهر بعبدا اظهار کرد: مساله فساد چندین دهه در لبنان وجود داشته و تا ما تلاشهایمان را برای مبارزه با آن متحد نسازیم نمی‌توانیم بر این مشکل غلبه کنیم.
او خاطر نشان کرد: حقوق و اعتماد مردم از دست رفته است. این مشکلی بزرگ است و ما باید این اعتماد را مجددا بازیابی کنیم.
این اظهارات در حالی مطرح شدند که دولت لبنان اخیرا در پی اعتراضات علیه مشکلات اقتصادی در این کشور استعفا کرد.
رئیس جمهور لبنان همچنین از پیروانش به خاطر حمایتهایشان تشکر کرد.
او با اشاره به این که مبارزه با فساد به تلاش زیادی نیاز دارد خواستار همکاری در این زمینه شد.
او همچنین از ترسیم نقشه راهی شامل سه محور فساد، اقتصاد و دولت مدنی خبر داد.
