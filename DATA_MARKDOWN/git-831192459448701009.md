
# Οδύνη και σπαραγμός! Πλήθος κόσμου, συντετριμμένο «αποχαιρέτησε» τον 19χρονο πολίστα, Αδαμάντιο Μαντή – «Νιώθω οργή, έχασα άδικα το παιδί μου» φώναζε η χαροκαμένη μάνα!

Published at: **2019-11-05T17:10:23+00:00**

Author: ****

Original: [europost.gr](https://europost.gr/odyni-kai-sparagmos-plithos-kosmoy-syntetrimmeno-apochairetise-ton-19chrono-polista-adamantio-manti-niotho-orgi-echasa-adika-to-paidi-moy-fonaze-i-charokameni-mana/)

Συντετριμμένοι είναι όλοι στο “τελευταίο αντίο” του Αδαμάντιου Μαντή, του 21χρονου πολίστα , ο οποίος έχασε τη ζωή του σε τροχαίο , τα ξημερώματα της Κυριακής.
Η κηδεία του γίνεται αυτή την ώρα σε κλίμα οδύνης στο κοιμητήριο του Παλαιού Φαλήρου. Συγγενείς , φίλοι και συναθλητές αποχαιρετούν τον αγαπημένο τους Αδαμάντιο. Τραγικές φιγούρες οι γονείς και η αδερφή του που δεν μπορούν να πιστέψουν πόσο άδικα έφυγε το παλικάρι τους από κοντά τους.
9093234[/caption
Ο απροσδόκητος χαμός του έχει προκαλέσει σοκ σε ολόκληρη την οικογένεια του ελληνικού πόλο, του αθλήματος στο οποίο είχε διαπρέψει ο 21χρονος τερματοφύλακας και είχε κατακτήσει το χάλκινο μετάλλιο με την Εθνική Εφήβων στους Ευρωπαικούς Αγώνες του Μπακού το 2015.
«Νιώθω οργή, έχασα άδικα το παιδί μου»
«Ήμουν τυχερή γιατί είχα ένα πολύ καλό παιδί. Η ομορφιά του προσώπου του φαινόταν και στην ψυχή του. Το παιδί μου χαμογελούσε και ήταν σαν ήλιος» λέει η μητέρα του άτυχου πολίστα.
Όπως εξηγεί, την μοιραία βραδιά τον έπαιρνε τηλέφωνο για να τον ρωτήσει τι ώρα θα γυρίσει αλλά δεν απαντούσε κι εκεί άρχισε να ανησυχεί. «Μετά με πήραν τηλέφωνο από το Τζάνειο νοσοκομείο. Τους ρώτησα αν ζει το παιδί μου και μου ζήτησαν να πάω εκεί. Τότε κατάλαβα ότι κακό έχει συμβεί στο γιο μου» λέει η τραγική μάνα.
Αναφορικά με τις συνθήκες του δυστυχήματος, σημειώνει: «Υπήρχε αυτοκίνητο με αλάρμ, το πιο πιθανό είναι ότι θα βγει κάποιος. Το παιδί μου δεν έφταιγε πουθενά. Δεν ξέρω πώς θα αποχαιρετήσω το παιδί μου. Νιώθω οργή, τον έχασα άδικα».
