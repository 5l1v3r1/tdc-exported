
# I giocattoli della nostra infanzia, la terza stagione sarà presto disponibile!

Published at: **2019-11-07T14:30:00+00:00**

Author: **Francesco Caputo**

Original: [Tom&#39;s Hardware](https://www.tomshw.it/culturapop/i-giocattoli-della-nostra-infanzia-terza-stagione/)

Nella programmazione di Netflix del mese di novembre appare la terza stagione de I giocattoli della nostra infanzia, una serie televisiva documentario che debutterà ufficialmente la prossima settimana, precisamente il 15 novembre.
Leggi anche: Netflix, arrivano HDR e Dolby Vision su smartphone
Per chi non lo sapesse, questa serie racconta dettagli, segreti e tutti i retroscena legati ai migliori giocattoli che hanno fatto la storia (il focus è quello di riprendere le tematiche dei giochi della nostra infanzia appunto). Non solo, oltre a tutti i prodotti dell’epoca, I giocattoli della nostra infanzia spiega nel dettaglio i rispettivi franchise.
Rispetto alle passate stagioni, il terzo capitolo della serie accompagnerà gli spettatori alla scoperta di tre “must-have” degli anni 90′, vale a dire Power Rangers, le Tartarughe Ninja e My Little Pony. In passato, sono stati mostrati successi come Barbie, G.I. Joe, Star Wars, Transformers, Masters of Universe e molti altri ancora.
Il creatore, Brian Volk-Weiss, nel corso di questi mesi, ha confermato che I giocattoli della nostra infanzia 3 avrà un formato leggermente differente rispetto alle passate stagioni, infatti ci saranno meno ricostruzioni di aneddoti e retroscena.
Come specificato nell’introduzione, la terza stagione de I giocattoli della nostra infanzia debutterà la prossima settimana. Siete contenti di questo grande e atteso ritorno?
