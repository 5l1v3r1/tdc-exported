
# ДТП на Хмельниччині: Кількість жертв зросла до 13 осіб

Published at: **2019-11-02T16:14:47+00:00**

Author: ****

Original: [Українська правда](https://www.pravda.com.ua/news/2019/11/2/7230819/)

Внаслідок аварії за участю рейсового автобусу "Залісся-1 – Кам’янець-Подільський" до лікарні доставлено 13 потерпілих, серед них неповнолітня дівчинка 2006 року народження. 
Джерело: сектор комунікації поліції Хмельницької області
Деталі: Станом на 15:00 потерпілих доставлено до Кам‘янець-подільської лікарні. Одна з травмованих жінок перебуває у важкому стані.  
За фактом ДТП за участю рейсового автобуса відкрито кримінальне провадження за ч.2 ст.286 КК (Порушення правил безпеки дорожнього руху або експлуатації транспорту особами, які керують транспортними засобами).
"Деталі та причини дорожньо-транспортної пригоди встановлюються. Попередньо розглядається декілька версій причин, які могли призвести до перекидання транспортного засобу. Серед них водійський фактор, технічна несправність автомобіля та інші", - повідомили у поліції. 
Остаточні висновки щодо причин аварії можна буде зробити лише після отримання результатів автотехнічної експертизи та по завершенні розслідування.
