
# Λίπος στο συκώτι: Με ποια διατροφή θα το μειώσετε

Published at: **2019-11-02T15:00:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424730/lipos-sto-sykwti-me-poia-diatrofh-tha-to-meiwsete)


        Το σώμα μας αποθηκεύει λίπος σε διάφορα σημεία ώστε να δημιουργήσει «αποθήκες» ενέργειας αλλά και για «μόνωση» ενάντια στο κρύο.
      
Το συκώτι είναι ένα από τα όργανα που αποτελείται εν μέρει από λίπος, όταν όμως τα επίπεδα λίπους στο εσωτερικό του αυξάνονται υπερβολικά, τότε εκδηλώνεται η λεγόμενη λιπώδης νόσος του ήπατος.
Η νόσος έχει δύο διακριτές μορφές: την αλκοολική λιπώδη νόσο του ήπατος και τη μη αλκοολική λιπώδη νόσο του ήπατος.
Η λιπώδης νόσος του ήπατος προκαλεί σοβαρές βλάβες στο συκώτι, καθώς το εμποδίζει να απομακρύνει τις τοξίνες από το σώμα και να παράγει χολή, ένα υγρό που διευκολύνει την πέψη των τροφών.
Η πρώτη γραμμή αντιμετώπισης της λιπώδους νόσου του ήπατος περιλαμβάνει αλλαγές στις καθημερινές συνήθειες, κυρίως στη διατροφή και στα επίπεδα σωματικής άσκησης.
Διατροφή για να αντιμετωπιστεί το λίπος στο συκώτιΓια να μειωθεί το λίπος στο συκώτι επιβάλλεται κατ’ αρχάς μείωση των θερμίδων που παρέχει η διατροφή. Επίσης, η διατροφή πρέπει να είναι πλούσια σε τροφές με φυτικές ίνες και αγνές τροφές που δεν έχουν υποστεί επεξεργασία.
Εξίσου σημαντικό είναι να καταναλώνονται σύνθετοι υδατάνθρακες και καθαρές πρωτεΐνες, ώστε να αποφευχθεί η πείνα κατά τη διάρκεια της ημέρας και η ροή ενέργειας να είναι σταθερή.Τέλος, απαραίτητες είναι οι τροφές με ισχυρή αντιφλεγμονώδη δράση, καθώς βοηθούν το συκώτι να επιδιορθώσει βλάβες στα κύτταρά του.
Πέρα από αυτές τις γενικές κατευθύνσεις, ιδιαίτερα βοηθητικές μπορεί να αποδειχτούν και συγκεκριμένες τροφές.
1. ΣκόρδοΜελέτη στην επιθεώρηση Advanced Biomedical Research έχει δείξει πως το σκόρδο συμβάλλει στη μείωση του σωματικού βάρους και των αποθεμάτων λίπους στο σώμα σε ασθενείς με λιπώδη νόσο του ήπατος.
2. ΨάριΤα Ω-3 λιπαρά οξέα που υπάρχουν σε ψάρια όπως ο τόνος, ο σολομός και το σκουμπρί βελτιώνουν τα επίπεδα λίπους στο συκώτι και τα επίπεδα της «καλής» HDL χοληστερόλης στα άτομα με λιπώδη νόσο του ήπατος. Εκτός από τα ψάρια, τα Ω-3 λιπαρά βρίσκονται σε σημαντικές ποσότητες και στους ξηρούς καρπούς.
3. ΚαφέςΣύμφωνα με μελέτη στην επιθεώρηση Annals of Hepatology, ο καφές είναι ιδιαίτερα ευεργετικός για το συκώτι χάρη στο χλωρογενικό οξύ που περιέχει. Το συγκεκριμένο συστατικό έχει ισχυρή αντιοξειδωτική και αντιφλεγμονώδη δράση και βοηθά στην αντιμετώπιση της υψηλής χοληστερόλης και της υπέρτασης.
4. ΜπρόκολοΗ διατροφή για να αντιμετωπιστεί το λίπος στο συκώτι πρέπει να περιλαμβάνει ποικιλία λαχανικών και ένα από αυτά είναι σίγουρα το μπρόκολο. Μελέτη στην επιθεώρηση Journal of Nutrition που βασίστηκε σε πειράματα σε ποντίκια έδειξε ότι το μπρόκολο μπορεί να αποτρέψει τη συσσώρευση επιπρόσθετου λίπους στο συκώτι.
5. ΑβοκάντοΤο αβοκάντο είναι πλούσιο σε υγιεινά λιπαρά, αντιφλεγμονώδη συστατικά και διαλυτές ίνες, βοηθώντας στη μείωση των επιπέδων σακχάρου στο αίμα και οξειδωτικού στρες στο σώμα. Έτσι, αποτρέπει έμμεσα τη συσσώρευση λίπους στο συκώτι.
Ποιες τροφές δεν πρέπει να περιλαμβάνει η διατροφήΗ προσθήκη υγιεινών τροφών στο καθημερινό διαιτολόγιο βοηθά να αντιμετωπιστεί το λίπος στο συκώτι. Εξίσου σημαντικό είναι όμως να αποφεύγονται προϊόντα που επιδεινώνουν το πρόβλημα.
1. ΖάχαρηΟι τροφές και τα ποτά με μεγάλη περιεκτικότητα σε επεξεργασμένη (λευκή) ζάχαρη αυξάνουν τα επίπεδα του σακχάρου στο αίμα κι έτσι συμβάλλουν μακροπρόθεσμα στη συσσώρευση λίπους σε ολόκληρο το σώμα –και στο συκώτι.
2. ΑλκοόλΤο αλκοόλ είναι ιδιαίτερα επικίνδυνο για το συκώτι. Εκτός από τη λιπώδη νόσο, το αλκοόλ, όταν καταναλώνεται σε μεγάλες ποσότητες και για μεγάλο χρονικό διάστημα, οδηγεί και στην κίρρωση. Ιδανικά, τα άτομα με λιπώδη νόσο του ήπατος πρέπει να απέχουν εντελώς από το αλκοόλ.
3. Επεξεργασμένοι υδατάνθρακεςΤο λευκό ψωμί, τα λευκά ζυμαρικά και το λευκό ρύζι ανήκουν στην κατηγορία των επεξεργασμένων υδατανθράκων. Οι επεξεργασμένοι υδατάνθρακες αυξάνουν τα επίπεδα του σακχάρου και οδηγούν σταδιακά στη συσσώρευση λίπους. Στη θέση των επεξεργασμένων υδατανθράκων πρέπει να καταναλώνονται τα αντίστοιχα προϊόντα ολικής άλεσης.
4. ΤηγανητάΤα τηγανητά φαγητά είναι πλούσια σε ανθυγιεινά λιπαρά, τα οποία προωθούν την αύξηση του σωματικού βάρους.
5. Κόκκινο κρέαςΤο μοσχάρι και το χοιρινό είναι πλούσια σε κορεσμένα λιπαρά, τα οποία πρέπει να καταναλώνονται σε ελάχιστες μόνο ποσότητες. Στη θέση τους πρέπει να καταναλώνονται είδη άπαχου κρέατος (όπως το κοτόπουλο και η γαλοπούλα), το ψάρι και η σόγια.
Για την αντιμετώπιση της λιπώδους νόσου του ήπατος, εκτός από τη σωστή διατροφή απαιτείται και τακτική σωματική άσκηση. Ακόμη και 30 λεπτά άσκησης τρεις με πέντε φορές την εβδομάδα συμβάλλουν στη διαχείριση των συμπτωμάτων και στον έλεγχο του σωματικού βάρους.
Πηγή: Medical News Today
