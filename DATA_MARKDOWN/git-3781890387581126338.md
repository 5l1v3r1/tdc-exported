
# ปรากฏการณ์เทศกาลลอยกระทง ณ ไอคอนสยาม

Published at: **2019-11-04T01:00:00+00:00**

Author: ****

Original: [เดลินิวส์](https://www.dailynews.co.th/women/739426)


        มหาปรากฏการณ์เทศกาลลอยกระทง''ICONSIAM CHAO PHRAYA RIVER OF GLORY''บนแลนด์มาร์คระดับโลก ตื่นตาอลังการ''มิคกี้ เมาส์''ควงคู่''มินนี่ เมาส์''ร่วมปรากฏตัวในชุดไทย
      
ไอคอนสยาม อภิมหาโครงการเมืองแห่งการใช้ชีวิตสู่โลกอนาคต สัญลักษณ์แห่งความรุ่งโรจน์ของไทยริมฝั่งแม่น้ำเจ้าพระยา ร่วมกับการท่องเที่ยวแห่งประเทศไทย องค์กรพันธมิตรภาครัฐและเอกชน จัดมหาปรากฏการณ์เทศกาลลอยกระทง “ICONSIAM CHAO PHRAYA RIVER OF GLORY”  ร่วมสืบสานและอนุรักษ์ประเพณีลอยกระทง อีกหนึ่งปรากฏการณ์ “สุดยอดของโลก” เมื่อสัญลักษณ์แห่งความบันเทิงของคนทั่วโลกอย่าง “มิคกี้ เมาส์ และ มินนี่ เมาส์” ควงคู่อวดโฉมในชุดไทยจักรี เป็นครั้งแรกของโลก!! เดินทางมาร่วมเฉลิมฉลองเทศกาลสำคัญของไทย พร้อมตื่นตาอลังการไปกับมหัศจรรย์ความบันเทิงเฉลิมฉลองเทศกาลสักการะสายน้ำแห่งปี ตระการตากับสุดยอดการแสดงผสมผสานแสง สี เสียง
ท่ามกลางทัศนียภาพเจ้าพระยาที่สวยงามที่สุด ชมความงดงามของขบวนนางนพมาศ และนิทรรศการจัดแสดงกระทงนานาชาติจากสถานทูต 15 ประเทศ เพลิดเพลินกับกิจกรรมมหัศจรรย์วิถีไทยมากมาย เพื่อร่วมเชิดชู สืบสานประเพณีวัฒนธรรมอันทรงคุณค่า และเผยแพร่ความงามสง่าของแม่น้ำเจ้าพระยาให้เป็นที่ประจักษ์สู่สายตาโลก ในวันที่ 11 พฤศจิกายน ศกนี้ ณ ไอคอนสยามไอคอนสยามเปิดประสบการณ์ความบันเทิงเทศกาลไทยเทียบชั้นอีเว้นท์มหานครดังระดับโลกอย่างที่ไม่เคยเกิดขึ้นที่ไหนมาก่อน
โดยร่วมกับ บริษัท เดอะ วอลท์ ดิสนีย์ (ประเทศไทย) จำกัด เซอร์ไพรส์คนไทย!! นำสุดยอดตัวการ์ตูนชื่อดังระดับโลก “มิคกี้ เมาส์ และ มินนี่ เมาส์” ปรากฏตัวในชุดไทยจักรีสุดงดงามเป็นครั้งแรกของโลก เพื่อร่วมเฉลิมฉลองวัฒนธรรมไทยอย่างใกล้ชิด ซึ่งจะเกิดขึ้นเฉพาะในงาน “ICONSIAM CHAO PHRAYA RIVER OF GLORY” ณ ไอคอนสยาม เท่านั้น พร้อมพบอีกหนึ่งไฮไลท์ฟิกเกอรีน มิคกี้ เมาส์ และมินนี่ เมาส์ สวมใส่ชุดไทยขนาดยักษ์ สูงถึง 3.5 เมตร ตั้งเด่นตระหง่านท่ามกลางบรรยากาศริมน้ำเจ้าพระยา ณ ริเวอร์ พาร์ค ร่วมด้วยประติมากรรมทองคำแท้ มิคกี้ เมาส์ในท่าทางสวัสดี พร้อมกับกิจกรรมสุดพิเศษเพื่อส่งมอบความสุขแก่บรรดาแฟนๆ อาทิ มุมถ่ายภาพสุดประทับใจในสไตล์ “มิคกี้ โก ไทยแลนด์” และเวิร์คช็อปที่ร่วมสนุกกันได้ทั้งครอบครัว
ภายในงานบริเวณ ริเวอร์ พาร์ค พบกับทัพมหัศจรรย์ความบันเทิงมากมาย ทั้งการแสดงศิลปวัฒนธรรมไทยร่วมสมัยจัดเต็มด้วยแสง สี เสียง สุดตระการตา “สักการะสายน้ำแห่งความรุ่งเรือง” นำเสนอความงดงามของขนบประเพณีไทย สรรเสริญความเจริญอันเกิดจากสายน้ำเจ้าพระยาผ่านการแสดงเชิดแผ่นหนังสัญลักษณ์สถานที่สำคัญทางประวัติศาสตร์ในรูปแบบวิจิตรล้ำสมัย เพื่อสืบสานวัฒนธรรมประเพณีไทยอันดีงามที่อยู่คู่กับวิถีคนริมน้ำเจ้าพระยามาช้านาน
ชมขบวนนางนพมาศนำโดย นุ่น-วรนุช ภิรมย์ภักดี ร่วมด้วยการประกวดนางนพมาศไอคอนสยาม พบการประชันความงามของสาวงามนานาชาติ และมินิคอนเสิร์ตจากนักร้องขวัญใจตลอดกาล ก๊อท-จักรพันธ์ ครบุรีธีรโชติ พร้อมร่วมสืบสานและอนุรักษ์ประเพณีไทยแต่งกายด้วยชุดไทยมาร่วมงาน ณ ริเวอร์ พาร์ค ร่วมด้วย สุขสยาม เมืองสารพัดสุขสนุกแบบไทย ณ ชั้น G เปิดเมืองต้อนรับความสุขของประเพณีลอยกระทง ขอเชิญชวนแต่งกายร่วมงานด้วยผ้าไทย พร้อมชมประติมากรรมกระทงจาก 4 ภาค อันแสดงถึงเอกลักษณ์ท้องถิ่น การประกวดนางนพมาศ 3 วัยเมืองสุขสยาม พร้อมร่วมประดิษฐ์กระทงเชิงสร้างสรรค์ฟรี และอิ่มอร่อยกับของดีและอาหารจาก 77 จังหวัด
นอกจากนี้ เชิญชมนิทรรศการกระทงนานาชาติจากสถานทูต 15 ประเทศ จัดแสดงกระทงโคมชักขนาดยักษ์จากวัสดุเมล็ดพืชธรรมชาติ  โดยได้รับการออกแบบเชิงสร้างสรรค์ถ่ายทอดเรื่องราวเอกลักษณ์ของแต่ละประเทศผ่านแรงบันดาลใจจากประเพณีลอยกระทงของไทย นำโดย สถานเอกอัครราชทูตอังกฤษ, สถานเอกอัครราชทูตสาธารณรัฐประชาชนจีน, สถานเอกอัครราชทูตฝรั่งเศส, สถานเอกอัครราชทูตอินโดนีเซีย, สถานเอกอัครราชทูตอิตาลี, สถานเอกอัครราชทูตญี่ปุ่น, สถานเอกอัครราชทูตสาธารณรัฐคาซัคสถาน, สถานเอกอัครราชทูตเมียนมา, สถานเอกอัครราชทูตเปรู, สถานเอกอัครราชทูตโปรตุเกส, สถานเอกอัครราชทูตสหพันธรัฐรัสเซีย, สถานเอกอัครราชทูตสวิตเซอร์แลนด์, สถานเอกอัครราชทูตกัมพูชา, สถานเอกอัครราชทูตนิวซีแลนด์ และสถานเอกอัครราชทูตสหรัฐอเมริกา จัดแสดง ณ ไอคอนลักซ์ ระหว่างวันที่ 8 - 24 พฤศจิกายน ศกนี้ พร้อมชมกระทงไอเดียสร้างสรรค์จากวัสดุธรรมชาติและวัสดุเหลือใช้ผลงานการออกแบบโดยนักศึกษามหาวิทยาลัยชื่อดัง 8 สถาบัน ณ ริเวอร์ พาร์ค
11 พฤศจิกายน ศกนี้ ร่วมสืบสานประเพณีไทยในมหาปรากฏการณ์เทศกาลลอยกระทง ในงาน “ICONSIAM CHAO PHRAYA RIVER OF GLORY” ณ ไอคอนสยาม ถนนเจริญนคร โดยมีบริการเรือรับ-ส่งมายังไอคอนสยามจาก ท่าราชวงศ์, ล้ง 1919, ท่าเรือ 4 พระยา, ตึก CAT และท่าเรือสาธร ถึงเวลา 24.00น. และมีบริการรถรับ-ส่ง (Shuttle Bus และ Shuttle Van) เส้นทางซอยไอคอนสยาม – ท่าดินแดง และเส้นทาง ไอคอนสยาม – BTS สถานีกรุงธนบุรี – BTS สถานีวงเวียนใหญ่ ถึงเวลา 24.00น. สอบถามรายละเอียดเพิ่มเติม โทร 02-495-7080 หรือ www.iconsiam.com 
