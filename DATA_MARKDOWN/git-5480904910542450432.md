
# Leicester porazil Crystal Palace 2:0 a zůstal v lize třetí

Published at: **2019-11-03T20:06:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/leicester-porazil-crystal-palace-2-0-a-zustal-v-lize-treti/1816711?utm_source=rss&utm_medium=feed)

Londýn - Fotbalisté Leicesteru zvítězili v utkání 11. kola anglické ligy na hřišti Crystalu Palace 2:0. Tým Brendana Rodgerse tak zůstal díky lepšímu skóre na třetí příčce tabulky před Chelsea. Vítězný gól vstřelil v 57. minutě hlavou po rohovém kopu Caglar Söyüncü.
Pro tureckého stopera šlo o první trefu v dresu Leicesteru, za který nastupuje od loňského léta. Dvě minuty před koncem pak po pohledné kombinaci na jeden dotek potvrdil výhru hostů desátou brankou v ročníku Jamie Vardy, nejlepší střelec ligy.
Tottenham nevyhrál počtvrté v řadě, na Evertonu remizoval 1:1. Vyrovnaný zápas překlopil na stranu hostujících "Spurs" z brejku v 63. minutě Dele Alli. Everton se tlačil za vyrovnáním o sedm minut později, videorozhodčí však jako penaltu dotek rukou ve vápně Tottenhamu neposoudil.
V 77. minutě byla hra na několik minut přerušena, protože po kontaktu se Son Hung-minem zůstal na trávníku ležet domácí záložník André Gomes. Portugalec byl odnesen na nosítkách s vážně poraněnou nohou, Son byl za zákrok vyloučen. Remízu proti oslabenému Tottenhamu v osmé nastavené minutě zařídil hlavičkou Cenk Tosun.

        Anglická fotbalová liga - 11. kolo:
      
Crystal Palace - Leicester 0:2 (57. Söyüncü, 88. Vardy), Everton - Tottenham 1:1 (90.+8 Tosun - 63. Alli).

        Tabulka:
      
