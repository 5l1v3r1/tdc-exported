
# Libreria antifascista di Roma (nuovamente) distrutta da un rogo

Published at: **2019-11-06T09:11:18+00:00**

Author: ****

Original: [Askanews](http://www.askanews.it/cronaca/2019/11/06/libreria-antifascista-di-roma-nuovamente-distrutta-da-un-rogo-top10_20191106_101118/)

Roma, 6 nov. (askanews) – Un nuovo rogo ha completamente distrutto nella notte a Roma i locali della caffetteria-libreria “La pecora elettrica”, nel quartiere di Centocelle, una realtà vicina agli ambienti antifascisti della Capitale.
Il locale era già stato danneggiato sempre per un incendio lo scorso 25 aprile: era chiuso e avrebbe riaperto domani.
Alle 3 di notte, dopo una segnalazione, sono intervenuti sul posto i carabinieri della compagnia Casilina, insieme ai vigili del fuoco. Non si segnalano feriti.
Sono in corso le indagini: in attesa della relazione dei vigili, tutte le piste sono aperte e non è esclusa l’origine dolosa.
Sav/Int9
