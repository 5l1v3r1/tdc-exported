
# Мера Світловодська, якого підозрюють у рейдерстві і службовому підроблені, відсторонили від посади

Published at: **2019-11-01T00:00:00+00:00**

Author: **Наталка Маринець**

Original: [Кировоградская правда](https://pravda-kr.com.ua/najsvizhishe/16576-mera-svitlovodska-yakogo-pidozryuyut-u-rejderstvi-i-sluzhbovomu-pidrobleni-vidstoronili-vid-posadi.html)

Міського голову Світловодська Валентина Козярчука, якого підозрюють у протиправному заволодінні частиною майна підприємства «Світловодськпобут», шляхом передачі його частки з комунальної власності у приватну, відсторонили від посади на час досудового розслідування. Таке рішення прийняв Світловодський міськрайонний суд учора, 31 жовтня, повідомляють у прокуратурі області.Нагадаємо, посадовець зловживав службовим становищем. Це призвело до тяжких наслідків, які поставили під загрозу початок опалювального сезону.Як зазначають у прокуратурі області, за версією слідства, міський голова, у змові з групою осіб, сприяв протиправному заволодінню майном міської ради у вигляді частики 50% у статутному капіталі підприємства, шляхом службового підроблення протоколу загальних зборів учасників. Зокрема, міську раду незаконно виключили переліку учасників та позбавили її зазначеної частки, яка, в свою чергу, необгрунтовано відійшла у власність фізичної особи.У поліції області уточнюють, за цими фактами інформацію внесли до Єдиного реєстру досудових розслідувань за частиною 3 статті 365-2 Кримінального кодексу «Зловживання повноваженнями особами, які надають публічні послуги», частиною 3 статті 206-2 «Протиправне заволодіння майном підприємства, установи, організації», частиною 2 статті 366 ККУ «Службове підроблення», частиною 4 статті 358 ККУ «Підроблення документів, печаток, штампів та бланків, збут чи використання підроблених документів, печаток, штампів».Козярчуку загрожує покарання у вигляді позбавлення волі до 10 років із конфіскацією майна.
