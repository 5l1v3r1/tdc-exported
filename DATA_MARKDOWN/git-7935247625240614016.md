
# Türkyılmaz’a Kılıçdaroğlu morali: Projeler çok güzel, yanındayım!

Published at: **2019-11-02T01:00:00+00:00**

Author: **Ahmet Emin Yılmaz**

Original: [OLAY](https://www.olay.com.tr/turkyilmaza-kilicdaroglu-morali-projeler-cok-guzel-yanindayim-15512yy.htm)

Aslında… CHP Genel Başkanı Kemal Kılıçdaroğlu ile Mudanya Belediye Başkanı Hayri Türkyılmaz arasında gözlenen bağ yeni değil.
Bu bağ…
Geçen dönem oluştu. 31 Mart seçimi öncesi Türkyılmaz’ın yeniden Mudanya Adayı gösterilmemesi için yoğun girişimlere Kılıçdaroğlu kulak vermedi.
Sonrasında…
Aralarındaki bağ da giderek güçlenen bir diyaloğa dönüştü.
Nitekim…

        Mudanya Belediye Başkanı Hayri Türkyılmaz 
      
sık sık Ankara’ya gidiyor ve neredeyse her gidişinde Kılıçdaroğlu’nu da ziyaret ediyor.
Bu ziyaretlerde de hem Mudanya’da yapılanları anlatıyor, hem projeleri hakkında bilgi veriyor.
Yine öyle oldu…
CHP Bursa Milletvekili Nurhayat Altaca Kayışoğlu ile birlikte Kılıçdaroğlu’nu ziyaret ettiğinde geniş kapsamlı bir bilgilendirme yaptı.
Önce…
Mudanya’da ilk kez düzenlenen Kitap Fuarı hakkında bilgi verdi.
Özellikle de…
Suriyeli sığınmacıların sorunlarıyla çözüm önerilerinin masaya yatırıldığı Türkiye’nin Dış Politikası ve Mültecilik-Gelenler, Gidenler ve Kalanlar temalı fuar sonuç bildirgesini takdim etti.
Ardından…
Tarihi Kentler Birliği  tarafından Tarihi ve Kültürel Mirası Koruma konulu proje yarışmasında Myrleia Antik Kentie Arkeoparkı ile Tirilye Sanat Evi ve Kumyaka Çevre Sağlıklaştırma projelerine verilen Jüri Özel Ödülü’nü anlattı. Tarihi kent kimliğini korumak için attıkları adımları hakkında bilgi verdi.
Yanı sıra…
Yıldıztepe Sosyal Yaşam Merkezi, Zübeyde Ana Çocuk Akademisi, Taş Mektep Resterasyonu, Kumyaka Çevre Sağlıklaştırma Projesi, Myrleia Arkeoparkı projelerindeki son durumu görseller eşliğinde anlattı.
Sonra da…
Temelini Kılıçdaroğlyu’nun attığı Zübeyde Ana Çocuk Akademisi açılışına davet etti. Kılıçdaroğlu da açılış daveti için “Seve seve gelirim” dedikten sonra şunu söyledi:

        “Hayri Başkan, Mudanya Belediyesi olarak sosyal demokrat belediyeciliğin en güzel örneklerini veriyorsunuz. Projeler çok güzel, ben de desteğimle her zaman yanınızdayım. Genel Merkez olarak destekliyoruz.”
      
 

        CHP’de ilk aday: Muharrem Or
      
 
Açıklanan takvime göre… CHP’de delege seçimleri 8 Kasım’dan itibaren başlıyor. İlçe kongreleri ise 15 Aralık’tan itibaren başlayacak.
İşte…
Böyle bir süreçte, özellikle de delege seçimleri başlamadan ilk aday açıklaması bugün yapılıyor.
Muharrem Or, bugün saat 14.00’te CHP Yıldırım İlçe Başkanlığı’nda düzenleyeceği basın toplantısıyla kongrede CHP Yıldırım İlçe Başkanı Adayı olacağını açıklayacak.
 

        Cumhurbaşkanı Erdoğan’a Gürsu’dan Deveci Armudu götürdü
      
 
Armut çeşidi çok… Fakat Deveci Armudu yalnızca Gürsu topraklarında yetişiyor. Zaman zaman başka bölgelerde yetiştirdiğini söyleyenler çıksa bile, Gürsu’daki Deveci Armudu’nun lezzeti hiçbirinde yok.
O bakımdan…
Tıpkı siyah incir gibi, coğrafi işaretli Deveci Armudu da bu yöreye özgü meyvelerden biri.
İşte…
AK Parti Bursa Milletvekili Atilla Ödünç, kendi yöresi Gürsu’nun dünyada bilinen Deveci Armudu’nu çarşamba günü TBMM’deki AK Parti Grup Toplantısı sonrası Cumhurbaşkanı Recep Tayyip Erdoğan’a takdim etti.
Gürsu’daki çiftçilerin yetiştirdiği armutları, hazırlattığı özel kutular içinde Ankara’ya götüren Ödünç, takdim için yöresel giysili kız çocuğunu bile Gürsu’dan götürdü.
Nitekim…
Erdoğan da dev armutları gördüğünde hayranlığını gizlemedi ve “Maşallah” deme gereği duydu.
Ödünç, daha sonra armutlardan siyasi partilerin genel başkanlarına, bakanlara, bakan yardımcılarına da takdim etti.
 

        Ödünç: Milletvekilleri birlik halinde
      
 

        Cumhurbaşkanı Recep Tayyip Erdoğan 
      
başta, siyasi partilerin genel başkanları, bakanlar ve bakan yardımcılarına Gürsu’nun dünyaca ünlü Deveci Armudu’nu götüren AK Parti Bursa Milletvekili Atilla Ödünç, çarşamba günü TBMM’de oluşan havadan memnun.
Muhtarlara, çiftçilere ve soğuk hava deposu sahiplerine teşekkür eden Ödünç, siyaset için de şunu söyledi:

        “Bursa milletvekilleri olarak birlikte hareket ediyoruz. Sayın Hakan Çavuşoğlu ve Sayın Efkan Ala deneyimlerini bizimle paylaşıyorlar.”
      
 

        DP Yıldırım İlçe Başkanı İsmail Gültekin istifa edip jübile yaptı
      
 
Siyasete…1983 yılında İstanbul’dayken ANAP saflarında başladı.1984 yerel seçiminde DYP İstanbul Büyükşehir Belediye Başkanı Adayı olan Hüsamettin Cindoruk’un çalışma ekibine katıldı.
Sonrasında…
Bursa’ya yerleşen Gültekin’i uzun yıllar DYP/DP’de il ve ilçe yönetim kurullarında gördük. Yıllarca partinin neferi olarak çalıştı, hep geri planda kaldı.
Fakat 2 yıl önce DP Yıldırım İlçe Başkanlığı’nı üstlenerek ilk kez vitrine çıktı.
Ne var ki…
Bu pozisyonu uzun sürmedi ve dün verdiği kararla DP Yıldırdım İlçe Başkanlığı’ndan istifa etti. Sohbet ederken de, nedenini şöyle açıkladı:

        “Ben her dönem partimin hizmetkarı oldum, olmaya devam edeceğim. Gençlerin önünü açmak gerektiğine inanıyorum. Bu nedenle ilçe başkanlığından istifa ettim, ama ayrılmıyorum, partimin hizmetindeyim.”
      
Sonra da…
“Bilmeden de olsa kırdıklarım olabilir… Partililerimden helallik istiyorum” dedi.
 

        Harmancık’ın Canip Efe’si anıldı
      
 
Herkes onu Harmancıklı Canip Efe olarak tanıyor. Canip Kahraman işgali sona erdiren Kurtuluş Savaşı’na katımlı, Cevizdere’de Yunan’a karşı savaşmış. Bursa’nın kurtuluşu için şehre inen Kabakçı Çetesi’nin de önemli isimlerinden biri olmuş.
İşte…
“Milli değerlerimize sahip çıkıyoruz” sloganıyla harekete geçen Harmancık Kaymakamı Yasin Şahin, vatan için canını ortaya koyan Canip Efe’ye mezarı başında anma töreni düzenledi. Törene Uludağlı Efeler de katıldı.
