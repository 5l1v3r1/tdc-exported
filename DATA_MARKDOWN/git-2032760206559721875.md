
# DKV pokračuje v raste prostredníctvom akvizícií

Published at: **2019-11-04T08:35:07+00:00**

Author: **Webnoviny**

Original: [Denník politika](http://dennikpolitika.sk/archiv/88606)

4.11.2019 (Webnoviny.sk) –Akvizícia spoločnosti Alfa Transport Service VoF a Alfa Commercial Finance BV v HolandskuPosilnenie a rozšírenie obchodných jednotiek pre refundácie DPH a finančné služby
Koncern DKV MOBILITY SERVICES Group, jeden z popredných poskytovateľ služieb v oblasti mobility v Európe, získal v rámci svojej medzinárodnej stratégie rastu dve holandské spoločnosti – Alfa Transport Service VoF (ATS) a Alfa Commercial Finance BV (ACF).
Akvizícia spoločnosti Alfa Transport Service doplní súčasné obchodné aktivity skupiny DKV v oblasti refundácií – vrátenie DPH za tovar a služby zakúpené v zahraničí – a podporí rozšírenie jej zákazníckej základne. Akvizíciou spoločnosti Alfa Commercial Finance rozširuje DKV svoje portfólio o finančné služby, akými je faktoring – prevod firemných pohľadávok na finančné spoločnosti.
„Vďaka dvom novým akvizíciám rýchlo pokračujeme v expanznom kurze. Popri našich hlavných oblastiach podnikania, ktorými sú palivové karty a mýtne služby, vidíme významný potenciál v refundáciách DPH a vo finančných službách. Akvizíciami sa naše integrované portfólio popredného poskytovateľa služieb v oblasti európskej mobility ďalej rozšíri,“ hovorí Marco van Kalleveen, generálny riaditeľ koncernu DKV MOBILITY SERVICES Group.
„Spomínanými akvizíciami na jednej strane posilňujeme naše hlavné oblasti podnikania a zároveň investujeme do rozšírenia portfólia finančných služieb. Tešíme sa na spoluprácu s ATS a ACF, ktorá prinesie ďalší rozvoj nášho biznisu,“ dodáva Dr. Werner Grünewald, finančný riaditeľ koncernu DKV MOBILITY SERVICES Group.
„Počas uplynulých 30 rokov sa nám spolu s našimi zamestnancami podarilo vytvoriť z ATS popredného medzinárodného partnera pre dopravné spoločnosti, ropné spoločnosti a poskytovateľov palivových kariet. S DKV Group sme aktuálne získali najlepšieho možného partnera pre úspešný rozvoj a pokračovanie vysokého rastu našej spoločnosti do budúcnosti,“ povedali Frank a Bert Dijkstra, riaditelia a akcionári ATS.
„ACF je popredným, na bankách nezávislým poskytovateľom faktoringových služieb. Svojimi finančnými službami pomáhame klientom fungovať ekonomicky udržateľným spôsobom a minimalizovať riziko platobnej neschopnosti v dôsledku nesplatených dlhov. DKV nám umožní v nasledujúcich rokoch toto podnikanie ďalej posilňovať a rozširovať,“ dodáva Bart Romeijn, generálny riaditeľ ACF.
ATS a ACF budú v budúcnosti spravované ako nezávislé jednotky pod záštitou skupiny DKV. Súčasní zákazníci oboch spoločností žiadne zmeny nepocítia. Strany sa dohodli, že nezverejnia celkovú výšku transakcie.
DKV Euro Service je jednou z vedúcich servisných spoločností v oblastiach logistiky a cestnej prepravy, ktorá už od roku 1934 ponúka profesionálom v doprave množstvo služieb zameraných na optimalizáciu nákladov a efektívne riadenie vozových parkov na európskych cestách. Medzi ne patria napríklad bezhotovostné platby za produkty a služby u viac ako 100 000 obchodníkov so širokým portfóliom ponúkaných značiek a tiež služby jednotnej úhrady mýta alebo vratiek dane z pridanej hodnoty či spotrebnej dane.
DKV Euro Service je súčasťou DKV MOBILITY SERVICES Group. Skupina je zastúpená v 42 krajinách, zamestnáva okolo 1 000 pracovníkov po celej Európe a v roku 2018 dosiahla obrat 8,6 miliardy eur. Aktuálne je v obehu viac než 3,7 milióna servisných kariet DKV a palubných jednotiek u približne 200 000 zákazníkov. V rovnakom roku bola karta DKV vyhlásená po pätnásty raz za sebou za „Najlepšiu značku“ v kategórii palivových a servisných kariet.
Viac informácií na https://www.dkv-euroservice.com/cz/
Inzercia
Viac k témam: DKV Euro Service, PRZdroj: Webnoviny.sk – DKV pokračuje v raste prostredníctvom akvizícií © SITA Všetky práva vyhradené.
