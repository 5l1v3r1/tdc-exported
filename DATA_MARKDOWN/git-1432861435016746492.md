
# Във Верона искат да съдят Балотели - сторило му се, че е обиждан расистки

Published at: **2019-11-05T21:40:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/italy/vyv-verona-iskat-da-sydqt-baloteli---storilo-mu-se-che-e-obizhdan-rasistki-1403307.html)

Интересна новина долетя от Италия и тя гласи, че от футболен клуб Верона искат да съдят нападателя на Бреша Марио Балотели. Причината за това е, че италианецът е "оклеветил" феновете на тима, обвинявайки ги в расистки прояви срещу него по време на мача между двата тима през уикенда.
Както е известно, нападателят искаше да напусне терена по време на мача, след като е чул расистки атаки от трибуните. Само след няколкоминутно убеждаване от страна на съотборници, противникови играчи и съдии Балотели остана на терена и довърши мача. Според Football Italia, петима членове на местния съвет във Верона са предложили да съдят играча и "всички, които несправедливо нападат Верона с клеветнически заявления".
"Недопустимо е Верона да бъде поставяна на подсъдимата скамейка, особено, когато нищо не е станало", заявили съветниците. Въпреки това, спортният министър на Италия Винченцо Спадафора призова клуба да осъди случилото се и да работи с ултрасите си, а кмета на града - да се дистанцира от скандала и да защити общността, която представлява. Неотдавна и Ромелу Лукаку от Интер стана жертва на расизъм, но фракция на неговия клуб му обясни, че преживяното не е било расизъм. Вижте подробности в този материал.
