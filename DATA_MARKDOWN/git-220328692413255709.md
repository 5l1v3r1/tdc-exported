
# Тервел Пулев ще се бие в Пловдив

Published at: **2019-11-02T19:12:04+00:00**

Author: **Пламен Вълков**

Original: [Стандарт Новини](https://standartnews.com/sport/tervel-pulev-shche-se-bie-v-plovdiv-405677.html)

Българският професионален боксьор в полутежка категория Тервел Пулев съобщи, че ще участва в гала-вечер по бокс в Пловдив през декември.
„Здравейте приятели, готви се голяма гала-вечер с мое участие през декември в Пловдив, но аз съм концентриран върху моя следващ професионален мач“, съобщи Тервел.
Следващият мач на Пулев на професионалния ринг е на 8 ноември в германския град Кьолн срещу представителя на домакините Каи Курзава. 42-годишният ветеран Курзава има 38 победи в 46 мача, 26 от които с нокаут. Той обаче допусна четири загуби в последните си пет срещи, а единственият му успех от април 2017 година насам е срещу унгареца Габор Хадаси през октомври миналата година. Българинът пък е непобеден в 13 мача като професионалист, с 11 успеха с нокаут.
