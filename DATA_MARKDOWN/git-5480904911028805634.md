
# 16. kolo ELH: Sparta vyhrála v Třinci, Kometa podlehla Boleslavi

Published at: **2019-11-01T20:40:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/16-kolo-elh-sparta-vyhrala-v-trinci-kometa-podlehla-boleslavi/1815709?utm_source=rss&utm_medium=feed)

Praha - Hokejisté Sparty vyhráli v 16. kole Tipsport extraligy na ledě Třince 3:2 a připravili úřadujícímu mistru první domácí porážku v sezoně. Zápas rozhodl v 53. minutě druhým gólem v utkání Jiří Smejkal. Sparta zvítězila v Třinci v základní hrací době po pěti letech a posunula se do čela tabulky.
Na druhé místo za Spartu se dostala Mladá Boleslav, která vyhrála v Brně 3:0 a ukončila sérii šesti vítězství Komety. Zápas rozhodly dva góly Adama Zbořila a jeden Pavola Skalického. V brance hostů, kteří Brno porazili posedmé v řadě, udržel první čisté konto v sezoně díky 23 zákrokům Gašper Krošelj.
Stejně jako Kometa v tabulce klesly i Karlovy Vary, které prohrály na ledě Kladna 2:4. Rytíři i díky dvěma gólům Brendana O′Donnella utnuli sérii pěti porážek a posunuli se na 11. místo tabulky. Energie je čtvrtá.
Pátá je Plzeň, která porazila Hradec Králové 4:1 a popáté za sebou bodovala na domácím ledě. Dvěma góly se blýskl Luboše Rob, který navíc přihrál na vítěznou trefu Milanu Gulašovi. Plzeňský kapitán bodoval již v šestnáctém zápase v řadě a zaznamenal sedmnáctý gól v sezoně. Hosté ukončili čtyřzápasovou bodovou šňůru a v základní hrací době prohráli poprvé od příchodu trenéra Vladimíra Růžičky.
Na výhru z ledu Sparty navázal Liberec, jenž sice prohrával s Vítkovicemi 0:2, ale nakonec vyhrál 3:2. Zápas rozhodl v 52. minutě Michal Birner. Vítkovice potvrdily, že se jim v Liberci dlouhodobě nedaří. Pod Ještědem prohrály desáté z posledních jedenácti utkání a zůstávají na devátém místě tabulky. Severočeši jsou osmí.
Obrat se podařil i hráčům Zlína, kteří díky čtyřem vstřeleným gólům ve třetí třetině vyhráli v Olomouci 5:3. Dvěma góly a asistencí se na výhře Beranů podílel útočník Bedřich Köhler. Hanáci prohráli počtvrté v řadě a v tabulce klesli na 12. místo, Zlín je třináctý.
Poslední jsou i nadále Pardubice, které prohrály s Litvínovem 3:4. Dynamo se po epidemii střevní chřipky, kvůli které muselo v úterý v Karlových Varech nastoupit s juniory, představilo už s kompletním kádrem až na zraněné hráče, ale opět neuspělo. V 32. minutě prohrávalo už 0:4 a přes závěrečný finiš na body nedosáhlo. Utrpělo pátou porážku v řadě.
--------

        
          HC Oceláři Třinec - HC Sparta Praha 2:3 (1:1, 1:1, 0:1)
        
      
Branky a nahrávky: 18. Kundrátek, 34. Kundrátek (Dravecký, M. Kovařčík) - 10. Smejkal (Tomášek, Řepík), 29. Rousek (Smejkal, Polášek), 53. Smejkal (Jurčina). Rozhodčí: Holm (Švédsko), Hradil - Hlavatý, Tošenovjan. Vyloučení: 3:4. Využití: 1:2. Diváci: 5400 (vyprodáno).

        
          HC Škoda Plzeň - Mountfield Hradec Králové 4:1 (1:1, 1:0, 2:0)
        
      
Branky a nahrávky: 15. Rob (Kracík, Vráblík), 30. Gulaš (Rob, Moravčík), 55. Rob (Budík, Vracovský), 59. Kantner (Gulaš, Mertl) - 7. Smoleňák (M. Chalupa, Rosandič). Rozhodčí: Bejček, Šír - D. Jelínek, Komárek. Vyloučení: 3:2. Využití: 1:0. Diváci: 6312.

        
          HC Kometa Brno - BK Mladá Boleslav 0:3 (0:1, 0:1, 0:1)
        
      
Branky a nahrávky: 15. A. Zbořil (Skalický), 29. Skalický. 60. A. Zbořil (Skalický). Rozhodčí: A. Jeřábek, Roman Svoboda - Pešek, Malý. Vyloučení: 2:5. Bez využití. Diváci: 7409.

        
          Rytíři Kladno - HC Energie Karlovy Vary 4:2 (1:1, 3:0, 0:1)
        
      
Branky a nahrávky: 18. O'Donnell (T. Kaut, Kehar), 23. Barinka (Zelingr), 30. O'Donnell (Hajný), 36. Lakos (T. Kaut, Valský) - 12. Vondráček (Skuhravý), 58. Šenkeřík (T. Rachůnek, Gríger). Rozhodčí: Hodek, Horák - Špůr, Ondráček. Vyloučení: 7:5. Bez využití. V oslabení: 1:0. Diváci: 3928.

        
          HC Dynamo Pardubice - HC Verva Litvínov 3:4 (0:2, 0:2, 3:0)
        
      
Branky a nahrávky: 41. R. Kousal (Tybor), 44. Mandát (Tybor, Holland), 60. J. Mikuš (J. Zdráhal, M. Látal) - 16. J. Petružálek (Jarůšek), 19. Jarůšek (V. Hübl, L. Doudera), 31. Helt (Jarůšek, J. Petružálek), 32. Jarůšek (J. Petružálek, V. Hübl). Rozhodčí: Pešina, Úlehla - Jindra, Zíka. Rozhodčí: Pešina, Úlehla - Jindra, Zíka. Vyloučení: 3:5, navíc Válek (Litvínov) 10 min. Využití: 0:2. V oslabení: 1:1. Diváci: 6722.

        
          HC Olomouc - PSG Berani Zlín 3:5 (1:1, 1:0, 1:4)
        
      
Branky a nahrávka: 11. Kolouch (Klimek, Ondrušek), 33. Irgl (P. Musil, Škůrek), 59. Olesz (Ondrušek, Jaroměřský) - 3. Köhler (Honejsek), 42. Claireaux (Köhler), 46. Köhler (Honejsek, D. Nosek), 50. D. Nosek, 56. Herman (Šlahař). Rozhodčí: Hejduk, Veselý - Hynek, Klouček. Vyloučení: 3:4. Využití: 2:1. Diváci: 4376.

        
          Bílí Tygři Liberec - HC Vítkovice Ridera 3:2 (0:1, 2:1, 1:0)
        
      
Branky a nahrávky: 27. Bulíř (Birner, L. Hudáček), 31. Lenc (Marosz), 52. Birner (Bulíř) - 10. Dej (Roman), 25. Roman (Gregorc, Bukarts). Rozhodčí: Pražák, Micka - Kajínek, Rampír. Vyloučení: 4:4. Využití: 1:1. Diváci: 6513.
