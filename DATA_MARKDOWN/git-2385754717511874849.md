
# Στο Ανώτατο η «μάχη» για τις αποκοπές για μισθούς δημοσίων

Published at: **2019-11-01T06:43:00+00:00**

Author: **Γιώτα Αποστολίδου**

Original: [SIGMALIVE](https://www.sigmalive.com/news/oikonomia/595167/sto-anotato-i-maxi-gia-tis-apokopes-gia-misthous-dimosion)

Η πλήρης Ολομέλεια του Ανωτάτου Δικαστηρίου θα εξετάσει στις 12.00 τις εφέσεις κατά των πρωτόδικων αποφάσεων του Διοικητικού Δικαστηρίου αναφορικά με τις αποκοπές των μισθών και συντάξεων στο δημόσιο τομέα.
Η εξέταση της αίτησης για αναστολή εκτέλεσης των αποφάσεων από την Ολομέλεια του Διοικητικού Δικαστηρίου αναβλήθηκε για τον Γενάρη.
Το Διοικητικό Δικαστήριο έκρινε στις 29 Μαρτίου ως αντισυνταγματικές τις νομοθεσίες, που λήφθηκαν κατά τη διάρκεια της οικονομικής κρίσης, για αποκοπές μισθών και μειώσεις των συντάξεων των υπαλλήλων και συνταξιούχων του δημοσίου και ευρύτερου δημοσίου τομέα.
Οι νόμοι κρίθηκαν αντισυνταγματικοί, διότι παραβιάζουν το άρθρο 23 του Συντάγματος, που αφορά στο δικαίωμα της ιδιοκτησίας, αφού οι αιτητές υποστήριξαν στο Δικαστήριο και δικαιώθηκαν ότι οι απολαβές αποτελούν περιουσιακό στοιχείο. 
