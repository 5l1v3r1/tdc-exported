
# Többször is repülés közben kellett leállítani a hajtóműveket

Published at: **2019-11-03T12:08:00+00:00**

Author: **Infostart**

Original: [infostart](https://infostart.hu/kulfold/2019/11/03/tobbszor-is-repules-kozben-kellett-leallitani-a-hajtomuveket)

Három egymást követő napon is le kellett állítani repülés közben az Indigo indiai diszkont légitársaság egy-egy Airbus A320neo gépének hajtóművét. Az indiai News18 összefoglalója alapján az airportal.hu azt írta: október 24-én, 25-én és 26-án, valamint 30-án is volt egy járat, amelynek meg kellett szakítania útját, mert műszaki hiba miatt le kellett álítani a Pratt & Whittney PW1100G áttételes hajtóművet és vissza kellett térni a kiinduló repülőtérre.
Az esetek annyira megszaporodtak, hogy az már az indiai légiközekedési hatóság figyelmét is felkeltette, ezért soron kívüli vizsgálatot rendelt el a légitársaságnál. Ennek nyomán 16 A320 neón rendeltek el hajtóműcserét, ezek mindegyike 3 ezer óránál többet szolgált. Az Indigónak 15 napja van elvégezni a cserét.
A légicég versenytársa, a Go Air is hasonló helyzetbe került, a hatóság ott 13 darab A320 neo hajtómű cseréjét írta elő.

        Nyitókép: Pixabay
      
