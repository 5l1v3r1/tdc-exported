
# NZ vs ENG 1st T20I: जेम्स विंस के दम पर इंग्लैंड की धांसू जीत

Published at: **2019-11-01T05:27:47+00:00**

Author: **लाइव हिन्दुस्तान टीम,क्राइस्टचर्च**

Original: [https://www.livehindustan.com](https://www.livehindustan.com/cricket/story-england-tour-of-new-zealand-2019-nz-vs-eng-1st-t20i-at-hagley-oval-christchurch-match-result-james-vince-2826492.html)

इंग्लैंड की टीम इन दिनों न्यूजीलैंड दौरे पर है। पांच मैचों की टी20 सीरीज का पहला मैच 1 नवंबर को क्राइस्टचर्च के हेग्ले ओवल मैदान में खेला गया। इंग्लैंड ने सात विकेट से जीत दर्ज कर सीरीज में 1-0 की बढ़त बना ली है। इंग्लैंड की ओर से क्रिस जॉर्डन ने दो विकेट लिए, जबकि जेम्स विंस ने 59 रनों की शानदार पारी खेली। 
इंग्लैंड ने टॉस जीता और न्यूजीलैंड को पहले बल्लेबाजी का न्योता दिया। मेजबान टीम ने 20 ओवर में पांच विकेट पर 153 रन बनाए। न्यूजीलैंड की ओर से अनुभवी बल्लेबाज रोस टेलर ने 35 गेंद पर 44 रनों की पारी खेली। इसके अलावा टिम सीफर्ट ने 26 गेंद पर 32 और डेरिल मिशेल ने 17 गेंद पर नॉटआउट 30 रनों का योगदान दिया। मार्टिन गप्टिल महज दो रन ही बना सके। इंग्लैंड के तेज गेंदबाजों ने अच्छी गेंदबाजी की।

        
          Click Here For Full Scorecard Of The Match
        
      
जवाब में इंग्लैंड ने 18.3 ओवर में ही तीन विकेट गंवाकर लक्ष्य हासिल कर लिया। जॉनी बेयरेस्टो ने 35 और कप्तान इयोन मोर्गन ने नॉटआउट 34 रनों का योगदान दिया। जेम्स विंस ने 38 गेंद पर 59 रनों की पारी खेली। उन्हें प्लेयर ऑफ द मैच भी चुना गया। सीरीज का दूसरा मैच 3 नवंबर को खेला जाना है।
