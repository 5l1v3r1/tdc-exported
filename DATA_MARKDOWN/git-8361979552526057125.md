
# США ввели санкції проти сина духовного лідера Ірану

Published at: **2019-11-04T19:58:00+00:00**

Author: ****

Original: [НВ](https://nv.ua/ukr/world/geopolitics/ssha-rozshirili-sankciji-proti-iranu-50051590.html)

Про це повідомили в Міністерстві фінансів США.
Мінфін США ввів санкції проти генерального штабу збройних сил Ірану і дев'яти осіб, які були призначені або діяли в інтересах або від імені верховного лідера Ірану аятоли Алі Хаменеї.
Посилення режиму санкції проти Тегерана має на меті «не допустити фінансування тіньової мережі військових і закордонних радників Алі Хаменеї, які протягом десятиліть гнобили іранський народ, експортували тероризм і просували дестабілізуючу політику по всьому світу».
Під санкції потрапив другий син верховного лідера Ірану Моджтаба Хаменеї.
4 листопада 1979 року в Тегерані взяли в заручники і утримували протягом 444 днів більше 60 американських дипломатів і співробітників посольства США.
Читайте також:&nbspВерховний лідер Ірану відновив заборону на переговори з США
Захоплення американців призвело до серйозної кризи у відносинах між США і Іраном. Адміністрація США розцінила це як «оголошення війни інституту дипломатичних відносин» і почала політику санкцій проти Ірану.
Останнього з американських заручників було звільнено в 1981 році, але і США, і Іран все ще залишаються в полоні дипломатичної кризи, яка почалася 40 років тому.
