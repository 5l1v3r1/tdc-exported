
# Discreta arrencada en audiència de les sèries d’Apple TV+

Published at: **2019-11-07T09:40:43+00:00**

Author: ****

Original: [Ara.cat](https://www.ara.cat/media/Discreta-arrencada-audiencia-Apple-TV_0_2339766030.html)

Cap de les ficcions estrenades pel nou servei Apple TV+ va aconseguir col·locar-se entre els 20 títols més seguits en el seu debut en el que portem d’any als Estats Units. Són dades de Parrot Analytics publicades per Variety, que expliquen com la ficció èpica See ha sigut la sèrie més vista del ventall amb què el servei de  streaming d’Apple es va posar en funcionament. Per contra, The morning show és la que menys atenció ha generat, i això que, amb 15 milions de dòlars per capítol de pressupost, es tractava de la producció més ambiciosa de la companyia de Tim Cook. A més, ja ha renovat per a una segona temporada.
Apple es va gastar 40,3 milions de dòlars entre setembre i octubre per promocionar les sèries amb què ha posat en marxa el seu servei de  streaming. Els analistes de Variety consideren que la fredor de la crítica amb les sèries del debut pot haver llastat aquest llançament.
