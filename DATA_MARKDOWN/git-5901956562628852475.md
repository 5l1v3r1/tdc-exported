
# Alyi se je na odru pripetila nesreča

Published at: **2019-11-01T08:22:00+00:00**

Author: **A. K.**

Original: [Slovenske novice](https://www.slovenskenovice.si/bulvar/domaci-traci/clanek/alyi-se-je-na-odru-pripetila-nesreca-241276)

Alya v zadnjem letu navdušuje tako slovensko kot hrvaško javnost, tokrat s skladbo Spet zaljubljena. Pevka je te dni izjemno zaposlena s koncerti, ki so vedno nekaj posebnega, nedavno pa se ji je na nastopu na Vrhniki pripetila nezgoda, ki se je bo spominjala še lep čas.»Na odru sem po nesreči padla, ampak ker sem se tako hitro pobrala, so ljudje potem povedali, da je bilo videti kot neke vrste koreografija, spodrsnilo mi je namreč na enem od kablov,« se nesreče v smehu spominja simpatična pevka, ki se že pospešeno pripravlja na promocijo videospota pri naših južnih sosedih.Sicer pa je glasbenica v minulem mesecu priredila nekaj nepozabnih koncertnih dogodkov, katerih zaščitni znak je postala dnevna soba, njena ekipa namreč s sabo na prizorišče pripelje lestence, sedežno garnituro, knjige, preprogo – vse z namenom, da občinstvu pričara domače in udobno vzdušje. Tudi sicer so njeni koncerti vedno nekaj posebnega, z ekipo so postali uigran tim, Alya pa ob tem pravi, da so njeni bližnji sodelavci kot njena druga družina.
