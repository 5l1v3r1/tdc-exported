
# «Укрбуд» рятують. В компанію опального Микитася зайшов інвестор

Published at: **2019-11-06T14:18:36+00:00**

Author: ****

Original: [ГЛАВКОМ](https://glavcom.ua/news/ukrbud-ryatuyut-v-kompaniyu-opalnogo-mikitasya-zayshov-investor-638141.html)

Група «Укрбуд» не збанкрутує, бо туди зайшов новий інвестор.
Про це повідомив радник мера Києва Максим Бахматов в інтерв’ю Bihus.Info.
«Вже знайшовся інвестор, він взагалі непублічний, щоб ви розуміли, це не будівельник, не публічна людина, він не з цього бізнесу, йому просто цікаво зайти в новий цікавий проект», - розповів Бахматов.
За його словами, ще три тижні тому «Укрбуд» міг мати проблеми з усіма своїми будівництвами по всій країні, однак зараз 40 тисяч людей, які вклали туди гроші, можуть не переживати, що щось станеться.
На зауваження ведучого, що з цих слів випливає, що в будівельний бізнес прийшла людина, яка на ньому не розуміється, і віддає гроші, щоб врятувати 40 тисяч вкладників - радник мера відповів: «Так реально є».
