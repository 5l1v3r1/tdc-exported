
# В събота ще бъде малко по-топло

Published at: **2019-11-02T07:15:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/v-sabota-shte-bade-malko-po-toplo.html)

В събота ще бъде малко по-топло от петък, облаците ще са по-малко и почти няма да има валежи.
Максималните температури ще са между 11° и 16°. Над планините преди обяд все още ще се задържи предимно облачно, по билата и мъгливо.
На отделни места ще превалява слаб дъжд, над 1300 метра – сняг.
След обяд облачността ще се разкъсва и намалява до предимно слънчево.
Максималната температура на височина 1200 метра ще е около 7°, на 2000 метра – около 1°.
По Черноморието ще преобладава слънчево време. Ще духа слаб до умерен югоизточен вятър. Максимални температури на въздуха: 14°-16°. Температурата на морската вода е 18-19°. Вълнението на морето ще бъде 2-3 бала.
В неделя затоплянето ще продължи, но ще е ветровито. Очаква се циганско лято до средата на ноември.
