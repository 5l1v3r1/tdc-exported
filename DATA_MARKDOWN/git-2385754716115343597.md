
# SMS καλεί σε αποχή από μαθήματα-Ανακοινώνει δυναμικά μέτρα η ΠΣΕΜ

Published at: **2019-11-06T11:37:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595972/sms-kalei-se-apoxi-apo-mathimataanakoinonei-dynamika-metra-i-psem)

Στο κόκκινο το θερμόμετρο στην Παιδεία με αφορμή τις εξετάσεις τετραμήνων.  Με το Υπουργείο Παιδείας και τον Πρόεδρο της Δημοκρατίας να ξεκαθαρίζουν ότι η νομοθεσία θα τεθεί σε εφαρμογή, έντονη αναμένεται να είναι η αντίδραση των μαθητών.  Μιλώντας στην εκπομπή του ΣΙΓΜΑ «Μεσημέρι και Κάτι», ο Πρόεδρος της ΠΣΕΜ, Γιάννης Λαπήθιος, ανέφερε ότι η όποια νομοθεσία πρέπει να εξυπηρετεί τα συμφέροντα της κοινωνίας.  Πρέπει να υπάρξει τροποποίηση της συγκεκριμένης νομοθεσίας και πλήρης κατάργηση του μέτρου των εξετάσεων ανά τετράμηνο, σημείωσε.  Δεν πρόκειται, τόνισε, να αφήσουμε το μέτρο να τεθεί σε ισχύ και αναμένεται να ανακοινώσουμε τη λήψη δυναμικών μέτρων την ερχόμενη εβδομάδα.  Όσον αφορά μήνυμα το οποίο λαμβάνουν μαθητές στα κινητά τους τηλέφωνα και το οποίο τους καλεί σε αυθόρμητες στάσεις αποχής από τα μαθήματα, ο πρόεδρος της ΠΣΕΜ ξεκαθάρισε ότι δεν έχει κάποια σχέση με αυτό, ωστόσο χαιρετίζει τις αυθόρμητες αποχές.  
