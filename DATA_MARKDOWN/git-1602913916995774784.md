
# Ce scrie presa internaţională după învestirea guvernului Orban

Published at: **2019-11-04T17:00:00+00:00**

Author: **Mihai Draghici, Mediafax**

Original: [Ziarul Financiar](https://www.zf.ro/eveniment/ce-scrie-presa-internationala-dupa-investirea-guvernului-orban-18539951)

Presa internaţiuonală relatează, luni după-amiază, despre învestirea Cabinetului Ludovic Orban, notând că situaţia va permite formarea echipei Comisiei Europene.
"Guvernul minoritar de centru al premierului român desemnat Ludovic Orban a obţinut votul de încredere al Parlamentului, îmbunătăţind perspectivele depăşirii vidului politic de la Bucureşti şi din Uniunea Europeană", notează agenţia de presă Reuters.
"Guvernul minoritar român prezentat de liberalul Ludovic Orban a obţinut luni încrederea Parlamentului, punând capăt unei crize politice care întârzia formarea noii Comisii Europene", relatează agenţia de presă Belga şi site-ul de ştiri MetroTime.be.
"În România, Guvernul de centru-dreapta al lui Ludovic Orban a obţinut votul de încredere al Parlamentului", scrie publicaţia italiană Il Post.
"România - Guvernul Orban obţine încrederea Parlamentului", relatează postul Euronews.
"Parlamentarii români l-au susţinut pe Orban pentru postul de prim-ministtru", notează publicaţia EUObserver.
"România: Guvernul minoritar liberal, aprobat de Parlament". "Guvernul minoritar român prezentat de liberalul Ludovic Orban a obţinut luni încrederea Parlamentului, punând capăt unei crize politice care întârzia formarea noii Comisii Europene", relatează Agenţia France-Presse şi site-ul Atlantico.fr.
"Parlamentul României a acordat luni votul de încredere Guvernului de centru condus de Ludovic Orban, ceea ce ar putea deschide calea desemnării unui comisar european şi învestirii noii Comisii Europene", informează site-ul francez Mediapart.fr.
"România: Guvernul minoritar liberal, învestit de Parlament", titrează cotidianul francez Le Figaro.
"Parlamentul României a acordat votul de încredere Cabinetului minoritar al premierului Ludovic Orban", relatează Deutschlandfunk.de.
"România: Ludovic Orban este noul prim-ministru", titrează site-ul Salzburg24.at.
"Parlamentul României a învestit noul guvern minoritar", scrie Die Welt.
