
# Хмельничанка Ірина просить захистити безпритульних котів

Published at: **2019-11-06T09:53:00+00:00**

Author: **Христина Бондар**

Original: [Всім](https://vsim.ua/Podii/hmelnichanka-irina-prosit-zahistiti-bezpritulnih-kotiv-10962617.html)

У Хмельницькому пропонують зробити вуличних котів частиною екосистеми міста. Таке звернення на порталі петицій розмістила Ірина Кравчук. У тексті вона пише, що безпритульних котів у Хмельницькому труять, калічать, замуровують у підвалах та викидають на смітники. Аби це припинити, Ірина пропонує надати їм захист та визнати тварин частиною екосистеми міста, як це вже зробили в інших містах України.
Також петицією пропонується запобігати ізоляції котів у підвалах. Крім того, автор петиції пропонує передбачити кошти у міському бюджеті на вакцинацію та стерилізацію котів. А також проінформувати хмельничан про відповідальність за жорстоке поводження з тваринами.
Петиція розміщена сьогодні, 6 листопада. Її вже підтримали двоє хмельничан. Аби звернення розглянули у міській раді, потрібно щонайменше 500 голосів.
Читайте також:

        Слідкуйте за новинами Хмельницького у Facebook, Telegram, Instagram, Viber та YouTube.
      
