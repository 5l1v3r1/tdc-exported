
# Τέλη κυκλοφορίας 2020 : Πότε φθάνουν οι ειδοποιήσεις – Τι πληρώνουμε

Published at: **2019-11-03T08:13:45+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/finance/teli-kykloforias-2020-pote-fthanoun-oi-eidopoiiseis-ti-plironoume/)

Εως τις 15 Νοεμβρίου αναμένεται να έχουν αναρτηθεί στο Taxinet τα τέλη κυκλοφορίας 2020, με τους ιδιοκτήτες των οχημάτων να μην βλέπουν διαφορά στα ποσά που θα κληθούν να πληρώσουν σε σχέση με το προηγούμενο έτος.
Οι όποιες αλλαγές θα γίνουν από την επόμενη χρονιά κι ως εκ τούτου τα τέλη κυκλοφορίας 2020 θα υπολογίζονται όπως και το 2019.

        Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα
      
Και αυτό γιατί όπως ήδη έχει προαναγγείλει ο υπουργός Οικονομικών Χρήστος Σταϊκούρας οι νέες αλλαγές θα γίνουν από το 2021 στο πλαίσιο εναρμόνισης της ελληνικής νομοθεσίας με την αντίστοιχη ευρωπαϊκή.
Σύμφωνα με τον υπουργό «το σύστημα των τελών κυκλοφορίας χρήζει βελτιώσεων… πρέπει να ενσωματωθούν οι απαιτήσεις της νέας ευρωπαϊκής νομοθεσίας αναφορικά με τις εκπομπές ρύπων και πρέπει να γίνει και δικαιότερο το σύστημα για τους κατόχους αυτοκινήτων λαμβάνοντας υπόψη διάφορα κριτήρια».
Καθώς δεν αλλάζει φέτος ο τρόπος υπολογισμού για τα τέλη κυκλοφορίας, οι ιδιοκτήτες θα πληρώσουν από 22 ευρώ έως 1.380 ευρώ. Το ποσό υπολογίζεται είτε με βάση τις εκπομπές διοξειδίου του άνθρακα είτε με βάση τα κυβικά του κινητήρα και το έτος ταξινόμησης.
Συγκεκριμένα, αυτοκίνητα που έχουν ταξινομηθεί από 1 Νοέμβριου 2010 και μετά, πληρώνουν τέλη κυκλοφορίας με βάση τις εκπομπές CO2.
Αυτοκίνητα που έχουν ταξινομηθεί μέχρι 31 Οκτωβρίου 2010, καθώς και μοτοσυκλέτες (ανεξάρτητα από ημερομηνίας ταξινόμησης) πληρώνουν τέλη κυκλοφορίας με βάση τον κυβισμό και το έτος ταξινόμησης.
Η κλίμακα υπολογισμού των ετήσιων τελών για τα οχήματα αυτά έχει ως εξής:
(τιμές ανά γραμμάριο Co2)
0-90 γρ. CO2 – Μηδέν ευρώ
91-100 γρ. CO2 – 0,90 ευρώ / γραμμάριο
101-120 γρ. CO2 – 0,98 ευρώ / γραμμάριο
121-140 γρ. CO2 – 1,20 ευρώ / γραμμάριο
141-160 γρ. CO2 – 1,85 ευρώ / γραμμάριο
161-180 γρ. CO2 – 2,45 ευρώ / γραμμάριο
181-200 γρ. CO2 – 2,78 ευρώ / γραμμάριο
201-250 γρ. CO2 – 3,05 ευρώ / γραμμάριο
Άνω από 251 γρ. CO2 – 3,72 ευρώ / γραμμάριο
Επισήμως, τα τέλη πληρώνονται το τελευταίο δίμηνο του τρέχοντος έτους (δηλαδή 1 Νοεμβρίου μέχρι 31 Δεκεμβρίου).
Όσοι δεν πληρώσουν εντός προθεσμίας τα τέλη κυκλοφορίας, θα επιβαρυνθούν (εκτός του ποσού για τα τέλη) και με τα εξής πρόστιμα:
Με το 100% των τελών εάν το όχημα είναι δίκυκλο, τρίκυκλο ή επιβατικό ΙΧΜε το 50% των τελών εάν το όχημα είναι επιβατικό ΔΧ, φορτηγό ή λεωφορείοΜε 30 ευρώ εάν τα τέλη κυκλοφορίας είναι λιγότερα από 30 ευρώ

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
