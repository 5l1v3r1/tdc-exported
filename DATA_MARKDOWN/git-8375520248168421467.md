
# У столиці п’яний водій Daewoo «припаркувався» в чужу автівку (фото)

Published at: **2019-11-04T11:50:05+00:00**

Author: ****

Original: [ГЛАВКОМ](https://glavcom.ua/kyiv/news/u-kijevi-pyaniy-vodiy-daewoo-priparkuvavsya-v-chuzhu-avtivku-foto-637540.html)

У неділю, 3 листопада, близько 14-ї години у Києві сталася ДТП без потерпілих.
Очевидці події розповіли, що водій Daewoo, під'їхав до будинку та під час спроби припаркуватись допустив зіткнення з іншим припаркованим транспортним засобом.
Про це повідомляє Патрульна поліція Києва.
Під час спілкування з водієм патрульні помітили у нього явні ознаки алкогольного сп’яніння та запропонували чоловіку пройти огляд за допомогою приладу Драгер у встановленому законом порядку. Прилад показав результат 2,61 проміле, що у 13 разів перевищує допустиму норму алкоголю у крові водія.
На 35-річного керманича патрульні склали протоколи за частиною 1 статті 130 (Керування у стані сп’яніння) та статтею 124 (Вчинення дорожньо-транспортної пригоди без потерпілих) КУпАП.
Нагадаємо, 30 жовтня у Білій Церкві екіпаж патрульних вивив п’яного водія автомобіля. 36-річний керманич пройшов перевірку на Драгер, який показав 2,42 проміле. Це в 12 разів перевищує допустиму норму. Аби уникнути адміністративної відповідальності, чоловік поклав у службовий автомобіль патрульних неправомірну вигоду у розмірі 2 тис. грн.
