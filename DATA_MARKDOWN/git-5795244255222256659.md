
# Супроводжувала чоловіка. Меган Маркл вшанувала пам’ять полеглих воїнів

Published at: **2019-11-07T12:34:00+00:00**

Author: ****

Original: [НВ](https://style.nv.ua/ukr/znamenitosti/megan-markl-i-princ-garri-vshanuvali-pam-yat-poleglih-foto-50052167.html)

Меган Маркл вперше взяла участь в траурних заходах, присвячених Дню пам'яті полеглих у Великобританії. Починаючи з 2013 року принц Гаррі щороку представляє королівську родину в пам'ятних заходах, і вперше його супроводжувала дружина.
Також на події до герцога і герцогині Сассекських повинна була приєднатися дружина принца Чарльза, Камілла, герцогиня Корнуолльська, але їй довелося пропустити подію через хворобу, повідомляє Daily Mail.
Пам'ятні заходи, присвячені Дню пам'яті полеглих, проводяться на території Вестмінстерського абатства з 1928 року. У перший рік на Полі пам'яті було встановлено тільки два пам'ятних хрести. В даний час на Полі щорічно встановлюється до 70 тис пам'ятних хрестів.
Герцог і герцогиня Сассекські встновили на Полі хрести від імені королівської родини, прикрашені маковими квітами, які є символом пам'яті полеглих у збройних конфліктах і своїми ініціалами. Принц Гаррі одягнув на урочисті заходи парадну уніформу, Меган Маркл для виходу обрала пальто і капелюшок темно-синього кольору.
Напередодні Дня пам'яті полеглих пара зустрілася з родинами військовослужбовців. Судячи з відео, опублікованого в Instagram, герцог і герцогиня дуже весело провели час в компанії малюків.
Читайте також:&nbspВперше в історії. Королева Єлизавета відмовилася від натурального хутра
