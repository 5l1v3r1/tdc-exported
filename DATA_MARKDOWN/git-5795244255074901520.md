
# Замахнулися на святе. 10 найкращих римейків в історії кіно

Published at: **2019-11-02T18:21:00+00:00**

Author: ****

Original: [НВ](https://style.nv.ua/ukr/blogs/naykrashchi-rimeyki-v-istoriji-kino-koli-vdalo-pereznimali-stari-filmi-2259634.html?utm_source=telegram)


        Олексій БондарєвКерівник відділу НВ Техно
      
В останні 10−15 років Голлівуд зазнає серйозної кризи ідей. Звідси — нескінченні «перезапуски» старих франшиз і потік римейків у всіх мислимих жанрах.
Я, звичайно, розумію: таких занудних кіноманів як я, що пам’ятають багато маловідомих фільми 1970-х, небагато. А молоде покоління, яке не дивилося класику, так би мовити, «все схаває». Та й спецефекти сьогодні, звісно, цікавіші.
Але все-таки я щиро не розумію, невже сценаристи геть перевелися? Чи письменники як один перестали продавати права на екранізацію — он же скільки відмінних книг, за якими можна знімати кіно?
Навіщо ці нескінченні римейки?
Недавнє Вбивство в Східному експресі було нудним трохи більше, ніж повністю. З жахом чекаю, коли Том Круз добереться до римейку культового вестерну Буч Кессіді і Санденс Кід, а він давно грозиться зробити це…
От і на Охоронця дехто має намір зазіхнути.
Втім, є випадки, коли римейки виявляються успішнішими, ніж оригінали. Я можу згадати десяток таких фільмів, і більшість з них (ха-ха!) стосуватимуться зовсім не до недавнього часу.

        The Thing
      

        1982 рік
      
Режисер — Джон Карпентер
Той випадок, коли римейк набагато кращий за оригінал — вельми поверховий фільм 1954 року. Майстер жахів Карпентер підійшов набагато ближче до літературного першоджерела першого фільму — оповідання Джона Кемпбелла Хто ти?, яке вважають одним з найкращих творів у жанрі наукової фантастики.
Група полярників стикається з неймовірним інопланетним організмом, що здатен імітувати будь-який біологічний вид. Скоро вже буде незрозуміло, хто з тих, що вижили, людина, а хто — монстр.
Дуже атмосферне кіно з харизматичним Куртом Расселом у головній ролі. А спецефекти настільки винахідливі, що не здаються застарілими і сьогодні. Фільм став справжньою класикою і буквально віхою в жанрі фантастичного фільму жахів. Ви можете знайти його відгомони практично в будь-якому фільмі цього жанру, знятому відтоді.

        Scarface
      

        1983 рік
      
Режисер — Браян Де Пальма
scarface
Класика гангстерського кіно. Фільм, який у цьому жанрі нескінченно цитують досі і не скоро припинять.
Складно повірити, але ця картина — сама є римейком фільму 1932 року. Знаменитої, до речі, стрічки про гангстерські розбірки в Чикаго.
Дія фільму 1983 року року відбувається в Маямі. Ми бачимо історію кубинського емігранта, який здійснює сходження «кар'єрними» сходами у кримінальному світі. Насильство, наркотики, розбірки, дуже об'ємні персонажі, що запам’ятовуються, класичні цитати… Тут стільки компонентів успіху, що всі навіть лінь перераховувати. Це треба дивитися.
Пачино, як завжди, на висоті. Фільм також став проривом для молодої Мішель Пфайффер.

        No way out
      

        1987 рік
      

        Режисер — Роджер Дональдсон
      
Римейк фільму в жанрі нуар 1948 року. Дію перенесено в епоху Холодної війни. Головний герой, офіцер розвідки заводить роман з коханкою свого боса і опиняється в центрі полювання на міфічного російського шпигуна, якого закинули в США ще в дитинстві.
Оригінальний фільм похмурий і простакуватий. Римейк — відмінний шпигунський трилер, побудований навколо досить достовірного любовного трикутника і напруженої атмосфери Холодної війни. Фінал просто незабутній.
Актори дуже хороші. Насамперед, молодий Кевін Костнер, великий Джин Хекмен і чарівна Шон Янг. Щоб не закохатися в неї ще після Того, що біжить по лезу, треба було бути натуральним телеграфним стовпом.

        Dirty Rotten Scoundrels
      

        1988 рік
      

        Режисер — Френк Оз
      
Римейк фільму 1964 року з Марлоном Брандо. Витончена комедія про двох шахраїв, які промишляють на французькій Рив'єрі, виманюючи гроші у багатих і дурних вдів.
Вийшло набагато краще за оригінал. Передусім завдяки дивовижній «хімії» між Майклом Кейном і Стівом Мартіном.
Це один з найпозитивніших фільмів, що я бачив у своєму житті. Я переглядаю його мінімум раз на рік і щоразу дивуюся отриманому ефекту.

        Scent of a woman
      

        1992 рік
      

        Режисер — Мартін Брест
      
Знаменита драма з геніальним Аль Пачино є римейком італійського фільму 1974 року, який по-своєму теж непоганий.
Але американський фільм вийшов набагато потужнішим. Це драматична історія про сліпого відставного полковника, який наймає студента бути своїм поводирем у свій останній вікенд, але врешті переосмислює своє життя. Пачино — на вершині своїх акторських можливостей, а його харизмою можна плавити свинець.

        The Getaway
      

        1994 рік
      

        Режисер — Роджер Дональдсон
      
Це дивна позиція в моєму списку, зважаючи, що я — великий шанувальник легендарного актора Стіва Макквіна і дуже люблю більшість фільмів з ним. Включно з оригінальною Втечею (1972).
Але римейк, хоча й поступається оригіналу за деякими моментами (немає тієї похмурої і безвихідно тягучої атмосфери, немає Стіва Макквіна врешті-решт), все-таки, загалом, прекрасний.
Комусь здасться, що це історія про банду грабіжників, які не поділили куш, але насправді — це історія кохання на кримінальному тлі. Молоді Алек Болдвін і Кім Бейсінґер тоді і в житті були подружжям. Вони дуже добре виглядають разом і фільм грамотно вибудуваний навколо них.
Один із найкращих фільмів у своєму жанрі.

        12 Monkeys
      

        1995 рік
      

        Режисер — Террі Гілліам
      
Римейк маловідомого і незаслужено забутого французького фільму. Людство після апокаліпсису тулиться під землею, але все-таки винаходить машину часу. Головного героя відправляють у минуле, щоб запобігти катастрофі.
Приголомшливо атмосферний похмурий фільм із чудовим Брюсом Віллісом. Він тоді був у розквіті сил і дійсно грав, а не просто кривлявся. А ще у фільмі є Бред Пітт, який якраз кривляється, але робить це незрівнянно.
Фільм містить цікаві роздуми про невідворотність долі, зв’язку минулого та майбутнього.
Класика фантастики. Фільм, який точно варто подивитися хоча б раз у житті.

        Ocean’s Eleven
      

        2001 рік
      

        Режисер — Стівен Содерберг
      
Справжня насолода для любителів попкорна і кіно, над яким не потрібно сильно думати. Содерберг спокусився на святе, зробивши римейк культового фільму 1960 року і довіривши роль, яку грав сам Френк Сінатра, молодому Джорджу Клуні.
Це історія про дотепне пограбування казино в Лас-Вегасі, яка в багатьох позиціях переплюнула оригінал. Любителі подивитися кіно з зірками будуть задоволені — тут і Клуні, і Бред Пітт, і Джулія Робертс, і Метт Деймон, і Кейсі Аффлек.

        Insomnia
      

        2002 рік
      

        Режисер — Крістофер Нолан
      
Римейк непоганого норвезького детектива, який геніальний Нолан перетворив на екзистенціальну драму про протистояння поліцейського, який мучиться почуттям провини, і вбивці, що переживає подібні почуття.
Нолан створює дивовижну метафору — герой, який незрозуміло чому не може заснути — через «білі ночі» Аляски або через каяття.
А ще тут — геніальні Аль Пачино і Робін Вільямс.

        War of the Worlds
      

        2005 рік
      

        Режисер — Стівен Спілберг
      
Римейк фільму 1953 року, який був екранізацією культового роману Герберта Веллса.
Спілберг переніс дію в сучасні США. І додав свій фірмовий «сімейний» елемент. У вигляді батька, який рятує від негараздів свою дочку. Під «негараздами» у фільмі маються на увазі не тільки іншопланетяни, які прагнуть захопити Землю, але й люди, які часом поводяться як найзліші істоти у Всесвіті.
