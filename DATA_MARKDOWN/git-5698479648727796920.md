
# سوریه؛ بیش از ۱۰ غیرنظامی در پی انفجار بمب در تل ابیض جان باختند

Published at: **2019-11-02T15:46:00+00:00**

Author: **یورونیوز فارسی **

Original: [euronews](https://farsi.euronews.com/2019/11/02/explosion-in-syrian-town-on-turkish-border)

در پی انفجار بمب در شهر تل ابیض واقع در شمال سوریه دست کم ۱۰ نفر کشته و بیش از۳۰ تن زخمی شدند. خبرگزاری رویترز به نقل از رسانه های ترکیه و سازمان دیده بان حقوق بشر سوریه با اعلام این خبر تصریح کرد که انفجار عصر روز شنبه در یک بازار محلی صورت گرفته است.
دیده بان حقوق بشر سوریه، نهادی که به‌واسطه شبکه گسترده ای از منابع محلی رویدادهای این کشور را رصد می کند با انتشار بیانیه‌ای اعلام کرده است که حادثه یاد شده نتیجه انفجار بمب در داخل خودرویی بوده که در حاشیه بازار محلی شهر تل ابیض متوقف شده بود.
در گزارش دیده بان حقوق بشر سوریه آمده است که تعدادی از شبه نظامیان کُرد و نیز تعدادی غیرنظامی هوادار ترکیه در این انفجار جان خود را از دست داده اند.
