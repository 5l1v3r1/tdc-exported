
# Έγκυος χρησιμοποιήσε πολυβόλο AR-15 για να εξουδετερώσει διαρρήκτη - Πώς έσωσε την κόρη και τον σύζυγό της

Published at: **2019-11-05T06:13:00+00:00**

Author: ****

Original: [enikos.gr](http://www.enikos.gr/international/682226/egkyos-chrisimopoiise-polyvolo-ar-15-gia-na-exoudeterosei-diarrik)

Μία έγκυος γυναίκα έσωσε τη ζωή του συζύγου της και της κόρης τους εξουδετερώνοντας τον διαρρήκτη που είχε μπει σπίτι τους, με ένα πολυβόλο AR-15.
Η ηρωίδα μητέρα, όπως την περιγράφουν τα τοπικά ΜΜΕ, έλαβε δράση μόλις κατάλαβε ότι δύο ληστές είχαν εισβάλει στο σπίτι της οικογένειας στη Φλόριντα. Οι δράστες χτύπησαν με ένα όπλο στο πρόσωπο τον συζυγό της και άρπαξαν την κόρη τους, σύμφωνα με το αστυνομικό τμήμα του Hillsborough.
“Μπήκαν με μάσκες και κουκούλες" δήλωσε ο σύζυγος, Jeremy King,
“Μόλις άνοιξαν την πίσω πόρτα του σπιτιού, μου έβαλαν το όπλο στο κεφάλι και άρπαξαν την 11χρονη κόρη μας" ανέφερε.
Οι ληστές τον χτύπησαν στο πρόσωπο με το όπλο, ενώ η οκτώ μηνών έγκυος γυναίκα οπισθοχώρησε στην κρεβατοκάμαρά τους.
“Όταν μπήκε στο πεδίο της, τον χτύπησε. Είχε βγει στη βεράντα και μετά το AR έκανε τη δουλειά του" πρόσθεσε.
Η αστυνομία βρήκε τον ληστή νεκρό μπροστά από το σπίτι ενώ ο συνεργός του αναζητείτε από τις Αρχές.
“Με χτύπησαν, έχω μια σοβαρή βλάβη στο μάτι, διάσειση, 20 ράματα στο κεφάλι μου. Οι δράστες μπήκαν με δύο όπλα, αλλά το AR μου τους σταμάτησε. Η γυναίκα μου μας έσωσε, τους εμπόδισε από το να μας σκοτώσουν" τόνισε.
Πηγή: NY Post
