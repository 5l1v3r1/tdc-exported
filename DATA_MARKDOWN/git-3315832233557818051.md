
# BNM şi-a anunţat noile prognoze: Cu cât vor creşte preţurile în 2019 şi 2020

Published at: **2019-11-06T13:09:33+00:00**

Author: **Jurnal.md**

Original: [Jurnal.md](http://jurnal.md/ro/news/a559aba0b5e829e5/bnm-si-a-anuntat-noile-prognoze-cu-cat-vor-creste-preturile-in-2019-si-2020.html?utm_source=RSS&utm_medium=RSS&utm_campaign=RSS)


        Banca Naţională a Moldovei şi-a menținut prognoza privind creşterea preţurilor pentru acest an, dar a revizuit în scădere prognoza pentru 2020.
      
Noul „Raport asupra inflației” a fost prezentat astăzi de guvernatorul Băncii Naționale a Moldovei, Octavian Armașu.
Potrivit BNM, rata medie anuală a inflaţiei în 2019 va fi de 5 la sută, la fel ca prognoza anunțată în august.
„Sporirea inflației pentru anul curent va fi cauzată de prețurile la produsele alimentare și a prețurilor reglementare. Prețurile la combustibili vor contribui nesimnificativ. Noi ne așteptăm la o reducere a inflației în anul viitor, urmare a factorilor interni și externi. Probabil BNM va trebui să-și ajusteze și politicile sale monetare în direcția unei relaxări”, a declarat Armașu.
Pentru 2020, banca centrală estimează o inflaţie de 5,9 la sută, în scădere cu 0,8 puncte procentuale față de prognoza anterioară.
