
# คาวบอยส์กดไจแอนต์ส6นัดรวด

Published at: **2019-11-05T05:01:00+00:00**

Author: ****

Original: [เดลินิวส์](https://www.dailynews.co.th/sports/740066)


        "เพรสคอตต์" ขว้าง 3 ทัชดาวน์พา "ดัลลัส" บุกอัด "ไจแอนต์ส" ศึกคนชนคน
      
ศึกอเมริกันฟุตบอลเอ็นเอฟแอล เกมมันเดย์ไนท์ เมื่อวันอังคารที่ผ่านมาตามเวลาไทย ดั๊ก เพรสคอตต์ ควอเตอร์แบ๊กของดัลลัส คาวบอยส์ ขว้างครั้งแรกของเกมก็เจออินเตอร์เซปต์ แต่ยังเรียกสมาธิกลับมาขว้าง 3 ทัชดาวน์ ปาเข้าเป้ารวม 22 จาก 35 ครั้ง ระยะ 257 หลาช่วยให้ คาวบอยส์ บุกเอาชนะ นิวยอร์ค ไจแอนต์ส 37-18 คะแนน เพิ่มสถิติเป็นชนะ 5 แพ้ 3 คว้าชัยเหนือ ไจแอนต์ส เป็นเกมที่ 6 ติดต่อกัน เบรตต์ มาเฮอร์ เตะ 3 ฟิลด์โกล รวมถึงจากระยะ 52 หลาช่วงท้ายครึ่งแรก และ เอเซคีล เอลเลียต ถือลูก 23 ครั้ง ตะลุยไป 139 หลาให้กับดัลลัส ด้าน ไจแอนต์ส แพ้ 5 เกมติด สถิติตกมาเหลือชนะ 2 แพ้ 7 ดาเนียล โจนส์ ปาบอลสำเร็จ 26 จาก 41 ครั้ง ระยะ 210 หลา 1 ทัชดาวน์ เสีย 1 อินเตอร์เซปต์
