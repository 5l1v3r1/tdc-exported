
# Ποιός είναι ο άνθρωπος-κλειδί, που εκπροσωπεί τον Εμίρη του Κατάρ στην Ελλάδα?…

Published at: **2019-11-05T09:00:09+00:00**

Author: ****

Original: [europost.gr](https://europost.gr/giati-irthe-stin-athina-i-vasiliki-oikogeneia-toy-katar-oi-ependyseis-se-toyrismo-xenodocheia-trapezes-kai-energeia-poy-stocheyoyn/)

Ονομάζεται Τζαμάλ Τζορατλυ, είναι Συριακής καταγωγής και είναι ο άνθρωπος που εκπροσωπεί την οικογένεια του Εμίρη του Κατάρ στην Ελλάδα, διευθύνοντας μια σειρά εταιρειών, που επενδύουν κυρίως σε ακίνητα μεγάλης αξίας.
Η έδρα των εταιρειών αυτών βρίσκεται σε πολυτελή γραφεία, που έχουν νοικιαστεί στην Βασιλίσσης Σοφίας, κοντά στο Σύνταγμα, όπου μπαινοβγαίνουν πολλοί δικηγόροι, μεσίτες και άλλα πρόσωπα της αγοράς.
Ο Τζοράτλυ, είναι ένας πολύ ευχάριστος και χαμογελαστός άνθρωπος, που έχει αναπτύξει ένα μεγάλο δίκτυο κοινωνικών και προσωπικών σχέσεων με την επιχειρηματική ελίτ της Ελλάδος.
Ο ίδιος εκπροσώπησε τον τότε Εμίρη του Κατάρ (σήμερα έχει αναλάβει καθήκοντα κυβερνήτη του Εμιράτου ο γιός του Ταμίμ) και στην αγορά του νησιού Οξυά στο Ιόνιο πέλαγος, που ανήκε στον τραγουδιστή Βασίλη Τερλέγκα!
Ο Τζοράτλυ προέρχεται από μια παλιά οικογένεια της Συρίας και ο πατέρας του υπήρξε παντοδύναμος στρατηγός, ο οποίος έμεινε για χρόνια δίπλα στον τότε ηγεμόνα της Συρίας Χαφέζ Άσαντ.
Στη συνέχεια η οικογένειά του χάλασε τις σχέσεις τους με το καθεστώς και υποχρεώθηκε να εγκαταλείψει τη χώρα.
Ο ίδιος εκτός από τις επιχειρήσεις, ασχολείται και με τη ζωγραφική, με έργα του να κοσμούν τις ιδιωτικές συλλογές πολλών προέδρων και ηγεμόνων του Αραβικού κόσμου.
