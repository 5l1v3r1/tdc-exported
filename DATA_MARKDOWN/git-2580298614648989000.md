
# Mel Gibson a Frank Grillo v akčním filmu Leo From Toledo

Published at: **2019-11-05T14:14:00+00:00**

Author: **Václav Limberk**

Original: [filmserver.cz](https://filmserver.cz/clanek/15356/mel-gibson-a-frank-grillo-v-akcnim-filmu-leo-from-toledo/)

Mel Gibson a Frank Grillo si zahrají v akčním thrilleru Leo From Toledo, který natočí Joe Carnahan. Trojice právě dokončila akční sci-fi thriller Boss Level, který bude mít premiéru někdy v příštím roce. Scénář k filmu Leo From Toledo napsal Dan Casey (Fast & Furious 9). Snímek bude o bývalém nájemném zabijákovi mafie v Kansasu, který je nyní v programu na ochranu svědků a má problémy s pamětí. "Co si pamatuje, snaží se zapomenout. Ale co zapomněl, z něj činí štvanou zvěř s minimem času, aby ochránil, co mu zbylo: svou odcizenou dceru a vnučku." Natáčení má začít v první čtvrtině příštího roku.
