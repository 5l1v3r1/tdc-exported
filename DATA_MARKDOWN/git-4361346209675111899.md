
# 
        Furcsa jelmezt öltött halloweenre Palvin Barbi - fotó
      

Published at: **2019-11-02T11:45:00+00:00**

Author: **Bors**

Original: [www.borsonline.hu](http://www.borsonline.hu/celeb/furcsa-jelmezt-oltott-halloweenre-palvin-barbi-foto/185742)


        Önöknek tetszik? 
        Önöknek tetszik?
      
Palvin Barbara idén nem hétköznapi jelmezben ünnepelte meg október utolsó napját, azaz halloweent. A 26 éves szupermodell a beöltözős bulijukra ezúttal Mononoke hercegnő bőrébe bújt. Palvin nagy rajongója a japán anime kultúrának, ezért is esett a választása A vadon hercegnője című, 1997-ben bemutatott japán animációs fantasy film főszereplőjére.
A történet főszereplője egy fiatal emisi harcos, Asitaka, aki az erdő természetfeletti őrzőinek és Vasváros lakóinak harcába keveredik. Utóbbiak a végletekig ki akarják aknázni az erdő erőforrásait. A harcból senki sem kerülhet ki győztesen, az ember és a természet harmonikus kapcsolata csak átmeneti lehet. A film eredeti címében szereplő „Mononoke” nem egy név, hanem egy kifejezés a japán nyelvben a lélekre vagy szörnyre.
Barbi esetén inkább az előbbi jelentésre szavaznánk.
