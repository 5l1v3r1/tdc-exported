
# Uendrede boligpriser i oktober, korrigert for sesongvariasjoner

Published at: **2019-11-05T10:06:55+00:00**

Author: **(NTB) NTB**

Original: [adressa.no](https://www.adressa.no/nyheter/innenriks/2019/11/05/Uendrede-boligpriser-i-oktober-korrigert-for-sesongvariasjoner-20323295.ece)

Boligprisene sank med 0,8 prosent nominelt i oktober. Korrigert for sesongvariasjoner er prisene likevel uendret.
Det viser boligprisstatistikken fra Eiendom Norge, Finn og Eiendomsverdi.
Boligprisene er nå 2,4 prosent høyere enn for et år siden.
– Den moderate prisutviklingen i boligmarkedet vedvarte i oktober. Vi venter at boligprisene, som normalt for årets siste kvartal, vil falle de neste månedene, sier administrerende direktør Christian Vammervold Dreyer i Eiendom Norge i en pressemelding.
