
# Schöpflin György: fogadni mernék rá, hogy nem szavazzák meg az új Európai Bizottságot

Published at: **2019-11-07T08:15:00+00:00**

Author: **InfoRádió**

Original: [infostart](https://infostart.hu/kulfold/2019/11/07/schopflin-gyorgy-fogadni-mernek-ra-hogy-nem-szavazzak-meg-az-uj-europai-bizottsagot)

Van körülbelül 150 olyan képviselő az Európai Parlamentben, akiknek nem áll érdekükben a parlament működtetése, mindent leszavaznak, zavarnak - mondta az InfoRádió Aréna című műsorának stúdiójában Schöpflin György korábbi EP-képviselő, aki szerint ez a magatartás "öngól".
"Aztán ott van a biztosjelöltek meghallgatása, láttuk, ahogy jogilag szerintem elfogadhatatlan alapon kigolyózták a biztosjelölteket, köztük Trócsányi Lászlót, valamint a román és a francia aspiránst. Utóbbinak talán túl nagy volt a portfóliója és a kicsit gyanús ügye" - vélekedett Schöpflin György.
Úgy véli,
ha valaki elkövet valamit, akkor ha abban a pillanatban nem büntethető, ezért később se lehessen felelősségre vonni - hangsúlyozta Fidesz korábbi brüsszeli politikusa.
Szerinte olyan idők járnak most, amikor ha büntetőjogilag nem, politikailag akkor is bárkit felelősséggre lehet vonni, "a baloldal megváltoztatta a szabályokat".
Felidézte azt is: már nem először halasztották el az új Európai Bizottság megválasztását.
"Nem lehet tudni, de én több száz, akár ezer forintban is fogadnék arra, hogy ez az Európai Parlament nem fogja megszavazni az új Európai Bizottságot. Ha nem szavazza meg, akkor

        alkotmányos válság lesz,
      
aztán nem tudjuk, de bármi lehet" - mutatott rá. Szerinte a decemberből - amikor a jelenlegi menetrend szerint a bizottságnak meg kellene alakulnia - inkább január lesz, januárból pedig február, mindezek mögött pedig ott van a brexit, ami "mindenkit nagyon zavar".

        Nyitókép: Bruzák Noémi
      

        Kapcsolódó hang
      
Schöpflin György az Európai Bizottságról
 
