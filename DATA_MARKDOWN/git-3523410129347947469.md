
# 
        لیر دیجیتال تا پایان سال 2020 راه اندازی می شود
      

Published at: **2019-11-05T22:42:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638424/%D9%84%DB%8C%D8%B1-%D8%AF%DB%8C%D8%AC%DB%8C%D8%AA%D8%A7%D9%84-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84-2020-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D9%85%DB%8C-%D8%B4%D9%88%D8%AF)

گروه IT: رجب طیب اردوغان، رئیس جمهور ترکیه امروز به دولت خود دستور داد تست رمزارز ملی بانک مرکزی این کشور (CBDC) را در سال 2020 به پایان برساند. لیر دیجیتال بر پایه بلاکچین ملی ترکیه قرار است توسط بانک مرکزی این کشور و همراستا با طرح سالانه ریاست جمهوری در سال 2020 عرضه شود.   به گزارش بولتن نیوز به نقل از دیجیاتو، طرح ریاست جمهوری ترکیه که چند روز قبل منتشر شد، به راه اندازی آزمایشی لیر دیجیتال و نهایی شدن شبکه بلاکچین آن تا پایان سال آتی میلادی اشاره دارد. در دوره آزمایشی، دولت می خواهد پلتفرم نرم افزاری را برای پرداخت آنی از طریق لیر دیجیتال توسعه دهد. در کنار بانک مرکزی ترکیه، نهادهای نوآور تکنولوژی این کشور از جمله هیئت تحقیقات فنی و علمی ترکیه موسوم به TUBITAK نیز نقش دارند.  
  عرضه لیر دیجیتال بخشی از برنامه ترکیه برای تقویت اقتصاد ملی به شمار می رود. در اسناد موجود آمده است:هدف اصلی [این طرح] ایجاد بازار مالی با ساختار سازمانی قدرتمند است که بتواند با کمترین هزینه به نیازهای اقتصادی بخش حقیقی پاسخ دهد، ابزارهای مالی متفاوتی را برای سرمایه گذاران فراهم سازد و از اهداف استانبول برای تبدیل شدن به قطب مالی جهانی حمایت نماید.اضافه شدن لیر دیجیتال به طرح سالانه ریاست جمهوری 2020 ترکیه، ادامه برنامه های قبلی این کشور محسوب می شود که چند ماه قبل تحت عنوان جاده اقتصادی 2023-2019 معرفی شد. علاوه بر CBDC یا لیر دیجیتال، دولت ترکیه می خواهد فناوری بلاکچین را در حوزه های حمل و نقل، گمرک، خدمات عمومی و نظارتی نیز به کار بگیرد.
