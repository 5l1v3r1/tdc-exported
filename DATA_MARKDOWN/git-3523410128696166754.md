
# 
        کاهش بدهی ونزوئلا به روس‌نفت
      

Published at: **2019-11-07T22:58:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638759/%DA%A9%D8%A7%D9%87%D8%B4-%D8%A8%D8%AF%D9%87%DB%8C-%D9%88%D9%86%D8%B2%D9%88%D8%A6%D9%84%D8%A7-%D8%A8%D9%87-%D8%B1%D9%88%D8%B3%E2%80%8C%D9%86%D9%81%D8%AA)

به گزارش بولتن نیوز، این بدهی از ۱.۱ میلیارد دلار در پایان سه ماهه دوم کاهش پیدا کرده است.
روس‌نفت به رغم تحریمهای ثانویه آمریکا، به همکاری با شرکت PDVSA ادامه می‌دهد زیرا برای قراردادهایی که داشته است مستقیما از ونزوئلا پول نمی‌گیرد و در قبال آنها نفت خام دریافت می‌کند.
به گفته منابع بازرگانی و آمار رهگیری کشتی، روس‌نفت به بزرگترین خریدار نفت ونزوئلا تبدیل شده است. این شرکت نفت ونزوئلا را به خریداران در چین و هند می‌فروشد و به این ترتیب به خریدارانی که از ترس تحریم‌های آمریکا برای معامله با شرکت نفتی دولتی PDVSA تردید دارند کمک می‌کند. همچنین به ونزوئلا کمک می‌کند با وجود تحریم‌های آمریکا، نفت خود را فروخته و منابع مالی لازم را تامین کند. همچنین روس‌نفت در چندین جوینت ونچر بالادستی شامل پتروموناگاز، پتروپریخا، پترو ویکتوریا، بوکروم و پترو میراندا با PDVSA شریک است.
منابع آگاه ماه گذشته به روزنامه فایننشیال تایمز گفتند روس‌نفت تمامی بنزین مورد نیاز دولت ونزوئلا را تامین می‌کند.
بر اساس گزارش رویترز، روس‌نفت همچنین اعلام کرد بدهی کردستان در پایان سه ماهه سوم ۲.۲ میلیارد دلار بود که بالاتر از ۱.۹ میلیارد دلار در سه ماهه دوم بوده است.
