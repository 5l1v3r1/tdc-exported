
# Βροχές και καταιγίδες σήμερα - Πού θα είναι έντονα τα φαινόμενα

Published at: **2019-11-03T08:36:00+00:00**

Author: ****

Original: [enikos.gr](http://www.enikos.gr/society/681944/vroches-kai-kataigides-simera-pou-tha-einai-entona-ta-fainomena)

Στα δυτικά αναμένονται νεφώσεις με βροχές και σποραδικές καταιγίδες αρχικά στο Ιόνιο και την Ήπειρο και σταδιακά και στα υπόλοιπα. Τα φαινόμενα από αργά το απόγευμα θα ενταθούν και θα είναι κατά τόπους ισχυρά.
Στις υπόλοιπες περιοχές αραιές νεφώσεις που από το μεσημέρι στα υπόλοιπα ηπειρωτικά και την Κρήτη θα πυκνώσουν και τις βραδινές ώρες θα εκδηλωθούν τοπικές βροχές.
Τοπικά περιορισμένη ορατότητα ή ομίχλες στα ανατολικά τις πρωινές ώρες.
Οι άνεμοι στα δυτικά νότιοι νοτιοανατολικοί 4 με 6 και στο Ιόνιο τοπικά έως 7 μποφόρ. Στα ανατολικά μεταβλητοί 3 με 4 που γρήγορα θα στραφούν σε νότιους νοτιοανατολικούς και από το απόγευμα θα ενισχυθούν τοπικά στο Αιγαίο σε 6 μποφόρ.
Η θερμοκρασία σε μικρή άνοδο στα ανατολικά.

        Διαβάστε την αναλυτική πρόγνωση του καιρού από την ΕΜΥ:
      

        Αττική
      
Καιρός: Αρχικά αίθριος. Βαθμιαία θα αναπτυχθούν αραιές νεφώσεις που από το μεσημέρι θα πυκνώσουν και τη νύχτα είναι πιθανό να εκδηλωθούν τοπικές βροχές.
Άνεμοι: Μεταβλητοί ασθενείς, βαθμιαία νότιοι νοτιοανατολικοί 4 με 5 και τη νύχτα έως 6 μποφόρ.
Θερμοκρασία: Από 14 έως 22 βαθμούς Κελσίου.

        Θεσσαλονίκη
      
Καιρός: Αραιές νεφώσεις που από το μεσημέρι θα πυκνώσουν.
Τοπικά περιορισμένη ορατότητα τις πρωινές ώρες.
Άνεμοι: Από νότιες διευθύνεις 3 με 4 μποφόρ.
Θερμοκρασία: Από 14 έως 20 βαθμούς Κελσίου.

        Μακεδονία, Θράκη
      
Καιρός: Αραιές νεφώσεις που από το μεσημέρι θα πυκνώσουν και το βράδυ θα εκδηλωθούν τοπικές βροχές.
Τοπικά περιορισμένη ορατότητα τις πρωινές ώρες.
Άνεμοι: Νότιοι νοτιοανατολικοί 3 με 4 και από το απόγευμα 4 με 6 μποφόρ.
Θερμοκρασία: Από 10 έως 20 βαθμούς Κελσίου. Στη δυτική Μακεδονία η μέγιστη 3 με 4 βαθμούς χαμηλότερη.

        Νησιά Ιονίου, Ήπειρος, Δυτική Στερεά, Δυτική Πελοπόννησος
      
Καιρός: Νεφώσεις με βροχές και σποραδικές καταιγίδες αρχικά στο Ιόνιο και την Ήπειρο και σταδιακά και στα υπόλοιπα. Από αργά το απόγευμα τα φαινόμενα θα είναι κατά τόπους ισχυρά.
Άνεμοι: Νότιοι νοτιοανατολικοί 4 με 6 και στο Ιόνιο τοπικά έως 7 μποφόρ.
Θερμοκρασία: Από 15 έως 21 βαθμούς Κελσίου. Στην Ήπειρο κατά τόπους 3 με 5 βαθμούς χαμηλότερη.

        Θεσσαλία, Ανατολική Στερεά, Εύβοια, Ανατολική Πελοπόννησος
      
Καιρός: Αραιές νεφώσεις που από το μεσημέρι θα πυκνώσουν και τη νύχτα θα εκδηλωθούν τοπικές βροχές. Τοπικά περιορισμένη ορατότητα τις πρωινές ώρες στη Θεσσαλία.
Άνεμοι: Αρχικά μεταβλητοί 3 με 4 και βαθμιαία νότιοι νοτιοανατολικοί με σταδιακή ενίσχυση από το απόγευμα στα 4 με 6 μποφόρ.
Θερμοκρασία: Από 13 έως 22 βαθμούς Κελσίου.

        Κυκλάδες, Κρήτη
      
Καιρός: Αραιές νεφώσεις που από το μεσημέρι θα πυκνώσουν. Τη νύχτα θα εκδηλωθούν τοπικές βροχές στην Κρήτη.
Άνεμοι: Νότιοι νοτιοανατολικοί 3 με 4 με σταδιακή ενίσχυση από το απόγευμα στα 4 με 6 μποφόρ.
Θερμοκρασία: Από 17 έως 22 βαθμούς Κελσίου.

        Νησιά Ανατολικού Αιγαίου, Δωδεκάνησα
      
Καιρός: Αραιές νεφώσεις που το βράδυ θα αυξηθούν.
Άνεμοι: Νότιοι νοτιοανατολικοί 3 με 4 από το απόγευμα 4 με 5 και στα βόρεια τοπικά 6 μποφόρ.
Θερμοκρασία: Από 16 έως 23 βαθμούς Κελσίου. Στα βόρεια 2 με 3 βαθμούς χαμηλότερη.
