
# Bajnokok Ligája: 29 gólos, emlékezetes este

Published at: **2019-11-05T22:47:25+00:00**

Author: **Horváth Ferenc**

Original: [euronews](https://hu.euronews.com/2019/11/05/bajnokok-ligaja-29-golos-emlekezetes-este)

Őrült este, váratlan eredmények a labdarúgó Bajnokok Ligája 4. fordulójában. A keddi 4 csoport egyetlen csapata se jutott még a legjobb 16 közé.
A londoni Stamford Bridge-en a tavalyi elődöntős Ajax 4-1-re is vezetett. A Chelsea azonban 4-4-re mentette a meccset, az utolsó 20 percet kettős emberhátrányban játszó hollandok ellen - akik még így is nyerhettek volna a több tucatnyi gólhelyzetet hozó, elképesztő mérkőzésén.
Valenciában a Lille-nél volt az előny a 65. percben. A vége pedig 4-1-lett a spanyoloknak.
Itt, a H-csoportban most hárman állnak 7 ponttal!
Dortmundba két góllal ment az Inter szünetben, aztán 3-2-re nyert a Borussia.
A csoport élén álló Barcelona meg - ki gondolta volna - nem bírt otthon a Slavia Prahával!
Az F jelű négyesben lépéselőnyben a Barca és a Dortmund - de a továbbjutáshoz még kell pontot-pontokat szerezniük.
Az E-csoportban érdekelt címvédőt kicsit megszorongatta a Genk, ám végül hozta a papírformát, és 2-1-re nyert a Liverpool.
A Nápoly továbbjutását elodázta a Szoboszlai Dominikot végig a soraiban tudó Salzburg olaszországi döntetlenjével ((1-1)).
A G-csoportból már-már a 16 között láthatjuk a Gulácsi Péterrel a kapujában, Szentpétervárott 2-0-ra nyerő Lipcsét. A Lyon 3-1-es, Benfica elleni győzelmével ugyancsak nagy lépést tett a továbbjutás felé.

        Bajnokok Ligája, csoportkör, 4. forduló:
      

        E-csoport:
      
Liverpool–Genk 2–1
Napoli–Salzburgg 1–1
A csoport állása; Liverpool 9, Napoli 8, Salzburg 4, Genk 1 pontot-pont

        F-csoport:
      
Barcelona–Slavia Praha 0–0
Dortmund–Internazionale 3–2
A csoport állása: Barcelona 8, Dortmund 7, Inter 4, Slavia 2 pont

        G-csoport:
      
Zenit-Lipcse 0-2
Lyon–Benfica 3–1
A csoport állása: Lipcse 9, Lyon 7, Zenit 4, Benfica 3 pont

        H-csoport:
      
Chelsea–Ajax 4–4
Valencia–Lille 4–1
A csoport állása: Ajax 7, Chelsea 7, Valencia 7, Lille 1 pont
