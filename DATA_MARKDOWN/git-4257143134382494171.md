
# Frontális karambol történt az M1-esen

Published at: **2019-11-03T07:22:00+00:00**

Author: **Infostart / MTI**

Original: [infostart](https://infostart.hu/belfold/2019/11/03/frontalis-karambol-tortent-az-m1-esen)

A baleset bekövetkezéséhez hozzájárult, hogy az 54-es kilométerszelvénynél a pályán útfelújítás miatt egy oldalon kétirányú forgalom van - közölte a megyei katasztrófavédelem megbízott szóvivő-helyettese.
Később kiderült, hogy a magyar személyautó, amelyet egy 59 éves tatai férfi vezetett, ismeretlen okból áttért a belső forgalmi sávba, ahol összeütközött a szemből szabályosan érkező kisbusszal.
A személyautóba szorult embert a tatabányai hivatásos tűzoltók szabadították ki, majd átadták a mentőknek. A személygépkocsi vezetője azonban olyan súlyos sérüléseket szenvedett, hogy a helyszínen meghalt.

        Nyitókép: MTI/Mihádák Zoltán
      
