
# ശശികലയുടെ 1500 കോടിയുടെ സ്വത്തുക്കൾ കണ്ടുകെട്ടി

Published at: **2019-11-05T21:08:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/05/ex-aiadmk-leader-vk-sasikalas-assets-worth-1600-crores-attached-report.html?utm_source=dlvr.it&utm_medium=twitter)

ന്യൂഡൽഹി∙ എഐഎഡിഎംകെ മുൻനേതാവ് ശശികലയുടെ 1600 കോടിയുടെ സ്വത്തുക്കൾ ആദായ നികുതി വകുപ്പ് കണ്ടുകെട്ടി. ചെന്നൈ, കോയമ്പത്തുർ, പുതുച്ചരി എന്നിവിടങ്ങളിലെ വസ്തുക്കളാണു കണ്ടുകെട്ടിയത്. ബിനാമി ഇടപാട് നിരോധന നിയമപ്രകാരമാണു നടപടി. 
കണ്ടുകെട്ടിയ സ്വത്തുക്കളിൽ ഭൂരിഭാഗവും വ്യാജപ്പേരുകളിൽ സ്വന്തമാക്കിയവയാണ്. നോട്ട് അസാധുവാക്കലിനു ശേഷമാണ് ഇത്രയും സ്വത്തുക്കൾ ശശികല സ്വന്തമാക്കിയത്. ആയിരത്തിന്റെയും അഞ്ഞൂറിന്റെയും അസാധുവാക്കിയ നോട്ടുകൾ ഉപയോഗിച്ചാണ് ശശികല ഈ വസ്തുക്കൾ വാങ്ങിയതെന്നാണ് വിവരം. ശശികലയെ വിശദമായി ചോദ്യം ചെയ്തു. 
അന്തരിച്ച തമിഴ്നാട് മുഖ്യമന്ത്രി ജയലളിതയുടെ അടുത്ത സഹായിയായിരുന്നു ശശികല. ജയലളിതയുടെ മരണത്തിനു പിന്നാലെ തമിഴ്നാട്ടിൽ അധികാര പിടിവലി നടത്തുന്നതിനിടെയാണ് അനധികൃത സ്വത്തു സമ്പാദന കേസിൽ ശശികല ജയിലിലായത്. ബെംഗളൂരു പരപ്പന അഗ്രഹാര ജയിലിലാണ് നിലവിൽ ശശികല.
English Summary: Ex-AIADMK Leader VK Sasikala's Assets Worth 1,600 Crores Attached
