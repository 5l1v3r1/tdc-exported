
# Протестувальники в Лівані вимагають відставки президента

Published at: **2019-11-04T12:26:00+00:00**

Author: ****

Original: [DT.ua](https://dt.ua/WORLD/protestuvalniki-v-livani-vimagayut-vidstavki-prezidenta-328399_.html)

В неділю, 3 листопада в Лівані пройшли демонстрації, учасники яких закликали до відставки президента Мішеля Ауна в рамках кампанії за радикальні зміни. Протести в Бейруті пройшли через кілька годин після акції прибічників глави країни, які прийшли, щоб висловити свою підтримку президенту, повідомляє Aljazeera.
У своїй промові біля президентського палацу на південно-сході Бейрута Аун заявив, що його прихильники та учасники антиурядових акцій протесту повинні об'єднати зусилля для боротьби з корупцією.
Але учасники пізнішої демонстрації відкинули Ауна як лідера, здатного проводити реформи, заявляючи, що все політичне керівництво країни має піти.
Демонстрації за докорінне реформування політики Лівану, заснованої на конфесійному підході, почалися у жовтні. Згідно з діючою системою, президент повинен бути християнином-маронитом, прем'єр-міністр – мусульманином-сунітом, а спікер парламенту – мусульманин-шиїтом.
Демонстранти також звинувачують політичну верхівку країни в корупції та низькій якісті державних послуг.
29 жовтня, прем'єр Лівану Саад Харірі подав у відставку на тлі масових протестів. До цього ще чотири міністри подали у відставку перед Харірі.
Протестувальники в Лівані з 17 жовтня блокують дороги в столиці і барикадують траси, що зв'язують північні і південні райони країни. Вони закликали до розпуску парламенту і уряду. Чотири члена кабінету міністрів вже подали у відставку.
