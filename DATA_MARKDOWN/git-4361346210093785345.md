
# 
        Dáridózni tanítja mentoráltját Bereczki Zoltán
      

Published at: **2019-11-02T11:00:00+00:00**

Author: **L. P.**

Original: [www.borsonline.hu](http://www.borsonline.hu/celeb/daridozni-tanitja-mentoraltjat-bereczki-zoltan/185715)


        Testhezálló produkciót visz a színpadra Farkas Lajos, a Sztárban sztár leszek! versenyzője vasárnap este. Lalinak ezúttal könnyebbséget jelent, hogy legalább a koregráfiával nem lesz gondja. 
        Testhezálló produkciót visz a színpadra Farkas Lajos, a Sztárban sztár leszek! versenyzője vasárnap este. Lalinak ezúttal könnyebbséget jelent, hogy legalább a koregráfiával nem lesz gondja.
      
Lagzi Lajcsi legendás Dáridó dalát kapta feladatként a Sztárban sztár le­szek! előző adásában Farkas Lajos számára. A fiatal tehetség szívesen megismerkedett volna személyesen is a mulatós zene atyjával.
– Én megkerestem és be is jelöltem Facebookon Lajcsit, de szerintem nem vette észre, mert nem igazolt vissza – meséli lapunknak Lali, akinek így mentora, Bereczki Zoli volt a segítségére. – Nekem csak azért okozott nehézséget a feladat, mert nem hallgatom Lajcsi dalait, de az­óta beleástam ma­gam a munkásságába – magyarázza a színész-énekes. – Azt kértem Lalitól, hogy mindennap énekelje fel nekem a dalt, és küldje el hangfájlban. A hangzásban vannak nehézségei, de a színpadi megjelenése tökéletes lesz.
Lali felnéz Lajcsira, és reméli, hogy nemcsak mozgásában, hanem hangban is sikerül majd megidéznie a színpadon.
– Azt gondolom, hogy Lajcsi rengeteg előadónak segített ebben a műfajban. Felkínált egy lépcsőfokot, amelyen el lehet indulni – folytatta Lali, aki szerint a legnagyobb előnye, hogy a testalkatuk lényegében egyforma. – A testalkatunkból adódóan, már eleve könnyebb dolgom van, és szerencsére a színpadi mozgása is ugyanolyan szegényes, mint az enyém: ő sem egy energiabomba – nevet Lali.
Bereczki Zoltán szerint a műsornak épp az a lényege, hogy az előadó olyan műfajokban is megmerítkezhet, amelyek nem igazán állnak közel hozzá.
– Annak idején egy Rolling Stones-számot kellett előadnom, ami nem volt egyszerű feladat, de megcsináltam. Szerintem pont ez a jó benne, hogy minden műfajba belekóstol az ember, és megtanulhatja – mondta Bereczki.
Galambos Lajos nemcsak Lali, a Bors megkeresésére sem reagált.
