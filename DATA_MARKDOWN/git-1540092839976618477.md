
# Για ποιες επιχειρήσεις είναι καλή αφετηρία η Αθήνα

Published at: ****

Author: ****

Original: [CNN.gr](https://www.cnn.gr/tech/story/196395/gia-poies-epixeiriseis-einai-kali-afetiria-i-athina)

Δημήτρης Μαλλάς, CNN Greece 16:24 , 06 November 2019
Η έρευνα ασχολήθηκε με 75 πόλεις σε ολόκληρο τον κόσμο και η Αθήνα βρέθηκε στην 20η θέση όσον αφορά το άνοιγμα εστιατορίου και στην 25ηστην κατηγορία των επιχειρήσεων που κινούνται στον τομέα των εισαγωγών/εξαγωγών. Όμως, όσον αφορά το θέμα της έναρξης εργασιών μίας επιχείρησης στον τομέα των ψηφιακών τεχνολογιών, η Αθήνα έπεσε στην 56η θέση.
Η έρευνα έλαβε υπόψη της μία σειρά από παράγοντες που περιλαμβάνουν από το κόστος έναρξης μίας επιχείρησης και το χρόνο που απαιτείται, το ανθρώπινο δυναμικό και τη δυνατότητα πρόσβασης σε χρηματοδότηση μέχρι τα ενοίκια ακινήτων και τις υποδομές logistics. Το γεγονός ότι στην Αθήνα απαιτούνται 13 εργάσιμες ημέρες για την έναρξη εργασιών μίας επιχείρησης είναι προφανές ότι δεν βοήθησε στη σχετική βαθμολογία. Από την άλλη πλευρά, η βαθμολογία ήταν από τις υψηλότερες όσον αφορά το ανθρώπινο δυναμικό σε όλες τις κατηγορίες.
Όσον αφορά στους κορυφαίους της λίστας, η καλύτερη πόλη για να ανοίξει κανείς εστιατόριο είναι η Λισαβόνα με τη Βαρκελώνη και την Κωνσταντινούπολη να ακολουθούν. Την πεντάδα κλείνουν το Μιλάνο και το Μπουένος Άιρες.
Στην κατηγορία των ψηφιακών τεχνολογιών, το Σαν Φρανσίσκο βρέθηκε στην κορυφή με το Λονδίνο και τη Νέα Υόρκη, ενώ την πεντάδα κλείνουν η Σιγκαπούρη και το Λος Άντζελες.
Η Σιγκαπούρη είναι η καλύτερη πόλη για όσους θέλουν να ξεκινήσουν να ασχολούνται με το χονδρεμπόριο με τη Σαγκάη, το Άμστερνταμ, το Αμβούργο και το Λος Άντζελες να ακολουθούν.

        Διαβάστε επίσης
      
