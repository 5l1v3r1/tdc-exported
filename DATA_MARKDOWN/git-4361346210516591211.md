
# 
        Ne hagyja otthon az esernyőjét a jövő héten, ha jót akar magának!
      

Published at: **2019-11-02T11:15:00+00:00**

Author: **Bors**

Original: [www.borsonline.hu](http://www.borsonline.hu/aktualis/ne-hagyja-otthon-az-esernyojet-a-jovo-heten-ha-jot-akar-maganak/185745)

A napot nem igen fogjuk látni a jövő héten. Borongós esős időre kell számítani, ne hagyja otthon az esernyőjét!
Hétfőn reggel egy csapadékzóna érkezik az ország felé nyugatról, ami az esti órákra már át is vonul kelet felé. Emiatt sokfelé kell esőre, záporokra számítani. Akár tíz milliméter csapadék is hullhat a Dunántúlon és az északi területeken. Délelőtt még élénk, erős szél is fúj majd, ami délutánra alábbhagy. A nagy mennyiségű csapadék miatt kissé lehűl az idő tegnaphoz képest, 13 fok valószínű.
Kedden kevesebb lesz az eső és a hőmérséklet is emelkedik, az ország egyes részein akár 17 fokig is felkúsznak a hőmérők higanyszálai. A szeles idő marad. A hét hátralévő felében mindennap eleredhet az eső, záporokra kell számítani.
Szerdán egy hidegfront érkezik felénk, ami az arra érzékenyek napját megkeseríti. Csak egy-két helyen melegszik fel a levegő majd tíz fok fölé, és ez az idő marad egészen jövő hétig.
