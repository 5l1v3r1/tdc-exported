
# Ontevreden Saelemaekers hekelt de VAR na gelijkspel van Anderlecht

Published at: **2019-11-01T18:33:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901990/ontevreden-saelemaekers-hekelt-de-var-na-gelijkspel-van-anderlecht.html)


        RSC Anderlecht kon moeilijk tevreden zijn na het 3-3 gelijkspel tegen KAA Gent. Het kwam op een 3-1 voorsprong, maar gaf die nog uit handen. Achteraf wees men onder andere naar de VAR. Zo ook Alexis Saelemaekers.
      
Volgens de flankspeler van Anderlecht ging de VAR in de fout donderdag. "Ze hebben me verteld dat de penalty voor Gent wel heel licht was en dat een speler offside stond bij de 3-3. De VAR heeft dus slecht ingegrepen", klonk het meteen na afloop bij Sudinfo
De VAR leek uiteindelijk wel correct ingegrepen te hebben, maar toch was Saelemaekers teleurgesteld. "Ik vind niet dat we maar één punt verdienden. We hebben alles gegeven, van het begin tot het einde", aldus de jongeling.
"We hebben Gent in de tweede helft bij de keel gegrepen en kwamen daardoor tot de 3-1", aldus Saelemaekers. Dat bleek echter niet genoeg. In de slotfase werd het alsnog 3-3.
