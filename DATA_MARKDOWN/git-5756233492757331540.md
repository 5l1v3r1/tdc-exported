
# در جلسه شورای حکام درباره ایران چه گذشت؟+عکس

Published at: **2019-11-07T16:41:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620367/%D8%AF%D8%B1-%D8%AC%D9%84%D8%B3%D9%87-%D8%B4%D9%88%D8%B1%D8%A7%DB%8C-%D8%AD%DA%A9%D8%A7%D9%85-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86-%DA%86%D9%87-%DA%AF%D8%B0%D8%B4%D8%AA-%D8%B9%DA%A9%D8%B3)


        سخنگوی آژانس اتمی از جلسه امروز شورای حکام و گزارش شفاهی مدیرکل موقت این سازمان درباره موضوعات پادمانی ایران جزئیاتی ارائه کرد.
      

        آفتاب‌‌نیوز :
      
یک سخنگوی آژانس بین‌المللی انرژی اتمی بعد از پایان جلسه امروز شورای حکام با محوریت برنامه هسته‌ای ایران، جزئیاتی درباره این جلسه ارائه داد.
«لارنس نورمن» خبرنگار نشریه «وال‌استریت ژورنال» مستقر در بروکسل به نقل از این سخنگو در صفحه توئیتر خود نوشت: «کورنل فروتا، مدیرکل موقت آژانس امروز گزارش شفاهی درباره موضوعات پادمانی در ایران به شورای حکام آژانس اتمی ارائه کرد».
سخنگوی آژانس توضیح داد که فروتا به شورای حکام گفت اقدامات این سازمان برای روشن شدن سوالات مرتبط با کامل‌بودن اظهارات پادمانی ایران ادامه دارد.
بر این اساس، وی همچنین افزود: «ایران باید همکاری کامل و به‌موقعی با آژانس داشته باشد و به سوالات آن برای حل این موضوع درست پاسخ دهد. [فروتا] همچنین تاکید کرد که آژانس آماده است تا تعاملات با ایران را برای حل هرچه سریعتر این مشکل، ادامه دهد».
