
# У Києві розпочали продаж е-талонів на паркування

Published at: **2019-11-07T18:53:00+00:00**

Author: ****

Original: [НВ](https://nv.ua/ukr/kyiv/u-kiyevi-rozpochali-prodazh-e-taloniv-na-parkuvannya-novini-ukrajini-50052273.html)

Про це повідомили у КП Київтранспарксервіс.
«Абонементи на паркування наразі існували виключно у паперовій формі. Паркування у місті Києві, якщо сплачувати погодинно, залежить від зони паркування 5−7−10 грн. І якщо перерахувати вартість користування паркувальними майданчиками погодинно, то в місяць виходить значна сума. Саме придбання абонемента дозволяє її значно зменшити», — розповів заступник директора КП Київтранспарксервіс Сергій Сокольчук.
Вартість абонементів стартує від 310 до 630 грн на місяць.
Читайте також:
Е-абонементи на місяць або на квартал можна придбати через мобільний застосунок Privat24. Абонемент видається на конкретну зону паркування та прив’язується до номеру автомобіля. Тобто за одним паркувальним абонементом може бути закріплено лише один автомобіль.
«Контроль за сплатою користування паркомайданчиком здійснює Інспекція з паркування, перевіряючи наявність платежу онлайн», — заявили у Київтранспарксервісі.
