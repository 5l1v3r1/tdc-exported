
# เสือใต้กอดคอยูเวลิ่ว16ทีมแชมเปี้ยนส์ลีก

Published at: **2019-11-06T19:54:00+00:00**

Author: ****

Original: [เดลินิวส์](https://www.dailynews.co.th/sports/740370)


        "บาเยิร์ฯ" ทะลุ 16 ทีม แชมเปี้ยนส์ ลีก เรียบร้อย หลังเปิดบ้านอัด "โอลิมเปียกอส" 2-0 ด้าน "เจ้าม้าลาย" บุกสอย "โลโคโมทีฟ" หวิว 2-1 ตบเท้าเข้ารอบน็อกเอาท์ได้เช่นกัน
      
ศึกยูฟ่า แชมเปี้ยนส์ ลีก รอบแบ่งกลุ่ม กรุ๊ป B เมื่อวันพุธที่ผ่านมา บาเยิร์น มิวนิก ทีมแกร่งจากเยอรมนี ฟอร์มยังสดหลังเปิดบ้านตบ โอลิมเปียกอส จากกรีซ สบายเท้า 2-0 ทำสถิติคว้าชัย 4 เกมรวด ลอยลำผ่านเข้ารอบ 16 ทีมสุดท้ายเรียบร้อย โดยเจ้าถิ่นได้ประตูจาก โรเบิร์ต เลวานดอฟสกี ดาวยิงตัวเก่ง นาทีที่ 69 และอิวาน เปริซิช นาทีที่ 89 ทำให้ "เสือใต้" มี 12 คะแนนเต็มจาก 4 นัดนำเป็นจ่าฝูง ด้าน โอลิมเปียกอส มีแต้มเดียวจมบ๊วย"คอสตา"ซัดทดเจ็บพาม้าลายเฮกลุ่ม D ยูเวนตุส ยอดทีมจาดอิตาลี ต้องลุ้นเหนื่อยทีเดียวก่อนบุกเฉือน โลโคโมทีฟ มอสโก จากรัสเซีย หวุดหวิด 2-1 ลอยลำผ่านเข้ารอบน็อกเอาท์เรียบร้อย โดย อารอน แรมซีย์ กดให้ "ยูเว" ขึ้นนำ 1-0 ตั้งแต่นาทีที่ 4 ทว่าเจ้าถิ่นมีหือตามตีเสมอเป็น 1-1 ได้จาก อเล็กซีย์ มิรันชุค นาทีที่ 12 เกมทำท่าจะลงเอยด้วยการเสมอกันกระทั่งช่วงทดเจ็บนาทีที่ 90+3 ดักลาส คอสตา ก็สวมบทฮีโร่ซัดประตูชัยให้ "เจ้าม้าลาย" แซงเข้าวิน 2-1 เก็บเพิ่มเป็น 10 คะแนนจาก 4 นัดนำเป็นจ่าฝูง ด้าน โลโคโมทีฟ มี 3 คะแนนรั้งอันดับ 3.ภาพ gettyimages
