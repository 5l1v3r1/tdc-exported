
# 'ผมใช้แค่องคชาตแตะๆเอง' หื่นอ้างเป็นตร.-ปัดขืนใจสาว

Published at: **2019-11-04T05:32:00+00:00**

Author: ****

Original: [เดลินิวส์](https://www.dailynews.co.th/crime/739896)


        จับได้คาบ้านหนุ่มหื่นอ้างเป็นตำรวจ ลากสาว 16 ขืนใจโกดังร้าง ตร.สอบเครียดโบ้ยอ้างแค่ใช้องคชาตแตะๆอวัยวะเพศเหยื่อเท่านั้น ไม่ได้ข่มขืน แต่พบประวัติสุดโชกโชน
      
จากกรณีมีชายผมเกรียนที่อ้างเป็นตำรวจขอตรวจสอบใบอนุญาตขับขี่และขอตรวจค้นหายาเสพติดตามตัวของ สาวอายุ 16 ปี ลักษณะต้องการอนาจาร แล้วขู่บังคับไปข่มขืนในโกดังร้างแห่งหนึ่งใน อ.สตึก ก่อนจะมีเด็กหญิงอายุ 14 ปี อีกคน ที่ออกมาแฉว่าโดนชายผมเกรียนอ้างตำรวจคนนี้กระทำการในลักษณะดังกล่าวเช่นกันความคืบหน้าเมื่อวันที่ 4 พ.ย. ผู้สื่อข่าวรายงานว่า ศาลจังหวัดบุรีรัมย์อนุมัติออกหมายจับนายสฐาน อ่อนดีกุล อายุ 54 ตามบัตรประชาชน อยู่เลขที่ 254/2หมู่ 5 ต.ท่าสนวน อ.กงไกรลาศ จ.สุโขทัย เมื่อช่วงเย็นวันที่ 3 ต.ค.ที่ผ่านมา  ต่อมาทางตำรวจสภ.สตึก สามารถจับกุมตัวนายสฐาน ได้ขณะพักอยู่ที่บ้านของภรรยาอยู่เลขที่ 67 หมู่1 บ้านสระบัว ต.สระบัว อ.ประทุมรัตน์ จ.ร้อยเอ็ด ในเขตพื้นที่ สภ.บัวขาว อ.ประทุมรัตน์ พร้อมของกลางรถยนต์เก๋งโตโยต้า โคโรล่า สีน้ำเงิน ทะเบียน ขษ-839 เชียงใหม่  และชุดที่สวมใส่ในวันก่อเหตุ  โดยทางผู้ต้องหาให้การรับสารภาพว่าก่อเหตุจริง ทางตำรวจ อ.สตึก และตำรวจ สภ.แคนดง จ.บุรีรัมย์ ซึ่งมีผู้เสียหายได้แจ้งความไว้ทั้ง 2 แห่ง ได้ร่วมกันสอบสวน นายสฐาน อย่างเคร่งเครียด
จากการสอบสวนนายสฐาน  จากที่รับสารภาพตอนจับกุมว่าเป็นผู้กระทำจริง หลังถูกสอบสวนกลับปฏิเสธทุกข้อกล่าวหา โดยอ้างว่า เป็นคนขับรถไปจริง เป็นบุคคลที่ถูกเด็กกล่าวอ้างจริง ให้เด็กขึ้นรถจริง แก้ผ้าจริง แต่ไม่ได้ทำการข่มขืน เพียงแค่เอาอวัยวะเพศของตนไปแตะกับอวัยวะเพศฝ่ายหญิง 2-3 นาที เท่านั้น ยังไม่ได้สอดใส่แต่อย่างใด ส่วนกรณีเด็กอายุ 14 ปี อีกหนึ่งคนที่แจ้งความไว้ที่ สภ.แคนดง ยอมรับว่าพาไปจริงเช่นเดียวกัน แต่เด็กร้องให้ก่อนจึงปล่อยตัวไป ไม่ได้กระทำอนาจารแต่อย่างใด พร้อมสู้คดีถึงชั้นศาลเมื่อตรวจสอบประวัติพบว่า นายสฐาน เคยต้องโทษคดีอนาจารในเขตพื้นที่ อ.พยัคฆภูมิพิสัย จ.มหาสารคาม ซึ่งเป็นพื้นที่ติดกับ อ.ประทุมรัตน์ จ.ร้อยเอ็ด บ้านของภรรยานายสฐาน เบื้องต้นถูกคุมดำเนินคดีในข้อหา ข่มขืนกระทำชำเราผู้อื่นโดยขู่เข็นด้วยประการใดๆโดยกำลังประทุษร้าย โดยผู้อื่นนั้นอยู่สภาวะที่ไม่สามารถขัดขืนได้ “ส่วนข้อหาอื่นตำรวจจะสอบสวนหาข้อเท็จจริงต่อไป.
 ข่าวที่เกี่ยวข้องล่าไอ้หื่น!อ้างเป็นตำรวจ ลากสาว16บังคับขืนใจในโกดังร้าง 
