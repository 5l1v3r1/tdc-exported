
# در دوران غیبت باید از خود، یک منتظر حقیقی بسازیم/ حفظوحدت والاترین سفارش مهدی موعود(عج) به مسلمانان است

Published at: **2019-11-07T09:13:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545358.html/%D8%AF%D8%B1-%D8%AF%D9%88%D8%B1%D8%A7%D9%86-%D8%BA%DB%8C%D8%A8%D8%AA-%D8%A8%D8%A7%DB%8C%D8%AF-%D8%A7%D8%B2-%D8%AE%D9%88%D8%AF--%DB%8C%DA%A9-%D9%85%D9%86%D8%AA%D8%B8%D8%B1-%D8%AD%D9%82%DB%8C%D9%82%DB%8C-%D8%A8%D8%B3%D8%A7%D8%B2%DB%8C%D9%85--%D8%AD%D9%81%D8%B8-%D9%88%D8%AD%D8%AF%D8%AA--%D9%88%D8%A7%D9%84%D8%A7%D8%AA%D8%B1%DB%8C%D9%86-%D8%B3%D9%81%D8%A7%D8%B1%D8%B4-%D9%85%D9%87%D8%AF%DB%8C-%D9%85%D9%88%D8%B9%D9%88%D8%AF-%D8%B9%D8%AC--%D8%A8%D9%87-%D9%85%D8%B3%D9%84%D9%85%D8%A7%D9%86%D8%A7%D9%86-%D8%A7%D8%B3%D8%AA)

یک کارشناس مذهبی در سیستان و بلوچستان گفت: یکی از سفارشات موکد حضرت مهدی(عج) و پدر بزرگوارشان بعد از تقوا، امانتداری و راستگویی، دعوت به وحدت است و از شیعیان خواستند مبادا پیروان دیگر ادیان در انجام کار نیک و حفظ وحدت از شما سبقت بگیرند.
به گزارش شبکه اطلاع رسانی راه دانا؛ حجت الاسلام سیدشجاع الدین ابطحی در گفت و گو با خبرنگار عصرهامون بیان کرد: با شهادت امام حسن عسکری(ع)، امام زمان (عج) در سن ۵ سالگی عهده دار منصب امامت شیعیان شدند و براساس آنچه در روایات‌ به آن‌ها اشاره شده، تا آن زمان هیچ فردی از وجود مبارک آن حضرت آگاهی نداشت.این کارشناس مذهبی افزود: با توجه به تدابیر امنیتی آن زمان، امام حسن عسکری(ع)، حضرت مهدی(عج) را به یکی از یاران خاص و مورد اعتماد خود نشان دادند و پس از شهادت ایشان با وعده ای که داده شده بود امام زمان در نماز پدر گرامیشان حاضر شده و جعفر کذاب را کنار زدند و اینگونه شیعیان یقین کردند که ایشان وصی پدرشان هستند.وی ادامه داد: امام زمان(عج) در طول غیبت صغری با نواب خاص ارتباط داشت و پس از فوت آخرین نایب، غیبت کبری امام شروع شد و از آن به بعد رهبری جامعه شیعه به دست علما و مجتهدین افتاد.حجت الاسلام ابطحی با اشاره به اهمیت روز آغاز امامت امام زمان(عج) گفت: ولادت و آغاز امامت حضرت مهدی(عج) در بین شیعیان جایگاه ویژه ای دارد و امام زمان به عنوان خاتم اوصیاء و کسی که پس از مدتها ظهور کرده و دنیا را پر از عدل و داد می کند، شخصیت بی نظیری به ایشان بخشیده است که به هرحال شیعه باید این روز را گرامی داشته و به آن اهمیت ویژه ای دهد.امام جمعه ایرانشهر تصریح کرد: اهل بیت علیهم السلام ما را به تقوا، راستگویی و امانت داری وصیت کرده اند و حضرت مهدی(عج) و پدر بزرگوارشان نیز ما را به وحدت دعوت کرده اند و یکی از سفارشات موکد ایشان بعد از تقوا، امانتداری و راستگویی، دعوت به وحدت است.حجت الاسلام ابطحی با اشاره به اعمال مستحب روز آغاز امامت امام زمان(عج) گفت: در روز نهم ربیع الاول مستحب است برادران مؤمن را اطعام کرده و یکدیگر را خشنود سازید و همچنین جامه نو پوشیده و شکر پروردگار را به جای آورید چرا که در این روز غم‌ها برطرف گشته و اوقات آن بسیار مبارک است.وی در پایان خاطرنشان کرد: در غیبت امام زمان(عج) باید از خود، یک منتظر حقیقی بسازیم و این منتظر حقیقی ویژگی هایی دارد و درواقع کسی که آلوده دنیا، تجمل گرا و مقام پرست باشد نمی تواند منتظر باشد چراکه منتظر حقیقی کسی است که خانه دل را آب و جارو کرده و آن را محیای ظهور کرده باشد.انتهای پیام/
