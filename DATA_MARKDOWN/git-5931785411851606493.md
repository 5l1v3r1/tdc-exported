
# Nadal čeka rezultate: Od ovoga zavisi nastup u Londonu

Published at: **2019-11-04T18:15:22+00:00**

Author: **Zile**

Original: [Sportska centrala](https://www.sportskacentrala.com/2019/11/04/nadal-ceka-rezultate-od-ovoga-zavisi-nastup-u-londonu/)

Dugo očekivana londonska borba između Novaka Đokovića i Rafaela Nadala za pvu poziciju na kraju 2019. godine možda se uopšte neće dogoditi.
Rafael Nadal je u subotu predao polufinale Mastersa u Parizu, u ponedeljak se vratio na čelo ATP liste, a danas je obavio dodatne preglede nakon kojih će doneti odluku da li će nastupiti u Londonu.
Doktor Anhel Luiz Kotoro obavio je magnetnu rezonancu trbušnog zida, čiji će rezultati biti poznati u utorak, a nakon toga će sa Nadalom i njegovim timom obaviti konsultacije oko nastupa na ATP finalu.
Nadal je u karijeri 15 puta izborio plasman na završni turnir sezone, ali je do sada čak 6 puta morao da odustane zbog povrede. Ne treba smetnuti sa uma da posle ATP finala sledi i borba za trofej u Dejvis Kupu pa će Nadal i o tome voditi računa kada bude donosio odluku o nastupu u Londonu.
Pored Nadala i Đokovića plasman na ATP finale izborili su Rodžer Federer, Danil Medvedev, Dominik Tim, Stefanos Cicipas, Aleksandar Zverev i Mateo Beretini, a prve dve rezerve su Roberto Bautista-Agut i Gael Monfis.
