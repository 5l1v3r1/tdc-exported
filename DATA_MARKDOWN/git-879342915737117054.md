
# «Нафтогаз» відповів на заяву Пєскова щодо газу

Published at: **2019-11-05T16:46:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/ekonomika/naftohaz-vidpoviv-zayavu-pyeskova-shhodo-hazu)


        Заяву прессекретаря президента РФ Дмитра Пєскова про неможливість домовленостей Росії і України щодо газу до припинення судових претензій пресслужба НАК «Нафтогаз України» назвала «російським стилем» переговорів.
      
Відповідний коментар розмістила пресслужба «Нафтогазу» в Twitter.
«Отже, все зводиться до наступного: жодних переговорів про транзитні угоди, поки ми не зупинимо примусове стягнення 3 мільярдів доларів за результатами арбітражу і не відкинемо інші вимоги в Стокгольмі – спікер Путіна Пєсков. Ласкаво просимо на комерційні переговори, російський стиль», - написали в «Нафтогазі».
Нагадаємо, Пєсков раніше заявив, що домовленості Росії та України щодо газу неможливі, поки не припиняться судові претензії.
«Нафтогаз України» в нових позовних вимогах проти «Газпрому», які були спрямовані до Стокгольмського арбітражу минулого тижня, просить переглянути тариф на транзит газу, а також виплатити різні компенсації на загальну суму $ 12,248 млрд.
Київ подав новий позов на тлі переговорів про продовження контракту на транзит російського газу територією України, який закінчується поточного року.
Хочете обговорити цю новину? Долучайтеся до телеграм-чату CHORNA RADA
