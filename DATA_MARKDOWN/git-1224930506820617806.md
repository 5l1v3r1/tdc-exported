
# Сором'язливий Меттью МакКонахі з'явився в Instagram і зібрав мільйон переглядів - Радіо Максимум

Published at: **2019-11-05T14:44:00+00:00**

Author: **Лейцюсь Наталія**

Original: [Радіо Максимум](https://maximum.fm/soromyazlivij-mettyu-makkonahi-zyavivsya-v-instagram-i-zibrav-miljon-pereglyadiv_n169107)


        Відомий актор Меттю МакКохані у честь свого 50-річчя завів профіль Instagram, а його перший допис зібрав понад мільйон переглядів. Як виглядає зірка "Далласького клубу покупців" та "Справжнього детектива" у реальному житті – дивіться далі.
      
4 листопада Меттью МакКохані відсвяткував 50 років, і в честь цього вирішив наблизитись до фанатів та створити сторінку в соцмережі Instagram. Менш як за добу на актора підписались понад 672 тисячі осіб, а його перший пост переглянули понад мільйон разів. А все тому, що зірка зняв особливе звернення до шанувальників.
"Я хочу, щоб люди бачили мене, коли заходять на мій профіль. Це моя перша спроба поділитись собою та власними поглядами зі світом, тому я трішки переживаю через це", – розпочав Меттью, і справді помітно, що професіональний актор хвилюється, адже тепер він готовий не лише до монологів, а й до діалогів.
Не менш цікавою родзинкою сторінки МакКонахі стало і те, що він описав себе як "Актор. Професор. Креативний директор. Експерт з консервації". Тому цілком можливо, що у нових дописах можна буде побачити лайфхаки Меттью щодо закруток на зиму.
