
# Глава МЗС Фінляндії прибув до Києва, звідки вирушить на Донбас

Published at: **2019-11-01T12:30:00+00:00**

Author: ****

Original: [ZIK.UA](https://zik.ua/news/2019/11/01/glava_mzs_finlyandii_prybuv_do_kyieva_zvidky_vyrushyt_na_donbas_1681479)


        Міністр закордонних справ Фінляндії Пекка Гаавісто прибув до Києва, звідки вирушить на схід України і відвідає лінію розмежування.
      
Про це повідомив у Twitter глава МЗС України Вадим Пристайко.
«Радий вітати мого фінського колегу Гаавісто у Києві на його шляху на схід України», - зазначив Пристайко.
Він повідомив, що очільники зовнішньополітичних відомств України і Фінляндії разом вшанували пам'ять загиблих за свободу України.
Пристайко також принагідно подякував Фінляндії за незмінну підтримку України з 2014 року, а також додатковий пакет допомоги на суму 600 тис євро на розмінування Донбасу.
Нагадаємо, Міністр закордонних справ України Вадим Пристайко заявив, що зараз вивчаються справи кандидатів на обмін полоненими.
 
