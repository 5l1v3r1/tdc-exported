
# Світовий нонсенс: Потрібно вводити житлову інспекцію для ОСББ, – Бабак

Published at: **2019-11-04T22:20:00+00:00**

Author: ****

Original: [ZIK.UA](https://zik.ua/news/2019/11/04/svitovyy_nonsens_potribno_vvodyty_zhytlovu_inspektsiyu_dlya_osbb__babak_1683657)


        Коли правління ОСББ не виконує свої функції чи працює непрозоро для самих співвласників – це певний український феномен. Тому в нашій державі слід вводити житлову інспекцію і для таких об'єднань, хоча й такої практики немає ніде у світі.
      
Про це в ефірі проєкту «HARD з Влащенко» на телеканалі ZIK розповіла міністр розвитку громад на території України Альона Бабак.
Вона наголосила: коли ОСББ не виконує свої функції – це певний український феномен. Адже дивно, що представницький орган самих співвласників багатоквартирних будинків узурпує владу, або ж є непрозорим.
«Це наша біда, адже насправді все би мало відбуватись так: якщо більшість людей незадоволені роботою управління, вони просто створюють ініціативну групу. Якщо це біда для більшості, вони переобирають правління. Однак, маємо ситуацію, що є великі будинки, де дуже складно переобрати правління. Є певні речі, через які, банально, просто важко це зробити», – розповіла міністр.
