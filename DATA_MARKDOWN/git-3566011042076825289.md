
# مرکزی میزبان المپیاد ورزش روستایی منطقه چهار کشور

Published at: **2019-11-05T11:46:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545110.html/%D9%85%D8%B1%DA%A9%D8%B2%DB%8C-%D9%85%DB%8C%D8%B2%D8%A8%D8%A7%D9%86-%D8%A7%D9%84%D9%85%D9%BE%DB%8C%D8%A7%D8%AF-%D9%88%D8%B1%D8%B2%D8%B4-%D8%B1%D9%88%D8%B3%D8%AA%D8%A7%DB%8C%DB%8C-%D9%85%D9%86%D8%B7%D9%82%D9%87-%DA%86%D9%87%D8%A7%D8%B1-%DA%A9%D8%B4%D9%88%D8%B1)

معاون ورزشی اداره کل ورزش و جوانان استان مرکزی گفت: استان مرکزی میزبان المپیاد ورزش روستایی «جام خوشه‌چین» منطقه چهار کشور است.
به گزارش شبکه اطلاع رسانی راه دانا؛ یحیی زاهدی معاون ورزشی اداره کل ورزش و جوانان استان مرکزی در گفتگو با دیار آفتاب؛ گفت: المپیاد ورزش روستایی «جام خوشه‌چین» منطقه چهار کشور از ۱۶ آبان ماه جاری با حضور ۴۵۰ ورزشکار مرد و زن از استان‌های کرمانشاه ، همدان ، ایلام ، لرستان ، خوزستان و مرکزی در قالب منطقه چهار کشور در اراک برگزار می‌شود.
زاهدی اظهار کرد: مسابقات بومی و محلی جام خوشه‌چین در رشته‌های فوتسال، والیبال، طناب‌کشی، دوومیدانی، هفت‌سنگ و چوب‌کشی برگزار می‌شود.
معاون ورزشی اداره کل ورزش و جوانان استان مرکزی بیان کرد: مسابقات فوتسال مردان  در سالن ۲ هزارنفری و والیبال زنان در سالن بانوان مجموعه ورزشی شهدای پنجم مرداد، والیبال  مردان  در سالن ورزشی دانشگاه فنی‌وحرفه‌ای امیرکبیر و فوتسال بانوان نیز در سالن ورزشی دانشگاه اراک برگزار می‌شود.
زاهدی اظهار کرد: مسابقات دوومیدانی هر دو گروه مردان و زنان در پیست دوومیدانی مجموعه ورزشی ۱۵ هزار نفری امام خمینی(ره)، مسابقات هفت‌سنگ و چوب‌کشی هر دو گروه در سالن بدمینتون شهدای پنجم مرداد و مسابقات طناب کشی نیز در سالن ورزشی دانشگاه علوم پزشکی اراک برگزار می‌شود. 
وی خاطرنشان کرد: مسابقات جام خوشه‌چین در پنج منطقه کشور برگزار و تیم های برتر هر رشته به مسابقات نهایی کشوری که بهمن‌ماه امسال در اصفهان برگزار می‌شود، راه پیدا می کنند.
انتهای پیام/
 
