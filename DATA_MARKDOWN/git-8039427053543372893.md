
# కరీంనగర్ జిల్లాకు భారీగా తరలివెళ్లిన ఆర్టీసీ కార్మికులు

Published at: **2019-11-01T08:02:34+00:00**

Author: ****

Original: [Andhrajyothy](https://www.andhrajyothy.com/artical?SID=943564)

Ph: 88865 47666ప్రవేశం ఉచితం ADVT
వరంగల్: ఉమ్మడి వరంగల్ జిల్లా నుండి ఆర్టీసీ కార్మిక సంఘం జాక్ నాయకులు, కార్మికులు భారీగా కరీంనగర్ జిల్లాకు తరలివెళ్లారు. ప్రభుత్వ నిర్లక్ష్యానికి ప్రాణాలు కోల్పోయిన ఆర్టీసీ డ్రైవర్ బాబు అంత్యక్రియల్లో పాల్గొననున్నారు.
 ఆర్టీసీ కార్మికుల ఆందోళనతో కరీంనగర్‌ రగులుతోంది. శుక్రవారం చలో కరీంనగర్‌, ఉమ్మడి జిల్లా బంద్‌కు ఆర్టీసీ జేఏసీ నేతలు పిలుపునిచ్చారు. ప్రభుత్వం చర్చలు జరిపితేనే గుండెపోటుతో మరణించిన డ్రైవర్‌ నంగునూరి బాబు అంత్యక్రియలు నిర్వహిస్తామని కుటుంబ సభ్యులు, ఆర్టీసీ జేఏసీ, రాజకీయ పక్షాలు తేల్చి చెప్పడంతో ఉద్రిక్తత నెలకొంది. చర్చలు మొదలుపెట్టాకే అంతిమయాత్రకు కదులుతామని కుటుంబసభ్యులు, ఎంపీ సంజయ్, ఆర్టీసీ నేతలు అల్టిమేటం జారీ చేశారు. బాబు ఇంటి ఎదుటే ఆయన మృతదేహాన్ని ఉంచి గురువారం ఉదయం ఐదు గంటల నుంచి ఆందోళన కొనసాగిస్తున్నారు. ఆర్టీసీ ఉద్యోగులు, కార్మికులు, వారి కుటుంబ సభ్యులు భారీ సంఖ్యలో అక్కడికి చేరారు. కాంగ్రెస్‌, బీజేపీ, టీడీపీ, సీపీఐ, సీపీఎం నేతలు ఆందోళనలో భాగస్వాములయ్యారు.
