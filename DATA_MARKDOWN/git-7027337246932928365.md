
# تظاهرات شیلی (+عکس)/ حمله معترضان با قابلمه و ماهی‌تابه به پلیس

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696933/%D8%AA%D8%B8%D8%A7%D9%87%D8%B1%D8%A7%D8%AA-%D8%B4%DB%8C%D9%84%DB%8C-%D8%B9%DA%A9%D8%B3-%D8%AD%D9%85%D9%84%D9%87-%D9%85%D8%B9%D8%AA%D8%B1%D8%B6%D8%A7%D9%86-%D8%A8%D8%A7-%D9%82%D8%A7%D8%A8%D9%84%D9%85%D9%87-%D9%88-%D9%85%D8%A7%D9%87%DB%8C%E2%80%8C%D8%AA%D8%A7%D8%A8%D9%87-%D8%A8%D9%87-%D9%BE%D9%84%DB%8C%D8%B3)


        معترضان با پرتاب قابلمه و ماهی‌تابه به نیروهای دولتی حمله کرده و با بوق زدن در سانتیاگو سر و صدا به راه انداختند.
      
معترضان شیلی در هفته سوم اعتراضات  ضدولتی خود با پلیس درگیر شدند و مغازه‌ها را غارت کردند.
به گزارش عصرایران به نقل از خبرگزاری فرانسه، ده‌ها هزار نفر در محله "پلازا دی ایتالیا" در پایتخت شیلی یا همان مرکز ناآرامی‌ها جمع شدند و به نابرابری اقتصادی و دیگر معضلات این کشور اعتراض کنند.
آنها تلاش کردند به سمت کاخ ریاست‌جمهوری در مرکز "سانتیاگو" (پایتخت) تظاهرات کنند.
اعتراضات در شیلی از گران شدن بلیت مترو آغاز شد و هم اکنون شامل موضوعات مختلف اقتصادی از جمله نابرابری و شکاف طبقاتی و گرانی شده است.
تلاش پلیس برای مهار معترضان باعث درگیری فیزیکی، شلیک گاز اشک‌آور، استفاده آب پر فشار از سوی پلیس  و پرتاب "کوکتل مولوتف" از سوی معترضان شد.
دادستان شیلی از کشته شدن 20 نفر از زمان شروع ناآرامی‌ها در 20 اکتبر سال جاری (28 مهر) خبر داده است.
درگیری های معترضان و پلیس در پایتخت شیلی / عکس: رویترز
معترضان با پرتاب  قابلمه و ماهی‌تابه به نیروهای دولتی حمله کرده و با فشردن بوق خودروهای خود تا انتهای شب در سانتیاگو  سر و صدا به راه انداختند.
آنها برای اولین بار در نزدیکی یکی از برج‌های بلند آمریکای لاتین مانع ساختند و راه‌ها را بستند.
در حالیکه تنش‌ها در مرکز سانتیاگو در حال افزایش بود، زلزله 6  ریشتری نیز ساختمان‌ها را لرزاند. لرزش شدید برای زمان طولانی حس شد اما از خسارات یا مصدومیت خبری نشد.
درگیری های معترضان و پلیس در پایتخت شیلی / عکس: رویترز
در شهرهای "وینیا دل مار"، "والپارسو" و "کانسپسیون" شیلی غارت و خرابکاری گزارش شده است.
معترضان خشمگین به دلیل هزینه‌های بالای زندگی، فاصله بین ثروتمندان و فقرا، حقوق بازنشستگی اندک و هزینه‌های گران سیستم سلامت خواستار استعفای رئیس‌جمهور محافظه کار خود "سباستین پینرا" هستند.
هفته گذشته پینرا موفق به متقاعد کردن احزاب کشور و ایجاد هماهنگی برای تغییرات در جهت آرام کردن اعتراضات نشد.
 
درگیری های معترضان و پلیس در پایتخت شیلی / عکس: رویترز
یک مامور حقوق بشری سازمان ملل در حال بررسی ادعاهای مربوط به خشونت پلیس در تظاهرات است.
پینرا در هفته اول تلاش کرد تا شورش‌ها را سرکوب کند، اما نتیجه معکوس گرفت.
وی تاکنون به دلیل ناآرامی‌ها مجبور به لغو دو نشست بین‌المللی مانند COP شده است.
با وجد آسیب به شبکه قطارهای مترو، برخی از شهروندان به سر کار خود بازگشتند.
درگیری های معترضان و پلیس در پایتخت شیلی / عکس: رویترز
معترضان خواستار اصلاح قانون اساسی هستند. قانون اساسی این کشور به دوران "آگوستو پینوشه" در سال‌‎های 1990- 1973 باز می‌گردد.
نظر سنجی موسسه "کادم"  حکایت از این دارد که 87 درصد از شیلی‌ها  طرفدار چنین اصلاحاتی دارند. همین نظرسنجی حکایت از کاهش محبوبیت "پینرا" شده است.
دولت پیشتر از رشد 3 درصدی اقصاد در ماه سپتامبر خبر داده بود و اینک از رشد 0.5 درصدی در ماه اکتبر به دلیل ناآرامی‌ها خبر می‌دهد.
تجمع معترضان  در پایتخت شیلی / عکس: رویترز
 
 
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
عکس: رویترز
