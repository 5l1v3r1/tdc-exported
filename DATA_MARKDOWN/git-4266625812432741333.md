
# «Ліверпуль» може зіграти два матчі в один день на різних континентах

Published at: **2019-11-01T19:12:00+00:00**

Author: ****

Original: [ZIK.UA](https://zik.ua/news/2019/11/01/liverpul_mozhe_zigraty_dva_matchi_v_odyn_den_na_riznyh_kontynentah_1681885)


        ФК «Ліверпуль» вступив у переговори з Англійською футбольної лігою із приводу зміни дати проведення матчу 1/4 фіналу Кубка Ліги проти «Астон Вілли» з Бірмінгема. Нагадаємо, «червоні» обіграли «Арсенал» у рамках 1/8 турніру (5:5, 5:4 по пенальті).
      
Матчі чвертьфіналу змагання заплановані на 17 і 18 грудня, але 18 числа «червоні» повинні зіграти у півфіналі клубного чемпіонату світу-2019 у Катарі. Як пише ua-football.com, з посиланням на англійські ЗМІ, один із варіантів – перенесення матчу з «Астон Віллою» на 8 січня. Саме на цю дату в Кубку Ліги заплановані перші матчі півфіналів.
Другий варіант – «Ліверпуль» проведе обидва матчі (з «Астон Віллою» й півфінал клубного чемпіонату світу) в один день, використавши два різних склади. У грі Кубка Ліги будуть задіяні молоді виконавці та глибокі резервісти, а в Досі, виступить основний склад. «Червоні» можуть навіть тимчасово розділити тренерський штаб: Юрген Клопп поїде до Катару з Салахом та компанією, а його помічники залишаться в Англії й будуть підказувати дублерам у матчі з «левами».
Зараз «Ліверпуль» повинен провести 19 поєдинків у період з початку листопада до 11 січня, коли команда зіграє з «Тоттенхемом». Так як «червоні» повинні злітати до Зальцбурга, двічі до Лондона, а потім в Борнмут й Доху, то команда за 2,5 місяці подолає мінімум 12,5 тисячі миль...
 
