
# В Испания: Бейл възстановен за Уелс, но за Реал...контузен

Published at: **2019-11-05T18:20:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/v-ispaniq-bejl-vyzstanoven-za-uels-no-za-realkontuzen-1403148.html)

Испанското престижно издание "Marca" се усъмни в коректността на Гарет Бейл. В момента той е контузен и няма възможност да играе за Реал Мадрид, но въпреки това попадна сред избраниците на Райън Гигс за мачовете на Уелс за европейските квалификации.
Медицинският щаб на Реал очаква Бейл да е готов за игра чак след паузата за националите. Той със сигурност няма да играе утре срещу Галатасарай в Шампионска лига, а почти невъзможно е да вземе участие и в събота срещу Ейбар. "Кралския клуб" се изправя срещу Реал Сосиедад на 23-ти ноември, когато той със сигурност ще е възстановен.
Медиите в Мадрид обаче не са доволни от факта, че той ще е готов за игра две седмици по-рано, като смятат, че просто е по-отдаден към Уелс, отколкото към клуба. За "драконите" предстоят изключително важни двубои срещу Азербайджан (16.11) и Унгария (19.11), като тимът все още има нелоши шансове за класиране на Евро 2020. А кой ключов играч на Манчестър Сити може да премине в Реал чрез Бейл и огромна сума - вижте в този материал на SportLive.
