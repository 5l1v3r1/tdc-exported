
# เปิดคลิปนาทีล็อก'แม่มณี'สิ้นฤทธิ์ หมดราศี'เท้าแชร์ไฮโซ'

Published at: **2019-11-02T04:25:00+00:00**

Author: ****

Original: [เดลินิวส์](https://www.dailynews.co.th/crime/739596)


        เปิดคลิปนาทีล็อกตัว "แม่มณี" คาห้องเช่าราคาถูกใน อ.สัตหีบ จ.ชลบุรี เจ้าตัวก้มหน้ารับกรรม หมดราศีที่เคยเป็นถึง "เท้าแชร์สาวไฮโซ"
      
ภายหลังเจ้าหน้าที่ตำรวจกองบังคับการสืบสวนสอบภูธรภาค 4 พร้อมด้วย เจ้าหน้าที่ตำรวจกองบังคับการสืบสวนสอบสวนนครบาล นำกำลังกว่า 20 นาย เข้าจับกุม 2 ตัว บงการโกงแชร์แม่มณีกับประชาชน มูลค่ากว่า 100 ล้านบาท ประกอบด้วย 1.น.ส.วันทนีย์ หรือแม่มณี ทิพย์ประเวช อายุ 28 ปี ตามหมายจับของศาลอาญาเลขที่ 1623 ลงวันที่ 29 ตุลาคม 2562 และ 2.นายเมธี ชิณภา อายุ 20 ปี ตามหมายจับของศาลอาญาเลขที่ 1624 ลงวันที่ 29 ตุลาคม 2562 สองผู้ต้องหาในข้อหาข้อหาร่วมกันฉ้อโกงประชาชน, ร่วมกันกู้ยืมเงินอันเป็นการฉ้อโกงประชาชนและร่วมกันนำเข้าสู่ระบบคอมพิวเตอร์ ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชน
ความคืบหน้าเมื่อวันที่ 2 พ.ย. ได้มีการเผยแพร่คลิปนาทีเข้าจับกุมตัว น.ส.วันทนีย์ หรือแม่มณี และ นายเมธี แฟนหนุ่ม ที่ห้องพักแห่งหนึ่งใน อ.สัตหีบ จ.ชลบุรี เมื่อช่วงเช้าที่ผ่านมา โดย ทางเจ้าหน้าที่ตำรวจได้คุมตัวผู้ต้องหาทั้ง 2 คนขึ้นรถไปยังสถานีตำรวจเพื่อสอบสวน ซึ่ง น.ส.วันทนีย์ มีสีหน้าซีดเผือด รีบเดินก้มหน้าขึ้นรถของเจ้าหน้าที่ หมดราศีที่ในอดีตเคยได้ชื่อว่าเป็นไฮโซสาว.
