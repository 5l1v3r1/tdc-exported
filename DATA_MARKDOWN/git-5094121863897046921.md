
# Dušičky? Kapsáři útočí. Straky okrádají i zemřelé, stěžuje si důchodkyně

Published at: **2019-11-01T13:05:00+00:00**

Author: **autor externí**

Original: [Deník.cz](https://www.denik.cz/krimi/dusicky-kapsari-utoci-straky-okradaji-i-zemrele-stezuje-si-duchodkyne-20191101.html)

Svou přítomností chtějí působit na návštěvníky a odradit kapsáře od jejich útoků. „Snažíme se nabádat návštěvníky, aby dbali své bezpečnosti, protože se zvýšenou návštěvností dochází také ke kapesním krádežím,“ popsal mluvčí policie David Chaloupka.
Každý rok evidují strážci zákona desítky případů. Nekradou se jen osobní věci návštěvníků, ale i výzdoba hrobů. „Nešvar je to, že jsou mezi námi straky, které okrádají zemřelé. Člověk koupí věnec za tři sta korun, otočí se, ujde pár kroků a věnec je pryč,“ řekla důchodkyně Milada Řezníčková.
Kromě prevence krádeží se policisté věnují i řízení dopravy. „V okolí hřbitova usměrňujeme dopravu i na přechodech pro chodce. Zvýšené množství chodců by kompletně mohlo zablokovat dopravu,“ sdělil Chaloupka. Kromě přechodů se snaží pomoci i řidičům na parkovištích.
Kromě republikových policistů se věnují bezpečnosti na hřbitovech i brněnští strážníci.

        SIMONA CHLUPOVÁ
      
