
# 
        شروع ناامید کننده فیلم جدید «بروس ویلیس»
      

Published at: **2019-11-07T11:09:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638622/%D8%B4%D8%B1%D9%88%D8%B9-%D9%86%D8%A7%D8%A7%D9%85%DB%8C%D8%AF-%DA%A9%D9%86%D9%86%D8%AF%D9%87-%D9%81%DB%8C%D9%84%D9%85-%D8%AC%D8%AF%DB%8C%D8%AF-%D8%A8%D8%B1%D9%88%D8%B3-%D9%88%DB%8C%D9%84%DB%8C%D8%B3)

به گزارش بولتن نیوز، فیلم سینمایی «بروکلین بدون مادر» به نویسندگی ادوارد نورتون و جاناتان لیتام و کارگردان ادوارد نورتون پس از یک هفته اکران با فروشی معادل ۳.۷ میلیون دلار روبرو شده و جزو آثار قعرنشین جدول فروش محسوب می‌شود.
«بروکلین بدون مادر» نام اثری سینمایی است که نورتون به عنوان دومین فیلم خود انتخاب کرده است، فیلمنامه این اثر سینمایی براساس رمانی مطرح با همین نام نوشته ادوارد نورتون نوشته شده است.
در خلاصه داستان این فیلم سینمایی آمده است: یک کارآگاه مبتلا به سندروم توره در دهه 50 میلادی قصد حل کردن پرونده قتل نزدیک ترین دوستش به نام فرانک را دارد.
نورتون اولین بار در سال ۱۹۹۶، برای بازی در فیلم ترس کهن (۱۹۹۶) نامزد جایزه اسکار بهترین بازیگر نقش مکمل مرد شده و یک سال بعد برای ایفای نقش در فیلم تاریخ مجهول آمریکا نامزد جایزه اسکار بهترین بازیگر نقش اول مرد شد.
حفظ ایمان (۲۰۰۰) اولین فیلمی است که وی کارگردانی کرده‌است. وی برای بازی در فیلم مرد روی ماه مدنظر بود، اما به دلیل حضورش در فیلم باشگاه مشت زنی این نقش به جیم کری رسید. او از سال ۲۰۱۰ سفیر صلح سازمان ملل در موضوع تنوع زیستی است.
ادوارد نورتون در نقش لیونل عصروگ، بروس ویلیس در نقش فرانک مینا، گوگو امبتا را در نقش لورا رز،بابی کاناوله در نقش تونی ورمونته، چری جونز در نقش گبی هوروویتس، الک بالدوین در نقش موسی راندولف، ویلم دفو به عنوان پل راندولف، مایکل کی. ویلیامز در نقش وینتون مارساللیس، لسلی من در نقش جولیا مینا، اتان سوپلی در نقش گیلبرت کونی، دالاس رابرتز در نقش دنی فانتل، جاش پایس در نقش ویلیام لیبرمن، رابرت ویزدوم و فیشر استیونزس بازیگرانی هستند که در این فیلم به ایفای نقش پرداخته اند.
فیلم سینمایی بروکلین بدون مادر اکران بین المللی خود در سینماهای جهان را از اول ماه نوامبر سال جاری میلادی آغاز کرده است.
