
# Δεν θα προχωρήσουν σε αυξήσεις στις προμήθειες οι τράπεζες

Published at: ****

Author: ****

Original: [CNN.gr](https://www.cnn.gr/oikonomia/story/195818/den-tha-proxorisoyn-se-ayxiseis-stis-promitheies-oi-trapezes)

Newsroom, CNN Greece 05:00 , 01 November 2019
Η Εθνική Τράπεζα, σύμφωνα με τραπεζικές πηγές, θα προχωρήσει στο πάγωμα ορισμένων χρεώσεων που είχε ανακοινώσει. Μεταξύ των χρεώσεων που θα παγώσουν είναι η χρέωση 15 λεπτών για αντίγραφο κινήσεων σε ΑΤΜ της Εθνικής Τράπεζας.
Πηγές από άλλες τράπεζες αναφέρουν ότι δεν είχαν ανακοινώσει αυξήσεις για χρεώσεις για αντίγραφο κινήσεων από ΑΤΜ με χρήση κάρτας που έχει εκδοθεί από την ίδια την τράπεζα, οπότε δεν τίθεται θέμα παγώματος της σχετικής χρέωσης.
Ο πρωθυπουργός στην πρόσφατη συνάντησή του με τους εκπροσώπους της Ελληνικής Ένωσης Τραπεζών είχε ζητήσει την ανάκληση των αυξήσεων που έχουν ανακοινώσει σε μία σειρά τραπεζικών υπηρεσιών.
Επίσης ο υπουργός Ανάπτυξης και Επενδύσεων Άδωνις Γεωργιάδης έστειλε αυστηρό μήνυμα προς τις τέσσερις ελληνικές τράπεζες, προειδοποιώντας ότι η κυβέρνηση δεν θα επιτρέψει παράλογες και υπερβολικές χρεώσεις, ενώ η Επιτροπή Ανταγωνισμού θα επιληφθεί του θέματος και θα επιβάλλει υψηλά πρόστιμα σε περίπτωση που διαπιστώσει ότι εφαρμόζουν εναρμονισμένες πρακτικές.
Ο κ. Γεωργιάδης απαντώντας σε επίκαιρη ερώτηση του βουλευτή του ΚΙΝΑΛ Οδυσσέα Κωνσταντινόπουλου ανέφερε χαρακτηριστικά:
Επίσης και η ΔΙΑΣ ΑΕ (Σύστημα πληρωμών) εκφράζει με ανακοίνωσή της την υποστήριξή της στην πρόσφατη δέσμευση των Πιστωτικών Ιδρυμάτων, μετά τη συνάντησή τους στο Μέγαρο Μαξίμου, για αναθεώρηση της αναγγελθείσας τιμολογιακής πολιτικής στις χρεώσεις τους στις ηλεκτρονικές πληρωμές ώστε «οι χρήστες-πολίτες να μην επιβαρύνονται υπέρμετρα και ταυτόχρονα να ωφελείται η Εθνική Οικονομία μέσω της αύξησης των ηλεκτρονικών πληρωμών που συμβάλει στη διεύρυνση της φορολογικής βάσης για την πάταξη της φοροδιαφυγής που είναι το τελικό ζητούμενο».

        Διαβάστε επίσης
      
