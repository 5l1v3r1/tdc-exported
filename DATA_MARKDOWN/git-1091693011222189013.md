
# Carlo Cracco: «La cucina italiana ha perso il suo primato. Vi spiego perché»

Published at: **2019-11-01T22:00:00+00:00**

Author: **Chiara Amati**

Original: [Corriere della Sera](https://cucina.corriere.it/notizie/cards/carlo-cracco-la-cucina-italiana-ha-perso-suo-primato-vi-spiego-perche/affondo_principale.shtml)

In attesa di scoprire tutte le nuove stelle Michelin del 2020 – a Piacenza, il 6 novembre prossimo - Carlo Cracco, lo chef più televisivo d’Italia che nei giorni scorsi, a Roma, ha ottenuto le Tre forchette (il massimo riconoscimento del Gambero Rosso), in un’intervista all’Ansa ha vibrato un colpo alla cucina italiana. Che, a sua detta, ha perso un primato. «La cucina è ormai diventata universale. Nel tempo si evolve da sola. Non segue le persone, ma il suo spirito che è la contaminazione di culture, sapori, esperienze. Proprio per questo anticipa e detta tendenze».
