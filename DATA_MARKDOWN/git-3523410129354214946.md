
# 
        ترجمه بیانات رهبر انقلاب درباره اقبال لاهوری به اردو
      

Published at: **2019-11-01T10:21:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637309/%D8%AA%D8%B1%D8%AC%D9%85%D9%87-%D8%A8%DB%8C%D8%A7%D9%86%D8%A7%D8%AA-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D8%AF%D8%B1%D8%A8%D8%A7%D8%B1%D9%87-%D8%A7%D9%82%D8%A8%D8%A7%D9%84-%D9%84%D8%A7%D9%87%D9%88%D8%B1%DB%8C-%D8%A8%D9%87-%D8%A7%D8%B1%D8%AF%D9%88)

به گزارش بولتن نیوز، چهاردهمین «گفتار» از مجموعه گفتارهای انتشارات صهبا به بیانات مقام معظم رهبری درباره علامه اقبال لاهوری، اندیشمند پاکستانی، اختصاص دارد. این اثر که با عنوان «اقبال لاهوری متفکر و مصلح انقلابی» حدود یک سال پیش منتشر شده و در اختیار علاقه‌مندان قرار گرفته است، اخیراً به زبان اردو ترجمه و در کشور پاکستان منتشر شده است.
مقام معظّم رهبری در تعدادی از سخنرانی‌های خود، به مناسبت‌های مختلف، از اقبال لاهوری اسم می‌آورند و نکاتی درباره شخصیت یا افکار او بیان می‌کنند، اما فقط یک سخنرانی‌ است که موضوع محوری آن، اقبال است: سخنرانی در مراسم افتتاحیه کنگره بین‌المللی بزرگداشت علامه اقبال لاهوری، در اسفند 1364. اهمیت این شخصیت بزرگ تاریخ اسلام در نگاه رهبر معظم انقلاب باعث شد گفتاری از مجموعه گفتارهای صهبا، به این سخنرانی مهم و جامع اختصاص یابد.
رهبر معظم انقلاب در مناسبت‌های مختلف به وجوه مختلف شخصیتی علامه اقبال لاهوری اشاره کرده‌اند و سروده‌های این اندیشمند جهان اسلام به زبان فارسی را از «معجزات» شعر خوانده‌اند.
انتهای پیام/
