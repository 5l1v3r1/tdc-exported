
# คนไทยอยากควงบิ๊กตู่-ซันนี่ร่วมเทศกาลลอยกระทง

Published at: **2019-11-07T08:39:00+00:00**

Author: ****

Original: [เดลินิวส์](https://www.dailynews.co.th/economic/740458)


        เศรษฐกิจซบ-ค่าครองชีพสูงลอยกระทงปีหมูเงินสะพัด 9,573 ล้านบาท ลดลง 1.3%   ระบุนักการเมืองที่คนไทยอยากควงไปเที่ยวมากสุดคือ “บิ๊กตู่” ส่วนดาราเป็น “ซันนี่-ญาญ่า”  
      
นายธนวรรธน์ พลวิชัย ผู้อำนวยการ ศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยว่า  ผลสำรวจการใช้จ่ายผู้บริโภคช่วงเทคกาลลอยกระทง ซึ่งปีนี้ตรงกับวันที่ 11 พ.ย.ว่า  มูลค่าการใช้จ่ายอยู่ที่ 9,573 ล้านบาท  ลดลง  1.3% หากเทียบกับช่วงดียวกันของปีก่อนที่ 9,699.66 ล้านบาท  แบ่งเป็นการใช้จ่ายในกรุงเทพฯและปริมณฑล 3,423.69 ล้านบาท หรือลดลง 1.7%  ต่างจังหวัด 6,334.66 ล้านบาทหรือลดลง 1.2%  เนื่องจากปัญหาค่าครองชีพด้านต่าง ๆ ยังสูง ทำให้คนไม่กล้าใช้เงินกันมากนักขณะที่ภาวะเศรษฐกิจชะลอตัวลง  รายได้ลดลง  และภาระหนี้สินเพิ่ม  ส่วนกิจกรรมสัดส่วน 97.3% ไปลอยกระทง  ที่เหลือไปทานอาหารนอกบ้าน   เที่ยวชมสถานที่ที่มีการจัดงานลอยกระทง ไปทำบุญ จัดเลี้ยงสังสรรค์ ไปเที่ยวนอกบ้านอยู่ในจังหวัดไปซื้อของ  ไปเที่ยวต่างจังหวัด และไปดูหนัง
สำหรับนักการเมืองที่ประชาชนอยากลอยกระทงมากที่สุดคือพล.อ.ประยุทธ์ จันทร์โอชา นายกรัฐมนตรี   รองลงมาคือนาย อนุทิน ชาญวีรกูล  รมว.สาธารณสุข นายธนาธร จึงรุ่งเรืองกิจ  นายอภิสิทธิ์ เวชชาชีวะ และนายทักษิณ ชินวัตร ส่วนดาราฝ่ายชายที่อยากลอยกระทงมากสุดคือนาย ซันนี่ สุวรรณเมธานนท์ ณเดชน์ คูกิมิยะ ขณะที่ฝ่ายหญิงญาญ่า- อุรัสยา  เสปอร์บันด์  เบลล่า- ราณี แคมเปน แพนเค้ก เขมนิจ  จามิกรณ์ส่วนคำธิษฐานของประชาชนในช่วงลอยกระทงขอให้ พระราชินีในรัชกาลที่ 9 และในหลวงรัชกาลที่ 10 ทรงมี พระพลานามัยแข็งแรง พระชนมายุยิ่งยืนนาน  รวมถึงขอให้มีชีวิตเจริญรุ่งเรือง ประสบความส าเร็จในชีวิต ให้ครอบครัวมีแต่ความสุข ความเจริญ คิดอะไรสมดั่งใจหมาย  เงินทองไหลมาเทมา ไม่ขาดมือ รวยๆ  สุขภาพแข็งแรง ไม่เจ็บ ไม่ป่วย และขอให้ประเทศชาติมีแต่ความสงบสุข เศรษฐกิจดีขึ้น  
