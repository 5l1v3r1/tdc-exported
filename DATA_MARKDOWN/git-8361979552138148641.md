
# Імпічмент Трампа: Болтон не прийшов на слухання в Конгрес

Published at: **2019-11-07T18:37:00+00:00**

Author: ****

Original: [НВ](https://nv.ua/ukr/world/countries/impichment-trampa-bolton-ne-priyshov-u-kongres-novini-ssha-50052270.html)

Слухання були призначені на четвер, 7 листопада, повідомляє NBC News.
Раніше в ЗМІ з'явилася інформація, що колишній радник президента США з нацбезпеки Джон Болтон не має наміру добровільно давати показання в Конгресі.
Представники комітетів Палати представників США, які ведуть розслідування імпічменту Дональда Трампа, викликали Джона Болтона для надання свідчень.
На слухання також запросили юриста Ради національної безпеки США Джона Айзенберга та його заступника Майкла Елліса.
Читайте також:
Іван ЯковинаЧужий проти Хижака. Що Болтон може розповісти про Трампа
Нагадаємо, 26 вересня комітет з розвідки Палати представників США опублікував скаргу співробітника американської спецслужби на телефонну розмову Дональда Трампа з Володимиром Зеленським.
Вона була розсекречена після публікації Білим домом стенограми цієї бесіди.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.
Після скандалу навколо телефонної розмови спікер Палати представників Ненсі Пелосі оголосила про запуск процедури імпічменту Трампа за ймовірний тиск на президента України.
