
# Авіакомпанія Мотор Січ практично припинить літати з Києва

Published at: **2019-11-07T09:54:00+00:00**

Author: ****

Original: [НВ](https://nv.ua/ukr/biz/markets/motor-sich-aviakompaniya-skasuvala-reysi-z-kiyeva-novini-ukrajini-50052127.html)

Авіакомпанія Мотор Січ скасовує більшість рейсів із Києва до Одеси та Львова, повідомив перевізник на своїй сторінці в Facebook.
Мотор Січ має намір зосередиться на польотах з Міжнародного аеропорту Запоріжжя до Києва — двічі на день, і до Мінська — чотири рази на тиждень, заявили в компанії.
Детальну інформацію Мотор Січ пообіцяла надати найближчим часом.
Як уточнює avianews.com, у системі бронювання Мотор Січ рейси Київ-Одеса доступні до 8 листопада, тоді як рейси Київ-Львів — до 9 листопада.
У кол-центрі Мотор Січ додали, що перельоти скасовані до 20−21 грудня, а пасажири скасованих рейсів зможуть повернути квитки без оплати штрафу.
Раніше про скорочення з 16 листопада числа рейсів на лінії Київ-Запоріжжя з 14 до 7 рейсів на тиждень оголосила авіакомпанія МАУ.
Одночасно з цим після відходу Мотор Січ із маршруту Київ-Одеса МАУ залишиться на ньому єдиним авіаперевізником. Лінію Київ-Львів будуть обслуговувати МАУ і SkyUp.
