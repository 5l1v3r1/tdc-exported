
# Які в Україні штрафи за розмови по телефону за кермом

Published at: **2019-11-04T09:41:51+00:00**

Author: ****

Original: [ФАКТИ](https://fakty.com.ua/ua/lifestyle/auto/20191104-yaki-v-ukrayini-shtrafy-za-rozmovy-po-telefonu-za-kermom/)

В Україні діють штрафи за розмови по телефону під час керування автомобілем. Яка сума штрафу за таке порушення, читайте у матеріалі Фактів ICTV.
Згідно з правилами дорожнього руху, водієві забороняється під час руху транспортного засобу користуватися засобами зв’язку, тримаючи їх у руці.
Відповідальність за це правопорушення передбачає накладення стягнення у вигляді штрафу у розмірі 425 грн, якщо розмова по телефону не призвела до жодних наслідків.
Читайте: 50 км/год: з 1 листопада у Києві на 7 автошляхах обмежать швидкість руху
680 грн або позбавлення посвідчення водія на термін від 6 місяців до року – якщо дії змусили інших учасників дорожнього руху змінити швидкість, напрямок руху або вжити інших заходів безпеки.
Нагадаємо, що 29 жовтня Верховна Рада ухвалила у першому читанні та в цілому закон України про внесення змін до Кодексу України про адміністративні правопорушення щодо встановлення відповідальності за порушення правил перевезення дітей.
