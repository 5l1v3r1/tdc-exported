
# Стрілянина у Франції: шість осіб отримали поранення

Published at: **2019-11-01T02:54:00+00:00**

Author: ****

Original: [ZIK.UA](https://zik.ua/news/2019/11/01/strilyanyna_u_frantsii_shist_osib_otrymaly_poranennya_1681205)


        У французькому місті Марсель відбулася стрілянина у барі Terminus, в результаті якої шість осіб отримали поранення.
      
Про те повідомляє La Provence.
Як зазначається, інцидент трапився у четвер, 31 жовтня, приблизно о 21:30. За попередньою інформацією, чоловік під'їхав до закладу на мотоциклі, після чого відкрив вогонь у барі Terminus, що розташований у 15-му окрузі міста Марсель. 
Згодом зловмисник зник з місця події. 
У результаті стрілянини шість осіб отримали поранення, одного з яких термінового госпіталізували до медустанови з серйозними травмами. 
Нагадаємо, нещодавно у французькому місті Байонна чоловік влаштував стрілянину навпроти мечеті та поранив двох людей. За словами зловмисника, він хотів помститися за пожежу в Соборі Паризької Богоматері. 
