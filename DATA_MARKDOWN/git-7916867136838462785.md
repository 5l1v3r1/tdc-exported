
# Tragiškai atakavęs Hardenas su „Rockets“ krito Brukline

Published at: **2019-11-02T08:40:00+00:00**

Author: ****

Original: [basketnews.lt](https://www.basketnews.lt/news-134231-tragiskai-atakaves-hardenas-su-rockets-krito-brukline.html)

Nuotr.: AP - Scanpix
Nuotr. AP - Scanpix
Jamesas Hardenas buvo rezultatyviausias mačo žaidėjas, tačiau tragiškai atakavo iš žaidimo, o jo atstovaujama Hjustono „Rockets“ (3-2) NBA patyrė antrąjį pralaimėjimą.
Teksaso klubas išvykoje 116:123 (33:24, 26:37, 24:34, 33:28) pripažino Bruklino „Nets“ (2-3) pranašumą.
Šeimininkai trečiojo kėlinio pabaigoje įgijo 15 taškų persvarą (93:78) ir po šio smūgio „Rockets“ klubui atsigauti nebepavyko, kuris tik paskutinėmis minutėmis sumažino atslikimą iki vienženklio.
Hardenas svečiams per 37 minutes pelnė 36 taškus (8/15 dvit., 2/16 trit., 14/15 baud.), tačiau pataikė vos 2 tritaškius iš 16. Gynėjas taip pat atkovojo 5 kamuolius, tiek pat sykių suklydo bei atliko 8 rezultatyvius perdavimus.
