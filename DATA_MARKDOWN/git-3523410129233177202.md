
# 
        بیست و دومین روز تظاهرات لبنان با حضور دانشجویان
      

Published at: **2019-11-07T15:48:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638695/%D8%A8%DB%8C%D8%B3%D8%AA-%D9%88-%D8%AF%D9%88%D9%85%DB%8C%D9%86-%D8%B1%D9%88%D8%B2-%D8%AA%D8%B8%D8%A7%D9%87%D8%B1%D8%A7%D8%AA-%D9%84%D8%A8%D9%86%D8%A7%D9%86-%D8%A8%D8%A7-%D8%AD%D8%B6%D9%88%D8%B1-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86)

به گزارش بولتن نیوز، منابع لبنانی امروز (پنجشنبه) از  آغاز تحصن دانشجویی و دانش‌آموزی مقابل وزارت آموزش عالی این کشور در منطقه انیسکو بیروت برای دومین روز متوالی خبر دادند و اعلام کردند، معترضان در میان حضور گسترده نیروهای امنیتی، نیروهای ضد شورش و ارتش همه ورودی‌های این وزارتخانه و برخی راهها را بسته‌اند. آنها در محکومیت اوضاع اقتصادی و معیشتی مخالفت خود را با بازگشت به تحصیل ابراز کرده‌اند.
تظاهرات دانشجویان لبنان سرتاسر مناطق این کشور  از طرابلس، جبیل، البترون (شمال لبنان) تا المتن، کسروان، بعبدا، بعلبک، حاصبیا ، النبطیة، صیدا وصور (جنوب لبنان) و دیگر مناطق این کشور را در برگرفته است.
تجمع و تحصن مقابل نهادهای دولتی در بیروت در اعتراض به وخامت اوضاع معیشتی و اقتصادی و فساد از ۲۲ روز قبل آغاز شد و استعفای دولت سعد الحریری،نخست‌وزیر این کشور در ۲۲ اکتبر را به دنبال داشت.این تظاهرات موجب تعطیلی برخی موسسات شد.
