
# Україні загрожує епідемія дифтерії – МОЗ

Published at: **2019-11-01T15:30:01+00:00**

Author: ****

Original: [Слово і Діло](https://www.slovoidilo.ua/2019/11/01/novyna/suspilstvo/ukrayini-zahrozhuye-epidemiya-dyfteriyi-moz)


        В Україні існує загроза поширення дифтерії.
      
Про це заявив генеральний директор центру громадського здоров'я Міністерства охорони здоров'я Володимир Курпіта, передає «РБК-Україна».
Загроза епідемії пов'язана з недостатньою вакцинацією серед населення.
«Основна проблема збільшення кількості випадків захворювання пов'язана з недостатнім охопленням вакцинації. З 2010-й по 2015 рік рівень вакцинації серед дітей не перевищував 70%, а в 2015 році він становив 26%. Серед дорослих ревакцинацію до 2015 року не проводили. Ми фактично почали ревакцинацію дорослих із 2017 року. У зв'язку з цим загроза щодо поширення дифтерії можлива. МОЗ і центр громадського здоров'я вживають відповідних заходів», - сказав він.
Станом на 1 листопада в Україні зареєстрували 21 випадок захворювання на дифтерію. Про це повідомила міністр охорони здоров'я Зоряна Скалецька.
Нагадаємо, 31 жовтня нардепам робили безкоштовно щеплення від дифтерії прямо в Раді.
Хочете обговорити цю новину? Долучайтеся до телеграм-чату CHORNA RADA
