
# ​У Рівному п'яний водій збив двох поліцейських

Published at: **2019-11-01T21:45:00+00:00**

Author: ****

Original: [ZIK.UA](https://zik.ua/news/2019/11/01/u_rivnomu_pyanyy_vodiy_zbyv_dvoh_politseskyh_1681979)


        У місті Рівному нетверезий чоловік вчинив наїзд на службовий автомобіль, в якому перебували патрульні поліцейські.
      
Про це повідомляє  на своїй сторінці у Facebook заступник начальника Департаменту патрульної поліції Олексій Білошицький.
"Денна зміна, яка не віщувала жодної біди. Екіпаж заступає на патрулювання з трукамом – контроль швидкісного режиму. На вулиці Київській вони зупиняють водія-порушника. Далі – звичайне оформлення адмінматеріалів. Службове авто стоїть згідно з ПДР, з увімкненими проблисковими маячками, які видно далеко і вони, мабуть, так засліпили, судячи з усього, дуже нетверезого водія, який, нічого не тямлячи, на повній швидкості влітає в службовий автомобіль, в якому якраз знаходилися патрульні", - написав Білошицький.
Відомо, що обох потерпілих співробітників поліції шпиталізували із попередніми діагнозами закрита черепно-мозкова травма, окрім цього, у патрульної діагностували ще забій шийного відділу хребта. Наразі вони проходять обстеження та отримують кваліфіковану допомогу. 
Як зазначається, водій Volkswagen Passat, який скоїв ДТП і мав явні ознаки алкогольного сп'яніння, теж отримав травми. Його шпиталізували до медичного закладу, де наразі він проходить відповідне обстеження, щоб встановити рівень алкоголю в крові.
Нагадаємо, у Броварському районі на Київщині водій напідпитку наїхав на вагітну жінку і намагався зникнути з місця ДТП. 

        
          Читайте більше новин на тему: ДТП
        
      
