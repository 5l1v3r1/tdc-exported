
# സഭാതര്‍ക്കത്തിൽ അന്തിമവിധി; യാക്കോബായ സഭ സമര്‍പ്പിച്ച തിരുത്തല്‍ ഹര്‍ജി പിന്‍വലിച്ചു

Published at: **2019-11-07T13:52:00+00:00**

Author: **veena**

Original: [Anweshanam | Part of A.N.N News Private Limited](http://anweshanam.com/index.php/kerala/news/yakobaya-sabha-suprem-court-new-updation)

ന്യൂഡൽഹി : സഭാതര്‍ക്കത്തിലെ അന്തിമവിധി ചോദ്യം ചെയ്ത് യാക്കോബായ സഭ സുപ്രിംകോടതിയില്‍ സമര്‍പ്പിച്ച തിരുത്തല്‍ ഹര്‍ജി പിന്‍വലിച്ചു. ഇന്ന് ചീഫ് ജസ്റ്റിസ് അധ്യക്ഷനായ അഞ്ചംഗ ബെഞ്ച് കേസ് ചേംബറില്‍ പരിഗണിക്കാനിരിക്കെയാണ് പിന്മാറ്റം. പുനഃപരിശോധനാ ഹര്‍ജി നേരത്തെ തള്ളിയിരുന്നു. 
ഇന്ന് ഉച്ചയ്ക്ക് 1.30 ചീഫ് ജസ്റ്റീസ് അധ്യക്ഷനായ അഞ്ച് അംഗ ബഞ്ച് കേസ് പരിഗണിക്കാനിരിക്കുകയായിരുന്നു കേസ്. 1934ലെ മലങ്കര സഭ ഭരണഘടന പ്രകാരം പള്ളികള്‍ ഭരിക്കപ്പെടണമെന്ന അന്തിമവിധി ചോദ്യം ചെയ്തായിരുന്നു യാക്കോബായ സഭയുടെ തിരുത്തല്‍ ഹര്‍ജി. ഈ ഹര്‍ജിയാണ് അവസാനനിമിഷം പിന്‍വലിച്ചത്. 
