
# Ny rekord for Tesla

Published at: **2019-11-01T08:46:49+00:00**

Author: **Øystein B. Fossum**

Original: [Dinside](https://www.dinside.no/motor/ny-rekord-for-tesla/71768530)

I tredje kvartal - juli-august - i år ble det levert rekordmange Tesla-biler globalt. Det skriver elbilprodusenten i en pressemelding.
Totalt endte Tesla med hele 97.000 biler av typen Model S og Model X, men aller mest av den såkalte «Folke-Teslaen», Model 3. Hele fire av fem biler (79.600) var Tesla Model 3.
Sammenlignet med samme periode i fjor er 97.000 biler en økning på 16 prosent. Men totalt 255.000 biler på årets tre første kvartal er trolig likevel ikke godt nok til å nå det forventede tallet som Tesla-sjef Elon Musk har satt seg; mellom 360.000 og 400.000 leverte biler i 2019.
Skal han klare det, må Tesla levere minimum 105.000 biler i årets tre siste måneder. Det er det ikke alle medier som tror veldig på.
Ser vi på registreringstallene her hjemme, er relativt stort marked for Tesla, er kurven nedadgående. Mens det i første kvartal i år - da Tesla Model 3 var helt fersk her i landet - ble registrert imponerende 7024 Tesla-er. Disse var dog «gamle bestillinger» som på en måte gjorde tallet kunstig høyt.
I april lanserte elbilprodusenten «Standard Range»-utgaven av Model 3, som boostet salget ytterligere noe.

        Derfor har vi også sett at leveringene/registreringstallene i andre og tredje kvartal har blitt stadig lavere, med knappe 4.000 registreringer i juli, august og september.
      
Det blir dermed neppe det norske markedet som skal gjøre at Tesla skal sette en mye bedre global rekord i årets siste kvartal.
Det som på den andre siden taler for at Tesla kan nå målet, er at de nå har fokus på å øke produksjonen, for å møte etterspørselen. En annen sak er det at selskapet skal ligge foran skjema i byggingen av Kina-fabrikken og den nye bilen - Model Y - en nyhet som forrige uka gjorde at Tesla-aksjen steg med over 20 prosent over natta.
