
# Contro la violenza un calcio alla Mario Balotelli

Published at: **2019-11-07T06:04:59+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/commento/razzismo-calcio-1.4872564)

Bologna, 7 novembre 2019 - Vogliamo dare una buona volta un segnale forte per combattere il razzismo che dilaga negli stadi? Interrompiamo immediatamente la partita che verrà poi disputata il giorno dopo, a porte chiuse e ripartendo dal risultato in campo dal minuto di interruzione. Altro che le vuote parole dei vari presidenti e allenatori.Riccardo Raggi, Forlì

        
          Risponde il condirettore de 'il Resto del Carlino', Beppe Boni
        
      
Il problema degli stadi non è solo il razzismo, che pure esiste e va combattuto. Negli stadi, attraverso l’energia collettiva e un malinteso senso di appartenza alle fazioni, si scaricano pulsioni violente e idiozie. Non bisogna però nemmeno drammatizzare cori eccessivi che, a volte, sono di taglio razzista e altre, lo stesso da condannare, semplicemente offensivi. Se dobbiamo adottare la tolleranza zero deve valere sempre, magari con una sorta di aggravante se si affaccia il razzismo. Purtroppo nei campi di periferia e nelle serie minori questi fenomeni sono diffusi. E allora, attraverso la legge e i provvedimenti, diamo un calcio a violenza e comportamenti scellerati. Un calcio alla Balotelli.

        
          beppe.boni@ilcarlino.net
        
      
Iscriviti alla newsletterRimani sempre aggiornato sulle notizie nazionaliAccedi per Iscriverti
