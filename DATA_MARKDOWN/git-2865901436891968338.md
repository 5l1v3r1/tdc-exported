
# Kovač besan na nemačke novinare: Da li sam još trener Bajerna? Znate vi to bolje od mene...

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/fudbal/vesti/kovac-besan-na-nemacke-novinare-da-li-sam-jos-trener-bajerna-znate-vi-to-bolje-od-mene/341431)

Bajern je pretrpeo težak poraz u Frankfurtu od 5:1 i logična tema večeri u Nemačkoj je - koliko će još potrajati Niko Kovač na klupi Bavaraca? Hrvatski stručnjak nedeljama trpi kritike i udare, a debakl protiv Ajntrahta samo će povećati taj pritisak."Utakmica se završila baš onako kako nismo želeli. Ne možete da izgubite sa 5:1 ovde, čak ni sa deset igrača. Razočaran sam. Napravili smo previše grešaka. Izgubili gomilu lopti koje nismo povratili. Sve su to lagane greške koje su odmah kažnjene", komentar je utakmice iz ugla Nika Kovača.
Trener Bajerna kaže da je od starta njegov tim bio u teškoj poziciji."Nije lako kada igrate sa desetoricom 80 minuta u Frankfurtu. To nije nešto što smo očekivali. I sigurno da da u drugom poluvremenu nismo igrali dobro. Crveni karton je bio detalj koji je odlučio, ali ni mi nismo igrali dobro", podvlači Kovač.
Razbesnelo ga je pitanje novinara šta su razlozi poraza?"Ne moram baš sve da delim sa vama. Šta želite čujete od mene? Počeli smo dobro i dobili crveni karton."
Na kraju su ga pitali i o budućnosti na klupi Bajerna, a on je sam odgovorom potvrdio da je neizvesna."Ne znam ništa o tome. Verovatno vi (novinari) znate to bolje od mene. Kako mogu da znam išta nekoliko minuta posle utakmice? Moje mišljenje je nebitno. Treba da pitate one koji donose odluke", zaključio je Niko Kovač.
Foto: Reuters
