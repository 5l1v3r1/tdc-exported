
# Екс-захисника Динамо арештували за кермом викраденого автомобіля — ЗМІ

Published at: **2019-11-01T22:17:00+00:00**

Author: ****

Original: [НВ](https://nv.ua/ukr/sport/football/diakate-dinamo-futbolist-vodiv-vikradene-avto-aresht-50051225.html)

Як повідомляє L'est Republicain, поліція зупинила 35-річного наставника французького Вандьовра за кермом позашляховика Jaguar для звичайної перевірки документів.
Сенегалець не мав при собі посвідчення водія, тоді як транспортний засіб, як виявилося, було в угоні.
Читайте також:&nbspУсі дружини футболістів роздягаються. Дружина екс-захисника Динамо прокоментувала свої епатажні фотографії
Екс-футболіст заявив, що не знав про це і купив автомобіль в одному з автосалонів міста Нансі, на підтвердження чого показав чек. Проте, молодого тренера заарештували.
"Я жертва в цій історії і не робив нічого протизаконного. Те, що зі мною сталося, на жаль, могло статися з ким завгодно. Кожен, хто знайомий зі мною, знає, що я не бандит і не викрадач", - запевнив Діакате.
В результаті поліція встановила, що колишній захисник Динамо дійсно придбав позашляховик в автосалоні і був відпущений на свободу. Розслідування триває.
У грудні 2017 року повідомлялося, що в Києві невідомі обстріляли автомобіль гравця київського Динамо Дениса Гармаша.
