
# Srbsko kúpilo od Ruska protiraketový systém Pantsir-S, USA varovali Belehrad pred sankciami

Published at: **2019-11-06T14:35:10+00:00**

Author: **Webnoviny**

Original: [Denník politika](http://dennikpolitika.sk/archiv/88861)

6.11.2019 (Webnoviny.sk) – Rusko dodá Srbsku protiraketový systém. Ruská tlačová agentúra TASS v stredu uviedla, že Pantsir-S privezú do Srbska „počas nasledujúcich mesiacov, a to na základe podpísanej dohody„. Špeciálny vyslanec Spojených štátov amerických pre západný Balkán Matthew Palmer minulý týždeň varoval Srbov, že nákup ruských zbraní predstavuje riziko uvalenia amerických sankcií.
Srbsko je kľúčovým spojencom Moskvy aj napriek tomu, že sa chce pripojiť k Európskej únii. Belehrad sa zaviazal zostať mimo Severoatlantickej aliancie (NATO) a odmietol podporiť západné sankcie voči Rusku v súvislosti s konfliktom na východe Ukrajiny.
Viac k témam: protiraketový systém Pantsir-S, RuskoZdroj: Webnoviny.sk – Srbsko kúpilo od Ruska protiraketový systém Pantsir-S, USA varovali Belehrad pred sankciami © SITA Všetky práva vyhradené.
