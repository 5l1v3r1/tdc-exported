
# 
        ترامپ: پلوسی عقلش را از دست داده است
      

Published at: **2019-11-04T11:04:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638007/%D8%AA%D8%B1%D8%A7%D9%85%D9%BE-%D9%BE%D9%84%D9%88%D8%B3%DB%8C-%D8%B9%D9%82%D9%84%D8%B4-%D8%B1%D8%A7-%D8%A7%D8%B2-%D8%AF%D8%B3%D8%AA-%D8%AF%D8%A7%D8%AF%D9%87-%D8%A7%D8%B3%D8%AA)

به گزارش بولتن نیوز، «دونالد ترامپ» رئیس جمهور آمریکا در انتقاد از نانسی پلوسی گفت: پلوسی عقلش را از دست داده و باید به خانه اش در کالیفرنیا بازگردد چون کالیفرنیا دارد به جهنم می رود.
پیگیری موضوع استیضاح ترامپ از سوی مجلس نمایندگان آمریکا به ریاست پلوسی به شدت موجب خشم ترامپ شده بطوریکه وی روز گذشته در پیامی توئیتری در اشاره به رسوائی موسوم به اوکراین‌گِیت وافشاگر مکالمه تلفنی خود با همتای اوکراینی اش اعلام کرد: افشاگر آنقدر دچار اشتباه شده است که باید پا پیش بگذارد.
رئیس جمهوری آمریکا در تلاش برای فرار از استیضاح خود در این خصوص نوشت: رسانه های اخبار جعلی می دانند او چه کسی است اما از آنجایی که این رسانه ها بازوی حزب دموکرات هستند، نمی خواهند هویت وی را فاش کنند؛ زیرا باید هزینه سنگینی متحمل شوند.
وی در ادامه افزود: هویت افشاگر را فاش کنید و به حقه استیضاح پایان دهید!
این درحالیست که انتشار مکالمه ترامپ با همتای اوکراینی خود از سوی کنگره آمریکا باعث جنجال زیادی شده و قرار است ترامپ به خاطر آن استیضاح شود.
