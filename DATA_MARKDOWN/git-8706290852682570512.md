
# Διοργανωτής μπάρμπεκιου έξω από το ΚΥΤ Διαβατών στον Realfm 97,8: Θέλαμε να κάνουμε κάτι ειρηνικό και ευρηματικό

Published at: **2019-11-06T10:44:00+00:00**

Author: ****

Original: [enikos.gr](http://www.enikos.gr/society/682591/diorganotis-barmpekiou-exo-apo-to-kyt-diavaton-ston-realfm-978-th)

“Θέλουμε να αφυπνίσουμε ακόμα πιο πολύ τον κόσμο, θέλαμε να κάνουμε κάτι ειρηνικό μεν ευρηματικό δε και θεωρώ ήδη με τον ντόρο που γίνεται το έχουμε πετύχει, γιατί θέλουμε να στείλουμε ένα μήνυμα προς πάσα κατεύθυνση ότι η κατάσταση δεν μπορεί να συνεχιστεί”, είπε μεταξύ άλλων ο κ. Δημήτρης Ζιαμπάζης, επικεφαλής της κίνησης ‘Ενωμένοι Μακεδόνες’ και διοργανωτής του μπάρμπεκιου έξω από το ΚΥΤ Διαβατών, μιλώντας στο Realfm 97,8 και τους Γιώργο Χουδαλάκη και Νίκο Ρογκάκο.
“Το λαθρομεταναστευτικό πρόβλημα εδώ στη βόρεια Ελλάδα ειδικά μετά τα νησιά εξελίσσεται σε φλέγον ζήτημα. Περιοχές γκετοποιούνται η μία μετά την άλλη, γειτονιές υποβαθμίζονται η μία μετά την άλλη, η ποιότητα ζωής πέφτει κατακόρυφα, συνεχώς έχουμε περιστατικά εγκληματικότητας τα οποία δεν δημοσιεύονται και οι τοπικές κοινωνίες έχουν αρχίσει να αντιδρούν. Θέλουμε να αφυπνίσουμε ακόμα πιο πολύ τον κόσμο, θέλαμε να κάνουμε κάτι ειρηνικό μεν ευρηματικό δε και θεωρώ ήδη με τον ντόρο που γίνεται το έχουμε πετύχει, γιατί θέλουμε να στείλουμε ένα μήνυμα προς πάσα κατεύθυνση ότι η κατάσταση δεν μπορεί να συνεχιστεί”, δήλωσε μεταξύ άλλων ο κ. Ζιαμπάζης και σημείωσε:
“Τα Διαβατά έχουν γίνει μία υποβαθμισμένη περιοχή, δεν μπορούν πλέον να κυκλοφορήσουν οι κάτοικοι. Να σας ενημερώσω ότι οι περισσότεροι από αυτούς τους ανθρώπους που έχουν έρθει εδώ δεν είναι καν πρόσφυγες, δεν έχουν έρθει από εμπόλεμες περιοχές... Δεν είναι καν πρόσφυγες, είναι τυχοδιώκτες”.
“Όπου χρειαστεί θα πάμε, πρώτα θα πάμε στις τοπικές κοινωνίες να τους χτυπήσουμε την πλάτη, γιατί και εμείς προερχόμαστε από γκετοποιημένες περιοχές, δεν ερχόμαστε από πλούσιες περιοχές... Κάθε μέρα έχουμε περιστατικά”, πρόσθεσε.
Ακούστε το ηχητικό:
