
# 
        تحریم‌ها علیه ایران همه کشورها را درگیر کرده است
      

Published at: **2019-11-03T16:44:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637843/%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D9%87%D9%85%D9%87-%DA%A9%D8%B4%D9%88%D8%B1%D9%87%D8%A7-%D8%B1%D8%A7-%D8%AF%D8%B1%DA%AF%DB%8C%D8%B1-%DA%A9%D8%B1%D8%AF%D9%87-%D8%A7%D8%B3%D8%AA)

به گزارش بولتن نیوز، ماهاتیر محمد نخست وزیر مالزی در سخنانی گفت: مالزی به دلیل تحریم‌ها نمی‌تواند با ایران، یکی از شرکای تجاری بزرگ خود تجارت کند.
وی خاطرنشان کرد: تحریم‌ها خلاف قانون است .
نخست وزیر مالزی افزود: در سازمان ملل متحد مقرر نشده است که کشوری که با کشور دیگری دشمن است، بتواند تحریم‌هایی را برای آن کشور و سایر کشورها که با آن کشور تجارت می‌کنند، اعمال کند.
وی افزود: این مجازات‌ها در واقع فقط برای یک کشور اعمال نمی‌شوند و همه کشورها را درگیر کرده است.
نخست وزیر مالزی تصریح کرد: باید با اقدامات تجاری دونالد ترامپ رئیس‌جمهوری آمریکا مقابله به مثل کنیم. او مرد خوبی نیست، اما گاهی هم می‌توانیم حتی از آدم‌های بد چیزهایی بیاموزیم. بکوشیم سخن متناقض نگوییم. اقدامات فردی گاهی مورد تحقیر و تمسخر دیگر کشورها قرار می‌گیرد.
