
# Brit választások 2019: pártálláspontok a brexit kérdésében

Published at: **2019-11-01T15:56:17+00:00**

Author: **Alastair Jamieson **

Original: [euronews](https://hu.euronews.com/2019/11/01/brit-valasztasok-2019-partallaspontok-a-brexit-kerdeseben?utm_term=Autofeed&utm_medium=Social&utm_source=Twitter)

Alig négy éve a toryk eltökélten benn akarták tartani Nagy-Britanniát az unióban – újratárgyalt feltételek mellett, egy népszavazás támogatásával.
Két vezércsere, egy katasztrofális választási eredmény és többszöri kabinetváltás után a párt most a brexit elkötelezett híve.
Boris Johnson a felülvizsgált megállapodással távozni akar az unióból.
A miniszterelnök, aki elődjétől, Theresa Maytől július végén vette át a kormányzást, többször megismételte: az Egyesült Királyság október 31-ig „bármi áron” kilép. A határidő az ígért kilépés nélkül letelt.
Az európai integráció évtizedek óta a konzervatívok töréspontja. A brexit még inkább megosztotta őket. Huszonegy képviselőt – köztük több volt kormánytagot és Winston Churchill unokáját – szeptemberben kiközösítették, mert nem fogadták el a kormány brexittel kapcsolatos álláspontját. Közülük mindössze tízen jelöltethették magukat a soron következő, decemberi választáson.
A brexit olyan politikai káoszt okozott, hogy a Kiáltvány fül még november 1-jén is Theresa May katasztrófával felérő 2017-es kampányára irányította az óvatlan látogatót a Konzervatív Párt honlapján.
A párt a „végrehajtott brexit esetén” több rendőrt ígér az utcákon, és több pénzt az egészségügyre.
Több hónapos brexit-vívódás után a Munkáspárt arra a megállapításra jutott, hogy újra kell tárgyalni Johnson kilépési megállapodását, és egy második nyilvános szavazást kell szervezni.
„A munkáspárti kormány megválasztása után három hónapon belül újratárgyalja az érzékeny megállapodást” – ígéri a párt a csütörtökön közzétett kiáltványában.
Azt is hozzátették: „A Munkáspárt az egyedüli, amelyik nyilvános szavazást kezdeményez. Hisz az emberek döntési képességében.”
Corbyn eközben nem tette közzé, hogyan szavazna.
A brexit a Munkáspártot is megosztotta. Egyes tagjai attól tartanak, hogy Nigel Farage Brexit Pártja veszélyezteti a választási eredményeket, ha nem érvényesül a 2016-os népszavazás eredménye. Mások attól félnek, hogy a párt elveszti centrista pozícióját – az uniópárti szavazóktól a kimondottan brexit-ellenes szabad demokratákig.
A párt sokkal magabiztosabb a nem brexittel kapcsolatos hazai témákban: a szegénységnek, az alacsony béreknek és a közszolgáltatások újraállamosításának a kérdésében. Ezzel vértezik fel magukat Boris Johnson jobboldali kormányával szemben.
A 2015-ös választási megsemmisülés után a párt brexit-ellenes kiállásával próbálja visszaszerezni – mindenekelőtt a maradáspártiak segítségével – a megingott bizalmat.
Egyértelműen a brexit leállítását szorgalmazzák, és ezzel élesen szembemennek a többi nagy párt habozó pozíciójával.
Egy sor helyi választási eredmény bátorítja a pártot abban, hogy visszaszerezheti elvesztett terét. A közvéleménykutatók szerint Anglia számos részében a szabad demokraták akár a Munkáspárt második helyét is megszorongathatják.
Ha nem kerülnek többségbe, egy második népszavazást támogatnak.
Swinson kijelentette: készen áll a politikai együttműködésre a skót és walesi nacionalista pártokkal annak érdekében, hogy ne osszák meg a maradáspártiak szavazatait.
A Skót Nemzeti Párt brexit-ellenes. Ez tükrözi a maradáspárti skótoknak a 2016-os népszavazáson kinyilvánított véleményét. A párt egy második referendumért kampányol annak érdekében, hogy meghiúsítsák az uniós kilépést.
A skót haragban látnak lehetőséget arra, hogy a brexit-eljárás folytatása esetén egy gyors függetlenségi népszavazást hirdessenek, amelynek végső célkitűzése a független Skócia csatlakozása az unióhoz.
A párt „menekülési útvonalként” hirdeti magát egy konzervatív brexit esetén.
Miközben brexit-üzenetei népszerűek, az SNP kemény csatára számíthat Skócia azon részén, ahol a szabad demokraták és a toryk élvezik a bizalmat.
Az összeomló Egyesült Királyság Függetlenségi Pártjának, az UKIP-nak a romjain létrejött Brexit Párt megállapodás nélkül lépne ki az EU-ból. A „tiszta” brexit hívei.
Vehemensen ellenezték Theresa May megállapodását, és azt mondják: Johnson sem lépett nagyot, mert a válás még mindig milliárdokba kerülne. Fontban.
Farage a tervek szerint pénteken mutatja be tervét. Azt mondta, készen áll egy választási szövetségre a konzervatívokkal annak érdekében, hogy ne osszák meg a kilépéspárti szavazókat. De csak abban az esetben, ha Johnson is hajlik a rendezetlen kilépésre. Ennek elenyésző az esélye.
A nyers brexit-hívek támogatásával nem kizárt, hogy a Brexit Párt – a szabad demokratákhoz hasonlóan – áttörő eredményt ér el december 12-én.
A párt a Változtassuk meg az Egyesült Királyságot néven alakult meg az idén. Egyfajta menhelye azoknak a képviselőknek, akik a brexit miatt szakítottak a Konzervatív-, illetve Munkáspárttal. A nevét azután változtatta meg, hogy néhány képviselője átült a szabad demokraták közé.
Öt megmaradt képviselője egy második népszavazást sürget.
Az EU-párti tömörülésnek egyetlen parlamenti képviselője van. Caroline Lucas gyakran áll ki a második brexit referendum mellett. Maga a párt azonban inkább a környezetvédelmi témákkal kampányol. A brexitről alig esik szó a honlapján.
