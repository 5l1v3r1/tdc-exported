
# انگلیس: اقدامات اخیر ایران تخطی از توافق هسته‌ای است

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697009/%D8%A7%D9%86%DA%AF%D9%84%DB%8C%D8%B3-%D8%A7%D9%82%D8%AF%D8%A7%D9%85%D8%A7%D8%AA-%D8%A7%D8%AE%DB%8C%D8%B1-%D8%A7%DB%8C%D8%B1%D8%A7%D9%86-%D8%AA%D8%AE%D8%B7%DB%8C-%D8%A7%D8%B2-%D8%AA%D9%88%D8%A7%D9%81%D9%82-%D9%87%D8%B3%D8%AA%D9%87%E2%80%8C%D8%A7%DB%8C-%D8%A7%D8%B3%D8%AA)

وزیر امور خارجه انگلیس روز سه‌شنبه به تصمیم ایران برای برداشتن چهارمین گام در جهت کاستن از تعهدات خود ذیل برجام واکنش نشان داد.
به گزارش فارس، «دومینیک راب»، وزیر امور خارجه انگلیس به تصمیم ایران برای برداشتن چهارمین گام در جهت کاستن از تعهدات هسته‌ای خود ذیل برجام واکنش نشان داده است.
در بیانیه وزیر خارجه انگلیس آمده است: «اقدامات اخیر ایران به وضوح تخطی از توافق هسته‌ای و خطری برای امنیت ملی ما محسوب می‌شوند. ما می‌خواهیم از طریق گفت‌وگوهای بین‌المللی راهی به جلو پیدا کنیم، اما لازم است ایران به تعهداتی که پذیرفته پایبند باشد و فوراً به پایبندی کامل [به برجام] بازگردد.»
