
# Σοβαρό τροχαίο στην Κρήτη - Οδηγός παρέσυρε και εγκατέλειψε πεζή

Published at: **2019-11-03T09:52:00+00:00**

Author: ****

Original: [enikos.gr](http://www.enikos.gr/society/681953/sovaro-trochaio-stin-kriti-odigos-paresyre-kai-egkateleipse-pezi)

Με σοβαρά τραύματα μεταφέρθηκε στο Πανεπιστημιακό Γενικό Νοσοκομείο Ηρακλείου όπου και νοσηλεύεται μία ηλικιωμένη γυναίκα έπειτα από τροχαίο που σημειώθηκε λίγο πριν από τις 7 το πρωί στο χωριό Ρογδιά στο Ηράκλειο της Κρήτης.
Το ατύχημα συνέβη όταν όχημα παρέσυρε την ηλικιωμένη, την ώρα που εκείνη πήγαινε στην εκκλησία. Ο οδηγός του οχήματος ανέπτυξε ταχύτητα και εγκατέλειψε την άτυχη 83χρονη.
Κάτοικοι της περιοχής που είδαν αιμόφυρτη τη γυναίκα στο οδόστρωμα, ειδοποίησαν το ΕΚΑΒ και την αστυνομία.
Άνδρες της τροχαίας Ηρακλείου αναζητούν τον οδηγό του οχήματος.
Πηγή πληροφοριών/ΦΩΤΟ: cretapost.gr
