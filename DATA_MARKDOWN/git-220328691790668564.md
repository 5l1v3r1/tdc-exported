
# Климатични промени ни носят високи температури

Published at: **2019-11-06T07:39:35+00:00**

Author: **Редактори**

Original: [Стандарт Новини](https://standartnews.com/balgariya-obshtestvo/klimatichni-promeni-ni-nosyat-visoki-temperaturi-405992.html)

Наблюдават се тревожни климатични промени, които ще носят все повече необичайно време по света. Това съобщи пред БНТ доц. Елисавета Пенева от катедра "Метеорология и геофизика" към Софийския университет "Св. Климент Охридски".
В северното полукълбо и високите ширини те са по-видими. Това се вижда от ледената покривка, която намалява, и самата температура се повишава.
„Ние до голяма степен допринасяме, но в историята на Земята е имало и доста по-топли епохи от нашата. Ние живеем в ледникова епоха, което означава, че големи части от повърхността са покрити с лед - както Антарктида и Арктика. А в историята на Земята е имало много дълги епохи, в които средната температура е била с 5-7 градуса по-високи от сегашната. Така че за Земята не е нещо необичайно“, обясни Пенева.
Процесите са обратими, добави експертът.
