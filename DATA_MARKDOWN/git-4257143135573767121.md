
# A Semmelweis Egyetem nevével visszaélve ígérnek teljes gyógyulást

Published at: **2019-11-04T08:48:38+00:00**

Author: **Infostart**

Original: [infostart](https://infostart.hu/belfold/2019/11/04/a-semmelweis-egyetem-nevevel-visszaelve-igernek-teljes-gyogyulast)

A Semmelweis Egyetem nevével visszaélve reklámoznak egy olyan szert, amely garantálja a szív- érrendszeri betegségek „teljes mértékű gyógyulását” - áll az egyetem közleményében.
Mint írják, az online felületen is elérhető cikk hamisan azt állítja, hogy a készítményt az egyetem Városmajori Szív- és Érgyógyászati Klinikáján fejlesztették ki, és azt sugallja, mintha a klinika Professor emeritusa megvásárlásra ajánlaná a terméket.
A Semmelweis Egyetem megteszi a szükséges jogi lépéseket, de addig arra kérnek mindenkit, hogy gyógyhatású készítményeket kizárólag Magyarországon engedélyezett helyről, legális forrásból, orvosukkal való konzultáció után szerezzenek be a fogyasztók.
A biztonságos gyógyszervásárláshoz segítséget nyújt az Országos Gyógyszerészeti és Élelmezés-egészségügyi Intézet (OGYÉI) honlapján olvasható összefoglaló.

        Nyitókép: MTI/Szigetváry Zsolt
      
