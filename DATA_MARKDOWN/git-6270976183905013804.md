
# Кулеба оптимістично дивиться на високі євроінтеграційні амбіції України

Published at: **2019-11-06T16:07:00+00:00**

Author: **Ольга Проскурова**

Original: [Рубрика](https://rubryka.com/2019/11/06/kuleba-optymistychno-dyvytsya-na-vysoki-yevrointegratsijni-ambitsiyi-ukrayiny/)

Фото УНІАНВіцепрем’єр-міністр з питань європейської і євроатлантичної інтеграції Дмитро Кулеба оптимістично дивиться на високі євроінтеграційні амбіції України.
Про це він повідомив за результатами п’ятого засідання Комітету асоціації Україна-ЄС.
“Два дні в Брюсселі. Купа зустрічей і домовленостей. Проговорили все – від безкоштовного роумінгу з ЄС і офісів євроінтеграції в областях України до боротьби з дезінформацією і поглиблення секторальної інтеграції. Проблемні питання також обговорили. Настрій в Єврокомісії щодо України оптимістичний. У порівнянні з моїми розмовами там само у вересні зараз нам вже більше довіряють і підтримують зусилля уряду”, – каже Кулеба.
Він зазначив, що в ЄС  чекають на перезавантаження влади у себе.
“Нова Комісія вже на підході. Як сказав один співрозмовник: “За час вашого перезавантаження влади України стало якось помітно менше в Єврокомісії, а тепер вас знову багато, і це добре. Я йому відповів, що буде ще більше”, – каже віцепрем’єр-міністр.
Нагадаємо, що Кулеба у Брюсселі назвав 5 пріоритетів інтеграції до ЄС.
