
# Μπάγερν – Ολυμπιακός : Οι «ερυθρόλευκοι» αναζητούν την υπέρβαση στο Μόναχο

Published at: **2019-11-06T17:14:12+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/vimatv/mpagern-olympiakos-oi-erythroleykoi-anazitoun-tin-ypervasi-sto-monaxo/)

Ο Ολυμπιακός βρίσκεται στο Μόναχο, όπου απόψε (6/11) θα τεθεί αντιμέτωπος με την Μπάγερν στο Αλιάνζ Αρίνα για την τέταρτη αγωνιστική της φάσης των ομίλων του Champions League.
Οι ερυθρόλευκοι δίνουν το δυσκολότερο παιχνίδι τους τη φετινή σεζόν κόντρα στους «πληγωμένους» πρωταθλητές Γερμανίας, που έρχονται από βαριά ήττα (5-1) στην Bundesliga από την Αϊντραχτ Φρανκφούρτης. Ήττα μάλιστα που σήμανε και την αποχώρηση του Νίκο Κόβατς από τον πάγκο των Βαυαρών.

        Κύπρος : Περιέλουσε με οξύ την πρώην γυναίκα του – Παλεύει για την ζωή της
      
Στο πλευρό των «ερυθρολεύκων» θα βρίσκεται για ακόμη μια φορά ο κόσμος της ομάδας. Περίπου από 3.500 οπαδοί του Ολυμπιακού βρίσκονται στην πρωτεύουσα της Βαυαρίας και θα είναι το βράδυ στο «Αλιάνζ Αρένα» για να δώσουν τη δική τους «μάχη» στην εξέδρα.
Επίσης, στο Μόναχο ταξίδεψε και ο ισχυρός άνδρας του Ολυμπιακού, Βαγγέλης Μαρινάκης, δείχνοντας για ακόμη μια φορά την έμπρακτη στήριξη στην ομάδα.
