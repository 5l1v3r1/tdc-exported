
# Година запитань до уряду. Бабак підтримала створення житлово-комунальної інспекції

Published at: **2019-11-01T09:35:49+00:00**

Author: ****

Original: [ГЛАВКОМ](https://glavcom.ua/news/godina-zapitan-do-uryadu-babak-pidtrimala-stvorennya-zhitlovo-komunalnoji-inspekciji-636948.html)

Міністерка розвитку громад і територій Альона Бабак підтримує створення житлово-комунальної інспекції. Про це вона повідомила під час години запитань до уряду у Верховній Раді.
«Я як міністр підтримую створення житлово-комунальної інспекції в частині чітких повноважень», - сказала Бабак.
В Україні раніше вже діяла подібна інспекція. Вона була створена в 2008 році та знаходилася в системі Міністерства з питань житлово-комунального господарства.
Житлово-комунальна інспекція здійснювала державний нагляд за дотриманням законодавства, державних стандартів, нормативів, правил у сфері житлово-комунального господарства.
У 2011 році інспекцію було ліквідовано.
Як повідомлялось, депутати Верховної Ради вперше провели ранкову реєстрацію на пленарне засідання парламенту шляхом натискання кнопки замість карток. 
Нова систем реєстрації почала діяти у зв'язку з набуттям чинності закону про припинення відшкодування нардепам витрат у разі пропуску засідань Верховної Ради без поважних причин.
