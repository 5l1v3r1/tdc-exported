
# США звинуватили двох ексспівробітників Twitter у шпигунстві на Саудівську Аравію

Published at: **2019-11-07T04:59:00+00:00**

Author: ****

Original: [НВ](https://nv.ua/ukr/world/geopolitics/dvoh-eks-spivrobitnikiv-twitter-zvinuvatili-v-shpigunstvi-na-saudivsku-araviyu-novini-ssha-50052080.html)

Як повідомляє Reuters, звинувачення висунуті ексспівробітникам Twitter Ахмеду Абуаммо і Алі аль-Забараху.
Перший є громадянином США і був заарештований у Сіетлі, штат Вашингтон. Другий має громадянство Саудівської Аравії.
Обом інкримінують незаконні дії в якості агентів Саудівської Аравії і спробі отримати особисту інформацію про користувачів соцмережі, які публікували пости з критикою королівської сім'ї.
«Цю інформацію (особистого характеру) можна було використовувати для ідентифікації та визначення місця розташування користувачів Twitter, які опублікували ці пости», — пояснили в Мін'юсті.
Також у справі фігурує ще один громадянин Саудівської Аравії Ахмед аль-Мутайрі. Йому висунуто звинувачення у посередництві між саудівською владою і співробітниками Twitter.
