
# براساس نظرسنجی‌ها امید مردم و توجه آنها به دستگاه قضایی به ۷۶ درصد رسیده است

Published at: **2019-11-07T18:25:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545498.html/%D8%A8%D8%B1%D8%A7%D8%B3%D8%A7%D8%B3-%D9%86%D8%B8%D8%B1%D8%B3%D9%86%D8%AC%DB%8C-%D9%87%D8%A7-%D8%A7%D9%85%DB%8C%D8%AF-%D9%85%D8%B1%D8%AF%D9%85-%D9%88-%D8%AA%D9%88%D8%AC%D9%87-%D8%A2%D9%86%D9%87%D8%A7-%D8%A8%D9%87-%D8%AF%D8%B3%D8%AA%DA%AF%D8%A7%D9%87-%D9%82%D8%B6%D8%A7%DB%8C%DB%8C-%D8%A8%D9%87----%D8%AF%D8%B1%D8%B5%D8%AF-%D8%B1%D8%B3%DB%8C%D8%AF%D9%87-%D8%A7%D8%B3%D8%AA)

حجت الاسلام منتظری گفت: براساس نظرسنجی‌ها امید مردم و توجه آنها به دستگاه قضایی 76 درصد شده است، در صورت مشاهده عملکرد ما توسط مردم می‌توان به درصد بالاتری دست یافت.
به گزارش شبکه اطلاع رسانی راه دانا؛ به نقل از صبح توس؛ حجت‌الاسلام محمدجعفر منتظری، دادستان کل کشور ظهر امروز در هجدهمین همایش دادستان‌‎های سراسر کشور که در دادگستری خرسان رضوی برگزار شد اظهار کرد: سه کارگروه با نام‌های نظارت بر دادسراها، تحول در گسترش آزادی‌های مشروع با رویکرد انتخابات و امنیت اجتماعی و روانی و همچنین گارگروه تحول در احیای حقوق عامه با رویکرد فرهگی و مبارزه با مفاسد اقتصادی تا روز گذشته مشغول تبادل نظر بودند.
وی افزود: وظیفه ما آمادگی در ارتباط با موضوعات مذکور است و مسئولانی که در چارچوب دادسرا امور خود را انجام می‌دهند باید از تحول آنها اطلاعات کافی کسب کنند.
دادستان کل کشور گفت: به فرموده مقام معظم رهبری مهم ترین وظیفه قوه قضاییه ایجاد تحول در چارچوب اصول اسلام، قرآن و قانون اساسی است و تحول به معنای استفاده از شیوه‌های کارآمدتر و مؤثرتر، بهینه شدن شیوه‌های قبلی و رفع نقص‌ها، خلاءها و اشکالات گذشته است.
وی افزود: تحول برنامه ریزی و زمان بندی 50 درصد کار است و 50 درصد مابقی مربوط به تحرک، اقدام و عمل است، باید اجرای سند آماده شده تحول بدون تأخیر آغاز شود.
حجت الاسلام منتظری تصریح کرد: تحول خواسته مقام معظم رهبری، ریاست و مقامات قوه قضاییه و برنامه‌های تدوین شده است، ما از مجموعه همایش‌های خود باید نتیجه‌ای کسب کنیم و نحوه تحول خود را در دادسرا تعریف کنیم.
وی افزود: براساس نظرسنجی‌ها امید مردم و توجه آنها به دستگاه قضایی 76 درصد شده است، در صورت مشاهده عملکرد ما توسط مردم می‌توان به درصد بالاتری دست یافت.
دادستان کل کشور بیان کرد:  تلاش بر کاهش جمعیت زندانی‌ها و سرکشی دادستان‌ها از عوامل حائز اهمیت بوده که باید اجرایی شود، قاضی زمان ورود به شهر باید از حال زندانی‌ها جویا شوند، علاوه بر دو مورد مذکور، دادیار زندان باید در این محل مستقر باشد.وی خاطرنشان کرد: باید از چندگونه عمل کردن جلوگیری شود، دادستان در استان جایگاه ویژه‌ای دارد که باید افراد این چارچوب را رعایت کنند.
حجت الاسلام منتظری خاطرنشان کرد: دادستان باید در ارتباط با تلاش در ارتقای سطح معلومات سیاسی نیز اقدام کند، مراقبت و همراهی با مسئولان مربوطه برای دادستان بسیار لازم و ضروری است، تلاش برای جلوگیری از مراکز صنعتی و مساعدت برای تحقق رونق تولید نیز باید به صورت جدی‌تری انجام شود.
انتهای پیام/
