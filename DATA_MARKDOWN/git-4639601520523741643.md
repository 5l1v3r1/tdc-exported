
# Τι ισχύει τελικά με τα ενοίκια και τι θα γίνει με τις e-αποδείξεις

Published at: **2019-11-03T16:29:19+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/finance/enoikia-ti-isxyei-telika-kai-ti-tha-ginei-me-tis-e-apodeikseis/)

Tα ενοίκια δεν θα μετράνε στις ηλεκτρονικές συναλλαγές και το ηλεκτρονικό χτίσιμο του αφορολογήτου.
Πηγές του υπουργείο Οικονομικών αναφέρουν ότι οι πληρωμές για ενοίκιο δεν θα προσμετρώνται ώστε να πιαστεί ο στόχος του 30% των ηλεκτρονικών συναλλαγών.

        Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα
      
Επί του παρόντος, δεν υπάρχει καμία σκέψη για να γίνει υποχρεωτική η ηλεκτρονική πληρωμή των ενοικίων, ανεξάρτητα με του αν θα προσμετρηθούν στο 30% των ηλεκτρονικών δαπανών.
Το εισόδημα από ενοίκια θα προστίθεται στα υπόλοιπα εισοδήματα.
Δηλαδή, το ενοίκιο θα προστίθεται στο σύνολο των εισοδημάτων που έχει κάποιος, επί του οποίου θα υπολογίζεται το 30% των ηλεκτρονικών αποδείξεων.
Υπενθυμίζεται ότι οι συντελεστές φορολογίας των ενοικίων είναι διαφορετικοί από τους συντελεστές φορολογίας στα εισοδήματα από μισθωτή εργασία, συντάξεις ή ελεύθερο επάγγελμα.
Τα εισοδήματα από ενοίκια είναι σε ξεχωριστή, χαμηλή κλίμακα.
Την ίδια στιγμή, η εφορία προχωρεί σε πιο δραστικά μέτρα για την αποκάλυψη των «μαύρων» ενοικίων.
Οι υπηρεσίες της Ανεξάρτητη Αρχής Δημοσίων Εσόδων (ΑΑΔΕ) έχουν ενδείξεις ότι χιλιάδες ιδιοκτήτες, σε συνεννόηση με τον ενοικιαστή δεν δηλώνουν τα ενοίκια που εισπράττουν και δηλώνουν τα διαμερίσματα ως «κλειστά» στην Εφορία.
Ο ιδιοκτήτης δεν πληρώνει φόρο ενώ ο ενοικιαστής ενδεχομένως εξασφαλίζει χαμηλότερο ενοίκιο και δεν είχε και ουσιαστικό κίνητρο για να ζητεί απόδειξη για το ενοίκιο που καταβάλει.
Σε δημόσια διαβούλευση το φορολογικό νομοσχέδιο την επόμενη εβδομάδα.
Σημειώνεται, ότι όποιος δεν καλύψει με ηλεκτρονικές δαπάνες (πιστωτικές χρεωστικές κάρτες, πληρωμές μέσω τραπεζών) το 30% του εισοδήματός του, θα του επιβληθεί φόρος 22% στη διαφορά μεταξύ του ποσού που δαπάνησε και του ποσού που αντιστοιχεί στο 30%.
Από την άλλη πλευρά οι ενοικιαστές βρίσκονται σε… παράκρουση με την ανιούσα των τιμών στις μακροχρόνιες μισθώσεις, οι οποίες έχουν προκαλέσει ισχυρή πίεση στον οικογενειακό προϋπολογισμό.
Συχνό φαινόμενο οι ιδιοκτήτες ακινήτων, βλέποντας την ανοδική τάση της αγοράς, να ζητούν αύξηση λίγο πριν λήξει το συμβόλαιο, προκειμένου να ανανεώσουν για τουλάχιστον τρία χρόνια.
Αυτό που παρατηρείται το τελευταίο διάστημα, είναι λίγο πριν λήξει η σύμβαση, να ενημερώνεται ο ενοικιαστής πως για το επιθυμεί να ανανεωθεί η μίσθωση θα πρέπει να δεχθεί μια αύξηση ακόμη και 35 % – 40 % σε σχέση με την αρχική μίσθωση προ 3 -4 ετών.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
