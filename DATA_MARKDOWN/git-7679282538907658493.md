
# अमिताभ बच्चन ने फिल्म इंडस्ट्री में पूरे किए 50 साल, अभिषेक बच्चन ने ट्वीट कर लिखा उनके लिए प्यारा-सा मैसेज

Published at: **2019-11-07T11:23:31+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-amitabh-bachchan-complete-50-years-in-hindi-cinema-abhishek-bachchan-tweet-with-a-special-message-2836651.html)

बॉलीवुड के महानायक अमिताभ बच्चन ने फिल्म इंडस्ट्री में अपने 50 साल पूरे कर लिये हैं। अमिताभ ने बॉलीवुड में अपने करियर की शुरुआत ख्वाजा अहमद अब्बास निर्मित-निर्देशित वर्ष 1969 में प्रदर्शित फिल्म सात हिंदुस्तानी से की थी। फिल्म सात हिंदुस्तानी 7 नवंबर 1969 को प्रदर्शित हुयी थी। बॉलीवुड में अमिताभ के 50 साल पूरे होने पर उन्हें चारों तरफ से खूब बधाइयां मिल रही हैं।
इस खास मौके पर अमिताभ के पुत्र अभिषेक बच्चन ने ट्वीट किया है। अभिषेक बच्चन ने अपने सोशल मीडिया एकाउंट से अमिताभ की फोटो शेयर कर उनके लिए प्यारा सा मैसेज लिखा है। सिर्फ बेटा ही नहीं बल्कि एक एक्टर और फैन के तौर पर भी, हम सबको एक महानता (अमिताभ को संबोधित) को देखने का अवसर मिला! इसमें बहुत कुछ प्रशंसा करने वाला, सीखने वाला और सराहने वाला है। सिनेप्रमियों की कई पीढ़ियों को यह बोलने मिलता है कि हम बच्चन के जमाने से हैं, फिल्म इंडस्ट्री में 50 साल पूरे करने पर आपको बहुत बधाई, हम अब अगले 50 साल का इंजतार करते हैं। बहुत सारा प्यार।
