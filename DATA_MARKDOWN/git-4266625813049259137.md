
# У Німеччині в дитсадку хлопчик помер від удару струмом

Published at: **2019-11-01T00:05:00+00:00**

Author: ****

Original: [ZIK.UA](https://zik.ua/news/2019/11/01/u_nimechchyni_v_dytsadku_hlopchyk_pomer_vid_udaru_strumom_1681191)


        У Франкфурті, Німеччина, 6-річний хлопчик помер від удару струмом у дитячому садочку.
      
Про це повідомляє Express.
Як зазначається, мати хлопчика Еліза прийшла до дитячого садка, щоб забрати дитину додому. Зайшовши до приміщення, жінка побачила свого сина, який лежав на підлозі біля розетки. Жінка одразу викликала "швидку", проте, за її словами, медики приїхали занадто пізно. Хлопчик помер у лікарні. 
"Швидка допомога приїхала, проте через півтори години серце мого сина перестало працювати", - пояснила Еліза. 
Крім цього, мати вважає, що цей нещасний випадок стався через халатність персоналу. За її словами, у дитячому садку нещодавно зробили ремонт і, швидше за все, розетка не була відремонтована до кінця. 
Наразі у поліції проводять слідчі дії з метою встановлення причин загибелі хлопчика. 
Нагадаємо, нещодавно в одному з сіл поблизу міста Уштобе померла дев'ятикласниця, яку ймовірно вдарило струмом від мобільного телефону, що був на зарядці. 
