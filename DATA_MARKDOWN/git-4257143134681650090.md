
# Egy óra alatt nyert a döntőben Novak Djokovic

Published at: **2019-11-03T16:29:00+00:00**

Author: **Infostart / MTI**

Original: [infostart](https://infostart.hu/sport/2019/11/03/egy-ora-alatt-nyert-a-dontoben-novak-djokovic)

A világelső szerb teniszező a fináléban nem sok esélyt adott 20 éves kanadai riválisának, aki felett 68 perc alatt diadalmaskodott.
Djokovic győzelme ellenére is visszacsúszik a második helyre a világranglistán, amit hétfőtől - 640 pontos előnnyel - Rafael Nadal vezet majd. A spanyol teniszező Párizsban az elődöntő előtt hasfalsérülés miatt visszalépett, ám mivel tavaly nem szerepelt a tornán, az itt szerzett pontjaival Djokovic elé kerül az ATP-rangsorban.
A szerb játékos pályafutása 34. ezres versenyén diadalmaskodott, így csak egy siker választja el a vonatkozó ranglistát vezető Nadaltól. Djokovic összességében 77. ATP-tornagyőzelmét aratta.
Az évadzáró londoni világbajnokság jövő vasárnap rajtol.

        Eredmények, elődöntő:
      
Djokovic (szerb, 1.)-Shapovalov (kanadai) 6:3, 6:4

        Nyitókép: MTI/EPA/Ian Langsdon
      
