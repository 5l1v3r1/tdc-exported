
# Два автомобільні гіганти домовилися про злиття — ЗМІ

Published at: **2019-11-01T04:28:52+00:00**

Author: ****

Original: [ГЛАВКОМ](https://glavcom.ua/world/observe/dva-avtomobilni-giganti-domovilisya-pro-zlittya-zmi-636705.html)

Автомобільні корпорації Fiat Chrysler та Peugeot вирішили оголосити про злиття.
Про це повідомляє ВВС.
«Угода між двома виробниками автомобілів створить підприємство із загальною ринковою вартістю майже $50 млрд (39,9 млрд. фунтів стерлінгів)», - йдеться у повідомленні.
За інформацією ЗМІ, про злиття планується оголосити у четвер, 31 жовтня.
Старший аналітик фінансової компанії Morningstar Річард Гільгерт каже, що загальний обсяг проданих автомобілів PSA Group і Fiat Chrysler у 2018 році становить 8,7 мільйона одиниць.
У разі об'єднання нова компанія посяде четверту сходинку у списку найбільших автомобільних компаній.
У червні повідомлялося, що Fiat Chrysler вела переговори про злиття з Renault-Nissan-Mitsubishi, однак угоду так і не підписали.
