
# На Харківщині в лісі підстрелили грибника

Published at: **2019-11-04T11:30:00+00:00**

Author: ****

Original: [ZIK.UA](https://zik.ua/news/2019/11/04/na_harkivshchyni_v_lisi_pidstelyly_grybnyka_1683047)


        У Харківській області під час збору грибів у лісі чоловік отримав вогнепальні поранення.
      
Про це повідомляє УНН з посиланням на власні джерела у правоохоронних органах.
Згідно з повідомленням, до лікарні в обласному центрі доправлено чоловіка 1974 року народження, який отримав вогнепальні поранення скроневої ділянки голови, черевної порожнини та грудної клітки. 
За словами медиків, такі поранення характерні для пострілу дробом з мисливської рушниці. Згодом із тіла потерпілого вилучили мисливський дріб. 
Як зазначається, чоловік розповів, що займався збором грибів біля смт Солониців, коли почув звук пострілу та відчув різкий біль. Після цього, потерпілий побачив, що неподалік пройшла група чоловіків у камуфляжі та з рушницями. 
За фактом, правоохоронці розпочали досудове розслідування за кваліфікацією "замах на вбивство".
Нагадаємо, Національне антикорупційне бюро України повідомило про підозру директору державного підприємства в Харківській області, якого днями затримали під час надання хабара у розмірі 100 тис. доларів детективу НАБУ. 
