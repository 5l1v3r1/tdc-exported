
# Луценко написала заяву про припинення депутатських повноважень – ЗМІ

Published at: **2019-11-03T21:43:00+00:00**

Author: ****

Original: [DT.ua](https://dt.ua/POLITICS/lucenko-napisala-zayavu-pro-skladannya-deputatskih-povnovazhen-zmi-328348_.html)

Народний депутат, член фракції "Європейської Солідарності" Ірина Луценко написала заяву про дострокове припинення повноважень за станом здоров'я, повідомляє "Українська правда" з посиланням на джерело в апараті Верховної Ради.
За словами співрозмовника видання, Луценко планує попрацювати в парламенті на найближчому пленарному тижні. Він додав, що лідера партії, п'ятого президента України вже повідомили про рішення соратниці скласти мандат.
Джерело уточнило, що документ надійшов у апарат Ради минулої п'ятниці, 1 листопада.
Ірину Луценко обрали до Верховної Ради дев'ятого скликання за списком "Європейської Солідарності", до якого її включили під №15. У Раді восьмого скликання Луценко з квітня 2017 року була представником президента Петра Порошенка.
Фракція "ЄС" складається з 27 депутатів: 23-х списочників і чотирьох мажоритарників. У разі дострокового складання Луценко мандата, її місце у фракції має зайняти Наталія Бойко - №24 у виборчому списку.
