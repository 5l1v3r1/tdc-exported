
# GTA Online gaat helemaal los met Halloween update

Published at: **2019-11-03T12:32:00+00:00**

Author: **yannickspinner**

Original: [Apparata](https://www.apparata.nl/nieuws/gta-online-gaat-helemaal-los-met-halloween-update-33005)

Grand Theft Auto is altijd al een gekke game geweest in zijn weergave van fictionele Amerikaanse steden. De sporadische drugs-trip daargelaten is GTA V daarentegen altijd relatief ‘realistisch’ geweest. Met de nieuwste Halloween-update voor GTA Online is dat volledig overboord gegooid en zijn spelers in staat om te veranderen in buitenaardse wezens, mythische figuren en zelfs alledaagse dieren.
Voortaan is de beruchte peyote-trip uit de singleplayer ook beschikbaar in de Online-variant van de game. In Los Santos zijn 75 van deze hallucinate-veroorzakende planten verstopt en wanneer de speler er eentje vindt, veranderd hij in een willekeurig dier. Als je geluk hebt ben je een nobel hert of een trouwe viervoeter, maar met een beetje pech verander je in een kwetsbaar konijn of een simpele duif. Op specifieke plekken in het midden van de nacht kun je zelfs veranderen in de legendarische Bigfoot.
Nog veel toffer is de nieuwe Surival-modus die in GTA Online beschikbaar is. Spelers kunnen in de huid van een breed scala aan vreemde aliens kruipen, geheel met superkrachten en dodelijke lazer- en plasmawapens. Vervolgens moet je zo lang mogelijk zien te overleven tegen onder andere boze boeren, FBI-agenten en zwaarbewapende militairen. De modus levert je ook nog eens dubbele beloningen (geld en RP) op dus het is zeker de moeite waard om de wazige modi te checken.
Met de nieuwe Halloween-update zijn ook oude modi weer beschikbaar om te checken. Modi als Slasher, Condemned, Beast vs. Slasher en Come Out to Play genieten dus ook van de Halloween gekte en leveren tevens dubbele rewards op.
Tot slot zijn er een aantal nieuwe items toegevoegd aan de game, waaronder de Rampant Rocket, een belachelijke motor (trike, technisch gezien) en de LCC Sanctus, een duivelse chopper met een rokende schedel voorop.
Het Halloween-event loopt tot en met 6 november, dus wees er snel bij!
Vorige week werd er een nieuwe brute racewagen aan de game toegevoegd, terwijl het de week daarvoor een prachtige klassieker introduceerde.
