
# Primer današnjoj omladini

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/primer-danasnjoj-omladini/341602)

Geret Beri je neuništiv!
Engelski veteran i rekorder Premijer lige po broju odigranih mečeva (653) je danas potpisao ugovor do kraja sezone sa drugoligašem Vest Bromvič Albionom.
Beri je i u prethodne dve sezone nosio dres VBA, ali je letos saradnja morala da se okonča. VBA i Everton su bili u sporu oko isplate Berijevog transfera sa Gudisona pre dve godine. VBA nije isplatio dogovorenu sumu i zato je Beriju bilo onemogućeno da se registruje i igra za Vest Brom na početku ove sezone. Konačno, dva kluba su prethodnih dana pronašli kompromis i potpisali dogovor koji je značio zeleno svetlo za engleskog veterana.
Beri će u februaru napuniti 39 godina, ali prema mnogih fizičkim testovima i merenjima, njegovi rezultati su impresivni i na nivou igrača od 20 i kusur godina.„On je sjajan primer i neko na koga današnji klinci treba da se ugledaju. Sva ta deca koja misle da će uspeti brzo i lako, bez mnogo uloženog truda, bi trebalo da prate Berijev primer. Ima ogromno iskustvo, veliki kvalitet, igrao je velike utakmice i zato smo želeli produžimo ugovor. Nemam reči kojima bih opisao njegovu želju na treninzima. Igrač sa takvom karijerom i u tim godinama... “, rekao je trener Slaven Bilić.
Beri je na kraju prošle sezone imao tešku povredu kolena, ali je mimo svih očekivanja uspeo da se oporavi i vrati fudbalu.„Povrediti koleno tako teško u njegovim godinama i onda raditi po nekoliko sati svakodnevno u teretani, može samo vrhunski profesionalac poput njega. Već trenira sa nama i u dobrom je stanju. Biće mu potrebne dve ili tri utakmice sa rezervnim timom da dostigne punu formu, ali ne sedam ili osam mečeva kako to obično biva kod ostalih igrača kada se vrate posle ovakve povrede“, rekao je Bilić.
Beri je u Premijer ligi debitovao 1998. godine kao igrač Aston Vile u kojoj je postao kapiten i lider tima. Odigrao je 441 meč i postigao 52 gola za 12 sezona na Vila Parku. Sa 19 godina je debitovao za reprezentaciju Engleske i bio njen član punih 12 godina. Iz Vile je prešao u Mančester Siti za koji je igrao četiri godine, da bi potom isto toliko proveo u Evertonu.
Kada je posle četiri sezone na Gudisonu u kojima je bio starter izgubio mesto standardnog prvotimca, dobio je poziv Vest Broma i odlučio da ga prihvati. Lako se izborio za mesto startera, a ostao je u klubu i posle ispadanja u Čempionšip.
Beri nikada nije važio za nekog fudbalskog majstora, ali je bio jedan od onih zahvalnih igrača koje treneri obožavaju. Nije birao uloge na terenu, radio je ono što se od njega traži, pa i preko toga. Nikada za 20 i kusur godina karijere nije napravio nikakav skandal, vodio je skroman i pristojan privatni život i bio poštovan od strane navijača i protivnika. Osim debitantske sezone na Vila Parku kada je kao tinejdžer odigrao samo dva prvenstvena meč i osetio barut Premijer lige, samo jednom u narednih 19 sezona igrajući za Aston Vilu, Mančester Siti i Everton je odigrao manje od 30 utakmica u sezoni.
Mnogi su mislili da ga je povreda na kraju prošle sezone zaustavila i da je došao do kraja karijere, ali je čeličnom voljom i velikim profesinalizmom uspeo da se vrati na teren i biće od velike koristi Vest Bromu u borbi za povratak u Premijer ligu.

        ČEMPIONŠIP - 15. KOLO
      
PetakBarnsli - Bristol Siti 2:2 (0:1)/Halme 77, Vudrou 90+4 - Vilijams 43, Vajman 71/
SubotaVigan - Svonsi 1:2 (1:1)/Mur 21p - Dajer 12, Saridž 91/
Blekburn - Šefild Venzdej 2:1 (0:0)/Adrabiojo 88, Bakli 90+1 - Marfi 83/
Brentford - Hadersfild 0:1 (0:0)/Ahirn-Grant 62/
Derbi - Midlzbro 2:0 (1:0)/Lorens 22, 84/
Fulam - Hal 0:3 (0:1)/Bauler 9, Bauen 57, Ivs 85/
Kardif - Birmingem 4:2 (2:1)/Rals 30, 69, 95p - Pedersen 3, Šunjić 89/
Lids - KPR 2:0 (1:0)/Roberts 39, Herison 82/
Luton - Notingem 1:2 (0:1)/Mekmanaman 87 - Graban 39, Ameobi 58/
Reding - Milvol 2:1 (2:0)/Obita 9, Baldok 37 - Volas 63/
NedeljaČarlton - Preston 0:1 (0:0)/Galager 58pen/

        Ponedeljak21.00: (2,95) Stouk (3,25) Vest Bromvič (2,45)
      

        *** kvote su podložne promenama
      
