
# وضعیت فاضلاب حصیرآباد اهواز (+ عکس و فیلم)

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697229/%D9%88%D8%B6%D8%B9%DB%8C%D8%AA-%D9%81%D8%A7%D8%B6%D9%84%D8%A7%D8%A8-%D8%AD%D8%B5%DB%8C%D8%B1%D8%A2%D8%A8%D8%A7%D8%AF-%D8%A7%D9%87%D9%88%D8%A7%D8%B2-%D8%B9%DA%A9%D8%B3-%D9%88-%D9%81%DB%8C%D9%84%D9%85)


        زندگی مردم در این منطقه به سختی سپری می شود. به گفته یکی از اهالی محل «دو سال است که فاضلاب دچار گرفتگی و سرریز شدن به کوچه و خیابان می شود.
      
عصرایران؛ بهناز جوشن- «حصیر آباد» یکی از محله‌های قدیمی شهر اهواز است. زندگی مردم در این منطقه به سختی سپری می شود. به گفته یکی از اهالی محل «دو سال است که فاضلاب دچار گرفتگی و سرریز شدن به کوچه و خیابان می شود و مشكلات فراوانی را براي تردد خودروها و شهروندان ایجاد کرده و البته زمستان هم که از راه برسد زندگی مردم به کلی مختل می شود و تنها با قایق کارهای روزمره را می توان انجام داد».
مشکل حصیرآباد تنها به فاضلاب ختم نمی شود. زباله های انباشته شده در کوچه ها، ماندن آب و تبدیل آن به لجن در جوی ها موجب ایجاد بوی نامطبوع، رشد و تكثیر حیوانات و حشرات موذی مانند موش، انواع سوسك و پشه شده و سلامت شهروندان را به مخاطره انداخته است. همچنین رسیدگی نكردن مسئولان به این مشکلات، موجب نارضایتی و رنجش خاطر مردم این منطقه شده است.
به گفته اهالی محل برای رفع مشکلات حصیرآباد چندین جلسه با شهرداری و نمایندگان مجلس برگزار کرده اند اما تاکنون هیچگونه اقدامی صورت نگرفته است.
کد ویدیو دانلود فیلم اصلی
