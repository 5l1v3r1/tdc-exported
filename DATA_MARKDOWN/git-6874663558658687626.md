
# ריקול לטונה סטארקיסט בשל טעמי לוואי

Published at: **2019-11-03T00:00:00+00:00**

Author: **נורית קדוש**

Original: [כלכליסט - www.calcalist.co.il](https://www.calcalist.co.il/marketing/articles/0,7340,L-3772978,00.html)

חברת סטארקיסט פודור מבצעת ריקול לטונה מתוצרתה בשל טעמי לוואי. מדובר בסדרת נתחי טונה בהירה בשמן זית - שלישיות 80 גרם מתוצרת דרדנל, טורקיה, ברקוד 7290013847645 תאריכי תפוגה: 13.06.2021, 12.06.2021, 11.06.2021
החברה מסרה כי מתוך אחריות ללקוחותיה, תפעל לאיסוף מוצרים אלה מנקודות המכירה: "לקוחותינו, אשר ברשותם נמצא מוצר מסדרה זו, מתבקשים לא לצרוך אותו"..
בתוך כך, היום החלה ארומה תל אביב להגיש טונה של המותג סטארקיסט במקום טונה ויליגר. זאת לאחר שבשבוע שעבר הודיעה קבוצת נטו יצרנית טונה ויליגר כי בכוונתה להגיש תביעה נגד ארומה תל אביב על הנזקים שזו גרמה לה לטענתה במהלך הפרשה בה הורעלו 2 לקוחות ארומה תל אביב שצרכו כריך טונה.
עם היוודע דבר ההרעלה, פרסם משרד הבריאות כי הטונה בה משתמשת ארומה תל אביב היא טונה ויליגר. למחר העלו ממצאי הבדיקה כי ההרעלה נוצרה בשל אי עמידה בנהלי משרד הבריאות ואחסון הטונה במקרר מקולקל. במכתב ששלחה נטו לארומה תל אביב נטען: "עקב האמור, נגרמו וממשיכים להיגרם לטונה ויליגר נזקים כספיים כבדים". 
