
# Стрілянина у Харкові: поліція виявила ще один схрон зі зброєю

Published at: **2019-11-01T15:32:00+00:00**

Author: ****

Original: [ZIK.UA](https://zik.ua/news/2019/11/01/strilyanyna_u_harkovi_politsiya_vyyavyla_shche_odyn_shron_zi_zbroieyu_1681677)


        В ході розслідування факту стрілянини, яка відбулась 25 жовтня у Харкові, поліцейські виявили у головного фігуранта справи ще один схрон зі зброєю.
      
Зокрема, на ділянці, розташованій в одному з районів Харківської області, правоохоронці знайшли ящик з набоями та гранатомет РПГ, повідомляє пресслужба Нацполіції у Харківській області.
Зазначається, що на слід схрону зі зброєю правоохоронців вивів службовий собака.
У Нацполіції повідомляють, що за даною справою слідчі здійснюють досудове розслідування за кількома статтями Кримінального кодексу України – "умисне вбивство", "замах на умисне вбивство", "незаконне поводження зі зброєю, бойовими припасами або вибуховими речовинами". Постановою прокурора ці кримінальні провадження об’єднані в одне.
Крім того, проводиться досудове розслідування за фактом самогубства 47-річного нападника.
Нагадаємо, під час розслідування всіх обставин стрілянини, що трапилася 25 жовтня у Харкові, у кілера вилучили збройний найбільший арсенал за усі останні роки.
Зокрема, під час обшуку за місцем мешкання 47-річного стрільця було виявлено та вилучено 13 мобільних телефонів, 2 ноутбука, документи та значний збройний арсенал. 
Йдеться про 130 підствольних гранат до підствольного гранатомету, 5 тротилових шашок, 7 ручних протитанкових гранатометів, електродетонатори, 6 піхотних вогнеметів "Шмель", фрагменти стрілецької зброї, автоматична зброя, рушниці, пістолети, велика кількість набоїв різних калібрів.
25 жовтня у Харкові поблизу супермаркету "Восторг" відбулася стрілянина, в результаті якої одна особа загинула, іншу госпіталізували в лікарню. 
Згодом стало відомо, що в чоловіка, який влаштував стрілянину в Харкові, а пізніше підірвався на гранаті, був з собою цілий арсенал зброї.
