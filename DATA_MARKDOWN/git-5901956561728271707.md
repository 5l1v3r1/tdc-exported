
# Dizel Maribor je reševal 41-letni vratar

Published at: **2019-11-04T10:59:00+00:00**

Author: **Gorazd Nejedly**

Original: [Slovenske novice](https://www.slovenskenovice.si/sport/odmevi/clanek/dizel-maribor-je-reseval-41-letni-vratar-245232)

LJUBLJANA – Če bi nepoučenemu poznavalcu razmerja sil v slovenskem nogometnem prostoru povedali, da sta se v Spodnji Šiški pomerila predzadnji Bravo in branilec naslova in drugi na lestvici Maribor, bi se pošteno stresel. Nemara bi osupnil in ocenil, da je 1. SNL izjemno vznemirljivo prvenstvo, v katerem vsakdo lahko premaga vsakogar.
To je, recimo tako, pozitivna stran kolajne v minimalni zmagi vijoličnih z 1:0, druga je bolj kruta in pomenljiva. Slovenski prvak Maribor je s petkrat ali še večjim proračunom v 16. krogu do zadnje sekunde trepetal, da je odnesel vse tri točke iz glavnega mesta in proti moštvu, ki je v začetni enajsterici imelo kar pet nogometašev, rojenih v tem tisočletju.Toda to še ni dovolj, da bi lahko natančno pojasnili, kdo je koga premagal, preigral, zasenčil ... Osrednji mož prvaka je bil Jasmin Handanović. Ljubljančan, ki bo 28. januarja prihodnje leto dopolnil že 42 let, je v drugem polčasu preprečil presenečenje in morda preprečil nemir v vijolični hiši.Prva liga Telekom Slovenije1. Olimpija       15       10       3       2       39       :       18       332. Maribor       16       9       4       3       30       :       16       313. Aluminij       15       8       4       3       22       :       11       284. Mura       15       7       7       12       25       :       16       285. Celje       16       7       6       3       32       :       16       276. Tabor       16 5       2 9       20 :       25 177. Domžale       15       4       4       7       20       :       28       168. Triglav       16       4       2       10       21       :       39       149. Bravo       16       3       4       9       19       :       33       1310. Rudar       16 0       6 10       15 :       41 6»Ali je prvi vratar ali drugi? Kakor koli že, odlično je branil, zadovoljen sem zanj, za moštvo, za mojo odločitev. Branil je na visoki ravni, sijajen je bil, ko je kar ujel žogo pri prostem strelu, tudi na koncu tekme je še enkrat odlično posredoval,« je mariborski trener Darko Milanič pohvalil veterana. Bratranec, kot so vijolični navijači pogosto rekli vratarju – je v sorodu s slavnim Interjevim kapetanom Samirjem –, kadar je ušpičil kakšno neumnost v vratih, je pokazal, da lahko kadar koli vskoči in pokaže mlajšemu kolegu Kenanu Piriću, da bo moral veliko trenirati, če bo hotel ohraniti status prvega vratarja. 
Domači osmoljenec je bil Mustafa Nukić. Napadalec z ulično navihanostjo in igrivostjo je eden tistih igralcev, ki je imel smolo in nikoli ni bil na pravem mestu ob pravem času. Prezrli so ga vsi ali pa nihče ni imel dovolj potrpljenja, od trenerjev do klubov, in šele v poznih dvajsetih (3. decembra bo dopolnil 29 let) poskuša ujeti zamujeno. Prav njemu je Jasmin v zadnjih trenutkih tekme ukradel glavno vlogo.Še bliže golu je bil nekaj minut prej, ko je v slalomskem slogu nanizal nekaj Mariborčanov, a mu je na koncu veselje preprečil Martin Milec. Če bi zabil gol, bi bil zagotovo v kombinaciji za najlepšega v sezoni. »Če bi ga zabil, bi bil zdaj v Mariboru,« je še navihano odgovoril. Maribor na dizelskih pogon je izkoristil izkušnje in kilometrino, saj je do matne akcije prišel zaradi napake 19-letnega Žana Trontlja.Ta je izgubil žogo na sredini igrišča, v nasprotnem napadu pa sta Rok Kronaveter in Dino Hotić rutinirano opravila še z Darkom Zecem in 18-letnim vratarjem Domnom Grilom. »Lahko smo zadovoljni, saj so fantje dali vse od sebe, bili povezani. Včasih se je treba prilagoditi položaju, našemu stanju, a tudi stanju igrišča, tekmeca. Tokrat je takšen način prinesel tako želene tri točke,« je zares igralno skromno podobo Maribora na igrišču opravičil Milanič in pojasnil, da je na izbor taktike in pristopa vplivala sežanska lekcija.Koper povišal prednostIzidi 16. kroga 2. SNL: Koper : Krka 4:0, Beltinci Klima Tratnjek : Gorica 2:1, Roltek Dob : Fužinar Vzajemci 1:0, Brežice Terme Čatež : Nafta 1903 0:0, Kalcer Radomlje : Krško 3:1, Vitanest Bilje : Rogaška 1:1, Drava Dakinda Ptuj : Jadran Dekani 0:1, Koroška Dravograd : Brda 2:2; vrstni red: Koper 37, Gorica in Radomlje po 32, Nafta 30, Bilje 28, Krško in Fužinar po 27, Krka 24, Dob 21, Jadran 19, Drava in Beltinci po 17, Brda in Rogaška po 11, Brežice 10, Koroška Dravograd 9.Domači trener Dejan Grabić je bil lahko upravičeno razočaran, čeprav je izzival nesrečo, ker je pogumno zaupal mladim igralcem. »Zaslužili smo si vsaj točko. Veliko priložnosti smo si priigrali, obenem smo Mariboru dopustili zelo malo. Zato smo razočarani. Igramo za točke in jih krvavo potrebujemo. Maribor ni bil zaman tako uspešen v preteklosti. Do potankosti se igralci držijo nalog in taktičnih načrtov. Zato je dober, mi pa se tega še učimo,« je razliko med moštvom opisal Grabić, ki tako kot mladi igralci tudi sam v vlogi trenerja nabira prvoligaške izkušnje. 
Pred dvobojem Celja in Triglava je bilo nekaj neznank ali pomislekov, po njem nič. Triglav je bil za Celje znova hvaležna stranka. Celjani so prvi zmagi v sezoni s pol ducata žog v kranjski mreži dodali še drugo s štirimi žogami.Sežančani v izdihljajih tekme do točke Izidi 16. kroga 1. SNL: Bravo : Maribor 0:1 (1250 gledalcev, Rok Kronaveter, 24.), Celje : Triglav 4:0 (400 gledalcev; Ivan Božić 17., Tadej Vidmajer 39., 64., Dario Vizinger 89.), CherryBox24 Tabor Sežana : Rudar 1:1 (400 gledalcev; Predrag Sikimić 90+2-11 m; Dominik Radić 65.; rdeči karton za igralca Rudarja Marka Ćosića v 68. minuti), Mura : Olimpija, Aluminij : Domžale (večerni tekmi). Pari 17. kroga: Rudar : Celje (sobota ob 14.45), Maribor : Domžale (sobota, 16.55), Triglav : Bravo (nedelja ob 14.00), Olimpija – CherryBox24 Tabor Sežana (nedelja, 16.45), Mura : Aluminij (nedelja ob 19.00).»Bili smo v krču, zmago smo potrebovali. Ni bila preprosta, je pa bila zaslužena,« je z zadovoljstvom povedal domači trener Dušan Kosić, njegov gorenjski kolega Vlado Šmit pa je bil precej kratek: »V prvem polčasu smo prejeli lekcijo. Kar nas je odlikovalo v zadnjih tekmah, tega ni bilo,« je bil iskren. 
