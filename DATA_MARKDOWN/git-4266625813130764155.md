
# Росія зміцнює військову присутність в Арктиці

Published at: **2019-11-07T05:10:00+00:00**

Author: ****

Original: [ZIK.UA](https://zik.ua/news/2019/11/07/rosiya_zmitsnyuie_viyskovu_prysutnist_v_arktytsi_1685553)


        Росія активно зміцнює свою військову присутність в Арктиці та привертає увагу до цього факту за допомогою проведення там військових навчань і тестування нових ракет.
      
Про це повідомляє "Голос Америки".
"Від запуску першого в світі «бойового криголама» до навчання військових поводитися з оленячими упряжками, від поновлення радянських авіабаз і радіолокаційних станцій до пристосування збройових систем і бронетехніки до умов холодної погоди - Росія активно зміцнює свою військову присутність в Арктиці", - йдеться у повідомленні. 
Як зазначається, метою Кремля є зміцнитися в якості переважаючої сили в регіоні, що володіє великими нерозвіданими ресурсами.
Проте у Росії пояснюють, що така активність - це відповідь на навчання НАТО у регіоні. А мета РФ спрямована на забезпечення миру в Арктиці. 
"Проте останні ракетні випробування, очевидно, покликані послужити сигналом і підкріпити територіальні претензії Москви", - зауважили у виданні. 
Нагадаємо, раніше Російська Федерація запустила новаторську плавучу атомну електростанцію «Академік Ломоновов», яка долатиме 5 тис. км від арктичного порту Мурманськ до Чукотки на Далекому Сході. 
