
# Рейтинг свободи інтернету Freedom House: Україна визнана «частково вільною»

Published at: **2019-11-05T10:33:00+00:00**

Author: ****

Original: [НВ](https://nv.ua/ukr/ukraine/events/ukrajina-viznana-chastkovo-vilnoyu-v-novomu-reytingu-svobodi-internetu-novini-ukrajini-50051659.html)

Згідно рейтингу Freedom House, Україна набрала 56 балів з можливих 100.
Експерти Freedom House заявили про високий рівень маніпуляцій громадською дискусією в українському секторі інтернету, зокрема за допомогою дезінформації і проплаченого контенту.
Також була відзначена часткова цензура з «обох сторін конфлікту» на Донбасі - Україна блокує російські та ресурси бойовиків; в окупованих районах, в свою чергу, блокується доступ до українських сайтів.
«Україна продовжує блокувати сотні сайтів, зокрема, відомі новинні і соціальні медіа-платформи, користуючись непрозорою політикою, яка не відповідає національним і міжнародним нормам. Важко зрозуміти, який саме контент блокується і чому, що сприяє сильній поляризації суспільства, демонструє відсутність прозорості і відповідальності за такі рішення з боку уряду і підриває верховенство права в Україні», — наголошується в звіті.
На тимчасово окупованих територіях України, крім блокування українських сайтів були зафіксовані також арешти користувачів, напади на онлайн-журналістів, а також витіснення українських інтернет-провайдерів.
«Свавільна цензура, моніторинг і переслідування користувачів за контент, який вони публікують в інтернеті, а також жорстке регулювання онлайн-простору в російському стилі в контрольованих сепаратистами частинах Донецької та Луганської областей сприяють катастрофічної ситуації зі свободою Інтернету на цих територіях», — йдеться в звіті Freedom House.
Вище за Україну в рейтингу опинився т«частково вільний» Киргазстан і «вільні» Вірменія і Грузія. нижче розташувалися «невільні» Азербайджан, Білорусь, Казахстан, Узбекистан і Росія.
Країною з найбільш невільним інтернетом був визнаний Китай з 10 балами свободи. Лідером рейтингу стала Ісландія, яка набрала 95 балів.

        Рейтинг «Свобода в мережі» міжнародної правозахисної організації Freedom House охоплює 65 країн, на які припадають 87% світових користувачів мережі. Останній звіт охоплює період з червня 2018 року по травень 2019 року.
      
