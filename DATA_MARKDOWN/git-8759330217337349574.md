
# Wagner zet Genk-jurist op zijn plaats tijdens pleidooi bij Geschillencommissie

Published at: **2019-11-07T16:29:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902818/genk-jurist-krijgt-te-maken-met-wagner-dat-wil-dus-werkelijk-niets-zeggen-.html)


        KRC Genk en STVV willen de stopgezette derby graag herspelen. Donderdag verantwoordden beide clubs zich voor de Geschillencommissie. Bondsprocureur Kris Wagner liet zich, zoals gewoonlijk, serieus gelden.
      
Jurist Jochem Martens maakte gebruik van een Latijnse uitdrukking om Genk te verdedigen. "Nemo auditur ad impossibile. We moeten vandaag bewijzen dat iets niét gebeurd is, en dat is veel moeilijker dan te bewijzen dat iets wel gebeurd is", citeert Het Laatste Nieuws de man.
Volgens Wagner maakte de Genk-jurist echter een blunder. "Meester Martens heeft gezegd: ‘Nemo auditur ad impossibile.’ Dat wil dus werkelijk niets zeggen. Ik denk dat meester Jochem Martens zijn Latijn een beetje moet oppoetsen."
"Het adagium is helemaal niet 'Nemo auditur ad impossibile'. Dat zijn twee adagia door elkaar geklutst. Het juiste adagium is ‘Nemo tenetur ad impossibile.’ (Niemand wordt geacht het onmogelijke te doen, red.). Maar dat is niet zo belangrijk...", aldus Wagner.
