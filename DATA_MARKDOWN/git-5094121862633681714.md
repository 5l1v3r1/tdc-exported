
# Brno odkoupí většinu Technologického parku. Půl miliardy zaplatí z rezerv

Published at: **2019-11-05T08:50:00+00:00**

Author: **Pavla Hloušková**

Original: [Deník.cz](https://www.denik.cz/regiony/mesto-koupi-druhou-polovinu-technologickeho-parku-za-559-milionu-20191105.html)

Částka, kterou Brno zaplatí, vychází z nabídky, kterou už dříve dostal Jihomoravský kraj. „Při jednání o ceně jsme vycházeli ze znaleckého posudku, který si nechal zpracovat už kraj. Podle něj je cena akcií vyšší než částka, kterou za ně zaplatíme,“ vysvětlila brněnská primátorka Markéta Vaňková.
S nákupem souhlasili i opoziční zastupitelé. „Vzhledem k dodržení ceny vyjednaná krajem a zapracování, byť trochu pozměněného, požadavku na neprodej strategického majetku, návrh podpoříme,“ konstatoval zastupitel za hnutí ANO Marek Janíček.
Jak přesně se bude společnost dál vyvíjet, zatím není úplně jasné. „Máme zájem, aby se park rozvíjel porpodu start-upových, inovativních firem, k čemuž nám dopomáhá Jihomoravské inovační centrum i těsné sousedství s Vysokým učením technickým. Konkrétní kroky stanovíme v byznys plánu, který budeme v nejbližších měsících zpracovávat,“ dodala primátorka.
Jedinou akcii, která nepatří Brnu, vlastní nyní brněnská technika.
Technologický park je firma, která pronajímá kanceláře inovativním firmám a výzkumným institucím. Polovinu akcií vlastní Brno a Vysoké učení technické. Druhá polovina patří britské firmě P&O, od které chce nyní podíl město odkoupit.
