
# Медиците от Александровска болница на протест заради условията на труд

Published at: **2019-11-06T17:09:00+00:00**

Author: ****

Original: [bTV Новините](https://btvnovinite.bg/bulgaria/medicite-ot-aleksandrovska-bolnica-na-protest-zaradi-uzhasjavashti-uslovija-na-trud.html)

Утре медиците от Александровска болница излизат на протест заради ужасяващите, по техни думи, условия на труд в някои от клиниките. Недоволните настояват за спешен ремонт на три сгради на болницата.
Според тях министерство се отнасяло безхаберно към проблемите на лечебното заведение. През август се срути покривът на Клиниката по алергология.
В отговор от министерството обещаха ремонт и добавиха, че средствата са отпуснати, а болницата предстои да сключи договор с изпълнителя.
„Явно в България, за да се случи каквото и да било, трябва министър Ананиев да умре човек, за да дойдете и да видите състоянието на тази болница. Ние тук повече не можем да работим в тези условия на разпадащи се стени, на мухъл, на лоши тоалетни, на разпадаща се инфраструктура, не става, съжалявам”, заяви д-р Андрей Коцев.
