
# 
        پرداخت تسهیلات بلاعوض ۸۳۰۰ میلیاردی به مناطق سیل‌زده
      

Published at: **2019-11-07T12:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638647/%D9%BE%D8%B1%D8%AF%D8%A7%D8%AE%D8%AA-%D8%AA%D8%B3%D9%87%DB%8C%D9%84%D8%A7%D8%AA-%D8%A8%D9%84%D8%A7%D8%B9%D9%88%D8%B6-%DB%B8%DB%B3%DB%B0%DB%B0-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B3%DB%8C%D9%84%E2%80%8C%D8%B2%D8%AF%D9%87)

به گزارش بولتن نیوز، محمدباقر نوبخت اظهار داشت: نظام در ۲۹ بخش و ۱۵ حوزه فرابخشی تحت چارچوب قانون برنامه ششم در حال انجام برنامه‌های خود است که این اقدامات در توسعه زیرساخت‌های کشور به ویژه راه‌ها، راه آهن و احداث سد بیش از سایر حوزه‌ها قابل لمس است.
معاون رئیس‌جمهور با تاکید بر اینکه احداث مسکن و اشتغال یک اقدام ویژه برای محرومین است، افزود: غیر از نظام، مسئولین دولتی در سطح ملی و نمایندگان نیز خود را برای انجام اقدامات لازم در راستای رفاه حال افراد کم بضاعت مسئول می‌دانند.
نوبخت با اشاره به اینکه در سال گذشته بیش از ۳۶ هزار میلیارد تومان براثر حوادث طبیعی همانند سیل به کشور خسارت وارد شد، افزود: در همین راستا و برای جبران خسارت‌های وارده بیش از ۸ هزار میلیارد کمک بلاعوض و ۸۳۰۰ میلیارد تومان بصورت تسهیلات بلاعوض پرداخت شده است.
وی در ادامه از مسئولان استان گیلان خواست تا مجموع خسارت‌های سیل اخیر به ستاد بحران اعلام کنند، تأکید کرد: تا جایی که در توان دولت باشد این وجوه همانند سال گذشته بلافاصله پرداخت می‌شود.
