
# Північна Корея назвала прем'єра Японії «ідіотом і лиходієм»

Published at: **2019-11-07T20:17:00+00:00**

Author: ****

Original: [НВ](https://nv.ua/ukr/world/countries/kndr-vidpovila-na-kritiku-prem-yera-yaponiji-50052285.html)

Так офіційна влада КНДР відреагувала на критику Абе з приводу чергових запусків північнокорейських ракет у напрямку Японського моря, передає Reuters.
Під час Східно-Азіатського саміту Абе засудив запуск «надвеликих реактивних пускових установок», але висловив готовність зустрітися з північнокорейським лідером Кім Чен Ином «без будь-яких умов», щоб вирішити проблему з викраденням громадян Японії.
«Абе - ідіот і лиходій, оскільки він піднімає шум, неначе ядерна бомба була скинута на японську землю», - сказав посол КНДР щодо нормалізації відносин з Токіо Сон Іль Хо.
Читайте також:
У вересні 2002 року Північна Корея визнала факт викрадання японських громадян в 1970-х і 1980-х роках.
За версією КНДР, північнокорейські агенти викрали 13 японців, тільки п'ятеро з них повернулися до Японії. Доля ще восьми досі не відома. Пхеньян наполягає, що вони мертві.
Японія ідентифікувала 17 викрадених японських громадян, п'ятеро з яких повернулися на батьківщину.
Уряд Японії вважає викрадення японських громадян проблемою, яка зачіпає суверенітет країни. Без вирішення цієї проблеми неможлива нормалізація відносин між Японією і Північною Кореєю.
Колишній прем'єр-міністр Японії Дзюнїтіро Коїдзумі відвідав Пхеньян в 2002 році і зустрівся з батьком нинішнього північнокорейського лідера Кім Чен Іром. Саме під час цього історичного візиту північнокорейський лідер визнав факт викрадання японців і приніс свої вибачення за «огидні вчинки» спецслужб.
Абе ніколи не зустрічався з Кім Чен Ином. Але це не завадило йому пообіцяти вирішити проблему з викраденнями японських громадян розвідкою КНДР.
