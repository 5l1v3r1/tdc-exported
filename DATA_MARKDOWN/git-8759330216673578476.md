
# Clement gaat voor punten tegen PSG: “Hou geen rekening met monsterscore”

Published at: **2019-11-06T07:28:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902600/clement-wil-zich-niet-ingraven-tegen-psg-hou-geen-rekening-met-monsterscore-.html)


        Club Brugge neemt het op tegen PSG in het Parc des Princes. De heenwedstrijd in het Jan Breydelstadion eindigde op een droge 0-5. Toch is coach Philippe Clement niet van plan zich in te graven.
      
Het kan wel zijn dat Club Brugge anders voor de dag zal komen. “Ik heb niet de gewoonte om voor de wedstrijd over mijn plan te spreken”, steekt Clement van wal tegenover Het Belang van Limburg. “We zitten met een andere kern. Nu hebben we meer verdedigers ter beschikking en dat is een ander gegeven.”
“Ik hou geen rekening met een monsterscore”, gaat Clement verder. “Als die vrees er is, kunnen we beter forfait geven. Het wordt interessant om te zien of mijn spelers iets geleerd hebben. Ik ga niet met tien in het eigen strafschopgebied spelen. We proberen een punt te halen, misschien wel drie”, aldus Clement.
