
# Ужасяващи подробности за зверското убийство на българин в Марбея

Published at: **2019-11-01T19:10:00+00:00**

Author: ****

Original: [Blitz.bg](https://blitz.bg/svyat/uzhasyavashchi-podrobnosti-za-zverskoto-ubiystvo-na-blgarin-v-marbeya_news706765.html)

https://blitz.bg/svyat/uzhasyavashchi-podrobnosti-za-zverskoto-ubiystvo-na-blgarin-v-marbeya_news706765.html Blitz.bg
Мистерията около убийството на българина в Марбея се задълбочават, пишат испанските медии. Аутопсията е установила, че той е умрял от кръвозагуба, но се е мъчил известно време. Резултатите опровергават и първоначалната информация, че е бил засегнат от 14 куршума. Прострелян е три пъти в корема и веднъж - в ръката. След това тялото му е било метнато в канавка до път А-7176, който свързва Истан с Марбея.Почти веднага след убийството полицията излиза с версия, че се касае за разчистване на сметки. Предполага се, че българинът е бил привикан на лобното си място под предлог, че трябва да се срещне с някого и там е бил ликвидиран. Смята се, че българинът е бил замесен в наркотрафик. Случаят се разследва от Отдела за борба с наркотиците и организираната престъпност в Коста дел Сол. Според испански медии става въпрос за 43-годишен българин, който  от 3 месеца живее в Испания, заедно със съпругата си. Преди това двамата са живели в Южна Африка.Местни медии съобщават още, че мъжът е излязъл на вечеря и не се е прибрал. Тогава сигнал за изчезването му в полицията подава неговата съпруга.От МВнР потвърдиха, че намереното тяло е на български гражданин.Посолството ни в Испания към момента няма официални данни за причините и мотивите за убийството. Мисията ни е в контакт с испанските власти и проверява случая, който се разследва от испанската полиция.Превод и редакция БЛИЦОЧАКВАЙТЕ ПОДРОБНОСТИ В БЛИЦ!
