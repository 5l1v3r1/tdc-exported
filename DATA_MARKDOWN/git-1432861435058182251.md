
# Багата изпусна и солиден бонус след загубата от Люис

Published at: **2019-11-03T11:44:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/other/bagata-izpusna-i-soliden-bonus-sled-zagubata-ot-lyuis-1391258.html)

Родният ММА боец Благой Иванов записа втората си загуба в световните бойни серии UFC, след като отстъпи след с противоречиво съдийско решение на американеца Дерик Люис в „Медисън Скуеър Гардън, Ню Йорк.
Освен това двамата боксьори изпуснаха и тлъст бонус, който можеше да им донесе двубоя. Ако срещата бе избрана за двубой на вечерта, двамата състезатели щяха да грабнат по 50 хиляди долара бонус. Вместо на тях обаче, той отиде при Стивън Томпсън и Висенте Луке, като и двамата бойци грабнаха съответната сума. За най-добро представяне на UFC244 пък бонуси грабнаха Кори Андерсън, който нокаутира Джони Уокър и Кевин Лий, който стори същото срещу Грегър Гилеспи.
33-годишният Иванов записа втората си загуба от четири мача в UFC, но срещу сериозен съперник. Дерик Люис е рекордьорът по по нокаути в тежката категория. Американецът също така спира положителната серия на българина, който бе спечелил първите си два мача през годината - срещу Бен Ротуел през март и срещу Таи Туиваса през юни
Видео от сблъсъка между Багата и Люис може да видите в този материал.
