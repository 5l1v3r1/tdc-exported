
# مسمومیت ۱۲ نفر با گاز مونوکسید کربن در بافت

Published at: **2019-11-01T10:46:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619187/%D9%85%D8%B3%D9%85%D9%88%D9%85%DB%8C%D8%AA-%DB%B1%DB%B2-%D9%86%D9%81%D8%B1-%D8%A8%D8%A7-%DA%AF%D8%A7%D8%B2-%D9%85%D9%88%D9%86%D9%88%DA%A9%D8%B3%DB%8C%D8%AF-%DA%A9%D8%B1%D8%A8%D9%86-%D8%AF%D8%B1-%D8%A8%D8%A7%D9%81%D8%AA)


        رییس اورژانس کرمان از مسمومیت ۱۲ نفر با گار مونوکسید کربن در دهستان گوغر بافت خبر داد.
      

        آفتاب‌‌نیوز :
      
"محمد صابری" در تشریح این خبر گفت: ۱۲ نفر در دهستان گوغر از توابع بافت در ساعت ۴ و ۴۱ دقیقه بامداد امروز جمعه ۱۰ آبان‌ماه به علت استفاده آتش در فضای بسته(بخاری هیزمی) دچار مسمومیت با گاز مونوکسید کربن(CO)شدند.
وی از اعزام ۲ تیم فوریت‌های پزشکی به محل حادثه خبر داد و بیان کرد: یک نفر از مسمومین در محل حادثه درمان سرپایی و ۱۱ نفر بعد از انجام اقدامات درمانی با حال عمومی مساعد به بیمارستان خاتم الانبیاء بافت منتقل شدند.
رییس اورژانس کرمان با بیان این مطلب که در فصل سرما هنگام استفاده از وسایل گرمازا نکات ایمنی رعایت شود، اظهار کرد: مسمومین شامل ۳ کودک، ۶ زن و ۳ مرد که در رده سنی ۳ تا ۶۰ سال قرار دارند.
صابری به علائم مسمومیت با گاز منوکسید کربن اشاره کرد و گفت: از علائم مسمومیت با گاز CO سردرد، سرگیجه، تهوع که در صورت ادامه و تماس بیشتر با گاز منوکسید کربن علائم شامل استفراع، سوزش چشم، گلو و بینی، اختلال حواس، تشنج و کما بوده که در نهایت در موارد شدید به مرگ منتهی می‌شود.
