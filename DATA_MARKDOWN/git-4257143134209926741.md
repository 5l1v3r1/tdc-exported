
# Változott a kompmenetrend a Balatonon

Published at: **2019-11-04T10:51:42+00:00**

Author: **Infostart**

Original: [infostart](https://infostart.hu/eletmod/2019/11/04/valtozott-a-kompmenetrend-a-balatonon)

Hétfőtől naponta rövidebb ideig üzemel és már csak óránként közlekedik a balatoni komp Szántód és Tihany között. A Balatoni Hajózási Zrt. a honlapján azt írta, hogy a november 4-től 17-ig érvényes menetrend szerint Szántódról 7 és 18 óra között, Tihanyból pedig 7.15 és 18.15 óra között óránként indulnak a járatok.
November 18-tól jövő év február közepéig a reggeli indulási időpontok változatlanok, míg az utolsó kompok mindkét irányból egy órával korábban futnak ki.
A balatoni komp egész évben üzemel, csak szélsőséges időjárás és kedvezőtlen jégviszonyok esetén nem közlekedik. Nagy forgalom esetén sűrűbben indulnak a járatok.

        Nyitókép: MTI/Varga György
      
