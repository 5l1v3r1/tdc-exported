
# Donald Trump, kafes dövüşü izledi

Published at: **2019-11-03T06:29:24+00:00**

Author: ****

Original: [Posta](https://www.posta.com.tr/donald-trump-kafes-dovusu-izledi-haber-fotograf-2216552)

ABD Başkanı Donald Trump, New York'ta düzenlenen, Jorge Masvidal ile Nate Diaz arasında yapılan UFC 244 (Ultimate Fighting Championship) finaline katıldı.
Final öncesi bir grup Trump'ı protesto etti.
Trump ise salondaki havanın olumlu olduğunu belirten bir tweeti paylaştı.
Karma dövüş ustaları Jorge Masvidal ve Nate Diaz arasındaki karşılaşma, tüm ülke tarafından iple çekiliyordu.
UFC 244 hayranlarını ekrana kilitleyen finalin kazananı ise Jorge Masvidal oldu.
Öte yandan,  New York'taki Trump Tower etrafında protestolar devam ediyor.
Trump, geçtiğimiz gün Houston Astros ve Washington Nationals takımları arasında oynanan Beyzbol Dünya Serisi'nin 5. maçını izlemişti.
Eşi Melania Trump ile maçı izleyen ABD Başkanı, taraftarların yoğun protestosuna maruz kalmıştı.
Trump, kendisine gelen yoğun tepkiye rağmen protesto olmadığını iddia etmişti.
Trump'ın dövüş sporlarına olan ilgisi de dikkat çekiyor. Trump, UFC Başkanı Dana White ile yakın arkadaş...
Hatta 2007 yılında ringe çıkıp seyircileri selamlamışlığı bile var.
Ancak Donald Trump'ın spor dünyası ile iyi geçindiği söylenemez...
NBA takımları ve ABD Kadın Milli Takımı, Trump'ın Beyaz Saray davetini kabul etmemişlerdi. Bunun üzerine Trump, sporcuları sert sözlerle eleştirmişti.
73 yaşındaki başkanın LeBron James tweeti de uzun süre gündem olmuştu. Trump, geçen sene ''LeBron James, televizyonun en aptal insanına röportaj vermiş. O bile LeBron'u akıllı biri gibi göstermiş. Bunu yapmak çok zordur. İyi iş çıkarmış...'' tweetini atmıştı.
LeBron James ise Trump'ı çok sert sözlerle eleştirmiş ve başkan olacak kapasitesi olmadığını bile söylemişti.
Spor dünyası ve ABD Başkanı arasındaki polemiğin daha uzun süre devam edeceği gözüküyor.
