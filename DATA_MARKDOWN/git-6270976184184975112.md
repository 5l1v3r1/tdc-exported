
# Генпрокурор обіцяє хороші зрушення у справі активістки Гандзюк

Published at: **2019-11-01T14:31:57+00:00**

Author: **Daria Trokhimovich**

Original: [Рубрика](https://rubryka.com/2019/11/01/genprokuror-obitsyaye-horoshi-zrushennya-u-spravi-aktyvistky-gandzyuk/)


        
          Генеральний прокурор Руслан Рябошапка обіцяє найближчими днями оприлюднити важливу інформацію з розслідування вбивства активістки Катерини Гандзюк.
        
      
Про це повідомляє агентство “Інтерфакс-Україна”.
“У нас будуть дуже хороші зрушення в цій справі. І, можливо, навіть на наступному тижні ми дещо зможемо повідомити суспільству”.
За словами Рябошапки, з вересня слідство у цій справі значно активізувалося, “тому невдовзі будуть результати”.
4 листопада виповнюється рік з дня смерті херсонської активістки Катерини Гандзюк, яка померла в лікарні після нападу з сірчаною кислотою. Друзі, близькі Гандзюк і активісти наголошують, що покарання понесли учасники нападу, а замовники досі не названі слідством.
Нагадаємо, в честь пам’яті активістки містами України та світу відбудуться акції у день смерті Гандзюк.
