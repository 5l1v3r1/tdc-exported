
# В Іраку відкрили вогонь по демонстрантах: п’ятеро загиблих — ЗМІ

Published at: **2019-11-04T15:15:00+00:00**

Author: ****

Original: [НВ](https://nv.ua/ukr/world/countries/protesti-v-iraku-policiya-zastrelila-p-yatoh-protestuvalnikiv-50051537.html)

Силовики застосували вогнепальну зброю проти демонстрантів в районі моста через Аль-Ахрар в Багдаді.
За даними Reuters, під час заворушень було вбито щонайменше п'ятьох осіб. За словами очевидця, одну людину застрелили біля моста, тіло відтягнули інші учасники протесту.
Оператор агентства Reuters став свідком того, як застрелили щонайменше чотирьох протестувальників.
У той же час джерела в службі безпеки і лікарнях зазначили, що під час заворушень загинула одна людина і 22 отримали поранення. Джерела стверджують, що використовувалися гумові кулі і сльозогінний газ, а не бойові патрони.
Читайте також:&nbspПротестувальники в Багдаді перекрили основні магістралі
Про те, що сили безпеки стріляють з вогнепальної зброї, повідомили також очевидці агентства AFP.
Масові вуличні протести в Багдаді та інших містах Іраку почалися на початку жовтня і поновилися 25 жовтня після двотижневої паузи.
Більше 250 іракців загинули під час масових протестів з початку жовтня.
Стихійні протести викликані безробіттям, поганими комунальними послугами та корупцією.
