
# عربستان 52 بار یمن را بمباران کرد

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697033/%D8%B9%D8%B1%D8%A8%D8%B3%D8%AA%D8%A7%D9%86-52-%D8%A8%D8%A7%D8%B1-%DB%8C%D9%85%D9%86-%D8%B1%D8%A7-%D8%A8%D9%85%D8%A8%D8%A7%D8%B1%D8%A7%D9%86-%DA%A9%D8%B1%D8%AF)

جنگنده‌های ائتلاف متجاوز سعودی پنجاه و دو بار مناطق مختلف یمن را بمباران کردند.
به گزارش خبرگزاری تسنیم به نقل از المسیره، یحیی سریع سخنگوی نیروهای مسلح یمن گفت که ائتلاف متجاوز سعودی طی چهل و هشت ساعت گذشته 52 بار مناطق مختلف یمن را بمباران کرد.
وی اظهار داشت که بر اثر این حملات خسارت‌های سنگینی به املاک و مزارع شهروندان وارد شده است.
جنگنده‌های ائتلاف متجاوز سعودی طی روزهای شنبه و یکشنبه گذشته بیش از 150 بار دو استان حجه و صعده را بمباران کردند.
عربستان سعودی از ششم فروردین 94 با تشکیل ائتلافی متجاوز از رژیم‌های مرتجع عربی، جنگی ویرانگر را علیه یمن با هدف تسلیم کردن مردم این کشور در برابر سیاست‌های خود و جلوگیری از تشکیل دولت مستقل و غیروابسته به خود آغاز کرده است که این حملات هیچ نتیجه‌ای به‌جز قربانی شدن میلیون‌ها انسان بیگناه و ویران شدن زیرساخت‌های حیاتی یمن نداشته است.
