
# Невзривил се боеприпас откриха в Пловдивско

Published at: **2019-11-05T20:13:23+00:00**

Author: **Стандарт**

Original: [Стандарт Новини](https://standartnews.com/regionalni/nevzrivil-se-boepripas-otkrikha-v-plovdivsko-405977.html)

Специализиран екип от Сухопътните войски изпълни успешно задача по обезвреждане на боеприпас, открит в землището на с. Брестник, област Пловдив, съобщиха от пресцентъра на Министерството на отбраната. Операцията е извършена от военнослужещи от 91-ви инженерен батальон от състава на Сухопътните войски. При огледа е установено, че намереният боеприпас е корозирал 122 мм артилерийски снаряд с взривател. При спазване на всички мерки за безопасност военнослужещите транспортираха артилерийския снаряд и утре той ще бъде унищожен.
