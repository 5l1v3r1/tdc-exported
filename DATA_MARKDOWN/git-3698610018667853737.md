
# Трамп програє Байдену з рекордним відставанням – опитування Washington Post

Published at: **2019-11-05T19:07:00+00:00**

Author: ****

Original: [DT.ua](https://dt.ua/WORLD/tramp-prograye-baydenu-z-rekordnim-vidstavannyam-opituvannya-washington-post-328601_.html)

Лідируючий кандидат від демократичної партії США Джо Байден випереджає президента країни Дональда Трампа. Нове спільне опитування The Washington Post та ABC News показує, що Трамп поступається Байдену з найбільшим відривом в будь-якому національному опитуванні з березня: 17%.
Наголошується, що Трамп відстає і від сенаторки-демократки Елізабет Уоррен на 15%. Сенатору-демократу Берні Сандерсу Трамп програє 14%.
Газета пише, що найбільший висновок може полягати в тому, що, мабуть, немає великої різниці в тому, кого висувають демократи.
Оскільки демократи, які прагнуть "просто перемогти дитину", з'являються ознаки того, що різниця між кандидатами все менше впливає на кінцевий результат.
Президентські вибори в США відбудуться в листопаді 2020 році. До праймеріз Республіканської партії готуються три кандидати, включаючи самого Трампа. До праймеріз Демократичної партії готується 21 кандидат. Також у виборах президента США братимуть участь 8 кандидатів від Лібертаріанської партії, 7 кандидатів від Партії Зелених, 3 кандидати від партії Американської солідарності і два незалежних кандидата.
Президентські вибори в США 2020 року заплановано на 3 листопада. У них може бути обраний 46-й президент США (у випадку, якщо Дональд Трамп не буде обраний на другий термін). Згідно з Другою статтей Конституції США, для обрання президентом Сполучених Штатів Америки особа повинна бути громадянином США за народженням, не молодше 35 років, які прожили на території країни не менше 14 років.
Найчастіше кандидати висуваються від однієї з політичних партій США в ході праймеріз - інститут первинних президентських виборів, за результатами яких спрямовуються делегати на загальнонаціональну партійну конвенцію, де має бути визначений єдиний партійний кандидат у президенти.
