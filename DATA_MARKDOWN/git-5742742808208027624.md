
# Fossil Hybrid HR jsou elegantní chytré hodinky s dvoutýdenní výdrží

Published at: **2019-11-07T12:10:00+00:00**

Author: **Michal Pavlíček**

Original: [mobilenet.cz](https://mobilenet.cz/clanky/fossil-hybrid-hr-jsou-elegantni-chytre-hodinky-s-dvoutydenni-vydrzi-39378)


           •  Fossil představil své hybridní hodinky s klasickými ručičkami a displejem    •  Měří vaše aktivity a upozorní vás na notifikace z připojeného telefonu    •  Nové hodinky budete nabíjet pouze jedenkrát za 14 dní
      
Americká společnost Fossil představila velmi zajímavé hybridní hodinky nazvané Hybrid HR. Ty na první pohled vypadají jako zcela obyčejné ručičkové, avšak právě pod dvěma ručičkami se nachází ještě displej schopný zobrazit mnoho cenných informací. Může jít kupříkladu o sekundární čas z jiného pásma, počet vašich kroků, srdeční činnost nebo například aktuální počasí.
Jak správně tušíte, hodinky komunikují s vaším smartphonem, ve kterém se musí nacházet operační systém Android nebo iOS. Hodinky jsou tedy onou známou prodlouženou rukou a dokáží zobrazit důležité notifikace z telefonu. Dozvíte se, kdo vám telefonuje, kdo poslal zprávu a další informace z propojených aplikací. Pro větší přehlednost je možné si displej přizpůsobit pozadím, písmem i rozvržením prvků.
Fossil Hybrid HR má dle výrobce ideálně kombinovat výhody chytrých hodinek a praktičnost klasických. Na novince budete mít vždy po ruce čas i důležité informace. Pomohou vám zaznamenat vaše sportovní aktivity či spánek. Chlubí se také zvýšenou odolností proti vodě a možností ovládat hudební přehrávač. Velkou výhodou bude výdrž. Na jedno nabití při běžném používání aktivovaném měření vydrží dva týdny.
