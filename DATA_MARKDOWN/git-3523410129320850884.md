
# 
        لعیا زنگنه و ثریا قاسمی در جمع بازیگران «آقازاده»
      

Published at: **2019-11-02T13:12:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637470/%D9%84%D8%B9%DB%8C%D8%A7-%D8%B2%D9%86%DA%AF%D9%86%D9%87-%D9%88-%D8%AB%D8%B1%DB%8C%D8%A7-%D9%82%D8%A7%D8%B3%D9%85%DB%8C-%D8%AF%D8%B1-%D8%AC%D9%85%D8%B9-%D8%A8%D8%A7%D8%B2%DB%8C%DA%AF%D8%B1%D8%A7%D9%86-%D8%A2%D9%82%D8%A7%D8%B2%D8%A7%D8%AF%D9%87)

به گزارش بولتن نیوز، لعیا زنگنه و ثریا قاسمی به سریال شبکه نمایش خانگی «آقازاده» به تهیه‌کنندگی حامد عنقا و کارگردانی بهرنگ توفیقی پیوستند.
زنگنه در دومین همکاری خود با عنقا این بار نیز در نقش مادر حامد با بازی سینا مهراد ایفای نقش می‌کند. ثریا قاسمی نیز نقش احترام مادربزرگ نقش اصلی زن قصه را برعهده دارد.
لعیا زنگنه و ثریا قاسمی پیش از این در سریال خاطره‌انگیز «در پناه تو» با هم همبازی بوده‌اند. قاسمی با «آقازاده» اولین سریال خود در شبکه نمایش خانگی را تجربه خواهد کرد.
این سریال مدتی است کلید خورده و امیر آقایی، امین تارخ، مهدی سلطانی، کامبیز دیرباز، جمشید هاشم پور، سینا مهراد و امین حیایی با هنرمندی نیکی کریمی از جمله بازیگران آن هستند.
