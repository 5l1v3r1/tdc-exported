
# PARTIZAN DREŠI KESU: Crno-beli za 1.700.000 evra kupuju najskuplje pojačanje u istoriji kluba!

Published at: **2019-11-05T14:55:00+00:00**

Author: **Zile**

Original: [Sportska centrala](https://www.sportskacentrala.com/2019/11/05/partizan-dresi-kesu-crno-beli-za-1-700-000-evra-kupuju-najskuplje-pojacanje-u-istoriji-kluba/)

Januarski prelazi rok nije daleko, a pred upravom Partizana je nekoliko važnih poslova i izazova.
Savo Milošević je nedavno zatražio dovođenje bar tri pojačanja, a tu su i neki poslovi koje treba završiti, a tiču se igrača koji su već u Humskoj.
Pre svega radi se o Umaru Sadiku, napadaču Rome na pozajmici u Partizanu, koji je od početnog osporavanja došao u situaciju da je postao ljubimac navijača crno-belih.
Nigerijac je najbolji strelac kluba iz Humske u dosadašnjem delu sezone i prirodno je da uprava kluba želi da ga zadrži na duže staze tako što će otkupiti njegov ugovor od „vučice“.
O tome danas pišu italijanski mediji, uz dodatak da je Partizan već u januaru spreman da plati otkupnu klauzulu u iznosu od 1.7 miliona evra.
Ukoliko se to dogodi Umar Sadik će postati najskuplji igrač u istoriji Partizana, a na toj listi za 50.000 evra pretekao bi Sejdubu Sumu. Sadik je ove sezone postigao 7 golova u Superligi i još 3 u Ligi Evrope, a zabeležio je i 7 asistencija.
