
# Φέτα και ούζο στα προστατευόμενα ευρωπαϊκά προϊόντα

Published at: **2019-11-05T20:43:35+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/finance/feta-kai-ouzo-sta-prostateyomena-eyropaika-proionta/)

Σε συμφωνία με την Κίνα για την εμπορική προστασία μιας σειράς ευρωπαϊκών προϊόντων προχώρησε η Ευρωπαϊκή Ενωση, η οποία αναμένεται να υπογραφεί την Τετάρτη στο Πεκίνο. Ανάμεσα σε αυτά μάλιστα βρίσκονται και ελληνικά προϊόντα, εξέλιξη η οποία είναι ιδιαιτέρως σημαντική.
Η συμφωνία προβλέπει την προστασία μιας λίστας με 100 αγροτικά προϊόντα της Ευρωπαϊκής Ένωσης στην κινεζική αγορά, με αντάλλαγμα την προστασία 100 κινεζικών προϊόντων στις αγορές της ΕΕ.
Διαβάστε ακόμη : EBZ : Έκλεισε η συμφωνία με την Royal Sugar Στη λίστα αυτή περιλαμβάνονται εμβληματικά ελληνικά προϊόντα, όπως η φέτα, το ούζο, η μαστίχα Χίου και η ελιά Καλαμάτας.
Σύμφωνα με το Politico, η συμφωνία προβλέπει ότι τα 100 αυτά προϊόντα μπορούν να επισημανθούν και να πωληθούν στην Κίνα μόνον εφόσον έχουν παραχθεί σε συγκεκριμένες ευρωπαϊκές χώρες, για παράδειγμα η φέτα στην Ελλάδα.
Οι υπόλοιποι παραγωγοί ανάλογων προϊόντων οφείλουν να αναζητήσουν ένα διαφορετικό όνομα για το προϊόν τους.
Παράλληλα, προβλέπεται ότι μέσα στα επόμενα οκτώ χρόνια θα υπάρξει σταδιακή απόσυρση όλων των προϊόντων που ήδη κυκλοφορούν στην αγορά της Κίνας χρησιμοποιώντας τα παραπάνω ονόματα.
Επιπλέον, η συμφωνία επισημαίνει ότι τα προϊόντα που θα παραμείνουν στην αγορά της Κίνας δεν θα επιτρέπεται να κάνουν χρήση συμβόλων που να παραπέμπουν στις παραπάνω χώρες ως χώρες προέλευσης.

        Αυτοκίνητα : Αλλαγές φέρνουν τα πάνω κάτω – Τι θα συμβεί με τα τέλη κυκλοφορίας
      
