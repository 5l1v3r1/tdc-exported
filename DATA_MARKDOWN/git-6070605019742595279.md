
# La xinesa Fosun compra la marca del turoperador fallit Thomas Cook

Published at: **2019-11-01T17:53:35+00:00**

Author: ****

Original: [Ara.cat](https://www.ara.cat/economia/xinesa-Fosun-turoperador-Thomas-Cook-compra-marca-turisme-fallida_0_2336166510.html)

El fons d'inversions xinès Fosun ha comprat la marca Thomas Cook, l'operador turístic britànic que va anunciar la seva fallida el mes de setembre, per 11 milions de lliures (12,7 milions d'euros).
L'acord també contempla les marques hoteleres Casa Cook i Cook's Club, així com llicències de viatges o aplicacions de programari, amb l'objectiu de guanyar posicions dins del mercat mundial del turisme.

        Thomas Cook, un dels turoperadors més grans del món, deixa 150.000 turistes britànics atrapats als destins
      
A finals de setembre, el gegant britànic dels viatges havia de fer front a pagaments equivalents a 457 milions d'euros a hotels associats i creditors, dels quals 100 milions a les Balears. No obstant, la companyia només disposava de poc més d'un milió d'euros de reserves en efectiu i de 35 milions d'euros en comptes bancaris, per la qual cosa va anunciar la seva fallida. L'operació va deixar 150.000 viatges repartits per tot el món –la majoria de nacionalitat britànica–, que van haver de ser repatriats pels seus respectius països.

        Thomas Cook ja deixa factures milionàries
      
Thomas Cook va rebre cinc ofertes per certes parts o la totalitat de la seva aerolínia, una oferta per la venda del seu negoci d'operador turístic a Fosun i una altra oferta pel seu negoci en els països nòrdics. La direcció del grup, però, les va rebutjar totes perquè, a parer seu, no reflectien el valor adequat ni servirien per salvar la resta del grup.
La fallida de Thomas Cook va marcar el final d'una de les empreses més antigues del Regne Unit, que va començar el 1841 duent a terme excursions en tren locals, abans de sobreviure dues guerres mundials per ser pionera del turisme. L'empresa administrava fins ara hotels, complexos turístics  i aerolínies per a 19 milions de persones a l'any i repartits en 16 països.

        Thomas Cook empeny les Balears cap a un nou model turístic
      
