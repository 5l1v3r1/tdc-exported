
# Gigi Riva compie 75 anni: ''Questo Cagliari mi emoziona''

Published at: **2019-11-06T22:01:00+00:00**

Author: **MATTEO PINCI**

Original: [Repubblica.it](https://www.repubblica.it/sport/calcio/serie-a/2019/11/07/news/gigi_riva_compleanno_75_anni-240438163/)

CAGLIARI - Non c'è sardo che non parli di lui, in queste ore. A Cagliari il compleanno di Gigi Riva è da cinquant'anni una sorta di natale laico. Oggi spegne 75 candeline e una città intera ne parla: auguri in diretta nelle trasmissioni dei tifosi, suggerimenti su come sperare di incontrarlo, "anche se ormai è diventato più difficile, non esce spesso", l'attesa del ristoratore Giacomo, al quartiere Marina, dove c'è sempre un tavolo riservato per lui. Chi lo incontra, tra via Dante e piazza Garibaldi a Cagliari, mentre percorre la via della scuola calcio intitolata a lui, ha quasi paura a fermarlo. Gigi Riva, ha visto il Cagliari, quarto?"Devo essere sincero, io guardo le sintesi sulla tv privata, non guardo la diretta. Preferisco vedere le partite sapendo già il risultato, a vederlo in diretta mi emoziono troppo". E non le leva il gusto?"No, anzi. Meglio così, sapendo già se ha vinto". 
