
# V eksploziji umrli trije gasilci

Published at: **2019-11-05T09:26:00+00:00**

Author: **STA, T. V.**

Original: [Slovenske novice](https://www.slovenskenovice.si/kronika/na-tujem/clanek/v-eksploziji-umrli-trije-gasilci-246036)

QUARGNENTO – Na nekem gospodarskem poslopju v Quargnentu v severnoitalijanski deželi Piemont je ponoči odjeknila eksplozija, v kateri so umrli trije gasilci.Gasilce so na prizorišče poklicali zaradi požara. Ko so prispeli do poslopja, je tam odjeknila eksplozija. Umrli so trije gasilci, stari 47, 38 in 32 let. Še dva gasilca in en karabinjer so poškodovani in so jih prepeljali v bližnji bolnišnici. Enega gasilca še pogrešajo in ga iščejo pod ruševinami.Namestnik notranje ministrice Matteo Mauri je povedal, da preiskujejo možnost, da je bila eksplozija povzročena namerno. Dodal je, da se je znova pokazalo, kako nevarno je delo gasilcev, kako se žrtvujejo in kako je njihovo delo pomembno za življenje državljanov.Tožilec Enrico Cieri je kasneje sporočil, da so preiskovalci v bližnji zgradbi našli neeksplodirano plinsko jeklenko, električne žice in časomerilec. »Zaradi tega domnevamo, da je bila eksplozija namerna in podtaknjena.«
