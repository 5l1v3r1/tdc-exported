
# सरकार ने जारी किया जम्मू कश्मीर और लद्दाख का नया नक्शा, अक्साई चीन भी लद्दाख में शामिल

Published at: **2019-11-02T14:18:11+00:00**

Author: **संवाददाता,नई दिल्ली**

Original: [https://www.livehindustan.com](https://www.livehindustan.com/national/story-government-releases-new-political-map-of-india-with-union-territories-of-jk-and-ladakh-2828725.html)

जम्मू कश्मीर और लद्दाख को केंद्र शासित प्रदेश बनाए जाने के बाद भारत सरकार ने दोनों केंद्र शासित प्रदेशों के नए नक्शे भी जारी कर दिए हैं। महत्वपूर्ण यह कि इन नक्शों में जम्मू कश्मीर केंद्र शासित प्रदेश में मुजफ्फराबाद को भी शामिल दिखाया गया है। साथ ही लद्दाख केंद्र शासित प्रदेश में अक्साई चीन को शामिल दिखाया गया है। सरकार का मानना है कि इन नक्शों में वास्तविक स्थिति को दर्शाया गया है।
धारा 370 खत्म किए जाने के बाद जम्मू कश्मीर और लद्दाख को 5 अगस्त 2019 को केंद्र शासित प्रदेश बनाए जाने की घोषणा की गई थी और 31 अक्टूबर 2019 को इन दोनों जगहों को विधिवत तौर पर केंद्र शासित राज्य बना दिया गया है।  दोनों जगहों पर नए उपराज्यपाल की तैनाती भी कर दी गई है।  सरकार द्वारा जारी नए नक्शे के मुताबिक नए लद्दाख़ संघ राज्य क्षेत्र में कारगिल तथा लेह - दो ज़िले हैं और भूतपूर्व जम्मू और कश्मीर राज्य का बाक़ी हिस्सा नए जम्मू और कश्मीर राज्य संघ क्षेत्र में है।  
