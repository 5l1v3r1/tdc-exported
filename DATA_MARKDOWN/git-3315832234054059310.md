
# România riscă pierderea fondurilor europene pentru transporturi

Published at: **2019-11-07T15:52:05+00:00**

Author: **Jurnal.md**

Original: [Jurnal.md](http://jurnal.md/ro/news/ac362f7338b27857/romania-risca-pierderea-fondurilor-europene-pentru-transporturi.html?utm_source=RSS&utm_medium=RSS&utm_campaign=RSS)


        România riscă să piardă fonduri europene nerambursabile pentru modernizarea transportului feroviar, a anunţat ieri noul ministru român de resort, Lucian Bode.
      
Este o sumă semnificativă de 1,3 miliarde de euro, bani prevăzuţi pentru contractele de modernizare a tronsonului feroviar dintre Braşov şi Sighişoara, iar la Tarom problemele ar depăşi orice ne-am putea imagina, potrivit ministrului transporturilor. Pierderile pe ultimii doi ani ar trece de 340 de milioane de euro.
„În acest moment la Tarom sunt în vizită următorii: DNA, DIICOT, Corpul de control al primului-ministru, Corpul de control al ministerului, Autoritatea pentru protecţia datelor, Consiliul Concurenţei, Autoritatea pentru discriminare, Poliţia, Parchetul. Ce s-a întâmplat la această companie şi modul în care a fost administrată, ca să nu spun mai mult, în ultima perioadă depăşeşte orice imaginaţie. A înregistrat pierderi de 160 de milioane de lei în 2018 şi se pregătesc să depăşească 180 de milioane de lei în 2019”, a declarat ministrul Transporturilor din România.
Lucian Bode a mai spus că în urma primelor evaluări s-ar confirma că noua linie de metrou din Drumul Taberei nu va fi dată în funcţiune nici anul acesta.
