
# ഭാര്യയെ കൊലപ്പെടുത്തിയെന്ന് ആരോപണം, യുപിയില്‍ ആള്‍ക്കൂട്ടം യുവാവിനെ മര്‍ദിച്ച് കൊലപ്പെടുത്തി

Published at: **2019-11-02T22:26:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/india/news/man-lynched-in-up-after-killing-wife)

ലഖ്നൗ: ഉത്തര്‍പ്രദേശില്‍ യുവാവിനെ ആള്‍ക്കൂട്ടം തല്ലിക്കൊന്നു. ഭാര്യയെ കൊലപ്പെടുത്തിയെന്ന് ആരോപിച്ചായിരുന്നു ആക്രമണം. നാല്പത് കാരനായ നസീര്‍ ഖുറേഷിയാണ് ആള്‍ക്കൂട്ടത്തിന്റെ കമ്ബിയും ലാത്തിയും കൊണ്ടുള്ള ക്രൂരമായ മര്‍ദ്ദനമേറ്റ് കൊല്ലപ്പെട്ടത്
ഫത്തേപുര്‍ ജില്ലയില്‍ ബുധനാഴ്ചയായിരുന്നു സംഭവം. നസീറിനെ തല്ലി കൊല്ലുന്നതിന്റെ വീഡിയോ ദൃശ്യങ്ങള്‍ പുറത്ത് വന്നിരുന്നു. വീഡിയോയില്‍ കണ്ട അഞ്ച് പേരെ തിരിച്ചറിഞ്ഞെന്നും ഇതില്‍ മൂന്ന് പേരെ അറസ്റ്റ് ചെയ്‌തെന്നും പോലീസ് അറിയിച്ചു.
ഒരാള്‍ വഴിയില്‍ കമിഴ്ന്നു കിടക്കുന്നതും ചുരുങ്ങിയത് ആറു പേരുള്ള സംഘം ഇയാളെ തല്ലുന്നതും വീഡിയോയില്‍ കാണാം.  
ഭാര്യവീട്ടില്‍വച്ച്‌ വാക്കേറ്റത്തിനൊടുവില്‍ നസീര്‍ ഭാര്യയെ മഴുകൊണ്ട് വെട്ടി കൊലപ്പെടുത്തിയെന്നും, രക്ഷിക്കാന്‍ ശ്രമിച്ച അമ്മയ്ക്കും സഹോദരിക്കും പരിക്കേറ്റിരുന്നുവെന്നും പോലീസ് പറഞ്ഞു.
