
# Бойовики понад півгодини обстрілювали позиції ЗСУ біля Кримського

Published at: **2019-11-06T07:26:47+00:00**

Author: ****

Original: [ФАКТИ](https://fakty.com.ua/ua/ukraine/20191106-bojovyky-ponad-pivgodyny-obstrilyuvaly-pozytsiyi-zsu-bilya-krymskogo/)

На Донбасі у середу, 6 листопада, зафіксовано тривалий обстріл бойовиками у бік українських позицій в районі Кримського.
На Донбасі 6 листопада вранці штаб ООС зафіксував 35-хвилинний обстріл українських позицій збройним формуваннями Російської Федерації та її найманцями.
Втрат серед особового складу Об’єднаних сил не було.
Минулої доби, 5 листопада бойовики сім разів порушили режим припинення вогню.
Противник обстрілював позиції українських підрозділів із заборонених мінськими домовленостями мінометів калібру 120 мм, а також гранатометів різних систем та стрілецької зброї, з великокаліберними кулеметами включно.
Читайте: Обстріл поблизу Новотошківського – школярів евакуювали до бомбосховища
Обстріли велися двічі неподалік Водяного, біля Старогнатівки, поблизу Лебединського, біля Горіхового, поблизу Хутора Вільного, неподалік Луганського.
Раніше Факти ICTV писали, що в Організації Об’єднаних Націй заявили про більш ніж 3 330 убитих мирних громадян, внаслідок війни на Донбасі, яка триває з 2014 року.
