
# Protestatarii din Hong Kong au atacat sediul agenţiei naţionale de ştiri a Chinei

Published at: **2019-11-02T17:00:00+00:00**

Author: **Lacramioara Ivaz**

Original: [Ziarul Financiar](https://www.zf.ro/eveniment/protestatarii-din-hong-kong-au-atacat-sediul-agentiei-nationale-de-stiri-a-chinei-18532853)

Mişcarea de protest din Hong Kong a atins cote alarmante sâmbătă după ce participanţii civili au atacat agenţia naţională de ştiri a Chinei, Xinhua, forţele de ordine răspunzând prin lansarea de bombe cu benzină şi gaze lacrimogene pentru a estompa manifestaţia antiguvernamentală.
Străzile din Hong Kong sunt acoperite de gaze lacrimogene, obligându-i pe protestatari să se retragă, într-un demers de anihilare a manifestanţilor ce au început să solicite autonomia totală faţă de Beijing, după ce acesta a anunţat că îşi va consolida controlul asupra teritoriului chinez.
Clădirile băncilor şi companiilor chineze au făcut în mod frecvent obiectul atacurilor lansate de protestatari, ca o formă de revoltă împotriva autorităţilor chineze.
Protestele în Hong Kong, care deseori au fost marcate de incidente violente între demonstranţi şi forţele de ordine, au izbucnit în urmă cu cinci luni, ca reacţie la controversatul proiect de lege ce ar fi facilitat extrădările spre China continentală. Manifestanţii contestă politicile Guvernului local pro-Beijing, condus de Carrie Lam.
