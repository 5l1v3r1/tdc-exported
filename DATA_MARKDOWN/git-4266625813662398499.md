
# У 2020 році в Україні відремонтують 16 пунктів пропуску

Published at: **2019-11-06T13:06:00+00:00**

Author: ****

Original: [ZIK.UA](https://zik.ua/news/2019/11/06/u_2020_rotsi_v_ukraini_vidremontuyut_16_punktiv_propusku_1684901)


        В Україні у 2020 році побудують та реконструюють 16 прикордонних пунктів пропуску.
      
Про це повідомив народний депутат Олексій Гончаренко у своєму Telegram-каналі.
За словами нардепа, наступного року в Україні проведуть будівництво та реконструкцію пунктів пропуску «Ужгород», «Чоп», «Лужанка», «Ягодин», «Устилуг», «Могилів-Подільський», «Кучурган», «Рені», «Порубне», «Красноїльськ», «Бачівськ», «Нові Яриловичі».
Він зазначив, що у трьох пунктах пропуску, – у ПП «Краковець», «Рава-Руська» та «Шегині», – ремонти будуть проведені за рахунок кредиту від Польщі.
Нагадаємо, Голова Верховної Ради Дмитро Разумков підписав законопроєкт №1081 про внесення змін до деяких законодавчих актів щодо удосконалення порядку надання адміністративних послуг у сфері будівництва.
