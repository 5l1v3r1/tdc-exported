
# Busquen l'origen de la marea negra que afecta 2.000 km de la costa nord-est del Brasil

Published at: **2019-11-02T17:12:00+00:00**

Author: **Redacció**

Original: [CCMA](https://www.ccma.cat/324/busquen-lorigen-de-la-marea-negra-que-afecta-2-000-km-de-la-costa-nord-est-del-brasil/noticia/2960395/)

Continua el misteri sobre l'origen de la marea negra que des de fa setmanes afecta més de dos mil quilòmetres de costa del nord-est del Brasil. El principal sospitós és un petroler grec de 80.000 tones, però l'empresa propietària ha negat aquest dissabte ser-ne responsable.
Segons diu en un comunicat, el vaixell va salpar de Veneçuela i ha arribat sense problemes a la seva destinació, a Malàisia, on ha descarregat tot el petroli sense cap pèrdua de càrrega.
La marea negra s'hauria produït a l'Atlàntic fa uns tres mesos i, de mica en mica, ha anat arribant a les platges brasileres fins a convertir-se en un greu desastre mediambiental.
Nombrosos voluntaris han començat a retirar milers de tones de fuel per reduir-ne l'impacte ecològic i les nefastes conseqüències per la pesca, l'aqüicultura o el turisme.
 

        Costa de Maragogi. Foto:Reuters
      
 

        Costa de Maragogi. Foto:Reuters
      
 

        En perill l'arxipèleg dels Abrolhos
      
L'armada brasilera va enviar dijous més vaixells per mirar d'evitar la contaminació dels esculls de corall del parc marítim de l'arxipèlag dels Abrolhos, un refugi de biodiversitat de l'oceà Atlàntic.
Els biòlegs marins alerten que l'espès fang de cru pot tenir un impacte devastador sobre les cinc petites illes dels Abrolhos.
L'armada, que també va fer arribar dues fragates per unir-se a un grup de treball de deu vaixells, va dir que el petroli va arribar a l'estat de Bahia aquest dijous. Exactament a la costa Belmonte, a només 235 quilòmetres al nord de l'arxipèlag dels Abrolhos.
Yara Novelli, professora de l'Institut d'Oceanografia de la Universitat de Sao Paulo:
Novelli ha dit que la marea negra ha estat molt temps flotant sobre l'aigua del mar i ara serà molt difícil eliminar-la dels esculls.
 

        Cap de Santo Agostinho. Foto: EFE
      
 

        Cap de Santo Agostinho. Foto: EFE
      
 

        Més de 2.000 tones de fangs
      
Nombrosos voluntaris han començat a retirar les tones de fuel per reduir-ne l'impacte ecològic i les nefastes conseqüències per la pesca, l'aqüicultura o el turisme.
Fins divendres s'havien recollit 2.000 tones de fangs durant els treballs de neteja a les platges. Ocells i tortugues han hagut de ser rescatades en mig del petroli.
El vicepresident del Brasil, Hamilton Mourao, ja havia suggerit que el responsable podria haver estat un vaixell que alliberés petroli per equilibrar la seva estabilitat al mar. Un informe de la petrolera estatal Petroleo Brasileiro SA i un altre de la Marina han donat com a resultat unes anàlisis que indiquen que el petroli era de procedència veneçolana.
 

        Cap de Santo Agostinho. Foto: EFE
      
