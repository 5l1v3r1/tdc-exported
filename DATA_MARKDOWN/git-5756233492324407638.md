
# ترامپ در نظرسنجی فاکس‌نیوز پیشتاز است یا بایدن؟

Published at: **2019-11-03T21:41:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619724/%D8%AA%D8%B1%D8%A7%D9%85%D9%BE-%D8%AF%D8%B1-%D9%86%D8%B8%D8%B1%D8%B3%D9%86%D8%AC%DB%8C-%D9%81%D8%A7%DA%A9%D8%B3%E2%80%8C%D9%86%DB%8C%D9%88%D8%B2-%D9%BE%DB%8C%D8%B4%D8%AA%D8%A7%D8%B2-%D8%A7%D8%B3%D8%AA-%DB%8C%D8%A7-%D8%A8%D8%A7%DB%8C%D8%AF%D9%86)


        بر اساس نظرسنجی جدیدی که شبکه خبری فاکس‌نیوز انجام داده، نامزد پیشتاز دموکرات‌ها با 12 درصد اختلاف از رئیس جمهور کنونی پیش است.
      

        آفتاب‌‌نیوز :
      
بر اساس نظرسنجی که شبکه خبری فاکس نیوز انجام داده 51 درصد شرکت‌کنندگان در این نظرسنجی از ریاست جمهوری «جو بایدن» معاون رئیس جمهور سابق آمریکا حمایت کردند و 39 درصد نیز حمایت خود را از «دونالد ترامپ» رئیس جمهور کنونی آمریکا اعلام کردند.
اختلاف 12 درصدی میان بایدن و ترامپ در حالی ایجاد شده که بایدن در این نظرسنجی به بالای 50 درصد و ترامپ نیز به زیر 40 درصد آرا رسیده است.
در ماه اکتبر اختلاف آرای بایدن و ترامپ در نظرسنجی فاکس‌نیوز 10 درصد بود. در این نظرسنجی بایدن توانسته بود 50 درصد آرا و ترامپ 40 درصد آرا را بدست بیاورد.
رئیس‌جمهور آمریکا خرداد ماه از شبکه فاکس‌نیوز که رسانه مورد علاقه او بوده، به دلیل انتشار یک نظرسنجی درباره وضعیت نامزدهای انتخابات ریاست جمهوری این کشور اعتراض کرده بود.
وی در توئیتی نوشته بود: «نظرسنجی‌ها همیشه برای من بد است. این نظرسنجی‌ها (در زمان رقابت من با هیلاری (کلینتون) حقه‌باز هم (علیه من) بود. در فاکس (نیوز) اتفاق‌های عجیبی دارد می‌افتد. نظرسنجی‌های ما نشان می‌دهد که ما (ترامپ) در همه ۱۷ ایالت تعیین‌کننده پیشتاز هستیم».
