
# महाराष्ट्रात शिवसेनेचाच मुख्यमंत्री होईल; 'आकड्यांच्या खेळा'त भाजपाकडून 'शब्दांचा खेळ'

Published at: **2019-11-07T06:30:09+00:00**

Author: **ऑनलाइन लोकमत**

Original: [Lokmat](https://www.lokmat.com/mumbai/maharashtra-election-2019-shiv-sena-will-be-chief-minister-maharashtra-bjp-plays-word-game-numbers/)

मुंबई - राज्यातील सत्तास्थापनेचा तिढा आणखी वाढत असताना दिसत आहे. येणाऱ्या काही दिवसांत भाजपाच्या माध्यमातून योग्य निर्णय करत राज्याला स्थिर सरकार देण्याच्या दृष्टीने पावलं उचलणार आहोत. राजकीय स्थितीची राज्यपालांना माहिती देणार आहे. सत्ता स्थापनेचा दावा करायचा की नाही, यावर राज्यपालांशी चर्चा केल्यावर निर्णय घेऊ असं भाजपाचे नेते सुधीर मुनगंटीवार यांनी सांगितले आहे. 
पत्रकारांशी बोलताना सुधीर मुनगंटीवारांनी सांगितले की, शिवसेनेसोबत सरकार बनवावं ही भाजपाची इच्छा आहे. अल्पमताचं सरकार भाजपा कधीही बसविणार नाही. शिवसेनेसोबत काही स्तरावर चर्चा सुरु आहे पण माध्यमांमधून शिवसेनेचं चर्चेचं दार बंद आहे असं दिसतं. भाजपाने लाखो लोकांच्या साक्षीने भूमिका मांडली आहे. उद्धव ठाकरे हे देवेंद्र फडणवीसांचे मोठे भाऊ आहेत. उद्धव ठाकरे सरकारचे मार्गदर्शक आहेत. भाजपा-शिवसेनेचे नेते आहेत. शिवसेनेचा मुख्यमंत्री होईल ते समजावं, देवेंद्र फडणवीस यांच्यारुपाने शिवसैनिकच मुख्यमंत्री होणार असल्याचं सांगत मुनगंटीवारांनी शिवसेनेला टोला लगावला आहे. 
