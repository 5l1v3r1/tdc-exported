
# Вчені розповіли про походження загадкового стародавнього народу

Published at: **2019-11-06T13:28:00+00:00**

Author: ****

Original: [DT.ua](https://dt.ua/TECHNOLOGIES/vcheni-rozpovili-pro-pohodzhennya-zagadkovogo-starodavnogo-narodu-328689_.html)

Вчені з Тель-Авівського університету, Управління стародавностей Ізраїлю та Університету Бен-Гуріона розкрили таємницю походження представників загадкової оріньякської культури. За їхніми словами, представники цієї культури прибули в Левант з Європи близько 40 тисяч років тому, повідомляє Phys.org.
Оріньякська культура виникла 43 тисячі років тому на території Європи. Представники цієї культури відомі виготовленням прикрас з кістки, музичних інструментів і нанесенням наскельних малюнків.
Раніше вчені припускали, що міграція древніх людей в Європу призвела до вимирання неандертальців через конфлікти або боротьбу за ресурси. Пізніше дослідники припустили, що неандертальці не зникли повністю, а асимілювалися з новими популяціями. Тепер вченим вдалося знайти нові підтвердження цієї гіпотези.
Провівши аналіз зубів представників оріньякської культури, дослідники з'ясували, що вони мігрували в Левант 40 тисяч років тому і поєднували в собі риси неандертальців і сучасних людей. Вчені вивчили чотири зуба оріньяків і з'ясували, що два з них були морфологічно схожі з зубами Homo sapiens, один показував риси, характерні для неандертальців, а один – поєднував характерні ознаки двох видів.
Підписуйтесь на наш Telegram-канал з новинами технологій та культури.
Раніше вчені встановили, що гени неандертальців викликають депресії, нікотинову залежність і захворювання шкіри у сучасних людей.
 
