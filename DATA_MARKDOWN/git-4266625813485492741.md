
# Помпео скасував візит в Україну, - Лещенко

Published at: **2019-11-06T21:47:00+00:00**

Author: ****

Original: [ZIK.UA](https://zik.ua/news/2019/11/06/pompeo_vidminyv_vizyt_v_ukrainu__leshchenko_1685431)


        Державний секретар Сполучених Штатів Америки Майкл Помпео відмінив робочий візит в Україну. Таке рішення пов'язують з розслідуванням в рамках імпічменту Трампа.
      
Про це повідомив екснардеп Сергій Лещенко з посиланням на колишнього посла США в Україні Стівена Пайфера.
"Візит був скасований минулого тижня через два дні після того, як це було запропоновано. Про це повідомив американський експерт Стівен Пайфер в своїх записах за підсумками зустрічей в Україні. За його словами, українська влада висловлює занепокоєння з приводу скасування візиту Помпео і пов'язує це з розслідуванням в рамках імпічменту президента США Дональда Трампа", - написав Лещенко.
Нагадаємо, сьогодні у США анонсували переговори Ангели Меркель і Майкла Помпео щодо ситуації на Донбасі.
Раніше повідомлялося, що державний секретар США Майкл Помпео заявив, що влада Сполучених Штатів Америки на чолі з Дональдом Трампом підтримувала демократію в Україні й прагнула, щоб українська влада подолала корупцію.
