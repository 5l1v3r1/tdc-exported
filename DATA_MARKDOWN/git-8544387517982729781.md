
# Εβδομαδιαίες προβλέψεις 2019: Η Αφροδίτη στον Τοξότη από τις 2 Νοεμβρίου

Published at: **2019-11-04T09:10:40+00:00**

Author: **neolaia.gr Team**

Original: [neolaia.gr](https://neolaia.gr/2019/11/04/evdomadiaies-problepseis-2019-i-afroditi-ston-toksoti-apo-2-noemvriou/)


        Εβδομαδιαίες προβλέψεις 2019: Η Αφροδίτη στον Τοξότη από τις 2 Νοεμβρίου
      

        Η έκταση των συναισθημάτων μας
      

        Από τη Λίλιαν Σίμου
      
Συναισθηματική αλλαγή μας επιφυλάσσει η νέα θέση της Αφροδίτης στον Τοξότη. Θα παραμείνει ως την 26η Νοεμβρίου
Αφήνοντας πίσω το ζώδιο του Σκορπιού και ειδικά τις τελευταίες μοίρες, που σηματοδότησαν δυσάρεστα συναισθήματα, αρνητική διάθεση, πίεση ψυχολογική και ανικανοποίητες επιθυμίες, η εμμονή σε ιστορίες που μας έχουν κουράσει ή πλέον έχουν ολοκληρώσει τον κύκλο τους, φέρνει στο προσκήνιο την φλόγα ξανά.
Ο Τοξότης, ένα ζώδιο που αναζητά διαρκώς νέους ορίζοντες, δεν είναι παρά η επιδίωξη της ανάτασης της ψυχής, μπροστά στην πρόκληση των «άγνωστων» προορισμών.
Το συναίσθημα πλέον έχει αισιόδοξες νότες, ή τουλάχιστον ευελπιστούμε στο φως.
Θα εγκαταλείψουμε την επιφυλακτική στάση απέναντι στους άλλους, θα ανακτήσουμε την ελπίδα για ανθρώπινες σχέσεις πιο ευχάριστες, για γνωριμίες που θα προσδώσουν χρώμα στη ζωή μας.
Γενναιόδωρα πλέον, πληθωρικά και αρκετά ευχάριστα, θα αναπτύξουμε κοινωνικές σχέσεις, θα διευρύνουμε τον κύκλο μας, θα πιστέψουμε ξανά στην ανθρώπινη επικοινωνία και επαφή.
Οι εμπειρίες δεν μας φέρνουν αμηχανία, δεν αισθανόμαστε πικρία μπροστά σε συγκυρίες που είναι αμφίβολες και αβέβαιες, έχουμε πεποίθηση πως θα πάνε όλα καλά!
Ψυχαγωγία, κοινωνικές υποχρεώσεις που αλλάζουν την καθημερινότητα και μας φέρνουν πιο κοντά νέες ανθρώπους με διαφορετική ίσως νοοτροπία, όμως φλογερούς και ενδιαφέροντες, εκφράζουν θετικά συναισθήματα.
Κυριαρχεί η περιέργεια στο καινούργιο, αλλά χρειάζεται παράλληλα να έχουμε ευθυκρισία, διάκριση και σύνεση, για την τελική επιλογή.
Καθώς η Αφροδίτη σηματοδοτεί το χρήμα και την ασφάλεια που θα θέλαμε να βιώσουμε, η αλήθεια είναι πως στον τομέα αυτό, υπάρχουν θετικά σημάδια, αλλά υπάρχει και ο κίνδυνος του ρίσκου,
Η υπερβολική αισιοδοξία του Τοξότη, ίσως οδηγήσει σε λανθασμένες εκτιμήσεις στον οικονομικό τομέα και στη διαχείριση του χρήματος.
Καθώς θα έχουμε ανάδρομο τον Ερμή στον Σκορπιό ως την 20η Νοεμβρίου, ας αποφύγουμε συναλλαγές, ή ας μελετήσουμε σοβαρά και κατ’ επανάληψη, κάθε σχέδιο που έχει σχέση με τα επαγγελματικά και τις επενδύσεις, τα δάνεια, τα χρέη και τις αγοραπωλησίες.
Η διαδρομή της Αφροδίτης, προετοιμάζει θετικά το κλίμα την καθημερινότητά μας, που παρά το προβλήματα, μπορούν να γίνει μέρα χαράς, επικοινωνίας, εναλλαγών, ένα ταξίδι ανταλλαγής ιδεών και σημαντικών εμπειριών, που δεν βαραίνουν την ψυχή.
Ας μην ξεχνάμε πως η Αφροδίτη συμπορεύεται με τον Δία στον Τοξότη και είναι η εποχή όπου, μέσα σε σκοτεινές διαδρομές και προβλήματα, θα αναπτύξουμε την αισιοδοξία και την θετική φιλοσοφική προσέγγιση. Σημασία έχει να νιώθουμε χαρούμενοι και ασφαλείς, ακόμη κι όταν όλα εναλλάσσονται και μας παρασύρουν σε νέα άγνωστα μονοπάτια…

        Κριός
      
Σε μία θετική και δημιουργική περίοδο με την Αφροδίτη να κινείται υπέρ σας, είστε σε θέση να κάνετε κινήσεις και να πάρετε αποφάσεις για όμορφες ιδέες και ενδιαφέροντα. Αλλά επειδή είστε μαχητικοί και παρορμητικοί, η Αφροδίτη προσφέρει το ερέθισμα, προκειμένου να αγαπήσετε τον στόχο σας και να τον καλλιεργήσετε. Αρκετά ευμετάβλητες οι προδιαθέσεις για το ύφος και τον χαρακτήρα σας, αλλά είναι ο μόνος τρόπος προκειμένου να κινηθείτε πιο αποφασιστικά. Οι συγκινήσεις σας κατακλύζουν και δεν μπορείτε να περιοριστείτε στα όσα είχατε κερδίσει ως σήμερα. Καθώς κάθε τι το ξένο και το διαφορετικό είναι στην επιφάνεια για να προκαλέσει το ενδιαφέρον σας, μην περιμένετε να έρθουν όλα τα «δώρα» προς εσάς. Πρέπει να κάνετε διαφορετικές επιλογές ή να σκεφθείτε πως χρειάζεστε μία διαφορετική προσέγγιση. Μπορείτε να λάμψετε και να κερδίσετε. Πρέπει να κατανοήσετε όμως πως η επιμονή και η προσπάθεια αφορά κυρίως την ανάγκη να αγγίξετε ένα σημαντικό στόχο και μπορείτε πραγματικά να το κάνετε.

        Ταύρος
      
Διστάζετε να αγαπήσετε ένα στόχο ή έναν άνθρωπο, επιτρέποντας στην σπίθα της ψυχής να σας επηρεάζει. Ωστόσο, αυτή η εποχή σας προκαλεί να αφήσετε κατά μέρος τους δισταγμούς, τις αμφιβολίες και τις ανησυχίες σας. Δεν βοηθά η χρονοβόρα επιφύλαξη για κάθε σας σχέδιο. Καθώς εσωτερικά, νιώθετε την ανάγκη μίας μεγάλης αλλαγής σε συναίσθημα και διασφάλιση, αποφασίστε τελικά πώς θα χειριστείτε την δυναμική της εποχής. Συναισθήματα και συγκινήσεις αναδεικνύουν ένα ιδιαίτερο πάθος και σας φέρνουν κοντά σε προοπτικές που δεν μπορούν να περιμένουν! Ακολουθήστε το ένστικτό σας, κάνετε μία νέα αρχή, δώστε χώρο στον σπόρο της δημιουργίας. Αν αγαπάτε κάποιο άτομο και έχει επέλθει η ανία στη ζωή σας, τότε θα διαπιστώσετε πως μπορείτε να κάνετε μία νέα αρχή. Προσοχή και σύνεση, σε κάθε επένδυση. Γιατί η εποχή αυτή δεν βοηθά στις ριψοκίνδυνες επιλογές.

        Δίδυμοι
      
Με την Αφροδίτη σε αντίθεση προς το ζώδιό σας, σίγουρα οι μέρες που κυλούν δεν επιτρέπουν να παραμείνετε ήρεμοι και ιδιαίτερα χαλαροί. Αντιμετωπίζετε, μέσω της παρουσίας άλλων ανθρώπων, τα συναισθήματα που έχετε ως τώρα καλλιεργήσει. Ίσως πρέπει να γίνετε ένθερμοι, ενθουσιώδεις και να περιορίσετε την ψυχρή λογική που σας διακρίνει. Καθορίστε τι αγαπάτε και τι προσδοκάτε από τους άλλους. Στηρίξτε την ζωή σας με συνεργασίες που θα δίνουν αυτονομία, αλλά θα έχετε κι εσείς διατηρήσει το ατομικό σας προφίλ. Ωστόσο, μην είστε πιεστικοί, μην γίνετε απαιτητικοί ή εγωιστές στις συναλλαγές σας. Καθώς το «εγώ» και το «εμείς» είναι για σας ένας δύσκολος συνδυασμός για εξισορρόπηση, αυτή η περίοδος σας διδάσκει πώς να παραμείνετε αυτάρκεις, αλλά μέσα από την συντροφικότητα. Οι επιθυμίες σας όμως, ας προσεγγίζουν τις επιθυμίες του συντρόφου, ας ενδιαφερθείτε για τα συμφέροντά του και την ασφάλειά του. Ας βιώσετε την αγάπη συνειδητά.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486Επόμενη Σελίδα (1/4) »
