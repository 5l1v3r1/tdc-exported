
# Ληστεία μαμούθ σε σπίτι στη Βουλιαγμένη - Πάνω από 600.000 ευρώ η λεία

Published at: **2019-11-01T13:19:00+00:00**

Author: ****

Original: [enikos.gr](http://www.enikos.gr/society/681633/listeia-mamouth-se-spiti-sti-vouliagmeni-pano-apo-600000-evro-i-l)

Ληστεία - μαμούθ με τη λεία να ξεπερνά τις 600.000 ευρώ σημειώθηκε σε πολυτελές σπίτι στη Βουλιαγμένη.
Σύμφωνα με πληροφορίες του ALPHA, οι δράστες αφού εισέβαλαν στην οικία ενός 62χρονου συνταξιούχου αρχιτέκτονα, κατάφεραν να παραβιάσουν το χρηματοκιβώτιο και να αφαιρέσουν χρήματα και κοσμήματα. Όπως κατέθεσε στην αστυνομία το θύμα, το χρηματοκιβώτιο περιείχε 500.000 ευρώ μετρητά και κοσμήματα αξίας 100.000 ευρώ.
Ο ιδιοκτήτης απουσίαζε κάποιες μέρες και οι διαρρήκτες ίσως γνώριζαν την ύπαρξη του χρηματοκιβωτίου. Οι δράστες αφού απενεργοποίησαν τον συναγερμό, αφαίρεσαν τα χρήματα και έφυγαν.
Οι αστυνομικοί της Ασφάλειας ψάχνουν για αποτυπώματα και άλλα στοιχεία της ταυτότητας των δραστών αλλά πραγματοποιούν και έρευνα στις κάμερες ασφαλείας της περιοχής μήπως εντοπίσουν κάτι.
