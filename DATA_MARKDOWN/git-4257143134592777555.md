
# Csodás tempóban gyógyul a várpalotai hintabaleset súlyos sérültje

Published at: **2019-11-04T11:05:00+00:00**

Author: **Infostart**

Original: [infostart](https://infostart.hu/bulvar/2019/11/04/csodas-tempoban-gyogyul-a-varpalotai-hintabaleset-sulyos-serultje)

Ismert, két éve szeptemberben hintabalesetet szenvedett a várpalotai Máthé Krisztofer, az orvosok a túlélésre sem adtak túl sok esélyt neki, de tavaly decemberben már a kórházból is hazamehetett, azóta otthon lábadozik, mi több, a negyedik emeleti lakásba gyalog is fel tud menni - írja a Bors.
Az emlékezőtehetsége is egyre jobb, a futás mellett fekvőtámaszozni is tud olykor. A szavak mellett már rövidebb mondatokkal is megbirkózik.
A közeljövőben a légzését segítő csövet is kiszedik a nyakából, így még könnyebb dolga lesz majd.
A szerencsétlenül járt Krisztofer életét az Örökké Nem Eshet Alapítvány nagyban segíti, akik jelenleg egy költséges rehabilitációs kezelésre gyűjtenek neki.

        Nyitókép: police.hu
      
