
# Landelijke onderwijsstaking gaat tóch door

Published at: **2019-11-03T12:27:00+00:00**

Author: **Redactie**

Original: [ThePostOnline](https://tpo.nl/2019/11/03/landelijke-onderwijsstaking-gaat-toch-door/)

De onderwijsstaking gaat woensdag toch door. Het hoofdbestuur van de onderwijsbond AOb heeft dit zondag laten weten. Voorzitter Liesbeth Verheggen van het dagelijks bestuur heeft daarop besloten haar functie neer te leggen. De grootste onderwijsbond had de staking afgeblazen nadat er vrijdag een convenant was bereikt over 460 miljoen euro extra voor het onderwijs, wat Verheggen zag als een eerste stap op weg naar structurele oplossingen. Volgens de voorzitter had ze het convenant met minister Arie Slob echter niet zo snel moeten ondertekenen, maar het in het weekeinde aan het hoofdbestuur moeten voorleggen en een ledenraadpleging moeten houden. Ze stapt daarom nu op.
Het besluit om de staking te schrappen leidde tot veel boze reacties bij de achterban, omdat een aanzienlijk deel van het geld eenmalig was. Het hoofdbestuur van de AOb heeft respect voor de beslissing van Verheggen. “Het is een heel moeilijke beslissing, maar Liesbeth neemt haar verantwoordelijkheid”, aldus het hoofdbestuur.
De bond meldde zaterdag nog dat de staking niet meer door kon gaan omdat er na het tekenen van het convenant geen juridische grond meer voor was. Maar volgens een woordvoerder van de bond hebben advocaten hier naar gekeken en kan de staking toch door gaan.
“We hebben enorme waardering voor alle collega’s die heel hard werken om de staking tot een groot succes te maken, en we bieden onze excuses aan voor de ontstane verwarring. Wat nodig is, is een structurele investering in onderwijs. We gaan met onze leden in gesprek, te beginnen op de algemene vergadering van maandag.”
Na de kritiek op het convenant lieten PO in actie, een belangenclub voor onderwijzers in het basisonderwijs, en Leraren in Actie al weten toch te willen gaan staken.

        ANP
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
 
