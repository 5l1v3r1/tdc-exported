
# Зеленський шокований продуктивністю харківського заводу ім.Малишева

Published at: **2019-11-06T14:54:00+00:00**

Author: ****

Original: [DT.ua](https://dt.ua/POLITICS/zelenskiy-shokovaniy-produktivnistyu-harkivskogo-zavodu-im-malisheva-328706_.html)

Президент України Володимир Зеленський заявив, що був шокований інформацією про те, що харківський "Завод імені В. А. Малишева" з 2009 року випустив лише один танк для Збройних сил України.
"Я в шоці, що стосується статистики. Нам сказав директор заводу, що з 2009 року один танк побудували ми з вами, один танк для ЗСУ. А статистика така, що в радянські часи було 900 танків на рік", - сказав він у середу в Харкові на нараді з проблемних питань діяльності ДК "Укроборонпром".
Зеленський вказав, що на заводах оборонно-промислового комплексу є заборгованість по зарплаті до чотирьох років, рівень зарплат дуже низький, а при цьому взимку люди працюють у приміщенні при нульовій температурі.
Президент заявив, що прем'єр Гончарук повинен зібрати весь Кабінет міністрів і представників правоохоронних органів задля вирішення цієї проблеми.
"Щоб ми розуміли, хто у нас замовник, чого, скільки танків, чому ми для когось, для Таїланду робимо, а для України не робимо. Чому у нас є прекрасні літаки, прекрасні конструктори, тільки ми нічого не виробляємо і нічого не літає?" – запитав він.
