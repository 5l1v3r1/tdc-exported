
# На вихідних в Україні трохи потеплішає

Published at: **2019-11-01T13:06:00+00:00**

Author: ****

Original: [DT.ua](https://dt.ua/UKRAINE/na-vihidnih-v-ukrayini-trohi-poteplishaye-328119_.html)

У вихідні, 2 і 3 жовтня, холодне повітря почне відступати на схід, а з південного заходу Європи в Україну переміститься більше тепла повітряна маса, повідомив Укргідрометцентр. Синоптики попереджають про посилення вітру у більшості областей країни, крім сходу. Невеликий дощ ймовірний місцями на заході та півночі країни.
У суботу, 2 листопада опадів не передбачається, лише у західних областях вдень місцями невеликий дощ. Вітер південний, 7-12 м/с, вдень на Правобережжі пориви 15-20 м/с.
Температура вночі опуститься до 0-5° морозу, вдень стовпчики термометрів покажуть 4-9° тепла; у східній частині вночі 7-12° морозу, вдень 1-6° тепла; на Закарпатті та крайньому півдні країни вночі від 3° тепла до 2° морозу, вдень 6-11° тепла.
У суботу, 3 листопада у західних та місцями в північних областях України пройде невеликий дощ, на решті території без опадів. Вітер південний, 7-12 м/с, крім більшості західних і східних областей, пориви 15-20 м/с.
Температура вночі 0-5° тепла, вдень повітря прогріється до 7-12°, на півдні Одеської області, Закарпатті та Прикарпатті до 16° тепла; у східній частині вночі 3-8° морозу, вдень 4-9° тепла.
У Києві вночі в неділю невеликий дощ, вдень без опадів. Вітер південний, 7-12 м/с, місцями пориви 15-20 м/с. Температура вночі 3-5° тепла, вдень 10-12°.
Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що зима 2019-2020 років буде переважно теплою з великою кількістю днів з плюсовою температурою, ніж у попередні роки.
За її словами, зміни клімату передбачають збільшення кількості днів із температурами вище 0 взимку, але при цьому кількість днів із температурою -10…-20 не змінюється – в залежності від регіону кількість таких днів може бути 2-3 за сезон, тоді як переважатиме протягом зими температура від -5 до +5 градусів.
