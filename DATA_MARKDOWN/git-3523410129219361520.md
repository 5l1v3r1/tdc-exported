
# 
        پیش بینی باران ۲ روزه در برخی استان‌ها
      

Published at: **2019-11-05T10:25:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638261/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%A7%D9%86-%DB%B2-%D8%B1%D9%88%D8%B2%D9%87-%D8%AF%D8%B1-%D8%A8%D8%B1%D8%AE%DB%8C-%D8%A7%D8%B3%D8%AA%D8%A7%D9%86%E2%80%8C%D9%87%D8%A7)

به گزارش بولتن نیوز، بر اساس نقشه های همدیدی و آینده نگری سازمان هواشناسی امروز و فردا در نوار شرقی کشور به ویژه منطقه زابل وزش باد ادامه خواهد داشت.
امروز تا اواسط هفته آینده در اکثر مناطق کشور جوی آرام و پایدار و در شهرهای صنعتی و پر جمعیت افزایش آلودگی و کاهش کیفیت هوا پیش بینی شده است.
سازمان هواشناسی اعلام کرده پنجشنبه در جنوب خوزستان و شمال خلیج فارس و روزهای جمعه و شنبه هفته آینده در جنوب فارس و غرب هرمزگان بارش پراکنده پیش بینی می‌شود.
همچنین تا آخر هفته جاری ماندگاری هوای سرد در نیمه شمالی و شرقی کشور ادامه خواهد داشت.
سازمان هواشناسی برای امروز تهران آسمان قسمتی ابری گاهی وزش باد، فردا صاف گاهی وزش باد،‌پنجشنبه صاف تا قسمتی ابری همراه با غبار صبحگاهی، جمعه صاف همراه با غبار صبحگاهی و شنبه هفته آینده نیز صاف همراه با غبار صبحگاهی را پیش بینی کرده است.
