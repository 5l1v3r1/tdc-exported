
# بررسی زوایای پنهان یک فوت مشکوک

Published at: **2019-11-02T15:30:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619447/%D8%A8%D8%B1%D8%B1%D8%B3%DB%8C-%D8%B2%D9%88%D8%A7%DB%8C%D8%A7%DB%8C-%D9%BE%D9%86%D9%87%D8%A7%D9%86-%DB%8C%DA%A9-%D9%81%D9%88%D8%AA-%D9%85%D8%B4%DA%A9%D9%88%DA%A9)


        رئیس پلیس آگاهی استان هرمزگان از بررسی زوایایی پنهان فوت مشکوک یکی از شهروندان در منطقه کهور کلاغی از توابع حسنلنگی بندرعباس خبرداد.
      

        آفتاب‌‌نیوز :
      
سرهنگ عبدالمجید کرمی در جمع خبرنگاران، اظهار کرد: ماموران پلیس آگاهی هرمزگان شب گذشته از طریق تلفن مرکز فوریت های پلیسی ۱۱۰ از یک فقره فوت مشکوک در محدوده روستای کهور کلاغی از توابع حسنلنگی مطلع و بلافاصله به محل اعزام شدند.
وی افزود: ماموران پلیس اگاهی پس از حضور در محل مشاهده کردند فردی حدودا ۴۵ ساله داخل یکدستگاه خودرو لکسوز فوت شده که با بررسی های دقیق میدانی هیچ گونه آثار و علایم دال بر حمله مسلحانه به متوفی مشاهده نشد که با هماهنگی مقام قضایی جسد متوفی به پزشکی قانونی انتقال و با تلاش های صورت گرفته خانواده وی نیز که اهل منوجان کرمان هستند، شناسایی و به پلیس اگاهی دعوت شدند.
رئیس پلیس آگاهی استان هرمزگان خاطرنشان کرد: با توجه به انتشار اخبار حمله مسلحانه و قتل در فضای مجازی و شبکه های اجتماعی، بررسی هاو اقدامات تخصصی لازم مبنی بر علت فوت توسط پلیس و پزشکی قانونی در حال انجام است که به محض دریافت پاسخ از مبادی مربوطه، علت تامه فوت متوفی اعلام خواهد شد.
