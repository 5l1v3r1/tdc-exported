
# జోరుగా.. హుషారుగా..

Published at: **2019-11-05T00:45:29+00:00**

Author: ****

Original: [Andhrajyothy](https://www.andhrajyothy.com/artical?SID=946391)

ADVT
హైదరాబాద్‌ సిటీ, నవంబరు 4 (ఆంధ్రజ్యోతి): ఐటీ కారిడార్‌లో ట్రాఫిక్‌ కష్టాల నుంచి ఉపశమనం కలిగించే మరో వంతెన అందుబాటులోకి వచ్చింది. ట్రాఫిక్‌ జామ్‌ల జంఝాటం లేకుండా జోరుగా హుషారుగా దూసుకుపోయేందుకు.. బయో డైవర్సిటీ జంక్షన్‌ వద్ద రూ.69.47 కోట్లతో నిర్మించిన రెండో లెవెల్‌ ఫ్లై ఓవర్‌ను రాష్ట్ర మంత్రి కె.తారక రామారావు సోమవారం ప్రారంభించారు. అనంతరం శిల్ప లేఅవుట్‌ నుంచి ఔటర్‌ రింగ్‌ రోడ్డు(గచ్చిబౌలి చౌర స్తా సమీపంలో), కొండాపూర్‌ నుంచి ఓఆర్‌ఆర్‌ వరకు రూ.330 కోట్లతో రెండు స్థాయుల్లో నిర్మించ తలపెట్టిన వంతెన పనులకు శంకుస్థాపన చేశారు. మంత్రి సబితాఇంద్రారెడ్డి, మేయర్‌ బొంతు రామ్మోహన్‌, ఎమ్మెల్యే అరెకపూడి గాంధీ పాల్గొన్నారు. అందుబాటులోకి వచ్చిన ఈ కొత్త ఫ్లై ఓవర్‌తో పాత ముంబై రహదారిలో మెహిదిపట్నం, టోలిచౌకి, ఖాజాగూడ వైపు నుంచి మైండ్‌ స్పేస్‌ జంక్షన్‌, హైటెక్‌ సిటీ వైపు సిగ్నల్‌ చిక్కులు లేకుండా ప్రయాణించే అవకాశం ఉంది.
