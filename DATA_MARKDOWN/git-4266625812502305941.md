
# СММ ОБСЄ зафіксувала, що через обстріл з боку НЗФ зазнав поранення 16-річний хлопець

Published at: **2019-11-05T10:55:00+00:00**

Author: ****

Original: [ZIK.UA](https://zik.ua/news/2019/11/05/smm_obsye_zafiksuvala_shcho_cherez_obstril_z_boku_nzfyu_zaznav_poranennya_1683867)


        Спеціальною моніторинговою місією ОБСЄ зафіксовано поранення зі стрілецької зброї 16-річного хлопця. Подія сталася 21 вересня 2019 року у кав’ярні на вулиці Войкова в населеному пункті Золоте-5 на тимчасово окупованій, і у вересні, і зараз, території.
      
Про це повідомляє штаб ООС.
«1 листопада команда СММ уточнювала повідомлення про те, що 21 вересня 2019 року хлопець (16 років) отримав поранення внаслідок вогню зі стрілецької зброї у н. п. Золоте-5 (Михайлівка; непідконтрольний урядові, 61 км на північний захід від Луганська). У лікарні в н. п. Первомайськ (непідконтрольний урядові, 58 км на захід від Луганська) медпрацівники повідомили про те, що 21 вересня 2019 року в лікарню доправили хлопця, якому зробили операцію у зв’язку з пораненнями ребер внаслідок вогню зі стрілецької зброї. За словами медпрацівників, у лікарні хлопцю також надано психологічну допомогу. 1 жовтня 2019 року матір (40 років) хлопця та 5 сусідів (віком 55–65 років) повідомили, що хлопець отримав поранення перед кав’ярнею на вулиці Войкова внаслідок вогню зі стрілецької зброї після урочистостей з нагоди Дня села», – йдеться у звіті СММ ОБСЄ за 2 листопада 2019 року
Командування Об’єднаних сил закликає з метою уникнення небезпеки для життя та здоров’я утримуватися від поїздок на непідконтрольну територію.
Нагадаємо, минулої доби, 4 листопада, незаконні збройні формування 20 разів порушили режим припинення вогню на Донбасі.
