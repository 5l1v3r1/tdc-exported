
# 
        یمنی‌ها خواستار خروج امارات از جزیره سقطری شدند
      

Published at: **2019-11-03T20:03:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637889/%DB%8C%D9%85%D9%86%DB%8C%E2%80%8C%D9%87%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%AE%D8%B1%D9%88%D8%AC-%D8%A7%D9%85%D8%A7%D8%B1%D8%A7%D8%AA-%D8%A7%D8%B2-%D8%AC%D8%B2%DB%8C%D8%B1%D9%87-%D8%B3%D9%82%D8%B7%D8%B1%DB%8C-%D8%B4%D8%AF%D9%86%D8%AF)

به گزارش بولتن نیوز، جزیره سقطری یمن امروز یکشنبه صحنه تظاهرات پرشور در محکومیت اقدامات تنش آمیز مزدوران برخوردار از حمایت‌های امارات بود.
بر اساس این گزارش شرکت کنندگان در این تظاهرات که در شهر "حدیبو" مرکز استان سقطری برگزار شد پارچه نوشته‌هایی همراه داشتند که در آن بر اهمیت حفظ امنیت و ثبات جزیره سقطری تاکید شده بود.
تظاهرکنندگان همچنین شعارهایی در محکومیت دخالت امارات سرداده و خواستار خروج این کشور از جزیره سقطری شدند.
سقطری طی روزهای گذشته صحنه اقدامات تنش آمیز نیروهای «المجلس الانتقالی الجنوبی» (شورای انتقالی جنوب) برخوردار از حمایت‌ امارات بود.
هفته گذشته «رمزی محروس» استاندار «سقطری» در صفحه فیسبوک خود به این نیروها هشدار داد و گفت: مهلت مشخص شده برای عناصر انتقالی جهت عقب‌نشینی از اطراف استان و رفع ظواهر نظامی از شهر به پایان رسیده است.
انتهای پیام/
