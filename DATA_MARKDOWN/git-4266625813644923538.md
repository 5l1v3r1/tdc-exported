
# Рябошапка про справу Burisma: Вона існує в мозку того, хто її придумав

Published at: **2019-11-06T12:25:00+00:00**

Author: ****

Original: [ZIK.UA](https://zik.ua/news/2019/11/06/ryaboshapka_pro_spravu_burisma_vona_isnuie_v_mozku_togo_hto_ii_prydumav_1684835)


        Генеральний прокурор Руслан Рябошапка заявив, що кримінальної справи проти української газодобувної компанії Burisma не існує.
      
Про це він сказав в інтерв’ю LB.ua.
«Немає справи Burisma. Вона існує в мозку того, хто її придумав. Просто може бути якесь провадження, в якому може фігурувати слово Burisma. Може таких проваджень – декілька. Після аудиту порахуємо, в скількох справах є таке слово, в якому контексті вживається. Тоді, може, щось детальніше прокоментую», – наголосив Рябошапка.
Він також додав, що що ані президент, ані представники Офісу президента не просили його ставитися з особливою увагою до тих чи інших кримінальних справ.
Нагадаємо, радник президента США Дональда Трампа по Росії і Європі Тімоті Моррісон в комітеті Конгресу підтвердив у своїх свідченнях, що Трамп затримував військову допомогу Україні, вимагаючи заяви про ініціювання розслідування справ проти української компанії Burisma і Байденів.
