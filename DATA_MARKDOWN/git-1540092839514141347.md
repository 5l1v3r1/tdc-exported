
# Αντιδράσεις στην αποσυμφόρηση των νησιών - Σκληραίνει τη στάση της η κυβέρνηση

Published at: ****

Author: ****

Original: [CNN.gr](https://www.cnn.gr/news/politiki/story/196126/vrazoyn-oi-topikes-koinonies-poy-antidroyn-sti-filoxenia-prosfygon-sklirainei-ti-stasi-tis-i-kyv)

Ευάγγελος Γιακουμής, CNN Greece 07:37 , 04 November 2019 - 07:41
Καταρχήν επανεξετάζει - και μάλλον απ ότι φαίνεται εγκαταλείπει την ιδέα - την τοποθέτηση προσφύγων και μεταναστών σε επιβαρυμένες περιοχές της Αθήνας όπως παράδειγμα στην Πλατεία Βάθη όπου είχε ετοιμαστεί ένας χώρος για να φιλοξενήσει οικογένειες προσφύγων. Ωστόσο, λόγω των αντιδράσεων των κατοίκων, το συγκεκριμένο σχέδιο εγκαταλείπεται. Εκείνο που εξετάζεται, είναι οι πρόσφυγες που φτάνουν από τα νησιά, να τοποθετούνται σε περιοχές που «σηκώνουν» το βάρος αναλογικά.
Μέχρι στιγμής, έχουν τοποθετηθεί πρόσφυγες και μετανάστες στους περισσότερους νομούς της χώρας, ιδίως προς τη Βόρεια Ελλάδα και σύμφωνα με το σχέδιο της κυβέρνησης, η ολοκλήρωση μέχρι να «αποσυμπιεστούν» τα νησιά του Αιγαίου, θα διαρκέσει λίγο χρόνο ακόμη. Στη Κω, στη Λέρο , Σάμο και Μυτιλήνη η κατάσταση είναι τραγική και οι τοπικές κοινωνίες βρίσκονται στα όριά τους. Παρότι το αρμόδιο υπουργείο Προστασίας του Πολίτη σε συνεργασία με το υπουργείο Εθνικής Άμυνας έχουν πέσει «από πάνω» για να μην παρατηρηθούν ακραίες αντιπαραθέσεις και εκατέρωθεν επιθέσεις, ωστόσο λόγω του αυξημένου όγκου η διαχείριση δεν είναι και τόσο εύκολη.
Η κυβέρνηση αρχίζει και προκρίνει πλέον μια διαφορετική πολιτική η οποία βάζει όρια στην έλευση προσφύγων και μεταναστών, κάτι που σημαίνει ότι θα σκληρύνει τη στάση της από εδώ και πέρα με αυστηρότερους ελέγχους στα θαλάσσια σύνορα - γιατί από εκεί παρατηρείται η μεγαλύτερη προσέλευση μεταναστών. Δεν είναι τυχαίο ότι ο υπουργός των Εσωτερικών κ. Τάκης Θεοδωρικάκος υπογραμμίζει ότι η «Ελλάδα δεν μπορεί να δεχτεί απεριόριστο αριθμό μεταναστών και προσφύγων», και συμπλήρωσε πως αν χρειαστεί θα ληφθούν και επιπρόσθετα μέτρα.
Σε ό,τι αφορά τις αντιδράσεις κατοίκων και φορέων δημάρχων και περιφερειαρχών, που δύσκολα δέχονται πρόσφυγες στην περιοχή τους, ο κ. Θεοδωρικάκος σημείωσε: «Πρέπει να βάλουμε όλοι πλάτη. Αυτό είναι ένα μήνυμα προς όλους τους πολίτες».
Η κυβέρνηση καταλαβαίνει ότι είναι πολύ δύσκολη η διαχείριση του προβλήματος γιατί από την μία πρέπει να δείξει ότι, χωρίς να κλείνει τα σύνορα, δεν θέλει να δεχτεί και άλλους πρόσφυγες στη χώρα και, από την άλλη, να μην υπάρξουν φαινόμενα σαν των Γιαννιτσών ή στο Σιδηρόκαστρο που ήρθαν αντιμέτωποι κάτοικοι και μετανάστες.

        
          Νύχτα έντασης στα Γιαννιτσά: «Μπλόκο» κατοίκων σε πρόσφυγες
        
      
Στο Μέγαρο Μαξίμου παρακολουθούν πολύ στενά το θέμα και αναφέρουν ότι πλέον χρειάζεται η αντιμετώπισή του να γίνει με όρους εθνικής συναίνεσης. Το τελευταίο διάστημα σύμφωνα με τον αναπληρωτή υπουργό Γιώργο Κουμουτσάκο έφτασαν 40 χιλιάδες πρόσφυγες στην Ελλάδα.
«Το τελευταίο τετράμηνο είχαμε 40.000 αφίξεις προσφύγων και μεταναστών» είπε στη συνέχεια ότι «Η ενημέρωση των τοπικών κοινωνιών είναι καθήκον της πολιτείας. Τίποτα δεν μπορεί να επιβάλλεται στις τοπικές κοινωνίες. Για να έχουμε όμως την στήριξη των τοπικών κοινωνιών πρέπει να συνομιλούμε μαζί τους συνέχεια ακατάπαυστα», τόνισε ο ίδιος προσθέτοντας πως:
Η κυβέρνηση ελπίζει ότι αν προχωρήσει ταχύτερα η διαδικασία των όσων αιτούνται ασύλου, τότε η κατάσταση θα αποσυμπιεστεί και οι τοπικές κοινωνίες που αντιδρούν, θα καταλάβουν ότι δεν υπάρχει διαφορετικός δρόμος από αυτόν που επέλεξε η κυβέρνηση. Ωστόσο, η εκτίμηση για περιορισμό εκείνων που επιχειρούν να περάσουν τα σύνορα της Ελλάδας, δεν στηρίζεται πάνω σε καμία αξιολογική βάση, παρά μόνο σε εκτιμήσεις ακόμη και προσδοκίες τις οποίες τρέφει η κυβέρνηση, ελπίζοντας μόνο στον κακό καιρό που θα περιορίσει το φαινόμενο της παράτυπης εισόδου μεταναστών δια θαλάσσης προς τα παράλια των ελληνικών νησιών.

        Διαβάστε επίσης
      
