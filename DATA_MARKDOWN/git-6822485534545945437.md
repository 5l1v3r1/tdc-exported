
# خودرویی‌ها بورس را بالا کشیدند

Published at: **2019-11-03T13:34:00+00:00**

Author: ****

Original: [جامعه خبری تحلیلی الف](https://www.alef.ir/news/3980812115.html)

امروز شاخص بورس بیش از ۲۳۰ واحد رشد کرد. گروه خودرو و ساخت قطعات در این رشد تاثیر بسزایی داشت؛ به طوری که اکثر سهم‌ها در این گروه با رشد بیش از چهار درصد در قیمت پایانی مواجه شدند.
به گزارش ایسنا، امروز (یکشنبه) شاخص کل بازده نقدی و قیمتی بورس اوراق بهادار تهران تا حدود نیم ساعت پس از باز شدن معاملات با روند کاهشی روبرو شد اما از آن لحظه تا تقریبا یک ساعت و نیم مانده تا بستن شدن بازار رشد کرد. از آن لحظه به بعد نیز با شیب ملائمی کاهش یافت. در نهایت این شاخص نسبت به روز گذشته ۲۳۰ واحد رشد کرد و در تراز ۳۰۸ هزار و ۹۶۰ واحدی ایستاد.
شاخص کل هم وزن نیز با رشد مواجه شد و در نهایت ۱۰۰۸ واحد بالا رفت و به رقم ۸۶ هزار و ۱۰۴ واحدی رسید. شاخص بازار شناور با ۸۲۹ واحد رشد تا رقم ۳۵۳ هزار و ۵۷۶ واحد بالا  رفت.
شاخص بازار اول نیز ۱۶۷ واحد رشد کرد و به رقم ۲۲۴ هزار و ۵۰۳ واحدی رسید و شاخص بازار دوم با ۴۷۱ واحد رشد عدد ۶۲۸ هزار و ۵۲۰ واحدی را تجربه کرد.
بانک ملت، پتروشیمی پارس و پتروشیمی مبین سه سهمی بودند که بیشترین تاثیر کاهشی را روی شاخص‌ بازار داشتند، به نحوی که هر کدام از این نمادها ۲۲۸، ۱۱۹ و ۱۰۵ واحد شاخص‌های بازار راع کاهش دادند. اما در طرف مقابل ایران خودرو، گروه صنعتی پاکشو و سایپا هر کدام به ترتیب ۱۴۱، ۹۹ و ۹۱ واحد تاثیر افزایشی روی شاخص بازار داشتند.
در بورس تهران ۲۰۳ سهم با رشد قیمت و ۱۴۶ سهم با افت قیمت روبرو شدند. در فرابورس ایران نیز ۱۰۸ رشد و ۸۹ سهم افت قیمت را تجربه کرد.
در گروه خودرو و ساخت قطعات اکثر سهم‌ها با رشد بیش از چهار درصد در قیمت پایانی مواجه شدند. این گروه در ارزش معاملات نیز رتبه اول را به خود اختصاص دادند.
گروه بانک‌ها و موسسات اعتباری پس از خودرویی‌ها ارزش معاملات را شاهد بودند، اما در این گروه اکثر سهم‌ها با کاهش قیمت روبرو شدند از جمله نماد بانک ملت که بیشترین تاثیر کاهشی را روی شاخص بازار گذاشت در آخرین معامله با ۲.۵۶ درصد کاهش قیمت روبه‌رو شد.
ارزش معاملات بورس تهران امروز در مجموع به ۱۴۰۴ میلیارد تومان رسید و حجم معاملات رقم ۳.۵ میلیارد سهم و اوراق مالی را تجربه کرد. همچنین تعداد معاملات این بازار به ۳۸۶ هزار و ۴۰۱ را تجربه کرد.
آیفکس نیز با ۲.۰۶ واحد کاهش به رقم ۳۹۱۴ واحد رسید ارزش معاملات فرابورس ایران تا رقم ۷۱۲ میلیارد تومان رشد کرد که این رقم ناشی از دست به دست شدن بیش از یک میلیارد سهم و اوراق مالی بود.
