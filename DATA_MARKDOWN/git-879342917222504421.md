
# Зеленський створив Раду з питань свободи слова

Published at: **2019-11-06T12:06:45+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/zelenskyj-stvoryv-radu-pytan-svobody-slova)


        Президент України Володимир Зеленський створив Раду з питань свободи слова та захисту журналістів.
      
Як повідомляє пресслужба Офісу президента, відповідний указ опублікований 6 листопада.
Рада створена з метою забезпечення дотримання конституційного права на свободу слова, налагодження ефективної взаємодії державних органів, засобів масової інформації, інститутів громадянського суспільства, зокрема щодо запобігання перешкоджання законній професійній діяльності журналістів.
Згідно з указом основними завданнями Ради є формування пропозицій щодо захисту інформаційного простору в інтересах інформаційної безпеки України, забезпечення реалізації прав громадян на свободу слова та отримання об'єктивної, достовірної інформації, а також забезпечення гарантій законній професійній діяльності журналістів.
Крім цього, Зеленський постановив визнати такими, що втратили силу указ його попередника на цій посаді Петра Порошенка від 23 лютого 2016 року № 61 «Про Раду з питань захисту професійної діяльності журналістів і свободи слова» і супутні йому.
До складу Ради з питань свободи слова та захисту журналістів увійшли:
Нагадаємо, в Україні зафіксували 55 випадків фізичної агресії проти журналістів за останні дев'ять місяців.
Також протягом п’яти років окупації Кримського півострова правозахисники задокументували понад 300 випадків тиску на журналістів.
Хочете обговорити цю новину? Долучайтеся до телеграм-чату CHORNA RADA
