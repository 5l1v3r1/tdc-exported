
# فرار از زندان کالیفرنیا با حفر سوراخ در توالت

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697087/%D9%81%D8%B1%D8%A7%D8%B1-%D8%A7%D8%B2-%D8%B2%D9%86%D8%AF%D8%A7%D9%86-%DA%A9%D8%A7%D9%84%DB%8C%D9%81%D8%B1%D9%86%DB%8C%D8%A7-%D8%A8%D8%A7-%D8%AD%D9%81%D8%B1-%D8%B3%D9%88%D8%B1%D8%A7%D8%AE-%D8%AF%D8%B1-%D8%AA%D9%88%D8%A7%D9%84%D8%AA)


        طبق اعلام دفتر کلانتر محلی، این دو زندانی از وجود یک "نقطه کور" در زندان سوء‌استفاده کرده‌اند.
      
پلیس آمریکا تصاویری را منتشر کرده که نشان می‌دهد چگونه دو مظنون به قتل به طرز غافلگیرکننده‌ای از زندانی در کالیفرنیا فرار کرده‌اند.
به گزارش ایسنا، "سانتوس ساموئل فونسکا"ی ۲۱ ساله و "جاناتان سالازار" ۲۰ ساله، دو زندانی متهم به قتل با حفر یک سوراخ ۵۵ سانتی‌متری در سقف توالت زندانی در شهر "سالیناس" واقع در جنوب سانفرانسیسکو از زندان فرار کرده‌اند.
طبق اعلام دفتر کلانتر محلی، این دو زندانی از وجود یک "نقطه کور" در زندان سوء‌استفاده کرده‌اند.
این دو زندانی به دلیل اتهامات جداگانه قتل منتظر برگزاری دادگاه خود بوده‌اند.
مقامات، عملیات جست‌وجو و شناسایی این دو زندانی فراری را که مسلح و خطرناک اعلام شده‌اند، آغاز کرده‌اند. دفتر کلانتر نیز برای اطلاعات در مورد محل نگهداری این دو مظنون پاداش ۵۰۰۰ دلاری در نظر گرفته است.
به گفته مقامات زندان، این دو زندانی با حفر سوراخی ۵۵ سانتی‌متری در نقطه‌ای از توالت که دور از دید نگهبانان بوده، از زندان فرار کرده‌اند. این سوراخ به دریچه‌ای راه پیدا کرده که به سمت پشت زندان باز شده و هیچ حصار امنیتی و سیم خارداری در آنجا وجود نداشته است.
این دو مظنون در سال گذشته میلادی (۲۰۱۸) در رابطه با پرونده‌های قتل جداگانه دستگیر و متهم شدند.
بنا بر گزارش شبکه خبری بی‌بی‌سی، "سانتوس ساموئل فونسکا" و "جاناتان سالازار" هر دو در بازجویی‌های خود ادعای بی‌گناهی داشته‌اند.
