
# Після порівняння зі Сталіним. Джонсон звинуватив Корбіна у підтримці Путіна

Published at: **2019-11-06T16:02:00+00:00**

Author: ****

Original: [НВ](https://nv.ua/ukr/world/geopolitics/dzhonson-zvinuvativ-korbina-u-pidtrimci-putina-novini-svitu-50052000.html)

Про це повідомляє The Guardian.
"Будьте з нами і з урядом, який вірить, що Велика Британія повинна стояти з гордо піднятою головою. Або ж йдіть з Джеремі Корбіном й Лейбористською партією, які встали на сторону Путіна, коли Росія організувала отруєння на вулицях Солсбері", - заявив Джонсон.
Джонсон запевнив, що якщо виборці встануть на бік його партії, то Brexit буде реалізований, а у разі перемоги лейбористів 2020 рік нагадувати "шоу жахів".
Читайте також:
Наіре ВудсВажкий вибір Великобританії
Нагадаємо, що прем'єр-міністр Великої Британії Борис Джонсон почав виборчу кампанію консерваторів з порівняння лідера Лейбористської партії Джеремі Корбіна з Йосипом Сталіним.
6 листопада офіційно почалася передвиборна кампанія на дострокових парламентських виборах у Британії. Виходячи з цього, був розпущений нинішній склад британського парламенту.
Позачергові вибори пройдуть 12 грудня, а перше засідання заплановано на 16 грудня.
Прем'єр-міністр країни Борис Джонсон має намір завдяки цим виборам вийти з патової ситуації, пов'язаної з Brexit, проте спостерігачі не впевнені, що це йому вдасться.
Хоча очолювані ним консерватори лідирують в соціологічних опитуваннях, не виключено, що в жодної з великих партій не буде абсолютної більшості.
