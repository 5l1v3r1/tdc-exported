
# Foto: Vodič škodovky vrazil do stromu, zasahovali aj leteckí záchranári

Published at: **2019-11-06T11:35:16+00:00**

Author: **Webnoviny**

Original: [Denník politika](http://dennikpolitika.sk/archiv/88834)

6.11.2019 (Webnoviny.sk) – Leteckí záchranári zasahovali pri nehode, ktorá sa stala v stredu ráno pri Plaveckom Mikuláši v okrese Malacky. Vodič osobného auta medzi Lakšárskou Novou Vsou a Plaveckým Mikulášom narazil do stromu. Pri prílete záchranárov bol muž v bezvedomí, zo zakliesneného vozidla ho hasiči práve vyslobodzovali.
Ako agentúru SITA informovala hovorkyňa ATE Zuzana Hopjaková, záchranári mu poskytli neodkladnú zdravotnú starostlivosť, napojili ho na umelú pľúcnu ventiláciu a s vážnym poranením hlavy a ďalšími povrchovými poraneniami na tela ho v stabilizovanom stave letecky transportovali na bratislavské Kramáre.
Viac k témam: dopravná nehodaZdroj: Webnoviny.sk – Foto: Vodič škodovky vrazil do stromu, zasahovali aj leteckí záchranári © SITA Všetky práva vyhradené.
