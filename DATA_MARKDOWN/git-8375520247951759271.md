
# Захисник збірної України перейшов до складу новачка Суперліги

Published at: **2019-11-07T08:32:26+00:00**

Author: ****

Original: [ГЛАВКОМ](https://glavcom.ua/sport/news/zahisnik-zbirnoji-ukrajini-pereyshov-do-skladu-novachka-superligi-638280.html)

Досвідчений 29-річний захисник Руслан Отверченко приєднався до «Прометея» з Кам’янського, інформує прес-служба клубу.
Упродовж ігрової кар'єри український баскетболіст виступав за БК «Київ», «Будівельник», БК «Донецьк», іспанську «Манресу» та «Черкаські Мавпи».
За черкаський клуб Руслан виступав минулого сезону і зіграв 25 матчів, в яких в середньому набирав 10.7 очка,  2.6 передачі та 2.5 підбирання.
У середині вересня Отверченко підписав контракт з «Київ-Баскетом», але не затримався там і зовсім недавно зіграв за аматорських «Шаманiв» з Києва в Кубку України.
У доробку новачка «Прометея» також виступи за національну збірну України. У 2017 році разом з нею він зіграв на ЄвроБаскеті, де в 6 матчах набирав 4.3 очка, проводячи на майданчику 11.3 хвилини.
Наразі «Прометей» очолює турнірну таблицю Суперліги – 6 перемог у семи матчах. Це дебютний сезон команди в елітному дивізіоні чемпіонату України.
