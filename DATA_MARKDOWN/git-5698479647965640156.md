
# گزارش‌های یورونیوز از ایستگاه فضایی؛ همراه با زنان فضانورد

Published at: **2019-11-06T16:06:33+00:00**

Author: **یورونیوز فارسی **

Original: [euronews](https://farsi.euronews.com/2019/11/06/video-space-report-euronews-female-astronauts)

لوکا پارمیتانو، فضانورد آژانس فضایی اروپا در دوازدهمین گزارش خود از ایستگاه فضایی بین‌المللی به نقش‌آفرینی زنان فضانورد در اکسپدیشن ۶۱ اشاره کرد.
او از بیستم ژوئیه (۲۹ تیر) و همزمان با پنجاهمین سالگرد پرتاپ فضانورد آپولو، ماموریت شش ماهه «فراتر» را آغاز کرد و به طور مرتب برای مخاطبان یورونیوز گزارش‌هایی از فضا می‌فرستد.
آقای پارمیتانو که به تازگی سکان فرماندهی ایستگاه فضایی را به بر عهده گرفته می‌گوید: «عجب هفته‌ای بود، هفته‌ای که فرمانده ایستگاه فضایی بودم.»
او در ادامه به دو همکار زن فضانوردش اشاره دارد که در کنار او ایستاده‌اند. به گفته این فضانورد اروپایی جسیکا و کریستینا با انجام یک راهپیمایی فضایی اضطراری توانستند یک اقدام تاریخی را در فضا برای زنان رقم بزنند.
آقای پارمیتانو توضیح می‌دهد که چطور برای انجام راهپیمایی‌های فضایی بدون برنامه دستورالعمل‌هایی از همکارانشان در زمین دریافت کرده‌اند.
او همچنین می‌گوید: «جسیکا و کریستینا به بیرون از سفینه رفتند، من به عنوان اپراتور اول با بازوی رباتیک به آنها کمک می‌کردم.»
به گفته او «این کار برای من هم تجربه جدیدی بود، چنانچه با استفاده از بازوی رباتیک کریستینا را روی از بخشی از ایستگاه فضایی به بخش دیگر حرکت می‌دادم.»
او در انتهای گزارش دوازدهم خود چنین می‌گوید: «برای همه ما عملیات حساسی بود، خوشحال و راضی هستیم که همه چیز به خوبی پیش رفته و ایستگاه فضایی در وضعیت خوبی قرار دارد. آماده دیگر ماموریت‌ها در اکسپدیشن ۶۱ هستیم. دانش عالی، فناوری و اکتشاف در انتظار ما است.»
گزارش‌های دیگر لوکا پارمیتانو را در یورونیوز دنبال کنید.
