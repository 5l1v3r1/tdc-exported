
# РосЗМІ: У ДНР дали сигнал готовності до розведення в Петрівському

Published at: **2019-11-04T10:47:14+00:00**

Author: ****

Original: [Українська правда](https://www.pravda.com.ua/news/2019/11/4/7230916/)

Російські медіа поширили інформацію, що представники так званої "ДНР" нібито подали сигнал про готовність до розведення сил і засобів у селища Петрівське.
Джерело: РИА Новости, ТАСС із посиланням на "представництво республіки" у Спільному центрі з контролю й координації режиму припинення вогню на Донбасі.
Дослівно з Telegram-каналу представництва: "О 13:00 (12:00 за Києвом – ред,) народна міліція ДНР запустила сигнальну ракету білого кольору на знак готовності приступити до поновленого розведення на ділянці в районі населеного пункту Петрівське".
Деталі: Українська сторона СЦКК раніше заявила, що окупаційна влада ОРДЛО збирається запустити білу ракету, що сигналізує про початок розведення сил і засобів, хоча розведення неможливе: 7 діб "тиші" не спостерігалося.
Представник т.зв. "ЛНР" у політичній підгрупі контактної групи Родіон Мірошник заявив: "7 днів "тиші" для Петрвського – абсолютний фейк! У 2016 році у Києва не виникло жодних проблем із відведенням сил і засобів на ділянці "Петрівське". І норма про 7 днів тиші була тоді виконана. Зараз ні в Золотому, ні в Петрівському вона не застосовується, і про це домовлялися сторони в Мінську 1 жовтня 2019 року".
Мірошник заявив, що домовленості щодо Петрівського стосувалися 4 листопада.
Т.зв. "міністр закордонних справ ДНР" Наталія Никонорова також заявляла, що відведення сил і засобів сторін конфлікту в районі села Петрівське на Донбасі розпочнеться 4 листопада.

        Передісторія: 
      

        
          Знати більше: Піти чи залишитись. Чи допоможе розведення військ закінчити війну на Донбасі
        
      

        
          
            Українізація Штайнмаєра: як зробити ідею Кремля безпечною для України
          
        
      
