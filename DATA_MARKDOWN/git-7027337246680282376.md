
# سینماگران ایرانی در جشنواره فیلم توکیو

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696379/%D8%B3%DB%8C%D9%86%D9%85%D8%A7%DA%AF%D8%B1%D8%A7%D9%86-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D8%AA%D9%88%DA%A9%DB%8C%D9%88)

نوید محمدزاده، محسن تنابنده، رضا جمالی و سعید روستایی شامگاه ۹ آبان برای نمایش فیلم‌هایشان در جشنواره فیلم توکیو وارد ژاپن شدند.
به گزارش خبرنگار ایسنا در توکیو، در حالی جشنواره فیلم توکیو پنجمین روز برگزاری‌اش را سپری کرد که شنبه - ۱۱ آبان - سه فیلم ایرانی حاضر در این رویداد در بخش‌های مختلف به نمایش درمی‌آیند.
شنبه مصادف با دوم نوامبر، فیلم «متری شش و نیم» سعید روستایی با حضور کارگردان و نوید محمدزاده بازیگر این فیلم در بخش رقابتی اصلی جشنواره فیلم توکیو به نمایش درمی‌آید و پس از آن نشست نقد و بررسی فیلم برگزار می‌شود.
فیلم «قسم» به کارگردانی محسن تنابنده و «پیرمردها نمی‌میرند» به کارگردانی رضا جمالی با حضور کارگردان‌هایشان در بخش آسیایی جشنواره فیلم توکیو به نمایش درمی‌آیند.
سی و دومین دوره جشنواره بین‌المللی فیلم توکیو از ۲۸ اکتبر تا ۵ نوامبر (۶ تا ۱۴ آبان) در ژاپن برگزار می‌شود. طبق اعلام پیشین، امسال فیلم «مرد ایرلندی» جدیدترین ساخته «مارتین اسکورسیزی»، فیلم اختتامیه جشنواره خواهد بود.
