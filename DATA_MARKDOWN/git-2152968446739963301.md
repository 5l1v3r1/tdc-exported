
# 8 месеца затвор за крадец на гълъби от Лом

Published at: **2019-11-05T20:08:00+00:00**

Author: **Павел Гълъбов**

Original: [Dnes.bg](https://www.dnes.bg/temida/2019/11/05/8-meseca-zatvor-za-kradec-na-gylybi-ot-lom.428657)

Районният съд в Лом издаде ефективна присъда от 8 месеца затвор за кражба на гълъби от елитни породи за 38-годишен мъж от крайдунавския град, съобщиха от Съдебната палата в Монтана.
На 18 май 2018 година той откраднал 20 гълъба от породите "Пауни", "Руски", "Скършени" и "Пощенски" от двора на мъж в ломското село Долно Церовене.
Всеки от гълъбите е от специално отглеждани породи и е на голяма стойност. Пред съда обвиняемият се признал за виновен и постигнал споразумение с прокуратурата за ефективна присъда от 8 месеца.Мъжът има досега три други присъди за кражби и други пристъпления, уточниха от Съдебната палата в Монтана.
