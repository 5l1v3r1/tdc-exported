
# Megtörtént az első lépés az új óriáscég kialakítása felé

Published at: **2019-11-07T16:01:00+00:00**

Author: **InfoRádió**

Original: [infostart](https://infostart.hu/gazdasag/2019/11/07/megtortent-az-elso-lepes-az-uj-oriasceg-kialakitasa-fele)

Elkezdődött a magyar tulajdonú Extreme Digital és a dél-afrikai hátterű eMAG magyarországi leányvállalatának egyesülése, miután októberben a Gazdasági Versenyhivatal jóváhagyta a fúziót, a végleges összeolvadás hét-nyolc hónap alatt történik meg.
Az eMAG magyarországi leányvállalatát működtető Dante Kft. megvásárolja az Extreme Digital 100 százalékos tulajdonrészét, az adásvétel jogi része novemberben lezárul.
Magyarországon ez a két cég a két legnagyobb e-kereskedő a 21019-es adatok szerint, idén mindkét cég várhatóan nettó 40 milliárdos árbevételt fog elérni. Az egyesüléssel a műszaki termékeknél az új cégcsoport részesedése 20 százalék lesz - részletezte Várkonyi Balázs az InfoRádióban. Az Extreme Digital ügyvezetője kifejtette: a két cég egyesülésével egy itthoni társaság is versenyképes tud lenni a multik mellett.
Az új cégcsoportban főként a kiszolgálást, az operáció területét, az ügyfélszolgálatot és a logisztikát érinti majd a racionalizálás, ugyanakkor küzdenek a szakemberhiánnyal is. A fúzióval egy 600 dolgozót foglalkoztató, 80 milliárd forint nettó árbevételű vállalat jön létre a magyar piacon, a cél ennek megháromszorozása öt éven belül.
Ez hosszabb távon is így marad, a két külön nevet a közös irányítás alatt is megtartják.
Az előző évihez képest 25 százalékos bővülést vár az internetes kereskedelemben a novemberi Black Friday akciókkal két hónaposra bővült év végi csúcsidőszaktól az Extreme Digital ügyvezetője.

        Nyitókép: Pixabay
      

        Kapcsolódó hang
      
Extreme Digital-eMAG egyesülés
 
