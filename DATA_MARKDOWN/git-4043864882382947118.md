
# Україна направила Росії ноту – Пристайко

Published at: **2019-11-04T11:17:00+00:00**

Author: ****

Original: [Українська правда](https://www.pravda.com.ua/news/2019/11/4/7230921/)

Україна направила Росії ноту з вимогою вказати координати українських катерів "Бердянськ" і "Нікополь" та буксиру "Яни Капу", які у листопаді 2018 року захопили і обстріляли російські військові.
Джерело: брифінг глави МЗС Вадима Пристайка із колегою із Естонії Урмасом Рейнсалом
Пряма мова: "МЗС надіслало ноту Росії, де ми просили вказати координати і час, коли ми можемо забрати наші кораблі.
Я хотів би подивитися, коли ми отримаємо ці кораблі, чи залишилися наслідки обстрілів цих кораблів. Чи якраз ця затримка пов’язана з тим, що вони поступово ремонтуються і зникають дири від обстрілів наших кораблів.
Ніяких затримок з нашого боку тут немає, наші військові готові в будь-яку точку прибути і забрати наші кораблі".
Деталі: За його словами, Україна готова забрати ці кораблі.
Що було раніше: У вересні в Кремлі заявили, що Росія і Україна не обговорювали долю "затриманих" українських військових кораблів – буксира "Яни Капу" і катерів "Нікополь" і "Бердянськ".
9 жовтня командувач Військово-морських сил України Ігор Воронченко заявив, що Росія не хоче повертати Україні кораблі, бо це є "прямим доказом російської агресії".
10 жовтня Пристайко заявив, що Росія поверне українські військові кораблі найближчим часом.

        Нагадаємо:
      
