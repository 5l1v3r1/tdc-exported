
# Рятувальники у Чернівцях витягнули з 2-метрового колодязя цуценя

Published at: **2019-11-07T10:30:00+00:00**

Author: ****

Original: [Погляд](https://pogliad.ua/news/chernivtsi/ryatuvalniki-u-chernivcyah-vityagnuli-z-2-metrovogo-kolodyazya-cucenya-379947)

6 листопада 2019 року по обіді до Служби порятунку звернулися небайдужі громадяни й повідомили про те, що на вул. Руській у Чернівцях з каналізаційного колодязя чутно скавчання цуценяти.
Самостійно витягнути тваринку людям не вдалося, оскільки конструкція була зверху прикрита бетонною плитою. Тоді вони й звернулися по допомогу до рятувальників.
Як повідомили в управління ДСНС України у Чернівецькій області, на порятунок песика було направлено Групу рятувальних та висотно-верхолазних робіт Аварійно-рятувального загону спеціального призначення Управління ДСНС України у Чернівецькій області. На місці події рятувальники за допомогою гідравлічного інструменту відсунули плиту та, використовуючи мотузку, підняли цуценятка з 2-метрового колодязя. Зігрівши песика, його з собою забрали небайдужі громадяни.
Від Управління до порятунку залучались 3 чоловіки особового складу та 1 одиниця техніки.
