
# Duurt switchen tussen iPhone apps lang? iOS 13.2 is het probleem

Published at: **2019-11-03T10:23:00+00:00**

Author: **yannickspinner**

Original: [Apparata](https://www.apparata.nl/nieuws/duurt-switchen-tussen-iphone-apps-lang-ios-132-is-het-probleem-33004)

Als je lekker op je iPhone aan het priegelen bent en je hebt plots het idee dat reeds geopende apps verdwenen zijn, dan kan dat kloppen. Naar verluidt heeft de nieuwste versie van Apple’s iPhone besturingssysteem (alsmede iPadOS 13, dat eerder iPads brickte) een wel heel agressieve RAM cleaner.
Apple heeft met de 11-serie deels een upgrade gegeven aan de hoeveelheid werkgeheugen in een iPhone (met sommige instapmodellen nog steeds achtergebleven op 4GB). Die 4 of 6GB blijkt volgens MacRumors daarentegen tegenwoordig niet meer genoeg te zijn. iOS 13.2 zou een veel te agressieve ingebouwde RAM-manager hebben waardoor pagina’s en apps meer dan eens weer herladen moeten worden, terwijl ze reeds geopend zijn.
Dit kan behoorlijk irritante uitwerkingen hebben. Als je bijvoorbeeld op YouTube midden in een filmpje zit, maar een appje krijgt via iMessage en dus even van app verwisselt, kan iOS YouTube al uit de RAM verwijderd hebben. Switch je vervolgens terug, dan moet je de pagina weer opnieuw laden en begint het filmpje van vooraf aan.
