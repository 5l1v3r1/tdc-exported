
# Ολυμπιακός: Η βαθμολογία για τα σενάρια πρόκρισης

Published at: **2019-11-06T21:54:00+00:00**

Author: **Sport24.gr**

Original: [www.sport24.gr](https://www.sport24.gr/football/omades/Olympiakos/olympiakos-h-vathmologia-kai-to-programma-toy-omiloy-sto-champions-league.5634268.html)

Ολοκληρώθηκε το βράδυ της Τετάρτης (6/11) η τέταρτη αγωνιστική τεσσάρων ομίλων του Champions League, ανάμεσα σε αυτούς και εκείνος του Ολυμπιακού.
Ο Ολυμπιακός γνώρισε την ήττα από τη Μπάγερν με 2-0 στο Μόναχο και η Τότεναμ επικράτησε του Ερυθρού Αστέρα στο Βελιγράδι με 4-0. Πλέον οι Γερμανοί έχουν ήδη προκριθεί και οι Άγγλοι έκαναν ένα καθοριστικό βήμα για τη δεύτερη θέση.
Βέβαια ο Ολυμπιακός με δύο νίκες στα εναπομείναντα παιχνίδια σε Αγγλία κόντρα σε Τότεναμ και "Γ. Καραϊσκάκης" κόντρα στον Ερυθρό Αστέρα έχει ελπίδες και για τη δεύτερη θέση σε συνδυασμό με δύο ήττες των Άγγλων.
Ενώ το αποτέλεσμα στο Βελιγράδι αφήνει όπως είναι φυσικό ορθάνοιχτη τη μάχη του Ολυμπιακού με τον Αστέρα για την τρίτη θέση που οδηγεί στο Europa League.
Πλέον την 5η αγωνιστική ο Ολυμπιακός θα αντιμετωπίσει εκτός έδρας την Τότεναμ ενώ ο Ερυθρός Αστέρας σε δεύτερο διαδοχικό εντός έδρας παιχνίδι θα υποδεχθεί τη Μπάγερν που έχει ήδη προκριθεί.
Ας ρίξουμε μία ματιά στο πρόγραμμα του ομίλου, αλλά και στο πως διαμορφώθηκε η βαθμολογία.
 
