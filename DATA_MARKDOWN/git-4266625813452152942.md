
# В Україні підтверджено 21 діагноз «дифтерія», – МОЗ

Published at: **2019-11-06T14:38:00+00:00**

Author: ****

Original: [ZIK.UA](https://zik.ua/news/2019/11/06/v_ukraini_pidtverdzheno_21_diagnoz_dyfteriya__moz_1685011)


        У Міністерстві охорони здоров’я заявили, що в Україні підтверджено 21 діагноз «дифтерія».
      
Про це повідомляє пресслужба МОЗ.
«За оперативними даними Центру громадського здоров’я МОЗ України, станом на 4 листопада 2019 року підтверджено 21 діагноз «дифтерія», – йдеться у повідомленні.
У відомстві зазначили, що за попередні 9 років, із 2010 по 2018 рік, загалом зареєстровано 56 випадків. Інші випадки дифтерії, про які в ЗМІ шириться інформація, станом на сьогодні лабораторно не підтверджені.
«В Україні наявно 6 млн 800 тис. доз вакцини від дифтерії, які розподілені по всіх областях. Безоплатне щеплення можна отримати звернувшись до педіатра, терапевта чи сімейного лікаря, з яким у вас укладена декларація», – наголосили в МОЗ.
Нагадаємо, у Харківській області зафіксували другий випадок захворюваності на дифтерію, проте цей випадок ще не підтверджений лабораторно.
