
# Τι αναφέρουν πηγές από την Τράπεζα Κύπρου για την υπόθεση «Jho Taek Low»

Published at: **2019-11-05T16:18:00+00:00**

Author: **SigmaLive**

Original: [SIGMALIVE](https://www.sigmalive.com/news/oikonomia/595861/ti-anaferoun-piges-apo-tin-trapeza-kyprou-gia-tin-ypothesi-jho-taek-low)

Ενώπιον του Υπουργικού Συμβουλίου τίθεται αύριο η πολύκροτη υπόθεση πολιτογραφήσεων. Μεγάλος ντόρος εξακολουθεί να επικρατεί για τον Μαλαισιανό, Jho Taek Low, ο οποίος είναι από τους πλέον καταζητούμενους της Ίντερπολ και στον οποίο παραχωρήθηκε η κυπριακή υπηκοότητα.Πηγές από την Τράπεζα Κύπρου αναφέρουν ότι ο Low διατηρούσε λογαριασμούς στην Τράπεζα Κύπρου, αφού αρχικά πέρασε από την διαδικασία δέοντος ελέγχου.
Ωστόσο, βάσει των ίδιων πηγών, προέκυψαν λόγοι υποψίας στα τέλη του Σεπτεμβρίου 2015. Τότε άρχισε διαδικασία τερματισμού των λογαριασμών του κ. Low και εκδόθηκε Αναφορά Ύποπτης Συμπεριφοράς (SAR). Οι λογαριασμοί του ιδίου και των εταιρειών του, τερματίστηκαν.
Οι αρμόδιες Αρχές ενημερώθηκαν αμέσως και στις αρχές Οκτωβρίου έλαβαν γραπτή αναφορά.
Σύμφωνα με αρμόδια πηγή της Τράπεζας Κύπρου:«Η υπόθεση αποδεικνύει, όπως και οι προηγούμενες, πως η διαδικασία της Τράπεζας λειτουργεί όπως πρέπει. Κι αυτό διότι η Τράπεζα πρώτη έπαιξε το καμπανάκι για ύποπτη συμπεριφορά, λειτούργησε προληπτικά, κατήγγειλε στις Αρχές και τερμάτισε τη σχέση με τον πελάτη σε ένα χρονικό σημείο όπου ουδείς άλλος δεν είχε την παραμικρή υποψία»
