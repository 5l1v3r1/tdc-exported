
# Καιρός: Νέο κύμα βροχών και καταιγίδων από σήμερα - Ποιες περιοχές θα επηρεάσει

Published at: ****

Author: ****

Original: [CNN.gr](https://www.cnn.gr/news/ellada/story/196532/kairos-neo-kyma-vroxon-kai-kataigidon-apo-simera-poies-perioxes-tha-epireasei)

Newsroom, CNN Greece 10:04 , 07 November 2019
Τα φαινόμενα σε αρκετές περιοχές θα είναι έντονα και κατά τόπους θα συνοδευτούν από χαλαζοπτώσεις και πολύ ενισχυμένους ριπαίους ανέμους. Παράλληλα, οι ατμοσφαιρικές συνθήκες ευνοούν τη μεταφορά σκόνης από την Αφρική.
Σήμερα, κατά το πρώτο μισό της ημέρας, τοπικά ισχυρές βροχές και καταιγίδες θα εκδηλωθούν στο Βόρειο Ιόνιο και σε περιοχές της Ηπείρου, με τα ισχυρότερα φαινόμενα να εντοπίζονται στην Κέρκυρα, σύμφωνα με το meteo του Αστεροσκοπείου.
Από τις απογευματινές ώρες τα φαινόμενα θα επεκταθούν στο σύνολο της Δυτικής Ελλάδα, αποκτώντας έντονο χαρακτήρα, ενώ κατά τόπους θα εκδηλωθούν και χαλαζοπτώσεις. Από αργά το βράδυ το μέτωπο των καταιγίδων αναμένεται να κινηθεί ανατολικότερα.
Την Παρασκευή τοπικά ισχυρές βροχές και καταιγίδες, που σε ορισμένες περιπτώσεις θα συνοδεύονται από χαλαζοπτώσεις και πολύ ενισχυμένους ριπαίους ανέμους, θα εκδηλωθούν σχεδόν στο σύνολο της ηπειρωτικής χώρας (συμπεριλαμβανομένης της Αττικής και της Θεσσαλονίκης), στις Κυκλάδες, στις Σποράδες και στα νησιά του Βορείου Αιγαίου.
Μέχρι το βράδυ πάντως, τα φαινόμενα θα περιοριστούν στη βορειοανατολική χώρα, ενώ στις υπόλοιπες περιοχές ο καιρός θα βελτιωθεί πρόσκαιρα.

        Αναλυτική πρόγνωση για σήμερα από την ΕΜΥ:
      
Καιρός: Αραιές νεφώσεις παροδικά πιο πυκνές. Τοπικά περιορισμένη ορατότητα τις πρωινές ώρες.Άνεμοι: Νότιοι νοτιοανατολικοί 4 με 5 μποφόρ.Θερμοκρασία: Από 15 έως 26 βαθμούς Κελσίου.
Καιρός: Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικοί όμβροι. Τοπικά περιορισμένη ορατότητα τις πρωινές ώρες.Άνεμοι: Νότιοι νοτιοανατολικοί 3 με 4 μποφόρ.Θερμοκρασία: Από 13 έως 23 βαθμούς Κελσίου.
Καιρός: Αραιές νεφώσεις που βαθμιαία από τα δυτικά θα πυκνώσουν και από τις μεσημβρινές ώρες θα σημειωθούν τοπικές βροχές και στη δυτική και κεντρική Μακεδονία πιθανόν μεμονωμένες καταιγίδες. Τοπικά περιορισμένη ορατότητα τις πρωινές και βραδινές ώρες.Άνεμοι: Από νότιες διευθύνσεις 3 με 5 και στα ανατολικά τοπικά 6 μποφόρ.Θερμοκρασία: Από 10 έως 25 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.
Καιρός: Στο βόρειο Ιόνιο και την Ήπειρο και από το μεσημέρι στιςυπόλοιπες περιοχές νεφώσεις με βροχές και μεμονωμένες καταιγίδες κατά τόπους ισχυρές στα νησιά του Ιονίου, την Ήπειρο και πιθανόν στη δυτική Στερεά .Άνεμοι: Νοτιοααντολικοί 4 με 6 μποφόρ και στο Ιόνιο πρόσκαιρα 7 μποφόρ.Θερμοκρασία: Από 15 έως 26 βαθμούς Κελσίου. Στα βόρεια 3 με 5 βαθμούς χαμηλότερη.
Καιρός: Αραιές νεφώσεις που από το μεσημέρι θα πυκνώσουν και θα σημειωθούν τοπικοί όμβροι και στην Πελοπόννησο πιθανόν μεμονωμένες καταιγίδες. Τοπικά περιορισμένη ορατότητα τις πρωινές ώρες.Άνεμοι: Νότιοι 4 με 6 μποφόρ.Θερμοκρασία: Από 13 έως 26 βαθμούς Κελσίου.
Καιρός: Αραιές νεφώσεις κατά περιόδους πυκνότερες στην Κρήτη όπου είναι πιθανόν να σημειωθούν τοπικές βροχές.Άνεμοι: Νότιοι νοτιοανατολικοί 5 με 6 μποφόρ.Θερμοκρασία: Από 19 έως 26 βαθμούς Κελσίου. Στη βόρεια Κρήτη η μέγιστη τοπικά 3 με 4 βαθμούς υψηλότερη.
Καιρός: Αραιές νεφώσεις κατά τόπους πιο πυκνές με πιθανότητα τοπικών βροχών.Άνεμοι: Νότιοι νοτιοανατολικοί 5 με 6 μποφόρ.Θερμοκρασία: Από 19 έως 26 βαθμούς Κελσίου.

        Διαβάστε επίσης
      
