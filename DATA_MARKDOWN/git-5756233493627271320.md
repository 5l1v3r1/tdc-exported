
# ابداع سیستمی که از سقوط هواپیماها جلوگیری می‌کند+عکس

Published at: **2019-11-01T18:24:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619259/%D8%A7%D8%A8%D8%AF%D8%A7%D8%B9-%D8%B3%DB%8C%D8%B3%D8%AA%D9%85%DB%8C-%DA%A9%D9%87-%D8%A7%D8%B2-%D8%B3%D9%82%D9%88%D8%B7-%D9%87%D9%88%D8%A7%D9%BE%DB%8C%D9%85%D8%A7%D9%87%D8%A7-%D8%AC%D9%84%D9%88%DA%AF%DB%8C%D8%B1%DB%8C-%D9%85%DB%8C%E2%80%8C%DA%A9%D9%86%D8%AF-%D8%B9%DA%A9%D8%B3)


        شرکت "گارمین"(Garmin) به تازگی خدمات جدیدی را عرضه کرده که از سقوط هواپیماها جلوگیری می‌کند.
      

        آفتاب‌‌نیوز :
      
سرویس جدید شرکت "گارمین" که در زمینه ساخت و تولید دستگاه‌های موقعیت‌یاب جهانی(جی.پی. اِس) فعالیت دارد، با استفاده از یک نرم‌افزار، به کنترل هواپیماهای کوچک و هدایت آن‌ها به هنگام فرود اضطراری خواهد پرداخت.
به گزارش دیلی‌میل، این نرم‌افزار " اوتولند"(Autoland) نام دارد و به عنوان بخشی از ابزارهای پرواز شرکت گارمین برای هواپیماهای کوچک در دسترس خواهد بود.
"اوتولند" فعالیت خلبان را زیرنظر خواهد گرفت و در صورت عدم پاسخگویی خلبان به یک سری از اعلان‌های سیستم ناوبری، وارد عمل خواهد شد.
در صورت بروز مشکل، اوتولند به فرودگاه‌های اطراف سیگنال‌هایی ارسال خواهد کرد و تصمیم خواهد گرفت که امن‌ترین محل برای فرود اضطراری کجاست.
زمانی‌ که محل فرود انتخاب شد، سیستم مسیریابی به طور خودکار هواپیما را به سمت فرود هدایت خواهد کرد.
"اوتولند" هچنین می‌تواند توسط مسافران و از طریق یک صفحه لمسی هدایت شود.
این نرم‌افزار به عنوان بخشی از مجموعه در حال رشد ابزارهای پشتیبانی از پرواز شرکت "گارمین" است.
با توجه به اینکه طی سال‌های اخیر حوادث هوایی افزایش یافته است، می توان ساخت و طراحی چنین ابزارهایی را ضروری دانست.
در اوایل هفته جاری بود که یک هواپیمای کوچک به یک خانه در نیوجرسی برخورد کرد.
همچنین در میشیگان سه نفر بر اثر فرود اضطراری یک هواپیمای کوچک جان خود را از دست دادند.
