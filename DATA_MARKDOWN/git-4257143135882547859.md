
# Mintarab lett a várdai rémből

Published at: **2019-11-02T13:40:00+00:00**

Author: **Infostart**

Original: [infostart](https://infostart.hu/bunugyek/2019/11/02/mintarab-lett-a-vardai-rembol)

P. Ferenc 2007 nyarán három embert ölt meg Somogyban. A férfit másfél évvel később tényleges életfogytiglani büntetésre ítélték.
A szegedi Csillag börtönben tölti büntetését, ahol nincs vele gond. A Bors úgy tudja, a férfi kukászsákokat csomagol.
A lap emlékeztet arra, hogy P. Ferenc az első gyilkosság, egy 85 éves nő kegyetlen megölése után a szomszéd falu, Várda temetőjének egyik kriptájában bújt el, ahol a koporsók mellett egy hónapig húzta meg magát. A kripta Szász Endre festőművész kastélyához tartozott. Miután továbbállt, a volt munkaadójánál egy hátsó épületben rejtőzködött. Itt végül felismerték, ám ekkor újra ölt: egy 66 éves nőt és egy 70 éves férfit is halálra vert.
A nem megfelelő börtönkörülmények miatt a férfi beperelte az államot, s úgy tudni, több millió forinttal kártalanították. A pénz féltestvéréhez került, aki gyorsan felélte azt, főleg a kocsmában elköltve.

        Nyitókép: ismeretlen
      
