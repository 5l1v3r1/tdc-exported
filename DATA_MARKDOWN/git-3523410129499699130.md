
# 
        ایتالیا از رکود خارج شد
      

Published at: **2019-11-04T22:45:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638211/%D8%A7%DB%8C%D8%AA%D8%A7%D9%84%DB%8C%D8%A7-%D8%A7%D8%B2-%D8%B1%DA%A9%D9%88%D8%AF-%D8%AE%D8%A7%D8%B1%D8%AC-%D8%B4%D8%AF)

به گزارش بولتن نیوز، در سه ماهه سوم سال اقتصاد ایتالیا رشد ۰.۱ درصدی را تجربه کرد که بیشتراز نرخ رشد صفر درصدی پیش‌بینی شده قبلی برای این کشور بود. طی این مدت، تقاضای داخلی اصلی‌ترین عامل محرک رشد اقتصادی در این کشور بوده است. رشد اقتصادی در دوازده ماه متهی به سپتامبر نیز ۰.۳ درصد اندازه گیری شده است. دولت ایتالیا پیش بینی خود از رشد اقتصادی این کشور تا پایان سال ۲۰۱۹ رابه ۰.۱ درصد افزایش داده است.
متوسط نرخ رشد اقتصای ایتالیا در بازه زمانی ۱۹۶۰ تا ۲۰۱۹ معادل ۰.۵۹ درصد بوده است که در این بین بالاترین رشد ثبت شده مربوط به رشد ۶ درصدی سه ماهه نخست سال ۱۹۷۰ و کمترین رشد ثبت شده نیز مربوط به رشد منفی ۲.۷ درصدی سه ماهه نخست سال ۲۰۰۹ بوده است.
از طرف دیگر نرخ بیکاری در چهارمین اقتصاد بزرگ اروپایی تا پایان ماه سپتامبر با ۰.۳ درصد افزایش نسبت به مدت مشابه منتهی به ماه قبل به ۹.۹ درصد رسید. طی این مدت شمار افراد فاقد شغل با ۷۳ هزار نفر افزایش به ۲.۵۵۴ میلیون نفررسیده است و جمعیت فعال در بازار کار این کشور نیز با کاهش۰.۶ درصدی به ۱۳ میلیون و ۱۴۸ هزار نفر رسیده است. شمار شاغلین نیز ۰.۱ درصد کمتر شده و به ۲۳ میلیون و ۳۵۴ هزار نفر رسیده است.
متوسط نرخ بیکاری ایتالیا در بازه زمانی ۱۹۸۳ تا ۲۰۱۹ معادل ۹.۴۷ درصد بوده است که در این بین بالاترین رشد ثبت شده مربوط به نرخ ۱۳.۱ درصدی نوامبر سال ۲۰۱۴ و کمترین نرخ ثبت شده نیز مربوط به بیکاری ۵.۸ درصدی آوریل سال ۲۰۰۷ بوده است.
هم چنین طبق اعلام بانک مرکزی ایتالیا، نرخ تورم این کشور در ماه اکتبر بدون تغییر نسبت به ماه قبل در سطح ۰.۳ درصد باقی مانده است که کمترین نرخ تورم این کشور از نوامبر سال ۲۰۱۶ تاکنون محسوب می شود. هسته تورمی که تغییرات قیمتی انرژی و مواد غذایی را به دلیل نوسانات بالای آن ها در نظر نمی گیرد طی این مدت به ۰.۸ درصد رسیده است.
متوسط نرخ تورم ایتالیا در بازه زمانی ۱۹۶۲ تا ۲۰۱۹ معادل ۵.۹۵ درصد بوده است که در این بین بالاترین تورم ثبت شده مربوط به نرخ ۲۵.۶۴ درصدی نوامبر سال ۱۹۷۴ و کمترین نرخ ثبت شده نیز مربوط به تورم منفی ۰.۶ درصدی ژانویه سال ۲۰۱۵ بوده است.
