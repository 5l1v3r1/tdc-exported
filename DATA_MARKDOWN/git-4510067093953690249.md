
# A fost Halloween Party pe ghete Kangoo Jumps, la Fit4U! (FOTO)

Published at: **2019-11-01T17:00:00+00:00**

Author: ****

Original: [Bihoreanul](https://www.ebihoreanul.ro/stiri/ultima-or-31-3/a-fost-halloween-party-pe-ghete-kangoo-jumps-la-fit4u-foto-152504.html)

Kinga Sebestyén, considerată "regina Kangoo Jumps", a invitat orădenii să sărbătorească Halloween-ul alături de ea, prin intermediul unui antrenament de Kangoo Power, ţinut la sala Fit4U din Crişul Shopping Center, echipamentul sportiv fiind schimbat de data aceasta pe costumaţie potrivită sărbătorii.
Participanţii la ediţia specială de antrenament Kangoo Jumps au sărit cu voie bună pe ghetele speciale Rebound şi s-au fotografiat alături de Kinga, fiind şi ea deghizată în vrăjitoare.
La finalul antrenamentului, a avut loc marea extragere la tombolă, unde s-au dat 5 premii: 3 intrări la spa şi un masaj din partea Fit4U şi un echipament sportiv oferit de Kangoo Jumps România.
Cu această ocazie, s-a anunţat inaugurarea antrenamentelor Kangoo Jumps în Oradea, exclusiv în sălile de fitness Fit4U, unde orădenii iubitori de Kangoo vor putea frecventa în mod regulat acest sport, pe bază de abonamente.
