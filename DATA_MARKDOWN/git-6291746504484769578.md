
# Torino-Juventus in diretta TV e in streaming

Published at: **2019-11-02T18:30:16+00:00**

Author: ****

Original: [Il Post](https://www.ilpost.it/2019/11/02/torino-juventus-tv-streaming/)

Torino-Juventus è l’anticipo serale dell’undicesima giornata di Serie A. Si gioca sabato alle 20.45 allo Stadio Olimpico Grande Torino e sarà trasmesso in esclusiva su Dazn. Il Torino di Walter Mazzarri non si presenta al derby casalingo in un buon momento. Non vince in campionato dal 26 settembre e attualmente è tredicesimo in classifica. La squadra sta probabilmente pagando la stagione iniziata prima degli altri per i preliminari di Europa League, dove peraltro è stata eliminata ai playoff. La Juventus è favorita: è prima in classifica, imbattuta da inizio stagione e con la miglior difesa del campionato. Deve inoltre tenere a distanza l’Inter, che in serata ha vinto a Bologna ed è momentaneamente prima in classifica.
