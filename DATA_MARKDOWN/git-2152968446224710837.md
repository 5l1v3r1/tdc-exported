
# Колко струва един рак? Японец даде рокордните $46 000

Published at: **2019-11-07T08:10:00+00:00**

Author: **Камелия Цветанова**

Original: [Dnes.bg](https://www.dnes.bg/world/2019/11/07/kolko-struva-edin-rak-iaponec-dade-rokordnite-46-000.428825)

Рак беше изтъргуван за рекордните пет милиона йени (46 000 долара) на първия за сезона търг на раци в Западна Япония, предаде БТА като цитира ДПА.Екземплярът от вида снежен рак е бил с тегло 1,24 килограма и с 14,6-сантиметрова черупка. Той бил уловен в Японско море, край бреговете на префектура Тотори. Купен е от магазина Канемаса-Хамашита в Тотори. Собствениците планират да го продадат сега на ресторант в района Гинза в Токио.Същият магазин плати миналата година 2 милиона йени за снежен рак и Книгата на рекордите на Гинес го вписа като най-скъпия рак, продаден на търг.  
