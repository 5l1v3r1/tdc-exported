
# Конгрес США призначив перші публічні слухання щодо імпічменту Трампа

Published at: **2019-11-06T16:58:00+00:00**

Author: ****

Original: [НВ](https://nv.ua/ukr/world/countries/impichment-trampa-kongres-ssha-ogolosiv-pro-publichni-sluhannya-50052015.html)

Про це в середу, 6 листопада, заявив голова комітету з розвідки Палати представників США Адам Шифф, передає NBC News.
У середу, 13 листопада, будуть заслухані показання тимчасово повіреного США в Україн Вільяма Тейлора і заступника помічника державного секретаря США Джорджа Кента.
На п'ятницю, 15 листопада, планується виступ колишнього американського посла в Україні Марі Йованович.
31 жовтня Палата представників Конгресу США прийняла резолюцію на підтримку процедури імпічменту президента Дональда Трампа.
Розслідування щодо імпічменту Трампа ініціювали після скандалу навколо телефонної розмови очільника Білого дому і президента України Володимира Зеленського.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Перед цією розмовою Трамп призупинив виділення військової допомоги Україні.
Читайте також:
Демократи хочуть з'ясувати, чи пов'язано рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа - Джо Байдена.
Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).
