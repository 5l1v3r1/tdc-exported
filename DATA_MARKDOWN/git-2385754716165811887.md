
# Ο Ερντογάν ξεδιπλώνει στον ΓΓ του ΟΗΕ το «όραμά» του για τη Συρία

Published at: **2019-11-01T06:50:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595168/o-erntogan-ksediplonei-ston-gg-tou-oie-to-orama-tou-gia-ti-syria)

Με τον ΓΓ του ΟΗΕ Αντόνιο Γκουτέρες θα συναντηθεί σήμερα σε πρωινό εργασίας ο Τούρκος Πρόεδρος Ταγίπ Ερντογάν, όπως ο ίδιος δήλωσε στο 6ο συνέδριο ιατρικής στην Τουρκία, λέγοντας πως αναλύσει στον ΓΓ του ΟΗΕ το σχέδιό του για ανοικοδόμηση της ζώνης ασφαλείας.
“Ο ΓΓ του ΟΗΕ θα είναι φιλοξενούμενος μου. Θα έχουμε μαζί πρωινό. Θα του πω ‘καλέστε εσείς διεθνή συνάντηση δωρητών’. Αν το κάνετε το κάνατε, αν δεν το κάνετε θα κάνω εγώ αυτή την έκκληση. Αν γίνει έγινε, αν δεν γίνει τότε θα ιδρύσουμε εμείς την πόλη ή τις πόλεις μεταξύ του Τελαμπιάντ και τοη Ρασουλάιν”, ανέφερε ο Ταγίπ Ερντογάν.
Χθες ο κ. Γκουτέρες μίλησε στην εναρκτήρια συνεδρίαση της διάσκεψης, παρουσία του ΥΠΕΞ της Τουρκίας, Μεβλούτ Τσαβούσογλου, με τον οποίο είχε συναντηθεί το βράδυ της Τετάρτης και, μεταξύ άλλων θεμάτων, συζήτησαν και τις εξελίξεις στο Κυπριακό.
