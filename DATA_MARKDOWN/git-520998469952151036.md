
# Фахівець БДМУ взяла участь у міжнародному конгресі в Іспанії

Published at: **2019-11-01T10:09:00+00:00**

Author: ****

Original: [Погляд](https://pogliad.ua/news/education/fahivec-bdmu-vzyala-uchast-u-mizhnarodnomu-kongresi-v-ispaniyi-379657)

Упродовж 28 вересня – 2 жовтня в Іспанії (м. Мадрид) відбувся щорічний конгрес Європейського респіраторного товариства, який за останні роки набув статусу інтернаціонального.
Упродовж 5 робочих днів обговорювалися важливі питання діагностики, лікування та профілактики захворювань бронхолегеневої системи. Важливе місце було відведено панельній дискусії щодо внесення змін до програми базисного лікування БА; сучасних аспектів формування хіміорезистентності та причинам її стрімкого зростання; тактиці ведення пацієнта з інтерстиційними захворюваннями легень та пневмонітами різної етіології. Чільне місце на всіх пленарних засіданнях, сателітних симпозіумах, воркшопах, майстер-класах відводилося антропоцентричному мененджменту та персоніфікованому лікуванню пацієнта.
У роботі конгресу взяли участь близько 22 тисяч учасників з практично усіх європейських країн та Західно-Тихоокеанського, Американського, Азійського регіонів ВООЗ.
На конгресі завідувачка кафедри фтизіатрії та пульмонології БДМУ проф. Л. Тодоріко представила 2 доповіді: «Prevention of adverse reactions due to pharmacotherapy in MRTB considering polymorphism of glutathione-S-transferase M1 and T1genes»; «Predicting the efficiency of the treatment of drugresistant tuberculosis depending on the polymorphism variation of glutathione-S-transferase genes». Про це йдеться на офіційному сайті БДМУ.
За підсумками щорічного саміту планується створення нових рекомендацій по лікуванню хворих на БА та інших хронічних запальних захворювань бронхолегеневої системи та тактики лікування мультирезистентного туберкульозу за скороченими схемами.
