
# Botrányos körülmények között alakult meg Győrött a közgyűlés

Published at: **2019-11-07T17:13:00+00:00**

Author: **Infostart**

Original: [infostart](https://infostart.hu/belfold/2019/11/07/botranyos-korulmenyek-kozott-alakult-meg-gyorott-a-kozgyules)

A győri közgyűlés alakuló ülésén letették esküjüket a képviselők. A 23 fős közgyűlésbe a Fidesz-KDNP-nek 15, az ellenzéki összefogásnak (DK-MSZP-Momentum-LMP-Jobbik) kettő, a Civilek Győrért szervezetnek kettő, az Összefogás Győrért Egyesületnek egy képviselője jutott be, további két független képviselő és a polgármester mellett.
A közgyűlés tagjaival együtt esküt tett Borkai Zsolt megválasztott, de a posztjáról péntek délutáni határidővel lemondó polgármester, aki az ülés végén annyit mondott, hogy "köszönöm, Győr!", amit a díszteremben lévők tapssal fogadtak.
A DK-s Glázer Tímea, Borkai Zsolt volt kihívója az önkormányzati választáson, azt javasolta, hogy egy külsős alpolgármester vezesse a várost az időközi választásig, és ne válasszanak alpolgármestereket, mert a mostani vezetők nem bírják a győriek bizalmát, az ajánlatot viszont nem fogadták el, így megválasztották a két alpolgármestert, Fekete Dávidod és Radnóti Ákost.
Az eskütétel után az önkormányzati képviselők egyenként vették át Borkai Zsolttól megbízólevelüket. Két képviselő, Glázer Tímea (DK) és Pollreisz Balázs (MSZP) nem fogott kezet a polgármesterrel. Pollreisz Balázs az ülés elején azt javasolta, hogy a közgyűlés oszlassa fel magát. Később azt is szorgalmazta, hogy az új önkormányzat bontsa fel a szerződését Rákosfalvy Zoltán ügyvédi irodájával, mentse fel aljegyzői pozíciójából Csörgits Lajost és Borkai Zsolt mondjon le polgármesteri javadalmazásáról.
Borkai Zsolt Pollreisz Balázs szavaira reagálva azt mondta, hogy amit az ellenzék tesz, azt nem a győriek nevében teszi, hanem azért, hogy őt megtörje. "Kuplerájt csináltak" a városházából - fogalmazott. Hozzátette: a győriek számára is felháborító, hogy azt, ami történt, arra használják fel, hogy még nagyobb káosz legyen a városban. Kitért arra is, hogy
A városháza dísztermében tartott, és hivatalosan nyílt, alakuló ülés ideje alatt a díszterem ajtajait teremőrök tartották zárva. A kívül rekedt ellenzéki szimpatizánsok időről időre dörömböltek, sípoltak, kiabáltak.
Borkai Zsolt, aki korábban kilépett a Fideszből, szerdán jelentette be, hogy péntek délutáni hatállyal a polgármesteri posztról is lemond. Így utódjáról időközi választáson dönthetnek. Az alakuló ülés előtt sajtótájékoztatón Glázer Tímea, a DK győri szervezetének elnöke
Pollreisz Balázs, az MSZP helyi szervezetének elnöke szintén az alakuló ülés előtt tartott sajtótájékoztatóján azt mondta, hogy támogatja az előválasztást.
Gulyás Gergely miniszterelnökséget vezető miniszter a csütörtöki Kormányinfón nem erősítette meg azokat a sajtóhíreket, hogy a frissen megválasztott két alpolgármester - Fekete Dávid és Radnóti Ákos - bármelyikét alkalmasnak tarthatja a kormánypárt Győr további vezetésére, és azt sem, hogy Németh Zoltán megyei közgyűlési elnök, illetve Pálinger Katalin volt kézilabdakapus-sportlegenda neve is felmerült volna.
A januárban vagy februárban valószínű időközi polgármesterválasztásig várhatóan az alpolgármesterek vezetik majd a várost.
A Borkai-ügyről korábbi cikkeinket megtalálja ITT.

        Nyitókép: MTI/Krizsán Csaba
      

        Kapcsolódó hang
      
Botrány a győri közgyűlésen
 
