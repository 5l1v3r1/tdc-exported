
# ДБР прийшло з обшуками в міськраду Ужгорода

Published at: **2019-11-05T12:14:00+00:00**

Author: ****

Original: [DT.ua](https://dt.ua/UKRAINE/dbr-priyshlo-z-obshukami-v-miskradu-uzhgoroda-328525_.html)

Співробітники Державного бюро розслідувань та Служби безпеки України проводять обшуки в Ужгородській міській раді у справі про виділення земельних ділянок депутатами минулого скликання в 2014 році.
"У приміщенні Ужгородської міської ради проводяться слідчі дії працівниками ДБР та СБУ, що стосуються виділення земельних ділянок у 2014 році Ужгородською міською радою попереднього скликання", - йдеться в повідомленні на сторінці міськради в Facebook.
Зокрема, місцеві журналісти відзначають, що обшуки проходять у заступника ужгородського міського голови Василя Гомоная.
Раніше слідчі Державного бюро розслідувань провели обшук в будівлі "Міжнародного інвестиційного банку", бенефіціаром якого є п'ятий президент України Петро Порошенко.
