
# Σάλος με εισπράκτορα που ανάγκασε δύο άνδρες να πηδήξουν από τρένο επειδή δεν είχαν εισιτήριο

Published at: ****

Author: ****

Original: [CNN.gr](https://www.cnn.gr/news/kosmos/story/196033/salos-me-eispraktora-poy-anagkase-dyo-andres-na-pidixoyn-apo-treno-epeidi-den-eixan-eisitirio)

Newsroom, CNN Greece 22:15 , 02 November 2019
Ο εν λόγω ελεγκτής, που παραμένει προφυλακισμένος για περαιτέρω διερεύνηση της υπόθεσης, οδηγείται σε επείγουσα δίκη με την κατηγορία της ανθρωποκτονίας, σύμφωνα με απόφαση του εισαγγελέα που ανέλαβε την υπόθεση.
Όπως έγινε γνωστό, το γεγονός συνέβη την περασμένη Δευτέρα, με τη φιλονικία του εν λόγω ελεγκτή εισιτηρίων με έναν 23χρονο και έναν 25χρονο, πωλητές και οι δύο, οι οποίοι, αφού δήλωσαν ότι δεν είχαν λεφτά να πληρώσουν το εισιτήριο, φαίνεται ότι τελικά αναγκάστηκαν κατά κάποιο τρόπο από τον ελεγκτή να πηδήξουν από το τρένο το οποίο μάλιστα βρισκόταν εκείνη την ώρα εν κινήσει.
Αποτέλεσμα αυτού ήταν ο ένας πωλητής να σκοτωθεί και ο άλλος να υποστεί σοβαρά τραύματα.
Κατά τις πρώτες ανακρίσεις, ο φερόμενος ως υπεύθυνος για το γεγονός αυτό, υποστήριξε ότι δεν ήταν υπεύθυνος για ό,τι συνέβη.
Το γεγονός καταγράφηκε από κινητά τηλέφωνα επιβατών και μεταδόθηκε από το Facebook.
