
# «Світ збожеволів». Американський мільярдер розкритикував капіталізм

Published at: **2019-11-06T14:15:00+00:00**

Author: ****

Original: [НВ](https://nv.ua/ukr/biz/economics/kapitalizm-ne-pracyuye-amerikanskiy-milyarder-pro-rozriv-mizh-bagatimi-i-bidnimi-50051948.html)

Американський мільярдер та засновник найбільшого в світі хедж-фонду Bridgewater Associates Рей Даліо вважає, капіталізм не працює, а світ «збожеволів через легкі гроші». Про це він написав у своєму блозі в LinkedIn.
На його думку, система перестала працювати через те, що занадто багато ресурсів зосереджено у руках приватних інвесторів. В той самий час, урядам може бракувати коштів.
«Гроші легкодоступні для тих, у кого вони вже є і майже не доступні тим, у кого немає ні грошей, ні кредитоспроможності», — зазначив Даліо.
Читайте також:
Антон ДядюраНова модель світової економіки. Як Україні не загубитися
Даліо вважає, що в майбутньому це може привести до загострення конфлікту між бідними і багатими.
Також мільярдер зазначив, що в цій ситуації багаті капіталісти будуть переїжджати в країни, де цей розрив менше, а конфлікти не такі гострі. Не бажаючи втрачати великих платників податків, уряду будуть шукати способи залишити їх в країні.
Ці тези Даліо озвучив під час свого виступу на економічному форумі в Коннектикуті. Там же він назвав зростаючу нерівність «національною катастрофою».
Раніше про «смерть капіталізму» заявляв інший американський мільярдер Марк Беніофф. На його думку, оновлена система повинна бути більш справедливою і стійкою.
Читайте також:&nbspРеформа капіталізму. Мільярдери та бізнес готові ділитися: що їх налякало?
