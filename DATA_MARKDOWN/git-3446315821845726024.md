
# Художницю з Кропивницького номінували на обласну премію імені Осмьоркіна за історичні листівки

Published at: **2019-11-04T00:00:00+00:00**

Author: **Наталка Маринець**

Original: [Кировоградская правда](https://pravda-kr.com.ua/najsvizhishe/16599-khudozhnitsyu-z-kropivnitskogo-nominuvali-na-oblasnu-premiyu-imeni-osmorkina-za-istorichni-listivki.html)

Художницю та архітекторку з Кропивницького Наталію Соловйову висунули на здобуття обласної премії у сфері образотворчого мистецтва та мистецтвознавства імені Олександра Осмьоркіна у номінаціях «Національна традиція» і «Мистецтвознавство та історія мистецтв». Про це повідомляють в облраді. Її пропонують номінувати за створення графічних творів до наборів листівок «Двері старого Єлисаветграда» і «Башти та шпилі старого Єлисаветграда».Також на здобуття премії у номінації «Національна традиція» претендує заслужений художник України, член Національної спілки художників України Анатолій Кравченко за оригінальні творчі доробки останніх років із серій: «Кіровоградщина», «Кіровоград», «Кропивницький» та «Моя Україна».У номінації «Новітні спрямування» конкурсна комісія затвердила кандидатуру члена Національної спілки художників України Федора Лагна за ілюстрації до серії дитячих книжок письменника Петра Мельника «Дивовижна подорож Соні й Асі до Скандинавії», «Дивовижна подорож Соні й Асі до Давнього Єгипту», «Дивовижна подорож Соні й Асі до Запорізької Січі».У номінації «Мистецтвознавство та історія мистецтв» на премію також претендують авторський колектив у складі заслуженого художника України Андрія Надєждіна, заслуженого журналіста України Ігоря Демчука і директора ТОВ «Імекс-ЛТД» Тамари Самиляк за створення художнього видання – «Місто о п’яти іменах. На перехресті стилів та епох. Архітектурні образи міста Кропивницького у фотооб’єктиві Ігоря Демчука».А також творчий колектив обласного художнього музею у складі заступника директора музею з наукової роботи Ганни Осіпової, провідного зберігача фондів музею Ольги Шаповал і наукового співробітника відділу науково-просвітницької роботи музею Лесі Нестройної за створення набору листівок «Шевченкіана з фондів Кіровоградського обласного художнього музею».Нагадаємо, Наталя Соловйова намалювала і власним коштом видала набори поштових листівок «Двері старого Єлисаветграда» та «Башти та шпилі старого Єлисаветграда»
