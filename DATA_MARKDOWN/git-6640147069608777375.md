
# Eddie Murphy potrebbe dire addio al Cinema

Published at: **2019-11-02T15:27:00+00:00**

Author: **Mariagrazia Veccaro**

Original: [Tom&#39;s Hardware](https://www.tomshw.it/culturapop/eddie-murphy-potrebbe-dire-addio-al-cinema/)

Eddie Murphy ha lasciato intendere che il suo imminente ritorno alla Stand-up Comedy potrebbe mettere definitivamente fine alla sua carriera cinematografica.
Come ha dichiarato al  Wall Street Journal, probabilmente non avrà più molto interesse per il cinema una volta tornato alle sue radici con i prossimi spettacoli di stand-up previsti per il 2020.
La star è attualmente sui comodi schermi Netflix con Dolemite Is My Name, film in cui interpreta il comico anni ’70 Rudy Ray Moore che, per ovviare alla sua mancanza di talento, ruba materiale altrui fino a portare in scena un personaggio controverso, il pappone Dolemite appena uscito di galera ed “esperto” di Kung-fu, arte marziale che attua soprattutto contro poliziotti corrotti.
Il film Netflix ha attualmente un punteggio di approvazione del 97% da parte della critica di Rotten Tomatoes e la sua interpretazione sta già attirando l‘attenzione dell’Academy in previsione degli Oscar.
