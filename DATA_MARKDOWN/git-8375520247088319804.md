
# Кличко презентував 9 га третьої черги парку «Наталка» (фоторепортаж)

Published at: **2019-11-06T11:45:11+00:00**

Author: ****

Original: [ГЛАВКОМ](https://glavcom.ua/kyiv/news/klichko-prezentuvav-9-ga-tretoji-chergi-parku-natalka-fotoreportazh-638097.html)

Мер Києва Віталій Кличко відкрив третю чергу парку «Наталка» в Оболонському районі столиці.
Капремонт території здійснили від центрального входу в парк до гольф-клубу. 
Про це повідомляє пресслужба столичного голови.
«Колись ми, разом з громадськістю, захистили парк «Наталка» від забудови. У 2017 році масштабно оновили першу чергу парку, минулого року - другу. А тепер презентуємо третю чергу - майже 9 гектарів облаштованої комфортної території», - зазначив Кличко.
«Сьогодні «Наталка» є золотим стандартом парків у Києві. І не поступається та навіть краще багатьох європейських зон відпочинку. Люди дякують за цей парк і їдуть сюди з усього міста, щоб відпочити тут з дітьми, зайнятися спортом. І наше завдання - щоб у кожному районі столиці був парк такого ж рівня», - сказав мер. 
В оновленій частині парку облаштували вхід, пішохідні доріжки з ФЕМ, сходи та пандуси, встановили сучасні лави та урни, камери відеоспостереження та тривожні кнопки, навігаційні таблички, встановили сучасне освітлення, систему поливу. Висадили газони та квітники. 
Також тут є своє футбольне поле, універсальне поле для баскетболу, волейболу, тенісу та інших ігор, майданчик для занять ворк-аутом. Та ще один спортивний майданчик з інклюзивними елементами - де зможуть займатися і люди з інвалідністю. Є бігова доріжка, інтерактивний дитячий майданчик - чи не найбільший дитячий майданчик у столиці, площею 2 тис. кв. м.
Є у новій частині парку і спеціальний огороджений майданчик для вигулу собак.
Площа третьої черги – майже 9 га.
1 з 17на весь екран згорнути

        Всі фоторепоратажі
      
«Київ - місто парків! І ми працюємо, аби наші парки були справді європейського рівня. Щоб киянам було комфортно і приємно в них відпочивати»,- наголосив Кличко.
У столиці цього року вже оновили 31 парк та сквер. Наразі тривають роботи і в інших міських парках, зокрема, в зоні відпочинку «Лебедине» на Позняках, завершують капремонт в парку «Совки». Також у планах міста капремонт і четвертої черги парку «Наталка». 
