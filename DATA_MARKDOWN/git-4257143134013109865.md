
# Lekerült a napirendről Zugló parkolási ügye

Published at: **2019-11-07T13:25:00+00:00**

Author: **Infostart / InfoRádió - Szabó S. Gergő**

Original: [infostart](https://infostart.hu/belfold/2019/11/07/lekerult-a-napirendrol-zuglo-parkolasi-ugye)

Horváth Csaba polgármester az InfoRádióban elmondta, csak arról fogadtak el határozatot csütörtökön, hogy Zugló elsőként csatlakozzon az egységes fővárosi parkolási rendszerhez, illetve, hogy a parkolóautomaták be legyenek kötve a Nemzeti Adó- és Vámhivatal rendszerébe. Hozzátette:
Azt tervezik, hogy minden körzetben legalább egy lakossági fórumot tartsanak a témában, és a körzet egyéni képviselői személyesen is felkeresik a lakókat. Az új parkolási rendszerről és a zónákról szóló pályázat ügyében a közbeszerzési döntőbizottság végső határideje december 31.
A parkolási szerződést azért vitatják sokan, mert a megállapodást egy meglehetősen kétes előéletű társasággal kötötték volna meg. Ezzel kapcsolatban a zuglói polgármester korábban az InfoRádióban hangsúlyozta: a XIV. kerület számára a legelőnyösebb ajánlatot a C-Ware Kft. kínálta, amelynek csak résztulajdonosa a csalási ügybe keveredett Kupper András. A lehetőség az önkormányzat és a lakosság számára kivételesen előnyös lenne, fogalmazott korábban az InfoRádiónak Horváth Csaba polgármester.
A 444.hu írt arról, hogy
A portál szerint az övé volt a Centrum parkolási társaság, amelynek több egykori munkatársa jelenleg is a vádlottak padján ül, csalás vádjával. Horváth Csaba szerint Kupper András nem a vezetője a C-Ware Kft.-nek, a polgármester úgy látja, az önkormányzatnak a lakosság érdekeit kell képviselnie.
"Megnézettem, mert én sem ismertem a részleteket: 25 százalékos tulajdonosa, és nem tisztségviselője Kupper András a cégnek – fogalmazott. – Európa legnagyobb parkolóautomata-gyártó cége a Parkeon SAS, amely a legkorszerűbb gépeket a legolcsóbban árulja a piacon. Van egy magyarországi kizárólagos forgalmazója, a C-Ware, aminek kisebbségi, 25 százalékos tulajdonosa, és nem tisztségviselője Kupper András, akit más cégben, más ügyben marasztaltak el. A kérdés az, ha úgy tetszik, az erkölcsi dilemma: hogy az önkormányzat közbeszerzési eljárásban egy nagyon jó ajánlatot kap, ami mind műszakilag, mind pénzügyileg előnyös az önkormányzatnak és a lakóinak, akkor vajon egy 15 évvel ezelőtt elmarasztalt résztulajdonos miatt van-e okunk egy előnyös ajánlatot elutasítani? Ez egy valódi morális dilemma, de nem gazdasági és nem szakmai."
Horváth Csaba arról is beszélt, hogy hol bővítenék a fizetős zónákat Zuglóban, és ez mit jelent az ott lakók számára.
"Meglehetősen sok utcát kellene fölsorolnom, de a Nagy Lajos környéke, az Erzsébet királynő útja környéke, a Róna utca bizonyos környékei értintettek. Nagyon fontos, hogy a zuglói lakosoknak a parkolás ingyenes – hangsúlyozta ki. – Tehát a saját lakókörnyezetükben lévő parkolási zónákban nem kell a zuglói polgároknak parkolási díjat fizetniük, akkor sem, ha két autójuk van."
A polgármester szerint az ügyben személyes érzelmeknek és fenntartásoknak nincs helye.

        Nyitókép: MTI/Mónus Márton
      

        Kapcsolódó hang
      
Zuglói parkolási rendszerről szóló döntés elnapolva - Horváth Csaba
 
