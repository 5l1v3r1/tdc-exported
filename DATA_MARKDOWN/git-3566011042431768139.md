
# هیئت‌های اجرایی انتخابات از 10 آذر ماه در استان زنجان تشکیل می‌شوند/ در خصوص تبلیغات زودهنگام داوطلبین احتمالی خلأ قانونی وجود دارد‏

Published at: **2019-11-07T13:13:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545429.html/%D9%87%DB%8C%D8%A6%D8%AA-%D9%87%D8%A7%DB%8C-%D8%A7%D8%AC%D8%B1%D8%A7%DB%8C%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A7%D8%B2-10-%D8%A2%D8%B0%D8%B1-%D9%85%D8%A7%D9%87-%D8%AF%D8%B1-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D8%AA%D8%B4%DA%A9%DB%8C%D9%84-%D9%85%DB%8C-%D8%B4%D9%88%D9%86%D8%AF--%D8%AF%D8%B1-%D8%AE%D8%B5%D9%88%D8%B5-%D8%AA%D8%A8%D9%84%DB%8C%D8%BA%D8%A7%D8%AA-%D8%B2%D9%88%D8%AF%D9%87%D9%86%DA%AF%D8%A7%D9%85-%D8%AF%D8%A7%D9%88%D8%B7%D9%84%D8%A8%DB%8C%D9%86-%D8%A7%D8%AD%D8%AA%D9%85%D8%A7%D9%84%DB%8C-%D8%AE%D9%84--%D9%82%D8%A7%D9%86%D9%88%D9%86%DB%8C-%D9%88%D8%AC%D9%88%D8%AF-%D8%AF%D8%A7%D8%B1%D8%AF-)

مدیرکل سیاسی و انتخابات استانداری زنجان‏ با اشاره به انتخابات مجلس گفت: هیئت‌های اجرایی انتخابات از 10 آذر ماه در استان زنجان تشکیل می‌شوند‏.
به گزارش شبکه اطلاع رسانی راه دانا؛ خیرالله ترخانی در گفت‌وگو با خبرنگار موج رسا; با اشاره به اینکه هیئت های اجرایی انتخابات مجلس یازدهم از 10 آذر ماه در استان تشکیل خواهند شد، اظهار کرد: ثبت نام از داوطلبین نیز در همین تاریخ آغاز و تا 16 آذر ماه ادامه خواهد شد.
وی با بیان اینکه مقدمات و تمهیدات لازم برای آغاز روند انتخابات در استان زنجان فراهم شده است، عنوان کرد: ما برای برگزاری یک انتخابات سالم و با شکوه آمادگی داریم.
مدیرکل سیاسی و انتخابات استانداری زنجان با اشاره به برخی تبلیغات زودهنگامی که در این فضا انجام می‌‌شود، خاطرنشان کرد: باید بپذیریم که در خصوص تبلیغات زودهنگام یک خلا قانونی وجود دارد که متاسفانه داوطلبین احتمالی از این خلا سوء استفاده می‌کنند.
ترخانی با بیان اینکه تبلیغات زودهنگام داوطلبین احتمالی را رصد و ثبت می‌کنیم، خاطرنشان کرد: ما تمامی این موضوعات که مربوط به تبلیغات زودهنگام داوطلبین احتمالی است را مورد رصد قرار خواهیم داد.
وی با اشاره به اینکه برخی داوطلبین احتمالی در مراسمات مختلف به تبلیغات می‌پردازند، گفت: در این خصوص ما خلا قانونی داریم در عین حال این نوع تبلیغات را هم رصد می‌کنیم اما اگر داوطلبین احتمالی بخواهند کارناوال انتخاباتی راه بینداز برخورد خواهد شد.
مدیرکل سیاسی و انتخابات استانداری زنجان در خصوص مجوز احزاب برای فعالیت در انتخابات نیز گفت: احزاب برای حضور به صورت مجمع یعنی فعالیت چند حزب باهم در انتخابات باید مجوز وزارت کشور را داشته باشند.
وی بیان کرد: تاکنون مجوز پنج مجمع هم اصولگرا و هم اصلاح طلب از طرف وزارت کشور صادر برای برای ما ابلاغ شده است.
به گزارش موج رسا؛ انتخابات یازدهمین دوره مجلس شورای اسلامی اسفند ماه امسال برگزار خواهد شد.
انتهای پیام/
