
# Ще одну станцію київської підземки спотворили рекламою (фото)

Published at: **2019-11-05T07:50:17+00:00**

Author: ****

Original: [ГЛАВКОМ](https://glavcom.ua/kyiv/news/shche-odnu-stanciyu-kijivskoji-pidzemki-spotvorili-reklamoyu-foto-637731.html)

У київському метрополітені до невпізнання змінили станцію «Шулявська», заклеївши всі колони рекламою однієї з кредитних установ.
Колись яскраві колони, які були виконані з різнокольорової плитки, тепер «прикрашені» величезною яскраво-зеленою рекламою типово кричущого формату, повідомляє «Апостроф».
Таким чином, станція «Шулявська» приєдналася до інших станцій столичного метро, які «покращали» під силою реклами.
Зазначимо, що проектували станцію головні архітектори Києва - Анатолій Добровольський, Борис Приймак та інші.
Тим часом в соцмережах вже активно обговорюють оновлений вигляд станції, нарікаючи на занадто яскравий дизайн реклами і згадуючи самобутню оригінальність попереднього дизайну станції.
Нагадаємо, 1 листопада відкрився оновлений вестибюль №2 станції метро «Святошин». Дивіться, як змінилася станція після ремонту.
