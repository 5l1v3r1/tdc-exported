
# Αυτοκίνητο: H ΒΜW Χ3 αποκτά νέο ενδιαφέρον καθώς γίνεται plug-in υβριδική με 292 ίππους

Published at: ****

Author: ****

Original: [CNN.gr](https://www.cnn.gr/style/aytokinito/story/196322/h-vmw-x3-ginetai-plug-in-yvridiki-me-292-ippoys)

Γιάννης Σκουφής, CNN Greece 15:39 , 05 November 2019
Η υβριδική Χ3 λοιπόν ονομάζεται xDrive30e, όπως αποκαλύπτει η επωνυμία της είναι τετρακίνητη, ενώ το σύστημα προωσής της αποτελείται από τον turbo βενζίνης των 2.000 κυβικών και των 184 ίππων της μάρκας και από έναν ηλεκτροκινητήρα 109 ίππων τοποθετημένο στο αυτόματο κιβώτιο Steptronic των 8 σχέσεων.
Η συνδυαστική απόδοση φτάνει τους 292 ίππους και τα 420 Nm, το 0-100 χλμ./ ώρα είναι υπόθεση 6,1 δευτερολέπτων και η τελική ταχύτητα φτάνει τα 210 χλμ./ ώρα, την ίδια στιγμή που η μέση κατανάλωση κυμαίνεται από 2,1 έως 2,4 λίτρα για κάθε 100 χιλιόμετρα και οι εκπομπές CO2 από 49 έως 54 γραμμάρια το χιλιόμετρο.
Η μπαταρία είναι των 12 kWh και παρέχει δυνατότητα καθαρά ηλεκτρικής κίνησης για έως και 55 χιλιόμετρα, ενώ σε συμβατικές οικιακές πρίζες με το καλώδιο φόρτισης του βασικού εξοπλισμού (το βύσμα φόρτισης στο αυτοκίνητο βρίσκεται μπροστά και αριστερά) η πλήρης φόρτισή της διαρκεί ελαφρώς λιγότερο από 6 ώρες. Με τη χρήση Wallbox (επιτοίχιου φορτιστή) ο χρόνος αυτός μειώνεται στις περίπου 3,5 ώρες.  
Η θέση της μπαταρίας είναι κάτω από το πίσω κάθισμα, με αποτέλεσμα η παρουσία της να μην επηρεάζει τη χωροταξία της X3, τόσο σε ότι αφορά τους επιβάτες όσο και τις αποσκευές τους, μιας και η χωρητικότητα του πορτμπαγκάζ παραμένει στα 450 λίτρα. Γενικά πάντως το εσωτερικό της PHEV BMW xDrive30e δεν διαφοροποιείται από αυτό των συμβατικών εκδόσεων του SUV.

        Διαβάστε επίσης
      
