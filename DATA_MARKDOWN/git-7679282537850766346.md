
# बीजेपी सांसद विजय गोयल ने ऑड-ईवन को बताया चुनावी हथकंडा, कहा- इसका करूंगा उल्लंघन

Published at: **2019-11-03T19:47:22+00:00**

Author: **एजेंसी ,नयी दिल्ली।**

Original: [https://www.livehindustan.com](https://www.livehindustan.com/national/story-bjp-mp-vijay-goel-says-even-odd-election-poll-stunt-will-violate-it-2830535.html)

भाजपा सांसद विजय गोयल ने दिल्ली में सम-विषम फॉर्मूले के लागू होने से एक दिन पहले रविवार को इसे चुनावी हथंकडा करार देते हुए कहा कि वह इसके नियमों का उल्लंघन करेंगे।
गोयल ने समाचार एजेंसी पीटीआई से कहा, "मैं सांकेतिक रूप से केजरीवाल सरकार की सम-विषम योजना में नियमों का उल्लंघन करूंगा क्योंकि यह विधानसभा चुनाव के मद्देनजर किया जा रहा एक चुनावी हथकंडा और नाटक है। 
उन्होंने कहा कि वह विषम संख्या के वाहनों के दिन सम संख्या का वाहन चलाएंगे।
राज्यसभा सदस्य गोयल ने अप्रैल 2016 में लागू इस योजना के दौरान भी इस नियम का उल्लंघन कर दो हजार रुपये का जुर्माना भरा था।
