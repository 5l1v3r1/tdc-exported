
# نماینده ولی فقیه در مازندران استعفا کرد/ قرائت متن استعفانامه در نمازجمعه امروز

Published at: **2019-11-01T13:36:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543852.html/%D9%86%D9%85%D8%A7%DB%8C%D9%86%D8%AF%D9%87-%D9%88%D9%84%DB%8C-%D9%81%D9%82%DB%8C%D9%87-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A7%D8%B3%D8%AA%D8%B9%D9%81%D8%A7-%DA%A9%D8%B1%D8%AF--%D9%82%D8%B1%D8%A7%D8%A6%D8%AA-%D9%85%D8%AA%D9%86-%D8%A7%D8%B3%D8%AA%D8%B9%D9%81%D8%A7%D9%86%D8%A7%D9%85%D9%87-%D8%AF%D8%B1-%D9%86%D9%85%D8%A7%D8%B2%D8%AC%D9%85%D8%B9%D9%87-%D8%A7%D9%85%D8%B1%D9%88%D8%B2)

نماینده ولی فقیه در استان مازندران و امام جمعه شهرستان ساری از سمت خود استعفا کرد.
به گزارش شبکه اطلاع رسانی راه دانا؛ به نقل از بلاغ، متن استعفای آیت الله طبرسی از نمایندگی ولی فقیه در مازندران لحظاتی قبل در نماز جمعه این هفته مرکز استان مازندران قرائت شد.حجت‌الاسلام محمد قاسمی رئیس دفتر نماینده ولی فقیه در استان مازندران و خطیب موقت نماز جمعه ساری در خطبه‌های امروز با قرائت نامه‌ای از سوی آیت الله طبرسی استعفای نماینده ولی فقیه در استان را به دلیل بیماری اعلام کرد.آیت الله طبرسی از آبان ماه ۱۳۷۸ به مدت ۲۰ سال عهده دار نمایندگی، ولی فقیه در استان مازندران بود.وی همچنین نماینده مردم مازندران در خبرگان رهبری نیز بود.نورالله طبرسی فروردین ۱۳۱۹ شمسی در روستای سوچلما بخش هزار جریب شهرستان نکا متولد و پس از چند سال تحصیل در حوزه‌های علمیه مازندران راهی حوزه علمیه قم شد و در آنجا حدود بیست سال علوم دینی را فرا گرفت.وی بعد‌ها از قم مهاجرت کرد و در سال ۱۳۵۲ در ساری مقیم شد و در شهرستان ساری به فعالیت‌های سیاسی و مذهبی پرداخت.آیت الله طبرسی در سال ۱۳۵۹ از سوی امام خمینی (ره) به عنوان امام جمعه شهرستان ساری و در سال ۱۳۷۸ به عنوان نماینده، ولی فقیه در مازندران منصوب شد.انتهای پیام/
