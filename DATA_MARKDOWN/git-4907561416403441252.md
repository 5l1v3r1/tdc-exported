
# Türkiye otomobilde en çok hangi rengi tercih ediyor?

Published at: **2019-11-06T14:10:25+00:00**

Author: ****

Original: [Posta](https://www.posta.com.tr/turkiye-otomobilde-en-cok-hangi-rengi-tercih-ediyor-2217443)

Türkiye İstatistik Kurumu (TÜİK) tarafından eylül ayına ilişkin motorlu kara taşıtları istatistikleri açıklandı. 
Buna göre Türkiye’de toplam trafiğe kayıtlı araç sayısı 23 milyon 132 bin 670'e yükselirken, 2019 yılının ilk 9 ayında toplam 257 bin 586 adet yeni aracın trafiğe kaydı yapıldı. 
İlk kez trafiğe kaydedilen araçların renk ayrımlarının da yapıldığı verilere göre, Türkiye'de eylül ayı itibariyle trafiğe kaydı yapılan araçların yüzde 53,7'sinin beyaz renkte olduğu belirtildi. 
1- Beyaz: Yüzde 53.7
2- Gri: Yüzde 24,1
3- Siyah: Yüzde 7
4- Kırmızı: Yüzde 5,6
Beyaz aracın tercih edilme sebeplerini anlatan Türkiye Odalar ve Borsalar Birliği Ticaret Meclis Üyesi Fahrettin Batı şunları söyledi:

        "Türkiye'deki otomobillerin yüzde 60-70 kadarı beyaz üretiliyor. Beyazdan sonra da siyah ya da füme tercih ediliyor. Siyah daha çok cip tarzı araçlarda ve D segment dediğimiz, makam aracı boyutundaki büyük araçlarda tercih ediliyor. Halkın kullandığı beyaz araçlar ise genelde B ve C segment araçlarda daha çok tercih ediliyor. Bunun başlıca iki sebebi var. Birincisi, malum yollarda toz, toprak sebebiyle çabuk kirlenme olayının getirdiği külfet ya da eziyet. Aracın kirli durması ya da çizilme, tırnak izleri gibi bir zarar verildiğinde siyah araçlarda daha belirgin görünmesi. Beyaz araçlarda bu fazla belli olmuyor. İkinci sebep ise, beyaz dışındaki diğer renklerde, araçların güneş ısısını emmesi ve içerideki insanlara zarar vermesi, daha sıcak olması."
      
Otomotiv markalarının farklı renklerdeki araçları daha yüksek fiyata sattığını söyleyen Batı, şöyle konuştu:

        "Renkli araçlarda boya ücreti daha fazla oluyor. Bazı markalarda, özellikle metalik renk ücretini fazla istiyorlar. Genellikle halk beyaz - araçları tercih ettiği için opak -araçlar bin-bin 500 TL daha ucuz oluyor. Otomotiv işindeki, mesleği galericilik olan arkadaşlarımız genelde bütün tanıdıklarına beyaz araç almalarını tavsiye eder. Koyu renkler de tabii satılıyor. Onların da alıcısı var. Fakat koyu renklerde bekleme oranı beyaza göre daha fazla. Beyazlar daha hızlı satılıyor."
      

        DHA
      
BUNLARI OKUDUN MU?

        1 Kerimcan'dan eski dostu Demet Akalın'a olay gönderme
      

        2 Yılan ısırığından sonra parmağını kesti
      

        3 Kaia Gerber ve Pete Davidson aşk yaşıyor
      

        4 Müge Anlı canlı yayınında şaşırtan ifadeler
      

        5 İç mekan hava kirliliğine karşı alınması gereken önlem...
      

        6 İpek Tanrıyar hamile
      

        7 Seda Sayan: Popomda hiçbir şey yok
      

        8 Can Yaman çılgınlığında son nokta!
      

        9 ABD Federal Mahkemesi, Nusret'e neden ceza verdi?
      

        10 Hamilelikte kaçınmanız gereken 10 alışkanlık
      
