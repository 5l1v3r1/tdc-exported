
# Έναρξη εργασιών επιτροπής «Ελλάδα 2021» – Όλα όσα έγιναν πίσω από τις κάμερες – Η λαμπερή Γιάννα και τα «καυτά» πηγαδάκια! (Φωτο)

Published at: **2019-11-07T18:45:55+00:00**

Author: ****

Original: [europost.gr](https://europost.gr/enarxi-ergasion-epitropis-ellada-2021-ola-osa-eginan-piso-apo-tis-kameres-i-lamperi-gianna-kai-ta-kayta-pigadakia-foto/)

Στη Γερουσία της Βουλής έγινε σήμερα το πρωί η έναρξη των εργασιών της επιτροπής «Ελλάδα 2021», της οποίας ηγείται η Γιάννα Αγγελοπούλου.
Παρόντες στην έναρξη των εργασιών ήταν ο πρωθυπουργός Κυριάκος Μητσοτάκης, ο Πρόεδρος της Δημοκρατίας Προκόπης Παυλόπουλος, ο πρόεδρος της Βουλής Κώστας Τασούλας, η Ολγα Γεροβασίλη εκπροσωπώντας τον Αλέξη Τσίπρα, ο οποίος βρίσκεται σε περιοδεία, η πρόεδρος του ΚΙΝΑΛ Φώφη Γεννηματά, ο πρώην πρωθυπουργός Κώστας Σημίτης, οι πρώην πρόεδροι της Βουλής Νίκος Βούτσης και Απόστολος Κακλαμάνης, υπουργοί, βουλευτές αλλά και η οικογένεια της Γιάννας Αγγελοπούλου.
Καρέ καρέ η έναρξη εργασιών της επιτροπής «Ελλάδα 2021» με τη Γιάννα Αγγελοοπούλου στη ΒουλήΗ κυρία Αγγελοπούλου έφθασε με το χαμόγελο στα χείλη.
Η κυρία Αγγελοπούλου ευχαρίστησε θερμά τον Προκόπη Παυλόπουλο λέγοντάς του «θα κάνουμε πάρα πολύ καλή δουλειά».
Στην εκδήλωση βρέθηκε και ο Ζαχαρίας Ιμάμ, δεύτερης γενιάς πρόσφυγας από τη Συρία. Σημειώνεται ότι στις φετινές Πανελλαδικές Εξετάσεις κατάφερε να συγκεντρώσει 19.055 μόρια και να πετύχει την εισαγωγή του στη σχολή των ονείρων του, τη Σχολή Ναυπηγών Μηχανολόγων Μηχανικών του ΕΜΠ.
Στη Γερουσία της Βουλής και ο Τζέφρι Πάιατ.
Την ευκαιρία για μια σύντομη συζήτηση είχαν και ο Κυριάκος Μητσοτάκης με τη Φώφη Γεννηματά. Κυριάκος Μητσοτάκης και Φώφη Γεννηματά στο τετ α τετ τους είχαν και έναν σύντομο διάλογο εκτός πολιτικής επικαιρότητας και της επιτροπής «Ελλάδα 2021», καθώς μίλησαν για τα παιδιά τους και τις σπουδές τους.
Στην έναρξη εργασιών της επιτροπής και ο Αρχιεπίσκοπος Ιερώνυμος.
Η οικογένεια της κυρίας Αγγελοπούλου βρέθηκε σύσσωμη στο πλευρό της. Τα παιδιά της και ο σύζυγός της, Θεόδωρος Αγγελόπουλος:
Τα παιχνίδια του φακού:
Η κυρία Αγγελοπούλου κάθισε ακριβώς δίπλα στην κυρία Γεροβασίλη η οποία σήμερα εκπροσωπούσε τον αρχηγό της αξιωματικής αντιπολίτευσης Αλέξη Τσίπρα.
Στο ίδιο έδρανο και η Φώφη Γεννηματά.
Η Γιάννα Αγγελοπούλου κατ’ επιλογήν του Κυριάκου Μητσοτάκη ανέλαβε επικεφαλής της επιτροπής αυτής που έχει σκοπό να διοργανώσει εκδηλώσεις για τη συμπλήρωση των 200 ετών από την Ελληνική Επανάσταση.
Τα μέλη της επιτροπής ανακοινώθηκαν σήμερα από τον ίδιο τον πρωθυπουργό.31 στον αριθμό, σε πρώτη φάση, περιλαμβάνουν εκπροσώπους των τεχνών, των γραμμάτων και των επιστημών.
Αμέσως μετά την εκδήλωση στη Γερουσία, η κυρία Αγγελοπούλου βρέθηκε στο γραφείο του προέδρου της Βουλής, όπου είχε συνάντηση και με μαθητές που βρέθηκαν σήμερα εκεί, για ξενάγηση.
