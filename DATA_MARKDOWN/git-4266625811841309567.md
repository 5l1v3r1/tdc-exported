
# На Львівщині в житловому будинку вибухнула граната

Published at: **2019-11-07T07:57:00+00:00**

Author: ****

Original: [ZIK.UA](https://zik.ua/news/2019/11/07/na_lvivshchyni_v_zhytlovomu_budynku_vybuhnula_granata_1685573)


        У місті Стрий на Львівщині в під’їзді багатоповерхівки вибухнула граната, потерпілих внаслідок події немає.
      
Про це повідомляє пресслужба поліції.
«Вчора, 6 листопада, близько 23.35 у Стрийський відділ поліції надійшло повідомлення від мешканця однієї з багатоповерхівок, розташованої на вулиці Сковороди у райцентрі, про вибух у під’їзді будинку», – сказано у повідомленні.
За даними правоохоронців, на сходовій клітці між другим та третім поверхами вибухнула граната, тип якої буде встановлено під час проведення експертизи. Потерпілих внаслідок вибуху немає.
Наразі поліцейські встановлюють обставини події та особу зловмисника (зловмисників), причетного до скоєння кримінального правопорушення. Вирішується питання правової кваліфікації.
Нагадаємо, у результаті вибуху автомобіля Mercedes на Брест-Литовському шосе загинув водій, а ще дві особи отримали травми.
