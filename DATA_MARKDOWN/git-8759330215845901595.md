
# Cobbaut over afwezigheid bij Anderlecht: ‘Zijn zaken die niet mochten gebeuren'

Published at: **2019-11-06T08:26:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902608/cobbaut-over-afwezigheid-bij-anderlecht-zijn-zaken-die-niet-mochten-gebeuren-.html)


        Elias Cobbaut speelde vier maanden niet bij RSC Anderlecht na een ogenschijnlijke lichte blessure. Tegenover Sport/Voetbalmagazine laat de verdediger zich uit over die moeilijke en onzekere periode.
      
Er werd gesproken over een verstuiking en maar een paar weken out. “Voor mij is dat een afgesloten hoofdstuk”, begint Cobbaut. “Er zijn zaken gebeurd die niet hadden mogen gebeuren, maar ik heb er geen behoefte aan om daar over uit te weiden. Ik sta niet graag stil bij het verleden. Waarom beginnen mekkeren over iets waar je toch niets meer aan kan veranderen? Je moet vooruit kijken. Ik ben blij dat ik van mijn blessure af ben en dat ik op het veld mijn ding kan doen.”
Cobbaut zit nog met een wrang gevoel. “Daar zwijg ik best over... Mijn ouders zijn allebei kinesist en ik kon met mijn vragen bij hen terecht. Als ik last had dan kon ik snel binnenspringen bij mijn pa voor een massage. Thuis was ik dus in goede handen. Vroeger was ik eerlijk gezegd niet fel bezig met mijn lichaam. Ik had zelfs nog nooit ijs gebruikt... Sinds mijn blessure zijn er een aantal kwaaltjes naar boven gekomen die mij dwingen om voor en na elke training extra oefeningen te doen.”
