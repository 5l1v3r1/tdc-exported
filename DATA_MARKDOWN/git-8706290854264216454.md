
# Μητσοτάκης: Πιστεύω ότι θα προκύψουν πολύ σημαντικές επενδυτικές συμφωνίες στην Κίνα - Τι είπε για τη Bank of China

Published at: **2019-11-04T19:35:00+00:00**

Author: ****

Original: [enikos.gr](http://www.enikos.gr/economy/682287/mitsotakis-pistevo-oti-tha-prokypsoun-poly-simantikes-ependytikes)

Μιλώντας με δημοσιογράφους στη Σαγκάη για την απόφαση της Bank Of China να ανοίξει υποκατάστημα στην Αθήνα, ο πρωθυπουργός Κυριάκος Μητσοτάκης δήλωσε: «Είναι ιδιαίτερα σημαντική η συμφωνία με τις τράπεζες. Η Bank of China που ανοίγει υποκατάστημα στην Αθήνα, είναι η 4η μεγαλύτερη τράπεζα στον κόσμο. Ένα μικρό μέρος του ισολογισμού της να διαθέσει στην Ελλάδα, είναι πολύ σημαντικό».
Αναφερόμενος στις επαφές μεταξύ επιχειρηματιών των δύο χωρών αυτές τις ημέρες στην Σαγκάη, πρόσθεσε: «Ανοίξαμε μια μεγάλη βεντάλια θεμάτων για επενδύσεις που έχουν σχέση με την ηλεκτροκίνηση, τις «έξυπνες» πόλεις, τις ανανεώσιμες πηγές ενέργειας. Πιστεύω ότι θα προκύψουν πολύ σημαντικές συμφωνίες. Ήταν μια μεγάλη επιχειρηματική αποστολή και μια πρόκληση για εμάς, να δοκιμάσουμε τι μπορούμε να πετύχουμε όταν εμφανιζόμαστε καλά οργανωμένοι».
Πηγή πληροφοριών: ΑΠΕ-ΜΠΕ
