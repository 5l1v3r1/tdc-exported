
# Zuccarello-scoring til ingen nytte

Published at: **2019-11-03T09:02:30+00:00**

Author: **NTB**

Original: [Aftenbladet](https://www.aftenbladet.no/sport/i/0nqWlE/zuccarello-scoring-i-overtidstap)


        Minnesota Wild – St. Louis Blues 3-4 e.f.
      
Zuccarellos scoring i overtidstapet er hans andre mål siden han signerte for Minnesota Wild i juli.
Han har nå notert seg for poeng i tre strake kamper for de grønnkledde.
Wild, som også tapte mot St. Louis Blues tidligere denne uken, holdt tritt hele veien, men klarte ikke å hevde seg da kampen skulle avgjøres.
Det første målet i kampen ble satt av Wilds Marcus Foligno, før St. Louis Blues fulgte opp med en utligning kort tid etterpå. Ikke lenge før første periodes slutt sørget Blues for nok en scoring og dermed ledelse.
LEST DENNE? Zuccarello med assist og første seier: – Min beste kamp her
Kevin Fiala utlignet raskt for Wild til 2-2 etter første pauseprat, og satte en scoring ett minutt ut i andre periode. Tre minutter senere fikk Mats Zuccarello pucken fra Eric Staal fra motsatt side av banen og scoret til en 3-2-ledelse.
I tredje periode utlignet St. Louis Blues til 3-3, og forlengning ble et faktum. Knapt halvveis ut i overtidsperioden scoret St. Louis Blues, og vant dermed nok en gang mot Minnesota Wild.
Zuccarello fikk 16 minutter og 22 sekunder på isen.
Wild sliter for tiden i motvind. Bare én gang tidligere har Minnesota-laget levert resultatmessig svakere i oktober. Det var i sesongen 2000/2001. Da var fasiten to seire mot årets fire.
(©NTB)
