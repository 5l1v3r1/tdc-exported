
# Откриха антична сграда под Голямата базилика в Пловдив!

Published at: **2019-11-06T15:18:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Otkriha-antichna-sgrada-pod-Golyamata-bazilika-v-Plovdiv-911703)

Античен храм от III век ще проучва археологът Жени Танкова след приключване на строителните дейности вътре в Голямата базилика, научи Plovdiv24.bg. Това най-вероятно ще стане след 20 ноември.
При предишните проучвания в обекта археологът е открила антична сграда, най-вероятно храм, чиито основи са били използвани от базиликата. Останките са в централната част на покритото пространство и засега се намират под дебел пласт пясък.
Първоначалната идея на Жени Танкова, оповестена пред медията ни, беше, че новите проучвания ще се правят пред очите на посетителите на завършената вече базилика. Сега обаче стана ясно, че окончателното завършване на обекта се отлага за догодина.
