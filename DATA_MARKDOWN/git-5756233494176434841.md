
# هک شدن گوشی‌های همراه مقامات ۲۰ کشور از طریق واتس‌ اپ

Published at: **2019-11-01T16:07:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619233/%D9%87%DA%A9-%D8%B4%D8%AF%D9%86-%DA%AF%D9%88%D8%B4%DB%8C%E2%80%8C%D9%87%D8%A7%DB%8C-%D9%87%D9%85%D8%B1%D8%A7%D9%87-%D9%85%D9%82%D8%A7%D9%85%D8%A7%D8%AA-%DB%B2%DB%B0-%DA%A9%D8%B4%D9%88%D8%B1-%D8%A7%D8%B2-%D8%B7%D8%B1%DB%8C%D9%82-%D9%88%D8%A7%D8%AA%D8%B3%E2%80%8C-%D8%A7%D9%BE)


        یک نرم افزار ساخته شده توسط شرکت اسرائیلی NSO Group برای جاسوسی از مقامات رسمی دست کم ۲۰ کشور از طریق اپلیکیشن واتس‌اپ استفاده شده است.
      

        آفتاب‌‌نیوز :
      
به گزارش خبرگزاری رویترز، مقامات دولتی کشورهای زیادی که با آمریکا در ارتباط هستند هدف نرم افزار هکری شدند که از طریق پیام‌های برنامه واتس‌اپ از تلفن‌های کاربران جاسوسی می‌کرد.
به گفته این خبرگزاری روز سه شنبه ۲۹ اکتبر واتس‌اپ شکایتی را علیه گروه اسرائیلی ان اس او که سازنده ابزارآلات هکری هست، تنظیم کرد.
این پیام رسان که متعلق به فیسبوک می‌باشد، تایید کرده است که گروه ان اس او بسترهای نرم افزاری هک رایانه‌ای این نرم افزار را ساخته و به فروش رسانده است.
براساس منابع رویترز نرم افزار ان اس او گروپ به هکرها اجازه داده است تا به اطلاعات ذخیره شده در تلفن‌های مقامات و نظامیان دسترسی پیدا کنند.
رویترز بدون اشاره به اسامی تمامی کشورهایی که این اتفاق برای آنها رخ داده است اعلام نکرد که چه کسی این نرم افزار را استفاده کرده است.
منابع رویترز همچنین تاکید کردند که برخی از اهداف در آمریکا، امارات متحده عربی، بحرین، مکزیک، پاکستان و هند بودند.
واتس‌اپ همچنین شرکت NSO Group را به هدف قرار دادن ۱۰۰ مدافع حقوق بشر، خبرنگار و اعضای جامعه مدنی در جهان متهم کرده است.
شرکت مذکور که در "هرتزلیا" در شمال تل آویو قرار دارد در ماه مه گذشته اعلام کرده بود که فناوری این شرکت از طریق واسطه مجوزها به دولت‌ها فروخته شده است تا علیه جنایت و تروریسم به کار گرفته شود.
