
# Handbaliştii de la CSM Oradea joacă duminică la Piteşti, în Cupa României

Published at: **2019-11-02T16:55:00+00:00**

Author: **Florin Mihalca**

Original: [Bihoreanul](https://www.ebihoreanul.ro/stiri/ultima-or-31-2/handbalistii-de-la-csm-oradea-joaca-duminica-la-pitesti-in-cupa-romaniei-152521.html)

Handbaliştii de la CSM Oradea sunt angrenaţi în acest final de săptămână în Cupa României. Mai exact, ei vor juca în faza şaisprezecimilor de finală, unde vor întâlni echipa CSU Piteşti.
Conform programării făcute de Federaţia Română de Handbal, meciul se va disputa la Pitești, duminică, ce începere de la ora 14.
Meciul va avea loc la Sala Sporturilor Trivale şi va fi arbitrat de cuplul cărăşan D. Gurbina - E. Stanciu, observator din partea Federaţiei Române de Handbal fiind desemnat bucureşteanul V. Dobre.
De menţionat că în această competiţie se joacă în sistem direct eliminatoriu, învingătoarea acestui meci urmând a se califica pentru optimile de finală.
Dacă CSM Oradea este lider în Seria D a Diviziei A, cu 16 puncte, în schimb formația piteșteană are 10 puncte şi ocupă locul 3 în Seria B a Divizia A.
Dintre celelalte partide ale şaisprezecimilor de finală din Cupa României la handbal feminin, se remarcă duelurile dintre CSA Steaua Bucureşti şi Potaissa Turda, respectiv dintre Dinamo şi CSM Bucureşti.
