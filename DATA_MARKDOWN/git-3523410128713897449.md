
# 
        بررسی 10 سند در نشست نخست‌وزیران سازمان شانگهای
      

Published at: **2019-11-01T12:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637350/%D8%A8%D8%B1%D8%B1%D8%B3%DB%8C-10-%D8%B3%D9%86%D8%AF-%D8%AF%D8%B1-%D9%86%D8%B4%D8%B3%D8%AA-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1%D8%A7%D9%86-%D8%B3%D8%A7%D8%B2%D9%85%D8%A7%D9%86-%D8%B4%D8%A7%D9%86%DA%AF%D9%87%D8%A7%DB%8C)

به گزارش بولتن نیوز، نخست‌وزیران کشورهای سازمان همکاری شانگهای در نشست این سازمان بیش از 10 سندرا بررسی می کنند.
نشست شورای نخست وزیران کشورهای سازمان همکاری شانگهای روزهای 1 و 2 نوامبر در شهر تاشکند برگزار می شود. بیش از 10 سند در دستور کار این نشست قرار دارد.
در این نشست اقدامات تعمیق همکاری های متقابل بین کشورهای سازمان همکاری شانگهای در زمینه های اقتصادی وبازرگانی و سرمایه گذاری مورد بررسی قرار خواهد گرفت.
علاوه بر این، در چارچوب نشست دیدارهای دوجانبه هیأت های شرکت کننده انجام خواهد گرفت.
اسناد شورای نخست وزیران کشورهای سازمان همکاری شانگهای از 28 تا 31 اکتبر در کمیته اجرایی ساختار ضد تروریسم منطقه ای سازمان همکاری شانگهای در شهر تاشکند هماهنگ شده است.  
سازمان همکاری شانگهای یک سازمان بین المللی بین دولتی است که در تاریخ 15ژوئن سال 2001 میلادی در شانگهای چین از سوی قزاقستان، چین، قرقیزستان، روسیه، تاجیکستان و ازبکستان تاسیس شده است.
در نشست سازمان که روزهای 8 و 9 ژوئن سال 2017 میلادی در شهر آستانه پایتخت قزاقستان برگزار شد، هندوستان و پاکستان عضو دایمی سازمان همکاری شانگهای‌ شدند.
اکنون جمهوری اسلامی ایران، افغانستان، مغولستان و بلاروس اعضای ناظر این سازمان هستند.
ترکیه، سریلانکا، ارمنستان، آذربایجان، نپال و کامبوج شریک گفت وگو با این سازمان هستند.
