
# На Закарпатті водій позашляховика «Jeep» на смерть збив пенсіонерку

Published at: **2019-11-03T20:16:00+00:00**

Author: ****

Original: [ZIK.UA](https://zik.ua/news/2019/11/03/na_zakarpatti_vodiy_pozashlyahovyka_jeep_nasmert_zbyv_pensionerku_1682729)


        На Закарпатті у селищі Дубове водій позашляховика «Jeep» скоїв наїзд на пенсіонерку. У результаті отриманих травм жінка померла дорогою до лікарні.
      
Про це повідомила пресслужба поліції Закарпатської області
«Сьогодні, 3 листопада, о 14:55 до чергової частини Дубівського відділення поліції надійшло повідомлення від медиків про загибель у ДТП 79-річної пенсіонерки. На місце події скерували правоохоронців, які з’ясували, що 21-річний житель селища Дубове, керуючи транспортним засобом «Jeep», не врахувавши дорожньої обстановки та погодних умов, здійснив наїзд на пенсіонерку, яка перетинала проїзну частину дороги у невстановленому місці. Остання від отриманих травм померла дорогою до лікарні», – йдеться у повідомленні.
У поліції зазначають, що водій пройшов освідування на вміст алкоголю в крові. За кермом авто чоловік був тверезий. Надалі для з’ясування обставин інциденту, буде призначено низку експертиз, під час яких поліція з’ясує причини ДТП.
Нагадаємо, у Києві в Голосіївському районі сталася ДТП за участю двох автомобілів, внаслідок чого загинула одна людина, ще шестеро постраждали.

        
          Читайте більше новин на тему: ДТП
        
      
