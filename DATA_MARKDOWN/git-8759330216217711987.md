
# Liverpool-middenvelder maakt enorme indruk: Ik noem hem vuurtoren

Published at: **2019-11-01T19:44:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901997/liverpool-middenvelder-maakt-enorme-indruk-ik-noem-hem-vuurtoren-.html)


        Pepijn Lijnders, assistent-trainer bij Liverpool prijst de inbreng van Fabinho. Volgens de Nederlander ontwikkelt de 26-jarige controleur uit BraziliÃ« zich spectaculair op Anfield.
      
Na de 2-1 overwinning op Tottenham Hotspur van zondag werd Fabinho uitgeroepen tot man of the match. "Ik noem hem altijd De Vuurtoren, omdat hij ons de weg wijst", lacht Lijnders in gesprek met de clubsite van Liverpool. "Dankzij onze speelwijze kan hij verder groeien. Hij is degene die ons moet beschermen en de ruimtes moet bewaken als wij in de aanval zijn. Dat kan hij als geen ander", aldus de assistent-trainer bij Liverpool.
Lijnders merkt tot zijn grote tevredenheid dat Fabinho zich nu ook in offensief opzicht begint te onderscheiden. "Wat ik mooi vond, was dat hij tegen Tottenham steeds vaker op zoek ging naar de cheeky passes achter de laatste lijn. De goal van Jordan Henderson kwam zelfs voort uit zo'n passje!"
