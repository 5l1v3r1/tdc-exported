
# Крадец на гълъби бе осъден на 8 месеца затвор

Published at: **2019-11-05T18:42:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Kradec-na-gulubi-be-osuden-na-8-meseca-zatvor-911432)

Районният съд в Лом издаде ефективна присъда от 8 месеца затвор за кражба на гълъби от елитни породи за 38-годишен мъж от крайдунавския град, съобщиха от Съдебната палата в Монтана.
На 18 май 2018 година той откраднал 20 гълъба от породите "Пауни", "Руски", "Скършени" и "Пощенски" от двора на мъж в ломското село Долно Церовене.
Всеки от гълъбите е от специално отглеждани породи и е на голяма стойност. Пред съда обвиняемият се признал за виновен и постигнал споразумение с прокуратурата за ефективна присъда от 8 месеца.
Мъжът има досега три други присъди за кражби и други престъпления, уточниха от Съдебната палата в Монтана.
