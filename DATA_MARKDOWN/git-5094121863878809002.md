
# Granát v kroměřížské Vodní ulici? Pouze planý poplach

Published at: **2019-11-01T14:00:00+00:00**

Author: **Jakub Omelka**

Original: [Deník.cz](https://www.denik.cz/krimi/granat-ve-vodni-ulici-pouze-plany-poplach-20191101.html)

„Dělníci zareagovali správně, nález nahlásili na linku 158 a k předmětu se nepřibližovali,“ uvedla policejní mluvčí Simona Kyšnerová.
Kroměřížští policisté následně evakuovali obyvatele domu a z bezpečnostních důvodů uzavřeli také část ulice.
„K místu vyrazili pyrotechnici z Frýdku Místku, kteří si předmět převzali a odvezli,“ pokračovala v popisu zákroku Simona Kyšnerová.
„Naštěstí se prokázalo, že se o žádnou výbušninu nejedná,“ dodala mluvčí. Nálezy vojenské munice přitom nejsou ojedinělé.
„Manipulace s nimi je velmi nebezpečná, a proto upozorňujeme všechny, kteří se ocitnou v obdobné situaci, aby ponechali předmět na místě nálezu a ihned zavolali policie,“ nabádá občany Simona Kyšnerová. 
