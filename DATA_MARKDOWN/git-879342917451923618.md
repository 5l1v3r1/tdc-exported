
# ЗСУ завершили відведення військ у Золотому

Published at: **2019-11-01T14:14:57+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/zsu-zavershyly-vidvedennya-vijsk-zolotomu)


        ЗСУ завершили процес розведення військ у Золотому Луганської області.
      
Про це в п'ятницю, 1 листопада, повідомив керівник пресцентру ООС Олександр Штупун.
«Сьогодні завершився перший етап дзеркального розведенння сил і засобів, який тривав три доби. Тепер почався етап пошуку мінно-вибухових загроз і знищення, демонтаж інженерних споруд: бліндажів і блокпостів», - повідомив Штупун.
За його словами, перший етап розведення тривав три дні і завершився сьогодні близько 12:00.
«Другий етап, що передбачає демонтаж споруд та знищення мінно-вибухових загроз, триває з 4-го дня. Загалом весь процес розведення може тривати до 30 днів. На 30-й день ОБСЄ розпочинає верифікації. Офіційну заяву про завершення може робити ОБСЄ», - додав він.
Раніше про завершення відведення сил і засобів заявили в самопроголошеній «ЛНР».
Нагадаємо, у Золотому 29 жовтня розпочався процес розведення військ.
Також міністр закордонних справ Вадим Пристайко заявив, що до саміту «нормандської четвірки» має відбутися розведення сил на раніше узгоджених ділянках.
Президент України Володимир Зеленський привітав розведення сил у Золотому.
Хочете обговорити цю новину? Долучайтеся до телеграм-чату CHORNA RADA
