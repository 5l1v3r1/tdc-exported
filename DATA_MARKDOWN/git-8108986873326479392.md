
# Помер на місці: на Хмельниччині трагічно загинув 32-річний мотоцикліст

Published at: **2019-11-07T11:10:00+00:00**

Author: **Іванка ЧАБАНЮК**

Original: [Всім](https://vsim.ua/DTP/pomer-na-misti-na-hmelnichchini-tragichno-zaginuv-32-richniy-mototsikl-10963213.html)

Дорожньо-транспортна пригода сталася у середу, 6 листопада, в селі Гута Славутського району. 32-річний місцевий мешканець, їдучи на мотоциклі, не впорався з керуванням та з’їхав у кювет. У результаті мотоцикл перекинувся. Його водій отримав смертельні травми та помер на місці.
Як повідомили у ГУ НП області, наразі по даному факту відкрили кримінальне провадження за частиною 2 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. Слідчі з’ясовують усі обставини.
