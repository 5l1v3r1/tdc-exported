
# לקראת קטסטרופה: מחנות הפליטים ביוון עומדים על סף פיצוץ

Published at: **2019-11-02T04:34:00+00:00**

Author: **סוכנויות הידיעות**

Original: [וואלה! חדשות](https://news.walla.co.il/item/3321142)

אלפי אנשים מהגרים במחנות פליטים בשני איים יוונים נמצאים "על סף קטסטרופה" - כך אמר פעיל לשמירת זכויות אדם באירופה. דונה מיגטוביץ', נציב מועצת אירופה לזכויות אדם, סיפרה על "מצב מתפרץ" באיים, בהם מתגוררים 36 אלף מבקשי מקלט. שעות לאחר מכן העביר הפרלמנט של יוון הצעת חוק לגירוש מהיר. ראש הממשלה קיריאקוס מיטסוטקיס אמר כי הפליטים יהיו מוגנים אך שערי יוון לא פתוחים לכולם.
מפלגות האופוזיציה מתחו ביקורת על החוק וכמה קבוצות לזכויות אדם, כולל סוכנות הפליטים של האו"ם, הזהירו כי מהלך זה יכול להגביל את ההגנה על מבקשי המקלט. אולם מיטסוטקיס אמר כי המהלך ירתיע את מי שאינו זכאי למקלט, באומרו לפרלמנט: "מספיק ודי".
קרוב למיליון מהגרים, כולל רבים שנמלטו ממלחמה בסוריה, עברו מטורקיה לאיים היוונים בשנת 2015. טורקיה סיכמה על עסקה כספית עם האיחוד האירופי בכדי לרסן את הזרם, אך היא מארחת בשטחה 3.6 מיליון סורים. בחודשים האחרונים המספרים זינקו וכל המחנות באיים היוונים מלאים מעבר ליכולתם.

        זעם בספרד: חמישה זוכו מאונס נערה חסרת הכרה "כי לא נהגו באלימות" 
         ביידן: להתנות את הסיוע לישראל תהיה טעות עצומה 
         אחרי ההסכם: טורקיה ורוסיה החלו בסיורים משותפים בצפון סוריה 
         פוליסות ביטוח הבריאות הפרטי שישנו את חייכם תוכן מקודם
      
מיגטוביץ' ביקרה במתקנים באיים לסבוס וסמוס. בשטח בלסבוס ישנה קיבולת של 2,840 אנשים, אולם הוא מאכלס כיום 16,924 פליטים, רבים מהם במחנה המוריה הצפוף. בהערכה נוקבת אמרה מיגטוביץ' כי "מצבם של המהגרים, כולל מבקשי מקלט, באיים האגאים היווניים החמיר דרמטית במהלך 12 החודשים האחרונים. יש צורך באמצעים דחופים כדי להתמודד עם התנאים הנואשים שבהם חיים אלפי בני אדם".
היא תיארה את המחנות כמקומות "עמוסים מאוד" שבהם אנשים "עומדים בתור שעות כדי להשיג אוכל וללכת לשירותים, כאשר אלה זמינים". המחנה בסמוס היה צפוף כל כך, ומשפחות "התגנבו בסלעים כדי לפנות מקום על גבעות תלולות". עוד אמרה כי "זה כבר לא קשור לקבלה של מבקשי המקלט. זה הפך למאבק הישרדות".
בחודש שעבר נהרגה אישה כשפרצה שריפה במרכז מרכז הקבלה מוריה. שבעה בני אדם נפטרו בספטמבר כשספינה שנשא מהגרים התהפכה בין טורקיה לאי היווני קיוס.
חוק המקלט השנוי במחלוקת, שהונהג על ידי ממשלת הדמוקרטיה החדשה של יוון, נועד לבלום את מספרם ההולך וגובר של המהגרים המגיעים לחופי יוון. הממשלה הוסיפה כי החקיקה החדשה תאיץ ותייעל את הליך המקלט וגירוש המהגרים הבלתי חוקיים.
מיטסוטקיס, שנכנס לתפקידו בחודש יולי, נקט עמדה קשה הרבה יותר נגד מהגרים ומבקשי מקלט מאשר קודמו, אלכסיס ציפראס. בעוד שציפראס גינה את הצעת החוק, ראש הממשלה אמר לפרלמנט שהחוק שולח הודעה ברורה כי מי שלא יהיה זכאי למקלט יישלח בחזרה.
