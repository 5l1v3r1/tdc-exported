
# Съюзът на съдиите призова президента да не подписва указа за назначаване на Иван Гешев

Published at: **2019-11-07T12:11:00+00:00**

Author: **Канна Рачева**

Original: [bTV Новините](https://btvnovinite.bg/bulgaria/sajuzat-na-sadiite-prizova-prezidenta-da-ne-podpisva-ukaza-za-naznachavane-na-ivan-geshev.html)

Съюзът на съдиите призова президента Румен Радев да не подписва указа за назначаване на Иван Гешев за главен прокурор.
В официалната си позиция съдиите искат държавният глава да продължи да настоява за конституционна реформа на прокуратурата.
Според тях изборът на главен прокурор е продължил 10 часа, но не е бил прозрачен.
В подкрепа на думите си посочват твърдението на главния прокурор Сотир Цацаров, че „решенията кой да бъде избран за главен прокурор и председатели на двете върховни съдилища досега са били вземани в други две сгради, а не от самия Висш съдебен съвет”.
„Това изказване изисква незабавна реакция от компетентните държавни органи, защото съдържа твърдения за опасна подмяна на демократичната процедура”, твърдят още от  Съюза на съдите.
