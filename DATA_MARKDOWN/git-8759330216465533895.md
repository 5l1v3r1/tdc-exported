
# Mignolet kan overal in de goal staan, ook als eerste keeper bij Liverpool

Published at: **2019-11-01T08:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901924/-mignolet-kan-overal-in-de-goal-staan-ook-als-eerste-keeper-bij-liverpool-.html)


        Simon Mignolet is nu al bezig aan een straf seizoen met Club Brugge. Blauw-Zwart pakt nauwelijks goals en heeft dat volgens Wim De Coninck ook aan Mignolet te danken.
      
"Hij moet niet overdreven veel reddingen doen want Club Brugge geeft niet veel weg", aldus De Coninck bij Sporza. "Maar als het iets weggeeft, is het meestal wel een grote kans. En daar komt bij dat Club Brugge vooraan niet efficiÃ«nt genoeg is en de match vaak nog niet gespeeld is. Zo is Mignolet heel erg belangrijk."
"Hij pakt bijna elke wedstrijd uit met beslissende saves. Zijn reddingen leveren punten op. Dat is fenomenaal. Je kan zijn impact op wat Club doet dit jaar eigenlijk niet overschatten."
Mignolet heeft de stap terug dus goed verwerkt. "De stap van Liverpool naar Club Brugge is niet evident, maar ik denk dat hij gewoon echt gebeten was om nog eens iets te laten zien. Door de evolutie van de laatste maanden zetten sommige mensen hem misschien zelfs op de hoogte van Thibaut Courtois momenteel. Deze Mignolet kan overal in de goal staan. Ook als eerste keeper bij Liverpool."
Mignolet deed dit seizoen al 27 reddingen en liet maar drie doelpunten binnen. Goed voor een gemiddelde van negentig procent. Geen enkele doelman in de Jupiler Pro League doet beter.
