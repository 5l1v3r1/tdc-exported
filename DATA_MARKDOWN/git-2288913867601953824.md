
# Verenigde Staten starten proces om uit Klimaatakkoord van Parijs te stappen

Published at: **2019-11-05T02:11:00+00:00**

Author: ****

Original: [De Standaard](https://www.standaard.be/cnt/dmf20191105_04701185)

De Verenigde Staten dienden maandag de eerste formele documenten in om uit het Klimaatakkoord van Parijs te stappen.
De Amerikaanse regering liet maandag weten dat de Verenigde Staten de nodige documenten hebben ingediend om zich terug te trekken uit het Klimaatakkoord van Parijs. Het is de eerste formele stap in een proces dat in totaal een jaar in beslag neemt. 
De uitstap past in een bredere strategie van de president Donald Trump om de administratieve rompslomp voor de Amerikaanse industrie te verminderen. Wetenschappers en tal van regeringen dringen net nu echter aan op snelle actie om de ergste gevolgen van de opwarming van de aarde te voorkomen.
De Amerikaanse minister van Buitenlandse Zaken Mike Pompeo bevestigde de uitstap in een Twitter-bericht en wees erop dat de Verenigde Staten hun uitstoot de afgelopen jaren hebben teruggeschroefd, ook al nam de energieproductie toe.
 
