
# 30 години по-късно: Спомен за протестното шествие на Екогласност

Published at: **2019-11-02T20:25:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/30-godini-po-kasno-spomen-za-protestnoto-shestvie-na-ekoglasnost.html)

Утре, 3-и ноември освен ден за избори, е и бележита, макар и не много известна дата. На този ден преди 30 години се проведе първият голям митинг за демокрация - още преди началото на промените у нас.
Преди трийсет години Христофор Събев, който е завършил атомна физика и след това духовната академия, за първи път се появи на митинга на трети ноември.Трийсет години по-късно хората, които организираха митинга на "Екогласност", се събраха, за да си спомнят за трети ноември 1989 година."Екогласност" искаше спиране на проектите „Рила” и „Места”, застрашаващи околната среда. Шествието беше екологичен и политически протест.
Дончо Папазов, мореплавателят, участва в протестното шествие. Доктор Петър Берон, също. По-слаб и не така побелял. Но Петър Слабаков и други вече не са между живите.Все още може да видите живи хората, участвали в протеста, който с право вече е исторически. През 89-та той изпревари с няколко дни свалянето на Тодор Живков от власт.
