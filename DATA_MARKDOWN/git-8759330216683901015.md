
# Klopp heeft niets dan lof vor KRC Genk: Ik wil de club bedanken

Published at: **2019-11-04T19:04:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902402/klopp-uit-grote-bewondering-voor-krc-genk-ik-wil-de-club-bedanken-.html)


        Liverpool staat dinsdagavond op Anfield tegenover KRC Genk. Liverpool mag dan wel één van de grootste clubs ter wereld zijn, het heeft nog altijd heel veel respect voor KRC Genk. En dan vooral de jeugdopleiding van de Limburgers.
      
Genk heeft met spelers zoals Kevin De Bruyne, Thibaut Courtois en Wilfred Ndidi namelijk heel wat grote spelers opgeleid. "Vergeet Divock Origi niet. Een Liverpool-legende", voegt Jürgen Klopp er al lachend nog aan toe.
Tegenover Het Laatste Nieuws liet de Duitse trainer zich alvast bijzonder lovend uit over Genk. "Toen we in hun stadion alle spelers zagen die voor Genk hebben aangetreden, dacht ik: ‘Gelukkig moeten we het nu niet tegen hen opnemen'", zegt Klopp.
"Het is ongelooflijk welke spelers zij over de wereld hebben uitgestuurd, en daarvoor wil ik die club bedanken. Genk is een mooi verhaal. Jammer genoeg zijn we niet hier om onze bewondering te tonen, we moeten hen verslaan", besluit Klopp.
