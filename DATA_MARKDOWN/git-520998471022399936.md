
# За 10 місяців патрульна поліція в Чернівецькій області зафіксувала 1075 ДТП

Published at: **2019-11-07T14:41:00+00:00**

Author: ****

Original: [Погляд](https://pogliad.ua/news/bukovina/za-10-misyaciv-patrulna-policiya-v-cherniveckiy-oblasti-zafiksuvala-1075-dtp-379964)

За десять місяців на території обслуговування управління патрульної поліції в Чернівецькій області зафіксовано 1075 ДТП. З них 184 — з потерпілими, у яких 15 осіб загинуло та 286 травмовано.
Кожна дорожньо-транспортна пригода із цієї цифри має свої причини та наслідки. Для когось обійшлося матеріальними збитками, для когось синцями та подряпинами, для когось втраченим життям.
"Демонструючи цю кількість автопригод, ми хочемо застерегти вас від необережного керування транспортними засобами та закликати неухильно виконувати вимоги Правил дорожнього руху, які є обов’язковими для всіх без винятку", - йдеться у повідомленні, опублікованому на facebook-сторінці патрульної поліції Чернівецької області.
