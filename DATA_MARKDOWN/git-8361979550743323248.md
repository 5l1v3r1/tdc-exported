
# Пашинський отримав статус людини, якій «може загрожувати небезпека»

Published at: **2019-11-07T14:15:00+00:00**

Author: ****

Original: [НВ](https://nv.ua/ukr/ukraine/politics/pashinskiy-zagrozhuye-nebezpeka-novini-ukrajini-50052196.html)

Про це повідомила прессекретар ДБР Анжеліка Іванова, передає Українська правда.
"Під час обрання йому запобіжного заходу, Печерський суд задовольнив клопотання сторони захисту (адвокатів) щодо того, що підозрюваний належить до категорії осіб, яким може загрожувати небезпека. Тому ми не можемо його з ізолятору тимчасового тримання доставляти для допиту в Святошинський суд", - сказала Іванова.
Крім того, як повідомляє 5 канал, головуючий суддя повідомив, що Пашинського не можуть доставити в суд, оскільки його життю та здоров'ю може загрожувати небезпека.
31 грудня 2016 року в Київській області стався словесний конфлікт між Пашинським та В'ячеславом Хімікусом. Ексдепутат дістав пістолет марки Glock 19 і вистрілив чоловікові в ліву ногу, заподіявши «тілесні ушкодження у вигляді вогнепального осколкового перелому стегнової кістки».
Судово-медична експертиза встановила, що нанесені тілесні ушкодження є тяжкими.
7 жовтня 2019 року Печерський районний суд Києва заарештував Пашинського на два місяці - до 4 грудня. Через п'ять днів захист екснардепа оскаржила його арешт.
