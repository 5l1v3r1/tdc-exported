
# Unicredit vende l’intera quota dell’8,4% che detiene in Mediobanca

Published at: **2019-11-06T19:04:34+00:00**

Author: ****

Original: [Askanews](http://www.askanews.it/economia/2019/11/06/unicredit-vende-lintera-quota-dell84-che-detiene-in-mediobanca-top10_20191106_200434/)

Roma, 6 nov. (askanews) – In linea con la strategia di dismissione di partecipazioni non strategiche, UniCredit annuncia l’avvio di un’operazione di cessione di azioni ordinarie di Mediobanca, per un quantitativo pari a circa 8,4 % del capitale sociale della società, equivalente all’intera partecipazione detenuta da UniCredit nella società.
L’offerta sarà realizzata attraverso una procedura di accelerated bookbuilding rivolta a determinati investitori istituzionali. Il bookbuilding avrà inizio immediatamente. UniCredit si riserva il diritto di variare i termini e i tempi dell’Offerta in qualsiasi momento.
Per tale operazione, UniCredit si avvale di BofA Securities, Morgan Stanley e UniCredit Corporate & Investment Banking in qualità di Joint Bookrunners per l’Offerta. Nell’ambito del mandato conferito ai predetti istituti, UniCredit ha richiesto di procedere ad un collocamento diversificato agli investitori, impegnandosi a non interferire con l’allocazione delle azioni.
UniCredit è impegnata a supportare la crescita economica dei mercati in cui opera. “I proventi della cessione saranno utilizzati per supportare lo sviluppo delle attività dei clienti di UniCredit”.
Rbr/int5
