
# Minacciano i clienti di una pizzeria, poi aggrediscono i poliziotti. Due arresti

Published at: **2019-11-04T10:41:05+00:00**

Author: **Redazione**

Original: [Tempostretto](https://www.tempostretto.it/news/minacciano-i-clienti-di-una-pizzeria-poi-aggrediscono-i-poliziotti-due-arresti.html)


        E' accaduto in centro città, a Messina, nella notte tra sabato e domenica
      
Hanno avvicinato e insultato una giovane donna in un pizzeria del centro città, nella notte tra sabato e domenica, poi hanno insultato gli altri presenti e li hanno minacciati con una bottiglia di vetro.
Palesemente ubriachi, il 29enne Alessio Pino e il 42enne Vincenzo Cappelleri, che hanno molti precedenti, hanno insultato e minacciato anche i poliziotti arrivati per riportare la calma, poi li hanno spinti e strattonati per poter scappare.
Sono stati arrestati e sottoposti ai domiciliari in attesa di rito direttissimo. Devono rispondere dei reati di minaccia, resistenza a pubblico ufficiale e lesioni personali aggravate.
