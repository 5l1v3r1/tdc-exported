
# Синоптик от НИМХ предупреди какво време ни чака в понеделник

Published at: **2019-11-03T18:22:00+00:00**

Author: ****

Original: [Blitz.bg](https://blitz.bg/obshtestvo/sinoptik-ot-nimkh-predupredi-kakvo-vreme-ni-chaka-v-ponedelnik_news707114.html)

https://blitz.bg/obshtestvo/sinoptik-ot-nimkh-predupredi-kakvo-vreme-ni-chaka-v-ponedelnik_news707114.html Blitz.bg
Утре ще е ветровито с температури между 18 и 23 градуса. Това съобщи дежурният синоптик Георги Цеков от Националния институт по метеорология и хидрология.През следващото денонощие времето ще е динамично. През нощта вятърът от юг-югозапад ще се усили. Облачността ще е разкъсана, значителна над Рило-Родопската област и на отделни места там ще превали дъжд.Минималните температури ще са от 5-6° на места в крайните северозападни райони и котловините защитени от вятъра, до 14-15° по морския бряг. През деня ще е ветровито с умерен, в Източна България и на места северно от планините - силен и поривист юг-югозападен вятър.Вечерта вятърът в Западна България ще отслабне и ще се ориентира от запад.Предимно значителна ще е облачността над югозападната половина от страната и главно в планинските райони ще има валежи от дъжд. В Североизточна България ще има повече слънчеви часове. Температурите ще се повишат и максималните ще са предимно между 18° и 23°, на места в Централна Северна България до 25-27°.По Черноморието ще е ветровито с умерен и силен юг-югозападен вятър. Облачността ще е променлива, често намаляваща до слънчево. Валежи не се очакват. Максимални температури между 20° и 23°. Температурата на морската вода е около 17°. Вълнението на морето ще се усили и ще е 3-4 бала.Атмосферното налягане продължава да се понижава и в края на деня вече ще е значително по-ниско от средното за ноември.Над Рило-Родопския масив облачността ще е по-често значителна с валежи главно в часовете около и след обяд, по-значителни в южните райони, където е възможно и да прегърми.През деня ще превали и в западните части на Стара планина, а по-късно вечерта и в централните и източните й райони. Ще е ветровито със силен, по откритите части и бурен югозападен вятър.Максимална температура на височина 1200 метра – около 15°, на 2000 метра – около 8°.През нощта срещу вторник ще превали и на места в централните райони. Във вторник през деня вятърът отново ще стане от юг-югозапад – предимно умерен, северно от планините и в Източна България и временно силен.Облачността над страната ще е разкъсана, намаляваща над много райони и до слънчево време. Ще бъде топло с преобладаващи максимални температури между 20° и 25°.В средата на седмицата ще има разкъсана облачност, над западните и южните райони предимно значителна. В четвъртък на отделни места ще превали дъжд. Ще остане ветровито и топло за сезона.Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната 
