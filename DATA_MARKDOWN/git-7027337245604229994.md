
# پوتین: در ۹ ماه گذشته ۳۹ حمله تروریستی در روسیه خنثی شد

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697127/%D9%BE%D9%88%D8%AA%DB%8C%D9%86-%D8%AF%D8%B1-%DB%B9-%D9%85%D8%A7%D9%87-%DA%AF%D8%B0%D8%B4%D8%AA%D9%87-%DB%B3%DB%B9-%D8%AD%D9%85%D9%84%D9%87-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%AF%D8%B1-%D8%B1%D9%88%D8%B3%DB%8C%D9%87-%D8%AE%D9%86%D8%AB%DB%8C-%D8%B4%D8%AF)

رئیس جمهوری روسیه اعلام کرد: سازمان امنیت روسیه موسوم به اف‌اس‌ب تنها در ۹ ماهه سال ۲۰۱۹ میلادی از وقوع ۳۹ حمله تروریستی در این کشور جلوگیری کرده است.
«ولادیمیر پوتین» روز چهارشنبه در مراسم معارفه گروهی از افسران در کاخ کرملین گفت: ما مصمم هستیم توانمندی دفاعی کشور را تقویت کنیم و تسلیحات مافوق صوت، لیزری و سلاح های پیشرفته خود را که دیگران در اختیار ندارند را به نیروهای مسلح خود بدهیم.
وی ادامه داد: این اقدام (ارائه تسلیحات به نیروهای مسلح روسیه) به معنی آن نیست که روسیه دیگر کشورها را تهدید کند.رئیس جمهوری روسیه تصریح کرد: ما آماده‌ایم همه تلاش‌های ممکن را بکار گیریم تا روند خلع سلاح (در عرصه جهانی) پیشرفت کند.گفتنی است، پوتین امروز در کاخ کرملین با گروهی از افسران دیدار کرد که به مقام‌های بالا در دستگاه های امنیتی ونظامی روسیه دست یافته‌اند.
