
# Від Джонсона вимагають оприлюднити звіт щодо російського втручання

Published at: **2019-11-02T19:24:05+00:00**

Author: **Ольга Проскурова**

Original: [Рубрика](https://rubryka.com/2019/11/02/vid-dzhonsona-vymagayut-oprylyudnyty-zvit-shhodo-rosijskogo-vtruchannya/)

Фото ReutersКолишній британський генпрокурор Домінік Грів закликав прем’єра Сполученого Королівства Бориса Джонсона опублікувати звіт щодо втручання РФ у демократичний процес у країні.
Про це пише ВВС.
На думку ексгенпрокурора, публікація такого звіту перед загальнонаціональними виборами у Британії є необхідною, оскільки звіт містить важливу для виборців інформацію.
Грів звинуватив Джонсона в умисному приховуванні цих даних напередодні виборів. При цьому він наголосив, що не має права розкривати зміст документу.
Звіт було складено Парламентським комітетом розвідки та безпеки. Він містить свідчення британських спецслужб стосовно спроб Росії вплинути на результат референдуму щодо членства у ЄС (2016) і загальнонаціональних виборів (2017).
