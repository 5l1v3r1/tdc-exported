
# Zavaleného muže hodinu vytahovali z pětimetrové hloubky. Letěl pro něj vrtulník

Published at: **2019-11-06T10:52:00+00:00**

Author: **Oldřich Haluza**

Original: [Deník.cz](https://www.denik.cz/nehody/zavaleneho-muze-hodinu-vytahovali-z-petimetrove-hloubky-letel-pro-nej-vrtulnik-20191106.html)

Hasiči dostali oznámení o zavaleném muži po deváté hodině, vytáhli ho po padesáti minutách. „Místo jsme museli nejprve zabezpečit proti případnému dalšímu sesuvu půdy. Poté jsme muže z hloubky 4,5 metru vytáhli,“ uvedl mluvčí hasičů Jaroslav Mikoška.
Na místo dorazila pozemní i letecká záchranná služba. „Muž měl zavalenou spodní část těla. Poskytli jsme mu přednemocniční péči a vrtulníkem převezli do fakultní nemocnice v brněnských Bohunicích,“ řekla mluvčí záchranářů Michaela Bothová.
