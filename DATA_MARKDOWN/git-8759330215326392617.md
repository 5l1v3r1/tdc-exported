
# Bikkelharde kritiek op Genk: Het voetbal was abominabel slecht

Published at: **2019-11-01T20:28:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902005/bikkelharde-kritiek-op-genk-het-voetbal-was-abominabel-slecht-.html)


        KRC Genk is onherkenbaar na het titelseizoen. De Limburgers moeten strijden om een plekje in Play-Off 1 en lijken maar geen goede reeks neer te kunnen zetten. Ook tegen Antwerp raakte het niet verder dan een gelijkspel.
      
Sporza-journalist Bert Sterckx zoekt naar de reden achter de mindere resultaten. "Mazzu is bezig aan een ingewikkelde puzzel, waarbij wat stukjes verloren liggen achter een hoekje en andere stukjes niet de juiste vorm hebben", vertelt hij.
"Dat Genk nu niet in de top 6 staat, is niet meteen een probleem. Ze staan maar op drie punten van nummer drie KV Mechelen. Maar het spelbeeld kan op lange termijn wel een probleem worden. Ze haalden vier op zes, maar het voetbal was twee keer abominabel slecht", is Sterckx streng.
Volgens Sterckx moet Genk ook stilaan punten beginnen pakken om de fans stil te houden. "Tijdens het kampioenenjaar hebben ze veel zieltjes gewonnen, maar die zullen ze snel weer kwijt zijn als er niets meer valt te zien in de thuismatchen. Het is tekenend dat veel mensen al naar huis waren toen Berge op het einde nog gelijkmaakte", aldus de journalist.
