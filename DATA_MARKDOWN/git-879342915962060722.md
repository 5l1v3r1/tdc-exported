
# У «Нафтогазі» розповіли, чому почали судитися з «Газпромом»

Published at: **2019-11-04T11:51:47+00:00**

Author: ****

Original: [Слово і Діло](https://www.slovoidilo.ua/2019/11/04/novyna/ekonomika/naftohaz-nazvav-novu-sumu-borhu-hazpromu)


        Виконавчий директор групи «Нафтогаз» Юрій Вітренко, повідомив, що сума боргу «Газпрому» перед НАК «Нафтогаз України» за рішенням Стокгольмського арбітражу збільшилася до 3 млрд доларів.
      
Про це він написав у Facebook.
Зокрема Вітренко нагадав, що «Газпром» винен «Нафтогазу» через те, що не виконував свої контрактні зобов’язання за транзитним контрактом.
«А зараз за рішенням Стокгольмського арбітражу «Газпром» нам винен 3 млрд доларів», - повідомив Вітренко.
Також Вітренко заявив, що компанія і надалі буде вирішувати всі суперечки з «Газпромом» у Стокгольмі.
«І ми спокійно, конструктивно і виважено, нагадуємо нашим контрагентам, що Стокгольмський арбітраж в нашому контракті з Газпромом визначений як єдиний механізм вирішення суперечок. І контракті також зазначено, що його рішення є остаточними та обов’язковими для виконання», - додав він.
Нагадаємо, «Нафтогаз України» надіслав до Стокгольмського арбітражу новий позов проти «Газпрому», що стосується газового транзиту.
Наразі Москва і Київ ведуть переговори про продовження контракту на транзит російського газу через Україну, який закінчується поточного року.
Хочете обговорити цю новину? Долучайтеся до телеграм-чату CHORNA RADA
