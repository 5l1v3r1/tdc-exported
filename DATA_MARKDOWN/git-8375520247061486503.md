
# До України з гастролями їде співачка, яка освідчувалася в коханні Путіну

Published at: **2019-11-02T13:30:49+00:00**

Author: ****

Original: [ГЛАВКОМ](https://glavcom.ua/country/incidents/do-ukrajini-z-gastroljami-jide-spivachka-jaka-osvidchuvalasja-v-kohanni-putinu-637226.html)

10 та 11 листопада в Києві та в Одесі виступатиме зірка російського шансону, 65-річна Любов Успенська, яка публічно висловлювала власні симпатії президенту РФ Володимиру Путіну та підтримувала війну на Донбасі.
Про це у себе на Telegram нагадує громадський діяч Сергій Стерненко.
На підтвердження своїх слів він навів відповідні скріншоти з новин із заявами співачки.
Окрім того, як наголошує Стерненко, Успенська виступала з вимогою пом’якшити запобіжний захід для кримінального «авторитета» Олега Медведєва (Шишканова), оскільки він «підтримував ополченців (бойовиків – ред.) Донбасу».
«Як добре, що у нас є позиція держави з цього приводу, і на Успенську не чекають жодні труднощі на кшталт недопуску в Україну або депортації», – іронізує автор повідомлення.
