
# Гуардиола започна психо война с Ливърпул

Published at: **2019-11-03T01:01:00+00:00**

Author: ****

Original: [Blitz.bg/sport](https://blitz.bg/sport/angliya/guardiola-zapochna-psikho-voyna-s-livrpul_442340.html)

Мениджърът на Манчестър Сити Пеп Гуардиола започна психо войнa с Ливърпул преди ключовото дерби между двата тима следващия уикенд. В събота "гражданите" и "мърсисайдци" записаха драматични победи във Висшата лига, осъществявайки обрати срещу Саутхемптън и Астън Вила.
Ливърпул спечели на „Вила Парк” с победен гол на Садио Мане в добавеното време, а през първата част нападателят получи жълт картон за симулация. Гуардиола коментира последния драматичен успех на основния конкурент на тима му за шампионската титла. 
"Това се случва вече много пъти. Това, което направи Ливърпул в последните няколко години е, защото Мане е специален талант. Понякога симулира, а понякога има таланта да бележи невероятни голове в последната минута", коментира Гуардиола.
Сити няма победа над Ливърпул на "Анфилд" във Висшата лига от 2003 година насам. В момента "мърсисайдци" са на върха с 31 точки, а "гражданите" имат 25.  
