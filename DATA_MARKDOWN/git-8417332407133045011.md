
# Sjekk naboen med god samvittighet

Published at: **2019-11-05T05:41:08+00:00**

Author: **Kari Hovde**

Original: [adressa.no](https://www.adressa.no/meninger/2019/11/05/Sjekk-naboen-med-god-samvittighet-20316857.ece)

Det er ingen skam å sjekke hva naboer og venner tjener.
Mens ungene har gledet seg hele høsten til Halloween og ei bøtte med snop, har skattelistene lenge vært høstens pose med Bridgeblanding for mange voksne. Å sjekke hvor høy inntekt, formue og skatt andre har, regnes som god underholdning. Samtidig kan sysselen også oppleves som selvpining og kos med misnøye. Er du en lavtlønnet sliter som må snu på krona, er det fortærende å registrere at dataingeniøren, laksekongen og arveprinsessen lenger nedi gata har avsindig mye mer å rutte med.
Å søke i skattelistene er fortsatt gratis og relativt enkelt, men Solberg-regjeringen sørget i 2014 for at du får vite hvem som «snoker» i dine tall. En slik sosial kostnad har gjort det mye mindre attraktivt for hvermannsen å søke i listene.

        LES OGSÅ KOMMENTAREN: Sover du lite, blir du tykk, syk og dum
      
Den moralistiske tankegangen til Høyre og Frp er til å forstå: Det er kanskje ikke så behagelig at naboen og svogeren – eller hele bygda for den saks skyld – vet hva du tjener. Særlig ikke hvis du har høy inntekt og grassat mye penger på bok. Isolert sett er det heller ikke nødvendig at du som privatperson får vite hva eksen tjener nå som han har blitt direktør.
Men skatt, inntekt og formue er slett ingen privatsak. Det bør være mest mulig åpenhet rundt økonomiske forskjeller og hvordan pendelen svinger i samfunnet. Hvem bidrar mest og minst til felleskassa? Hvilke yrkesgrupper tjener mest og hvilke tjener minst? Tallene kan avdekke trender som at rosabloggere tjener mer enn statsministeren. Skattetall var også bakteppet da Dagens Næringsliv nylig skrev om hvilke grep milliardærarvingene Alexandra og Katharina Andresen gjorde for å kutte skatt.
Å sitte på makt og penger er legitimt, men de som tjener mest må tåle å bli sett i kortene. Føl derfor ingen skattesnokeskam når skattelistene offentliggjøres tirsdag.

        Trondheim«Simon» ble gift ved hjelp av et stempel. Legen sier 74-åringen ikke forstår hva han blir spurt om
      

        Her var planen å bygge flere hundre leiligheter. Det endte med å bli noe helt annet
      

        Trolig lever 50 000 menn med sykdommen. De fleste av dem vet det ikke
        Falsk alarm utløste stor politiaksjon på Schiphol
      

        kommentarTo Rosenborg-spørsmål skygger over alt annet
      

        RBK - Sporting kl. 18.55Tidligere Liverpool-spiller mener dette er RBKs styrke: – Vi må være obs
      

        DebattNei, hun skal ikke takke seg selv for at bildene kom på avveie
      
