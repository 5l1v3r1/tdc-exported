
# Tadic wil Ten Hag langer behouden voor Ajax: 'We zullen voor hem vechten'

Published at: **2019-11-06T17:32:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902680/ajax-wil-niet-weten-van-vertrek-ten-hag-naar-bayern-hij-hoort-hier-.html)


        Dusan Tadic hoopt dat Erik ten Hag ook na dit seizoen trainer van Ajax is. De Tukker staat in de belangstelling van Bayern MÃ¼nchen, maar beloofde maandag tot het einde van het seizoen in Amsterdam te blijven. Wat Tadic betreft blijft het daar niet bij.
      
Bayern zoekt een opvolger voor de vertrokken Niko Kovac. Ten Hag staat op het lijstje van Der Rekordmeister. "Iedereen wil hem. Dat is logisch, want het is een fantastische trainer", zegt Tadic tegen BILD. "Hij heeft geweldige dingen gepresteerd bij ons. Zijn manier van spelen is goed. Hij wil altijd domineren."
Tadic wil dat Ten Hag ook na het huidige seizoen bij Ajax blijft. "Natuurlijk zullen de spelers voor hem vechten. Hij hoort hier en heeft de Ajax-filosofie eigen gemaakt. Maar ik weet dat het niet makkelijk zal worden." Ten Hag heeft bij Ajax nog een contract tot de zomer van 2022.
