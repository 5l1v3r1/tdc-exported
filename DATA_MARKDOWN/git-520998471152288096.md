
# Показали фото українських селян XIX ст. у святкових та повсякденних костюмах

Published at: **2019-11-06T17:24:00+00:00**

Author: ****

Original: [Погляд](https://pogliad.ua/news/life/history/pokazali-foto-ukrayinskih-selyan-xix-st-u-svyatkovih-ta-povsyakdennih-kostyumah-379920)

Опублікували 10 невідомих фото селян Західної України другої половини XIX ст. у святковому та повсякденному вбранні. Їхній автор - тернопільський фотограф Альфред Сількевич.
Вперше світлини представили 1880-го на етнографічній виставці в Коломиї Івано-Франківської області, пише Te News.
Сам Сількевич народився 1855-го в Тернополі. Багато подорожував Польщею, де й відкрив своє перше фотоательє. Назвав його "Яніна" на честь дружини Яніни Губнер. 1881-го чоловік повернувся у рідні місця. Відкрив фотосалон "Фотографія кабінетова". Кілька разів його світлини видавались у спеціальних етнографічних збірках.
Альфред Сількевич був автором відомих фотопортретів юної оперної співачки Соломії Крушельницької у національному одязі, бургомістра і письменника Володимира Лучаківського та багатьох знаних артистів західноукраїнського театру "Руська бесіда".
Фото: pauart.pl
