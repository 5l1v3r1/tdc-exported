
# Elhunyt Karinthy Márton

Published at: **2019-11-06T16:51:00+00:00**

Author: **Infostart / MTI**

Original: [infostart](https://infostart.hu/kultura/2019/11/06/elhunyt-karinthy-marton)

Karinthy Márton 1949-ben született Budapesten, a Színház- és Filmművészeti Főiskola rendezői szakát 1973-ban végezte el. 1973-1975 között a Békéscsabai Jókai Színház, 1975-1977 között a Pécsi Nemzeti Színház, 1977-1980 között a Thália Színház, 1980-1982 között a Népszínház rendezője. Részt vett a Reflektor Színpad és a Játékszín létrehozásában. 1982-ben megalapította a Hököm Színpadot - amely 1988-tól a Karinthy Színház nevet viseli -, a háború utáni első magánszínházat, amelynek rendezője és igazgatója volt.
2013-ban munkája elismeréseként Kossuth-díjat kapott sajátos szellemiségű, nagy közönségsikernek örvendő színházi műhely létrehozásáért, három évtizedes vezetői és rendezői tevékenységéért, írói munkásságáért, a Karinthy-hagyomány és -szellemiség ápolásáért, továbbviteléért.
Karinthy Márton úgy rendelkezett, hogy lánya, Karinthy Vera és két közeli munkatársa viszi tovább a Karinthy Színházat, mely ezután is folytatni kívánja a Karinthy Márton által megalapozott szellemiségű, polgári, szórakoztató színházat.

        Nyitókép: MTVA/Zih Zsolt
      

        Kapcsolódó hang
      
Karinthy Márton emlékére
 
