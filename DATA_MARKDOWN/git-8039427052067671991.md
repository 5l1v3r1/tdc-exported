
# సైదిరెడ్డికి 50 వేల మెజార్టీ వచ్చేది కానీ..: కేటీఆర్

Published at: **2019-11-04T14:44:01+00:00**

Author: ****

Original: [Andhrajyothy](https://www.andhrajyothy.com/artical?SID=946207)

ADVT
హైదరాబాద్: హుజూర్‌నగర్ ఎన్నికల్లో బీజేపీ పార్టీ చాలా ఓవర్ యాక్షన్ చేసిందని మంత్రి కేటీఆర్ వ్యాఖ్యానించారు. సైదిరెడ్డిని గెలిపించిన నాయకులందరికి ఈ సందర్భంగా ఆయన ధన్యవాదాలు తెలిపారు. హుజూర్‌నగర్‌ ఉపఎన్నికలో గెలిచిన సైదిరెడ్డి ఇప్పుడు టీఆర్ఎస్ పార్టీకి 104వ ఎమ్మెల్యే అని ఆయన అన్నారు. సైదిరెడ్డికి 50 వేలు మెజార్టీ వచ్చేది కానీ కొన్ని గుర్తులు నష్టం చేశాయన్నారు. ‘హుజూర్‌నగర్ ఎన్నిక జరగకుండా అడ్డుకునే ప్రయత్నం బీజేపీ చేసినట్లు దగ్గర సమాచారం ఉంది. మున్సిపల్ ఎన్నికల తర్వాతనే హుజూర్ నగర్ ఎన్నికలు రావాలని బిజెపి కోరుకుంది. మొన్నటి వరకు బీజేపీ ఇచ్చిన బిల్డప్ అంతా.. ఇంతా కాదు. ముఖ్యమంత్రి సభ రద్దయిన తర్వాత మళ్ళీ సభ పెట్టాలని నాయకులు నాపైన ఒత్తిడి చేశారు. కానీ ముఖ్యమంత్రి కేసీఆర్ సభ పెట్టాల్సిన అవసరం లేదని ఖరాకండిగా చెప్పారు. ప్రతి రోజూ పల్లా, జగదీశ్వర్ రెడ్డి ఎన్నికల సమాచారం మనకు అందించారు. కాంగ్రెస్ పార్టీ అధ్యక్షుడి సొంత నియోజకవర్గంలో మనం గెలిచాం. అది మాములు విజయం కాదు. పార్లమెంట్ ఎన్నికల్లో నల్గొండ,భువనగిరి, ఇంకా కొన్ని ఓడిపోయాం.. ఆ ఓటమి నుంచి కొంత మనం నేర్చుకున్నాం. మొన్న హుజూర్ నగర్ విజయం నుంచి కూడా కొంచం జ్ఞానం నేర్చుకున్నాం. ప్రతి ఎన్నికల్లో కొన్ని గుర్తులు మన పార్టీకి నష్టం చేస్తున్నాయి. ఇక రానున్న ఎన్నికల్లో మళ్ళీ ఈ తప్పు జరగకున్న పరిష్కరం చూడాలని పల్లాకు చెబుతున్నాం. హుజూర్ నగర్ ప్రజల రుణం తీసుకునే అవసరం మా పైన ఉంది’ అని ఈ సందర్భంగా కేటీఆర్ చెప్పారు.
