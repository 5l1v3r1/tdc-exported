
# Зеленський поїхав до Тернопільської області

Published at: **2019-11-01T11:16:02+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/zelenskyj-poyixav-ternopilskoyi-oblasti)


        У п’ятницю, 1 листопада, президент України Володимир Зеленський відбув із робочою поїздкою до Тернопільської області.
      
У Тернополі глава держави візьме участь у нараді з питань розвитку спиртової галузі України та представить новопризначеного голову Тернопільської обласної державної адміністрації, інформує ОПУ.
Також він відвідає місцеву школу, де у 1918-1919 роках розміщувався уряд ЗУНР.
Крім того, президент ознайомиться зі станом будівництва та перспективами розвитку Центру веслування та водних видів спорту «Водна арена Тернопіль».
Нагадаємо, заступник керівника Офісу президента України Ігор Жовква обговорив майбутній візит Зеленського до Литви.
Раніше стало відомо, що поїздка Зеленського до США коштувала 7,3 млн грн. Під час вересневого візиту, він виступив на Генеральній асамблеї ООН та зустрівся з президентом США.
Хочете обговорити цю новину? Долучайтеся до телеграм-чату CHORNA RADA
