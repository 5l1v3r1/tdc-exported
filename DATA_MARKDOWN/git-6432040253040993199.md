
# Energa wzywa do zapłaty? Sprawdź mail dwa razy, bo mogli go wysłać oszuści

Published at: **2019-11-06T12:52:52+00:00**

Author: ****

Original: [Gazeta Olsztyńska](http://gazetaolsztynska.pl/616106,Energa-wzywa-do-zaplaty-Sprawdz-mail-dwa-razy-bo-mogli-go-wyslac-oszusci.html)


        Nie ma nic pewniejszego od śmierci, podatków i... rachunków, dlatego przestraszeni ponagleniami, które spływają na naszą skrzynkę mailową, często w panice klikamy polecenie zapłaty. I... pakujemy się w kłopoty. Osób, które próbują się dorobić na krzywdzie innych, nie brakuje.
      
Jak informują przedstawiciele firmy Energa, nieznani sprawcy podszywają się pod spółki Energa SA i Energa Operator. Oszuści wysyłają e-maile z wezwaniami do zapłaty zaległości i z potencjalnie niebezpieczną zawartością.Jak ustalono, e-maile z adresu admin@maxiorrr.com zawierają nieprawdziwe informacje o „zaległych zobowiązaniach za dostawę energii” na niewielkie kwoty i wezwanie do ich uregulowania poprzez dołączony link. Ostrzegamy, że odnośnik może doprowadzić do uszkodzenia urządzenia, na którym zostanie otwarty, lub kradzieży wrażliwych danych użytkownika, np. danych logowania do konta bankowego.Energa, w trosce o swoich klientów uczula, aby nigdy nie korzystać z linków bądź jakichkolwiek załączników dołączonych do wiadomości, które budzić mogą jakiekolwiek wątpliwości.- Przypominamy jednocześnie, że Energa Operator wysyła e-maile z wezwaniami do uregulowania zadłużeń. Z tego względu prosimy, aby nasi klienci zawsze sprawdzali nagłówek wiadomości i jej nadawcę - informują przedstawiciele firmy. I zachęcają: - W razie wątpliwości prosimy o kontakt z odpowiednimi infoliniami.Źródło: mat. prasowe/ Energa
