
# Скандали и шокиращи твърдения между бившия крал на Малайзия и Мис Москва след развода

Published at: **2019-11-07T21:41:00+00:00**

Author: ****

Original: [Blitz.bg](https://blitz.bg/svyat/skandali-i-shokirashchi-tvrdeniya-mezhdu-bivshiya-kral-na-malayziya-i-mis-moskva-sled-razvoda_news707422.html)

https://blitz.bg/svyat/skandali-i-shokirashchi-tvrdeniya-mezhdu-bivshiya-kral-na-malayziya-i-mis-moskva-sled-razvoda_news707422.html Blitz.bg

        Бившият крал на Малайзия Мохамед V е заявил, че фотографиите на детето на Оксана Воеводина в социалните мрежи не доказват неговото бащинство, съобщава "Дейли Мейл".
      
Бившата му съпруга настоява, че момчето е негово и има кралска кръв. Освен това тя е предложила да се подложи на ДНК тест, за да докаже това. В същото време бившата "Мис Москва" започва съдебно дело в Москва за обявяване на султан Келантан за баща.Миналата седмица Воеводина публикува снимки на сина си в своя акаунт в Instagram, като за първи път лицето му не беше ретуширано. Въпреки това, Мохамед каза, че детето може да е „от всеки азиатски мъж“ и изобщо не прилича на него.
Султанът добавя още, че бракът с Оксана е била "най-голямата грешка" в живота му. Той подчертава, че нейните твърдения за това, че са планирали бебе и че той е плакал от щастие, след като научил че тя е бременна, са „пълни глупости“.Мохамед V също така заявява, че бившата му съпруга „няма никакво достойнство“, след като видял откровени кадри от видеоклип до басейн с нейно участие.
По-рано адвокатите на бившия крал на Малайзия обвиниха Воеводина в лъжа и опровергаха твърденията й, че съпругът й я изоставил в четвъртия месец от бременността.
От средата на лятото, добре познатата двойка не може да се договори по никакъв начин за условията на развода. Според близките сътрудници на султан Келантан 27-годишната моделка поставя твърде сложни и трудни изисквания, които дори бившият монарх няма да може да изпълни.

        Превод и редакция: БЛИЦ
      
