
# Hamilton straszy rywali. Będę jeszcze mocniejszy

Published at: **2019-11-02T08:59:00+00:00**

Author: ****

Original: [TVN24](https://eurosport.tvn24.pl/f1,116/lewis-hamilton-straszy-rywali-bede-jeszcze-mocniejszy-grand-prix-usa-formula-1,982330.html)

Tyle samo tytułów uzbierał - w czasach historycznych, bo w latach 50-tych ubiegłego wieku - Argentyńczyk Juan Manuel Fangio. Więcej - siedem - zdobył Niemiec Michael Schumacher. W niedzielę Hamiltona czeka wyścig o Grand Prix USA, w którym stanie przed szansą awansu na drugą pozycję na liście wszech czasów.
Jedynym, który może mu pokrzyżować plany, jest jego partner z ekipy, Valtteri Bottas. By to uczynić, w Austin Fin musi wygrać, a Brytyjczyk zająć miejsce dalsze od ósmego, choć jeżeli do mety dojedzie dziewiąty, ale dodatkowy punkt wywalczy za najszybsze okrążenie, też będzie świętował. - Nigdy nie myślałem, że osiągnę w tym sporcie aż tyle - wyznał Hamilton na łamach oficjalnej strony F1. - Spełniam swoje marzenia, czuję się zaszczycony i uprzywilejowany tym, że jestem pięciokrotnym mistrzem. Numer sześć? Na razie brzmi to nierealnie.W jego wypowiedzi znalazła się też przestroga dla rywali. - Nie sądzę, że osiągnąłem szczyt możliwości, więc to komfortowa sytuacja. Wiem, że będę jeszcze mocniejszy - oświadczył.
Po zakończeniu rywalizacji w USA zawodnikom zostaną jeszcze dwa wyścigi w sezonie 2019 - 17 listopada GP Brazylii i 1 grudnia GP Abu Zabi.
 
Klasyfikacja generalna MŚ F1 (po 18 z 21 zawodów):1. Lewis Hamilton (W. Brytania/Mercedes) 363 pkt2. Valtteri Bottas (Finlandia/Mercedes) 2893. Charles Leclerc (Monako/Ferrari) 2364. Sebastian Vettel (Niemcy/Ferrari) 2305. Max Verstappen (Holandia/Red Bull) 2206. Pierre Gasly (Francja/Toro Rosso) 767. Carlos Sainz jr. (Hiszpania/McLaren) 768. Alexander Albon (Tajlandia/Red Bull) 749. Sergio Perez (Meksyk/Racing Point) 4310. Daniel Ricciardo (Australia/Renault) 3811. Daniił Kwiat (Rosja/Toro Rosso) 3612. Lando Norris (W. Brytania/McLaren) 3513. Nico Huelkenberg (Niemcy/Renault) 3414. Kimi Raikkonen (Finlandia/Alfa Romeo) 3115. Lance Stroll (Kanada/Racing Point) 2116. Kevin Magnussen (Dania/Haas) 2017. Romain Grosjean (Francja/Haas) 818. Antonio Giovinazzi (Włochy/Alfa Romeo) 419. Robert Kubica (Polska/Williams) 1
Autor: rk\kwoj / Źródło: planetf1.com
