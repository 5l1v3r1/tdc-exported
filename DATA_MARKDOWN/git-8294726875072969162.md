
# Noul Citroën C5 Aircross Hybrid, un SUV cu încărcare la priză și peste 200 CP

Published at: **2019-11-07T10:00:21+00:00**

Author: **AutoBild**

Original: [Auto Bild](https://www.auto-bild.ro/stiri/citroen-c5-aircross-hybrid-prezentare-174197.html)


        Gama Citroën se extinde cu primul său hibrid plug-in, rol pe care îl joacă C5 Aircross. Să vedem ce are de oferit!
      
Citește și:

        Citroen Ami One: conceptul electric care marchează centenarul companiei
      

        Citroen a lansat o pereche de ochelari pentru răul de mișcare
      
După mai bine de un an de când a fost sugerat – sub formă de concept, la Salonul Auto de la Paris – C5 Aircross Hybrid se prezintă pentru prima dată în fața publicului internaut ca model de serie.
Ca ansamblu propulsor, versiunea plug-in hybrid a lui C5 Aicross dispune de unitatea pe benzină PureTech de 1,6 litri, cu 180 de cai-putere, care aici face echipă cu un motor electric cu 110 cai-putere și 320 Newtoni-metru. Puterea totală a ansamblului este de 225 de cai-putere. Resursele sunt trimise exclusiv punții față prin intermediul unei transmisii automate cu opt trepte ë-EAT8.
Motorul electric este hrănit de o baterie cu capacitate de 13,2 kWh și oferă, în cazul lui C5 Aircross Hybrid, o autonomie electrică de până la 50 de kilometri, calculată după standardele WLTP.
Acumulatorii Li-ion se pot încărca la surse cu debit de până la 7,4 kW și necesită mai puțin de două ore pentru un plin. În cazul alimentării de la priză domestică (3,7 kW) procesul de încărcare durează 7 ore, spune producătorul. Acesta garantează și că bateriile își vor păstra cel puțin 70% din capacitatea de încărcare chiar și după 8 ani (sau 160.000 de kilometri) de utilizare.
Din punct de vedere estetic, C5 Aircross nu diferă sesizabil față de versiunile cu sisteme de propulsie convenționale, însă poartă o culoare creată special pentru el: Anodised Blue. Aceasta se adaugă suitei de culori speciale actuală, formată din Anodised Silver, Anodised White și Deep Anodised Red. La interior, noutatea este, firește, selectorul de moduri de rulare (care are acum și modul electric) și instrumentarul de bord digital (de 12,3 inci, a cărui grafică a fost actualizată).
Citroën a anunțat că livrările pentru noul C5 Aircross Hybrid vor începe la jumătatea anului viitor (vara 2020) și că fiecare nouă apariție în gama producătorului va primi o versiune electrificată.
