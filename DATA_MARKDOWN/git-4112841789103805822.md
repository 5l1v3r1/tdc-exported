
# Po porne bude 22-ročná herečka režírovať aj veľký thriler. Bella Thorne to dotiahne z PornHubu až do kinosál

Published at: **2019-11-05T12:51:00+00:00**

Author: **Viktor Kniš**

Original: [REFRESHER](https://refresher.sk/76237-Po-porne-bude-22rocna-herecka-rezirovat-aj-velky-thriler-Bella-Thorne-to-dotiahne-z-PornHubu-az-do-kinosal)


        Mladá herečka má obrovské filmové ambície a dnes na svojom Instagrame potvrdila, že chystá režisérsky debut na filme, ktorý pôjde do kín.
      
Herečka Bella Thorne si nedávno prevzala prestížne ocenenie za svoj prvý film na PornHube, ktorý sa dočkal obrovskej pozornosti. Už pred časom avizovala, že jej ambície siahajú aj do filmového sveta mimo pornografie, čo teraz dokazuje portál Deadline.  Ten informuje, že Bella podpísala zmluvu a stane sa režisérkou thrileru so zatiaľ neznámym názvom. Natáčanie by sa malo začať počas leta 2020 a vedľajšiu rolu v ňom strvárni aj samotná Thorne.
,,Veľmi sa tešíme z toho, že môžeme s Bellou spolupracovať na jej režisérskom debute,“ komentuje situáciu David Bernon z Burn Later Productions. Myslí si, že na tomto žánri zanechá jej práca výraznú stopu a nevie sa dočkať, keď budú mať diváci možnosť vidieť spracovania filmu z jej perspektívy. 
Aj samotná 22-ročná herečka už potvrdila všetky dohady a na svojich sociálnych sieťach vyjadrila nadšenie, že dostala túto možnosť. Očakáva sa, že podobne ako v prípade filmu na PornHube sa bude snažiť zanechať v rámci snímky vo svojej réžii aj hlbší odkaz, viac však zatiaľ známe nie je. 
