
# عدم پایبندی به تعهدات، مهم ترین شاخصه آمریکایی ها/ اعتماد برخی مسئولان به آمریکا با وجود تجربه های تلخ گذشته عجیب است

Published at: **2019-11-03T16:09:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544571.html/%D8%B9%D8%AF%D9%85-%D9%BE%D8%A7%DB%8C%D8%A8%D9%86%D8%AF%DB%8C-%D8%A8%D9%87-%D8%AA%D8%B9%D9%87%D8%AF%D8%A7%D8%AA--%D9%85%D9%87%D9%85-%D8%AA%D8%B1%DB%8C%D9%86-%D8%B4%D8%A7%D8%AE%D8%B5%D9%87-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%87%D8%A7--%D8%A7%D8%B9%D8%AA%D9%85%D8%A7%D8%AF-%D8%A8%D8%B1%D8%AE%DB%8C-%D9%85%D8%B3%D8%A6%D9%88%D9%84%D8%A7%D9%86-%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D8%A8%D8%A7-%D9%88%D8%AC%D9%88%D8%AF-%D8%AA%D8%AC%D8%B1%D8%A8%D9%87-%D9%87%D8%A7%DB%8C-%D8%AA%D9%84%D8%AE-%DA%AF%D8%B0%D8%B4%D8%AA%D9%87-%D8%B9%D8%AC%DB%8C%D8%A8-%D8%A7%D8%B3%D8%AA)

ابراهیم اصغری تهیه کننده سینما و تلویزیون با تأکید براینکه افراد داخلی طرفدار ارتباط با آمریکا اشتباه استراتژیکی انجام می دهند، گفت: این اشتباه نه تنها کشور را در حوزه اقتصاد دچار مشکل کرده و روند پیشرفت را متوقف کرده بلکه کشور را چند گام به عمل رانده است.
به گزارش شبکه اطلاع رسانی راه دانا؛ ابراهیم اصغری تهیه کننده سینما در گفت و گو با خبرنگار 8دی، اظهار کرد:  با تأکید براینکه شاخصه دولت ترامپ این است که لایه های پنهان دولت مردان آمریکایی را واضح و شفاف نشان می دهد، اظهار کرد: اکنون دیگر لازم نیست برخی مسائل را در لفافه دید و این بی اعتمادی در بین متحدان آمریکا نسبت به این کشور وجود دارد.
وی افزود: مهم ترین شاخصه دولت های آمریکا عدم پایبندی به تعهداتشان برای تحقق اهداف و منافعشان است و این شاخصه آنها در جهان عیان شده است.
تهیه کننده سینما و تلویزیون با بیان اینکه ایران در نگاه دولت مردان آمریکا دشمن اصلی تفکرات آنها است، بیان کرد: دولتمردان ما به این شاخصه خیلی باید توجه کنند، عجیب است برخی مسئولان در مسند نظام جمهوری اسلامی با وجود تجربه های تلخ اعتماد به امریکا تلاش می کنند این تجربیات را تکرار کنند تا سر خودشان به سنگ بخورد.
وی با تأکید براینکه افراد داخلی طرفدار ارتباط با آمریکا اشتباه استراتژیکی انجام می دهند، اضافه کرد: این اشتباه نه تنها کشور را در حوزه اقتصاد دچار مشکل کرده و روند پیشرفت را متوقف کرده بلکه کشور را چند گام به عمل رانده است.
اصغری تصریح کرد: دولتمردان ما به این شاخص آمریکا باید در عمل توجه کنند و این نگاه باید در عمل اجرا شود.
وی با بیان اینکه آمریکایی ها به تاریخ خودشان هم خیلی اعتمادی ندارند، گفت: دولت مردان آمرکایی ها تصمیماتی گرفتند که این تصمیمات بخشی از جمعیت آن مثل سیاه پوستان بومی را دچار مشکل کرد و این ریشه در گذشته آمریکا و روحیه استکباری دولت مردان این کشور دارد.
اصغری خاطرنشان کرد: این بی اعتمادی برای اروپایی هایی که هسته اصلی تشکیل این کشور بودند نیز وجود دارد و این بی اعتمادی را اکنون در ارتباط با بیشتر کشور ها با آمریکا می بینیم.
انتهای پیام/
