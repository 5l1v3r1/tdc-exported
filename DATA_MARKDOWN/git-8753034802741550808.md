
# Vålerenga sikret historisk medalje i Toppserien

Published at: **2019-11-02T14:45:24+00:00**

Author: **NTB**

Original: [Aftenbladet](https://www.aftenbladet.no/sport/i/zGz6mv/vaalerenga-sikret-historisk-medalje-i-toppserien)


        VÅLERENGA - AVALDSNES 1–1
      
Victoria Ludvigsens 1-0-scoring etter 58 minutter så lenge ut til å bli avgjørende for Monica Knudsens mannskap, men Giovanna de Oliveiras utligning på overtid gjorde at seieren røk.
– Det var som helvete da. Vi slapp til dem til en sjanse i siste sekund, sa Vålerengas sportssjef Eli Landsem like etter kampen.
– Vi hadde kontroll hele kampen, så dette burde vi ha unngått, sa Landsem.
Nå må Vålernga vente nesten to uker før de kan sikre seg sølvet bak seriemester LSK Kvinner.
Det er fortsatt spenning om hvem som tar sølvet. Klepp slo Arna-Bjørnar 4-0 og har 41 poeng, mens Vålerenga ligger to poeng foran. Sandviken, som bare klarte 2-2 mot Kolbotn etter å ha sluppet inn i 94. minutt, kan bli nummer tre dersom Klepp taper siste serierunde mot bunnlaget Arna-Bjørnar.
Ligaens dårligste lag i Fart tok sjokkerende ledelsen både en og to ganger i åpningen av oppgjøret mot LSK Kvinner i LSK-hallen. Først satte Sara Johansen inn 1-0 etter sju minutter, før Åsa Helmvall økte til 2-0 fire minutter senere.
De gulkledde kom ikke nærmere poeng enn Elise Thorsnes' redusering til 1-2 like før pause. Det var LSK Kvinners andre tap denne sesongen.
Nå er det også sikkert at Lyn skal spille kvalifisering om å holde seg i Toppserien etter 1-1 i byderbyet mot Røa.
