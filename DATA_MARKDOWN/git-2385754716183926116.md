
# Άρχισαν τα παιδικά Πρωταθλήματα Grassroots της ΚΟΠ

Published at: **2019-11-02T12:08:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/football/595397/arxisan-ta-paidika-protathlimata-grassroots-tis-kop)

Άρχισαν το Σάββατο το πρωί σε όλες τις επαρχίες τα Παιδικά Πρωταθλήματα Grassroots της ΚΟΠ. Πρόκειται για τη μεγαλύτερη διοργάνωση της ΚΟΠ από πλευράς συμμετοχής. Στη φετινή διοργάνωση συμμετέχουν 579 ομάδες από όλη την Κύπρο από 103 διαφορετικές Ακαδημίες Σωματείων και Ιδιωτικές Ακαδημίες. Διοργανώνονται συνολικά 60 Πρωταθλήματα σε πέντε επαρχίες, Λευκωσίας, Λεμεσού, Πάφου, Λάρνακας και Αμμοχώστου και σε αυτά συμμετέχουν πέραν των 8500 παιδιών ηλικίας από πέντε μέχρι δεκατριών ετών. Από τις 2 Νοεμβρίου 2019 μέχρι τις 25 Μαΐου 2020 θα διεξάγονται κάθε εβδομάδα 275 αγώνες, δηλαδή, 1100 αγώνες κατά μέσο όρο το μήνα και για τον σκοπό αυτό, θα χρησιμοποιηθούν 35 αθλητικοί χώροι σε όλη την Κύπρο. Στη φωτογραφία, οι ομάδες U13 Eagles του Άρη και της Ανόρθωσης που συμμετέχουν στο Πρωτάθλημα Λεμεσού. Από την ΚΟΠ
