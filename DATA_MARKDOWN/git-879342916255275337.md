
# Порошенко звільнив ексрозвідника Семочка з порушеннями – ЗМІ

Published at: **2019-11-07T10:20:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/poroshenko-zvilnyv-eksrozvidnyka-semochka-porushennyamy-zmi)


        П'ятий президент України Петро Порошенко звільнив колишнього першого заступника голови Служби зовнішньої розвідки Сергія Семочка із порушеннями, а тому він може поновитися на посаді.
      
Про це йдеться в розслідуванні журналістки Bihus.info Лесі Іванової, повідомляє «Слово і Діло».
За її даними, Порошенко виніс указ про звільнення Семочка, коли той перебував на лікарняному. Таким чином, за словами журналістки, було порушено статтю 40 Кодексу законів про працю – «не допускається звільнення працівника в період його тимчасової непрацездатності».
У сюжеті також вказується, що спочатку позов Семочка про поновлення на посаді повернули, оскільки той пропустив строк на його оскарження. Втім, Касаційний адміністративний суд визнав причини пропуску поважними – Семочко хворів і не знав, що його звільнили. За словами ексрозвідника, він це дізнався лише тоді, коли вийшов на роботу.
Тому, у суддів є всі підстави позов задовольнити і поновити Семочка на посаді.
