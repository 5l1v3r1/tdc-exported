
# Бійка Ляшка з Герусом: Поліція відкрила кримінальне провадження

Published at: **2019-11-07T11:34:00+00:00**

Author: ****

Original: [ZIK.UA](https://zik.ua/news/2019/11/07/biyka_lyashka_z_gerusom_politsiya_vidkryla_kryminalne_provadzhennya_1685739)


        Головне управління поліції в Київській області відкрило кримінальне провадження за фактом бійки колишнього голови фракції "Радикальної партії", ексдепутата Верховної Ради Олега Ляшка з головою комітету Ради з питань енергетики та житлово-комунальних послуг Андрієм Герусом в міжнародному аеропорту "Бориспіль".
      
Про це повідомляють "Українські Новини" з посиланням на власні джерела в правоохоронних органах.
"Поліція відкриває справу і буде розслідувати", - зазначив співрозмовник видання.
За його словами, оскільки до поліції ніхто зі сторін бійки не звертався - ні Ляшко, ні Герус, то справа за ст. 125 (легкі тілесні ушкодження) Кримінального кодексу не відкривалася.
За якою тоді статтею розпочато розслідування, співрозмовник видання не уточнив. Однак додав, що у рамках цього провадження поліція має намір допитати самого Ляшка, а також очевидців - співробітників аеропорту.
Як повідомлялося, Олег Ляшко та Андрій Герус почубилися напередодні у аеропорту "Бориспіль". Причиною стало відкриття імпорту електроенергії з Росії. Ляшко вважає, що Герус діє у цьому питанні в інтересах країни-агресора. Герус звинувачення відкридає і заявляє, що лідер Радикальної партії навмисно провокував його на бійку.
