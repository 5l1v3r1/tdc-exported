
# ДБР та СБУ проводять обшуки в міськраді Ужгорода

Published at: **2019-11-05T14:10:29+00:00**

Author: ****

Original: [ГЛАВКОМ](https://glavcom.ua/news/dbr-ta-sbu-provodyat-obshuki-v-miskradi-uzhgoroda-637858.html)

В міській раді Ужгорода 5 листопада працівники ДБР та СБУ проводять обшуки.
Про це повідомляється на сторінці Ужгородської міської ради у Facebook.
«У приміщенні Ужгородської міської ради проводяться слідчі дії працівниками ДБР та СБУ, які стосуються виділення земельних ділянок у 2014 році Ужгородською міською радою попереднього скликання», - говориться у повідомленні.
Журналіст Віталій Глагола написав у Телеграмі, що обшуки відбуваються у заступника ужгородського міського голови Василя Гомоная.
«Питання минулої каденції 2014 року. Головою земельної комісії тоді був Гомонай. Причина - земельні питання», - повідомив він.
За словами Глаголи, обшуки також проходять у відділі по роботі з депутатами та земельному відділі.
«Йде виїмка документів по виділенні земельної ділянки в 2014 році. Сам Гомонай до процесів має опосередковане відношення, бо усі рішення приймаються колективно і голосуються депутатами. Тому обшуки проводять не так в Гомоная, як вилучають документи із різних відділів міської ради», - додав журналіст.
