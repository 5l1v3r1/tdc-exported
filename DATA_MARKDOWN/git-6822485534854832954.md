
# پلمب رستوران برگزار کننده جشن هالوین در پرند

Published at: **2019-11-02T21:57:00+00:00**

Author: ****

Original: [جامعه خبری تحلیلی الف](https://www.alef.ir/news/3980811203.html)

فرمانده انتظامی رباط‌کریم از پلمب رستوران برگزار کننده جشن هالوین در پرند خبر داد.
به گزارش مهر، سرهنگ شهرام پورسعادت بعد از ظهر شنبه در جمع خبرنگاران از پلمب رستوران برگزار کننده جشن هالوین در پرند خبر داد و اظهار داشت: شب گذشته گروهی از جوانان در یک رستوران در پرند اقدام به برگزاری جشنی با عنوان جشن هالوین کردند که عکس های آن در فضای مجازی منتشر شده بود.
وی در تشریح جزییات بیشتر گفت: این رستوران معروف پرند با حضور گریموری این جشن را ترتیب داده بود که طی آن چهره مدعوین نقاشی شده و به جشن پرداخته بودند.
سعادت پور با بیان اینکه پس از انتشار عکس ها در فضای مجازی با اقدام اطلاعاتی کمتر از ۳ ساعت این رستوران پلمب شده بود گفت: متصدی این رستوران نیز بازداشت شد.
