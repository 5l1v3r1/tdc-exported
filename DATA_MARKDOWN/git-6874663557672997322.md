
# חג ההודיה בלשכת עוהד

Published at: **2019-11-05T00:00:00+00:00**

Author: **ענת רואה**

Original: [כלכליסט - www.calcalist.co.il](https://www.calcalist.co.il/local/articles/0,7340,L-3773085,00.html)

אלפי אנשים חגגו אתמול את חג ההודיה. לא זה של הדת הנוצרית, אלא זה של לשכת עורכי הדין.
1,500 עורכי הדין שקיבלו מראש הלשכה הנכנס אבי חימי מכתב ובו התבשרו על מינוים לתפקיד בוועדות המקצועיות של הלשכה – יו"רים, ממלאי מקום, סגנים ותפקידים נוספים – לא נשארו חייבים, ושיתפו פוסטים נרגשים ברשתות החברתיות בהם הודו לחימי מקרב לב.
חלוקת התפקידים נועדה לתגמל את כל מי שעסק במלאכת ההכתרה של היו"ר – את השיטה הזו לא חימי המציא. אבל נפח כזה של חלוקת ג'ובים שלא נרשם אפילו בתקופת אפי נוה, מן הראוי היה שיזכה לכל גינוי מצד המועצה הארצית של הלשכה. משזו לא הגיעה החלה הצפה ספונטנית של תגובות סרקסטיות ברשת, שאותן פרסמו עשרות עורכי דין שנותרו, לתחושתם, בין הבודדים שלא קיבלו שום תפקיד. אחד מהם סיכם את זה באופן הפשוט ביותר: "מי שליקק בערב שבת, ימונה ליו"ר/סגן/מ"מ בשבת". ברכות לזוכים.
