
# Υπόθεση Novartis: Κατέθεσε στον Άρειο Πάγο ο Μάριος Σαλμάς - Τι δήλωσε

Published at: **2019-11-01T16:30:00+00:00**

Author: ****

Original: [enikos.gr](http://www.enikos.gr/politics/681668/ypothesi-novartis-katethese-ston-areio-pago-o-marios-salmas-ti-di)

Στον Άρειο Πάγο κατέθεσε σήμερα ο πρώην υπουργός Υγείας, Μάριος Σαλμάς, σχετικά με την υπόθεση Novartis.
Ο κ. Σαλμάς κατέθεσε ως μάρτυρας, στο πλαίσιο της έρευνας που διενεργούν οι αντεισαγγελείς του Αρείου Πάγου για τις καταγγελίες σχετικές με παράτυπους δικονομικούς χειρισμούς και παρεμβάσεις στην υπόθεση της Novartis.
Ο πρώην υπουργός είναι ένα από τα 10 πολιτικά πρόσωπα που ενεπλάκησαν αρχικά στην υπόθεση, από τις καταθέσεις των προστατευόμενων μαρτύρων, αλλά τελικά το σκέλος της δικογραφίας που τον αφορούσε τέθηκε στο αρχείο.
Εξερχόμενος του Αρείου Πάγου, μετά την ολοκλήρωση της κατάθεσής του, δήλωσε στους δημοσιογράφους:
“Στην υπόθεση της Novartis είμαι ο μόνος υπουργός που έπιασε τις αθέμιτες πρακτικές που χρησιμοποιούσε στην Ελλάδα, που ενημέρωσα τη χώρα ότι άλλη χώρα διεξάγει έρευνα για να ξεκινήσει και εδώ έρευνα. Δυστυχώς, έφτασα στις εκλογές για μία υπόθεση ως δήθεν εμπλεκόμενος και στις εκλογές η υπόθεση ετέθη στο αρχείο”.
Πηγή: dikastiko.gr
