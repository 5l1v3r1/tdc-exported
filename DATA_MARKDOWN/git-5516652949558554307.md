
# Σάββατο πρωί η Ρόδος με Αιολικό

Published at: **2019-11-07T16:35:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425340/sabbato-prwi-h-rodos-me-aioliko)


        To Σάββατο στις 11.30 π.μ. θα αγωνιστεί στη Μυτιλήνη η Ρόδος με αντίπαλο τον Αιολικό στο πλαίσιο της συνέχειας του πρωταθλήματος της Γ’ Εθνικής Κατηγορίας.
      
Με το παιχνίδι μάλιστα αυτό θα ανοίξει η αυλαία της 8ης αγωνιστικής στο πρωτάθλημα.
Το αίτημα της ομάδας του νησιού μας, παρά τις αρχικές αντιρρήσεις των ανθρώπων του Αιολικού, έγινε αποδεκτό από την ΕΠΟ με την παρέμβαση που έκανε ο πρόεδρος της ΕΠΣΔ Παναγιώτης Διακοφώτης.
Και αυτό διότι συνέτρεχαν σοβαροί συγκοινωνιακοί λόγοι για τους «πράσινους» οι οποίοι αν δεν έπαιζαν το πρωί του Σαββάτου θα έμπαιναν σε μια απίστευτη ταλαιπωρία για να επιστρέψουν στη βάση τους και ίσως να χρειαζόταν να μετακινηθούν ακόμα και μέσω …Τουρκίας χωρίς καμία δόση υπερβολής.
Στην προκειμένη λοιπόν περίπτωση έγινε το αυτονόητο και έτσι η Ρόδος θα ταξιδέψει την Παρασκευή και θα επιστρέψει στη βάση της το Σάββατο το βράδυ μετά το παιχνίδι.
