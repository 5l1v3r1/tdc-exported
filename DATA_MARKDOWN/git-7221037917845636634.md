
# Game of Thrones’taki Starbucks bardağı kimin çıktı?

Published at: **2019-11-01T10:12:00+00:00**

Author: ****

Original: [medya faresi](http://www.medyafaresi.com/haber/game-of-thronestaki-starbucks-bardagi-kimin-cikti/926028)

HBO’da yayımlanan dizinin 8. ve final sezonunun 4. bölümünde dikkatli izleyiciler Daenerys Targaryen’in önündeki masanın üzerinde çekim sırasında yanlışlıkla bırakılmış bir kahve bardağı olduğunu fark etmişti.
Elbette konuyla ilgili Clarke suçlanmıştı ancak oyuncu bardağı masanın üzerinde bırakının aslında Lord Varys’i canlandıran rol arkadaşı Conleth Hill olduğunu açıkladı.
The Independent Türkçe’nin aktardığı, The Independent Kültür muhabiri Jacob Stolworthy’in haberine göre, ABD’li sunucu Jimmy Fallon’a konuşan Clarke, şunları söyledi:
"İşte gerçek, geçenlerde Emmy Ödül Töreni öncesi bir parti yapmıştık ve o sahnede benim yanımda oturan, Varys’i canlandıran Conleth (Hill) beni kenara çekip dedi ki, ‘Emilia, sana bir şey söylemem gerekiyor canım. Kahve bardağı benimdi.’ Onundu! Conleth’in kahve bardağıydı! Öyle dedi."
Clarke, senaryosunu Emma Thompson ve Byron Kimmings’in yazdığı, Nedimeler’le (Bridesmaids) tanınan Paul Feig’in yönettiği romantik komedi türündeki yeni filmi Bir Şans Daha’nın (Last Christmas) tanıtımı için programa konuk olmuştu.
Film, yıl boyu açık olan bir Noel dükkanında elf kılığında çalışan Kate (Clarke) ve nihayet Kate’in koyduğu engelleri yıkabilecek, her yönüyle mükemmel Tom’un hikayesini anlatıyor.
Bir Şans Daha, Türkiye’de 29 Kasım 2019’da vizyona girecek.
