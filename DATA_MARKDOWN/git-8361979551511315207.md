
# Світ змінюється на краще

Published at: **2019-11-07T09:37:00+00:00**

Author: **Андрій Зубов**

Original: [НВ](https://nv.ua/ukr/opinion/koroleva-velikoji-britaniji-vidmovilasya-vid-naturalnogo-hutra-shcho-zminyuyetsya-v-sviti-novini-svitu-50052124.html)


        Її позицію підтримує 95% британців. І більшість людей у Європі.
      
Каліфорнія заборонила продаж хутряних виробів.
А я згадав відвідування замку Ерцгерцога Франца Фердинанда в Чехії. Величезний замок весь ломиться від мисливських трофеїв спадкоємця австрійського престолу. Від глухарів до слонів. Ведмедиці з ведмежатами, Олені й козулі. Всього не перелічити.
Я зовсім не фанат веганства. Дозволяю собі їсти м’ясо, але в цьому бажанні хизуватися позбавленням життя сотень, якщо не тисяч живих істот бачу якусь тяжку душевну хворобу — тягу до смерті. Передчасна смерть і наздогнала його, і його вагітну дружину в Сараєво влітку 1914 року.
Читаючи щоденники Миколи II, завжди дивуюся його ретельному підрахунку всіх убитих на полюванні зубрів, кабанів, зайців, оленів. І навіть кішок і ворон від нудьги в Царськосільському парку. Теж — тяга до смерті інших, а в підсумку власна смерть від кулі разом з усією родиною.
Минуло сто років і західне людство стало іншим. Полювання все більше перетворюється на засуджувану суспільством екзотику, хутра перестають носити. Це не пристойно. Багато хто відмовляється від м’яса з моральних же міркувань. Молоді, енергійні мої друзі. І мені трохи ніяково за мої застарілі звички.
У цьому світ, на мій погляд, безумовно, змінюється на краще. Люди відчувають свою відповідальність і своює спорідненість з усім творінням. Це, що називається, клінічний факт. Він далеко не завжди пов’язаний з релігією. Щось змінилося в ладі душі людей. Адже в молодості королева Єлизавета любила ходити в хутрі, хоча була хорошою християнкою. Тож тут не у вірі справа, а в якійсь зміні духовного клімату. Якій? Не можу сказати з точністю. Але для мене це причина з обережним оптимізмом дивитися на наш непривабливий світ. У ньому відчутна любов.

        Текст опубліковано з дозволу автора
      

        
          Оригінал
        
      
Приєднуйтесь до нашого телеграм-каналу Мнения НВ
