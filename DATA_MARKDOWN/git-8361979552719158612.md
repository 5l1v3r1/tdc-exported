
# Топ-100 найбагатших людей України. Активи й бізнес Віктора Пінчука

Published at: **2019-11-06T07:50:00+00:00**

Author: ****

Original: [НВ](https://nv.ua/ukr/biz/top-100-bogatyh/viktor-pinchuk-dosye-biografiya-statki-2019-skilki-groshey-u-pinchuka-50051734.html)

Власник групи Interpipe, найбільшого виробника трубно-колісної продукції в країні, зберіг за собою друге місце в списку найбагатших. Однак трирічна тенденція зростання статків Віктора Пінчука змінилася зворотною: цьогоріч їх розмір злегка скоротився.
Головна причина — негативна ситуація на світових ринках, що вже позначається на виробничих показниках компанії Пінчука. Так, за дев’ять місяців підприємство Інтерпайп Сталь з Дніпра скоротило виплавку сталі на 6,5% — до 690 тис. т. А за перше півріччя ЕБІТДА сталевого дивізіону корпорації впала на 49% — з $39,3 млн до $20 млн. Як пояснюють у компанії, далися взнаки низькі ціни на металопродукцію і дефіцит металобрухту в Україні.
Набагато краще справи в інших підрозділів бізнес-імперії Пінчука. EБІТДА трубного дивізіону збільшилася на 39% — з $31,9 млн до $44,5 млн, а колісного підскочила майже втричі — з $20,9 млн до $60,2 млн. Але в компанії очікують падіння внутрішнього споживання трубної продукції за підсумками 2019-го на 15%. Негативний прогноз і зі споживання труб на світовому ринку.
Продовжує діяти і квота на постачання труб в ЄС, тому поки не втілилися в життя плани Інтерпайпу щодо посилення присутності його продукції на європейському ринку, навіть незважаючи на підприємство, створене у 2018-му спільно з французьким виробником сталевих труб Vallourec.
Що стосується ще одного важливого для Інтерпайпу ринку — США, то тут мито на сталь зросло до 25%, а для труб така ж міра стала чинною влітку цього року.
Додав головного болю Пінчуку і запуск в Україні ринку електроенергії. Наприкінці вересня гендиректор Інтерпайпу Фаді Храйбе заявив, що ціна для промислових споживачів зросла на 20% і додаткові витрати компанії становлять приблизно $1 млн на місяць.
Потроху йдуть вниз і показники медіагрупи Пінчука — StarLightMedia. Телеглядачів у пінчуківських каналів СТБ, Нового і ICTV відбирають група Україна Ріната Ахметова і Студія 1+1 Ігоря Коломойського. І якщо в 2013 році частка перегляду StarLightMedia перевищувала 30%, то цьогоріч вона становить 28%.
Читайте також:
