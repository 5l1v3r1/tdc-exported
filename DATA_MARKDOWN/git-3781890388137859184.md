
# 'ไอซ์ อธิชนัน' เครียดหนัก รอยช้ำบนหน้ายังไม่หาย

Published at: **2019-11-03T03:43:00+00:00**

Author: ****

Original: [เดลินิวส์](https://www.dailynews.co.th/entertainment/739759)


        'ไอซ์-อธิชนัน' อัปเดตอาการ รอยช้ำบวมรอบดวงตายังเห็นชัด เลือดคั่งในดวงตาไม่หาย หลังประสบอุบัติเหตุกระบอกแรปหล่นใส่หน้าระหว่างถ่ายละคร
      
หลังประสบอุบัติเหตุกระบอกแรปขนาดใหญ่หล่นกระแทกใส่หน้าระหว่างเข้าฉากถ่ายทำเดอะซีรีส์ รัก ลวง หลอน ตอน ห้องเฮี้ยน จนทำให้นักแสดงสาว 'ไอซ์ -อธิชนัน ศรีเสวก'  เกิดอาการช้ำ บวมบริเวณดวงตา  ล่าสุดสาว ไอซ์  ได้อัปเดตอาการผ่านทางอินสตาแกรมส่วนตัวโดยได้เผยให้เห็นถึงรอยช้ำที่มีวงกว้างและชัดเจนยิ่งขึ้น อีกทั้งในดวงตายังคงมีเลือดคั่งอยู่ พร้อมแคปชั่นว่า
“อัปเดตอาการนะคะ วันที่ 5 แล้ว ยาวปายย ไม่รู้เมื่อไหร่จะหาย เลือดในตายังเพิ่มเรื่อยๆ จากวันแรก รอยช้ำมากขึ้น เพราะเลือดยังคั่งอยู่เยอะ ความบวมลดลงบ้างแล้วจากเป็นลูกมะนาว ตอนนี้กระจายเป็นวงกว้าง แต่ยังปวดอยู่”“หลายคนยังถามอยู่ว่าเกิดอะไรขึ้น เกิดจากอะไร คือเกิดจากแรงกระแทกของที่แรปของเป็นม้วนขนาดใหญ่ ขอบของม้วนตกลงมากระแทกที่บริเวณใต้ตาเต็มๆ เลยเป็นอย่างที่เห็นเนี่ยแหละค่ะ”
“ยังไงก็ต้องขอบคุณอีกครั้งสำหรับหลายๆ คนที่เป็นห่วงและส่งกำลังใจมาให้ทุกช่องทางนะคะ แล้วก็ต้องขอโทษอีกครั้งสำหรับงานต่างๆ ที่รับไว้ค่ะ คาดว่าน่าจะอีกระยะหนึ่งเลยกว่าหน้าจะกลับมาเป็นปกติ ใจยังสู้แต่หน้ามันไม่ไหวจริงๆ ค่ะ ตื่นมาเห็นหน้าตัวเองแบบนี้ทุกวันก็เครียด อยากหายไวๆ อยากกลับไปทำงานได้เหมือนเดิม”งานนี้แฟนคลับต่างเข้ามาให้กำลังใจกัน และอวยพรให้หายไวๆกันอย่างล้นหลามทีเดียวขอบคุณภาพจากอินสตาแกรม @ice_athichanan
