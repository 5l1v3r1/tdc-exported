
# Трима са пострадали, кола се блъсна в дърво в Кърджали

Published at: **2019-11-06T18:10:00+00:00**

Author: **Анисия Иванова**

Original: [Dnes.bg](https://www.dnes.bg/crime/2019/11/06/trima-sa-postradali-kola-se-blysna-v-dyrvo-v-kyrdjali.428805)

Трима души са пострадали, след като кола се е блъснала в дърво в Кърджали, съобщиха от Областната дирекция на МВР.
Част от ул.“Осми март“ в града е затворена за движение след пътнотранспортно произшествие днес малко преди 16 часа.
Лек автомобил БМВ, управляван от 24-годишен, се блъснал в дърво и след това влязъл в двор на къща. Водачът и двама пътници са били транспортирани до Спешното отделение в кърджалийската болница.
По първоначални данни неправилно изпреварване е причина за катастрофата. На място са екипи на полицията и пожарната служба. Извършва се оглед на мястото на произшествието. Образувано е досъдебно производство. 
