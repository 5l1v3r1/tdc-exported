
# Нацбанк зняв обмеження на купівлю валюти

Published at: **2019-11-05T06:47:03+00:00**

Author: ****

Original: [ФАКТИ](https://fakty.com.ua/ua/ukraine/20191105-natsbank-znyav-obmezhennya-na-kupivlyu-valyuty/?utm_source=telegram&utm_medium=social&utm_campaign=live)

Національний банк України з 5 листопада 2019 року скасував обмеження на купівлю іноземної валюти та банківських металів.
З 5 листопада фізичні особи зможуть купувати валюту та банківські метали без обмежень за сумою, раніше такі обмеження становили  150 тис. грн на день.
За оцінками Національного банку, ці послаблення не матимуть суттєвого впливу на валютний ринок.
По-перше, переважна більшість операцій фізичних осіб з купівлі іноземної валюти здійснюється на суми, менші за 150 тис. грн. По-друге, загальні обсяги купівлі і продажу валюти населенням сьогодні є співмірними.
У НБУ також вважають, що немає підстав і для посилення тиску на гривню внаслідок дії психологічних чинників: інфляційні та девальваційні очікування українців, як свідчать останні опитування Національного банку, продовжують поліпшуватися.

        Читайте: 
         Як сплачувати аліменти в іноземній валюті
      
Нагадаємо, що у Верховній Раді запропонували ввести податок на обмін валюти в готівковій формі, який буде направлятися на розвиток спорту.
