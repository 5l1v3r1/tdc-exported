
# Νεκρή σε διαπληκτισμό ποδοσφαιρίστρια της Τζαμάικα - ΦΩΤΟ

Published at: **2019-11-02T02:46:00+00:00**

Author: ****

Original: [enikos.gr](http://www.enikos.gr/sports/681738/nekri-se-diapliktismo-podosfairistria-tis-tzamaika-photo)

Νεκρή έπειτα από επίθεση με μαχαίρι έπεσε η σταρ της Εθνικής ομάδας ποδοσφαίρου γυναικών της Τζαμάικα. Πρόκειται για την 20χρονη Ταράνια Κλαρκ που έπαιζε σε θέση χαφ για τον σύλλογο Γουοτερχάουζ.
Η κοπέλα έμπλεξε σε διαπληκτισμό με μια άλλη γυναίκα για το κινητό της τηλέφωνο στο Κίνγκστον της Τζαμάικα. Η Κλαρκ, που φέρει το παρατσούκλι Πλουμ Πλουμ μεταφέρθηκε στο νοσοκομείο όπου και υπέκυψε.
Η άλλη γυναίκα που δεν έχει κατονομαστεί συνελήφθη. Η 20χρονη ήταν αρχηγός του συλλόγου της στην τοπική Πρέμιερ Λιγκ Γυναικών και εκπροσωπούσε την Τζαμάικα τον Οκτώβριο για τους προκριματικούς των Ολυμπιακών εκ μέρους της Καραϊβικής.
Πρόσφατα είχε βελτιώσει τις δεξιότητές της και σχεδίαζε να σπουδάσει στο εξωτερικό το 2020 όπως ανέφερε μεταξύ άλλων στην ανακοίνωσή της η ποδοσφαιρική ομοσπονδία της Τζαμάικα όπου εξέφρασε τη βαθύτατη θλίψη της για τον θάνατο της Ταράνια.
Πηγή: Daily Mail, BBC
