
# İtalya, sosyal medya hesabı açabilmek için kimlik gerektiren yeni yasayı tartışıyor

Published at: **2019-11-01T15:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1971886/italya-sosyal-medya-hesab%C4%B1-a%C3%A7abilmek-i%C3%A7in-kimlik-gerektiren-yeni-yasay%C4%B1)

İtalya sosyal medyada hesap açmadan önce yurttaşları kimlik kartı göstermeye zorlamanın esasları üzerine tartışıyor. Hamleyi savunanlar bunun nefret söylemlerine ve yalan haberlere karşı mücadelede yardımcı olacağını iddia etti.Merkez siyasette yer alan parlamenterin teklif ettiği yeni yasa, paylaşımları takip ederek detayları dosyalarda tutulacak bireylere ulaşmayı kolaylaştıracak. Bununla birlikte kullanıcılar takma ad kullanmaya devam edebilecek.İtalya eski başbakanı Matteo Renzi’nin partisi İtalia Viva’dan parlamento üyesi Luigi Marattin siyasi tartışmanın internette “manipüle edildiğini ve saptırıldığını” söyledi. Marattin teklifin “internetin bir lağım haline gelmesini engelleyeceğini” öne sürdü ve “harekete geçme zamanı” olduğunu dile getirdi.La Repubblica gazetesinde yayımlanan savunmasında Marattin, “Anonim kalma hakkı garanti altına alınmalı ancak kamu yararını koruma adına bir başka etmenle de uzlaştırılmalı: kamusal alanı herkesin yazdıklarından sorumlu olacağı bir yer olarak korumak” ifadelerini kullandı.Parlamento üyesinin tasarısına karşı İtalyan sosyal medya kullanıcıları Marattin’in Twitter’daki geçmiş paylaşımlarını taradı ve muhalif siyasetçileri “sefil s** kafalılar” diye tanımladığı gönderilerin ve benzeri yakışıksız paylaşımların görüntülerini paylaştı.Teklifi eleştirenlerse IP adresini takip ederek kullanıcıların kimliklerini belirlemenin şu anda da çoğunlukla mümkün olduğunu ifade etti ve yurttaşların anonimlik hakkı olduğunu savundu.Birleşik Krallık'ın (BK) aksine çoğu Avrupa Birliği ülkesinde zaten ulusal kimlik kartı sistemi ve kartları mevcut. İtalya’da kimlik kartı taşımak özellikle mecburi değil ancak polis tarafından durdurulan bir kişi kimliğini kanıtlayabilmek zorunda.BK’da da anonim hesapları yasaklamak için benzeri çağrılar yapıldı. Bağımsız parlamenter Ian Austin bu ay hükümete “Twitter’da anonim profiller oluşturmaya karşı yasa teklifi planlayıp planlamadıklarını” sormuştu.Kültür Bakanı Matt Warman da şöyle cevap vermişti:Şirketler, anonim kullanıcıların hizmetlerini kullanmasını kısıtlamaya yönelik adımlar da dahil olmak üzere hizmetlerinin istismar edilmesine karşı mücadelede sorumluluk almalı. Bununla birlikte anonimlik, özgür ve açık internet için önemli bir ilke ve bir kişinin internette kendisini tanıtmak istememesinin birçok meşru nedeni var. İfşacıları korumak ve modern köleliğin, ev içi şiddetin ve cinsel istismarın kurbanlarını güçlendirmek bunlardan bazıları. Küresel olarak anonimlik, özellikle de otoriter rejimlerdeki insan hakları savunucularının ve gazetecilerin usulsüz misilleme ve gözaltına alınma korkusu olmadan çalışmalarını sağlamak için hayli önemli olabilir.Teklifler Avrupa Komisyonu’nun Twitter ve Facebook gibi sosyal medya ağlarının bilgi kirliliğiyle mücadele etmesi veya düzenlemeyle karşılaşması gerektiği konusunda uyarmasının ardından geldi. Komisyon bu hafta yapılan açıklamada BK genel seçimleri öncesi internette “büyük ölçekli otomatik propagandanın ve bilgi kirliliğinin sürdüğünü” söyledi. 
