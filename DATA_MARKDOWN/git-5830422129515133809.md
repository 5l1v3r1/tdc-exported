
# دریافت مالیات از سود سپرده‌های بانکی منتفی شد

Published at: **2019-11-05T09:01:00+00:00**

Author: ****

Original: [boursepress.ir](http://boursepress.ir/news/138444/%D8%AF%D8%B1%DB%8C%D8%A7%D9%81%D8%AA-%D9%85%D8%A7%D9%84%DB%8C%D8%A7%D8%AA-%D8%A7%D8%B2-%D8%B3%D9%88%D8%AF-%D8%B3%D9%BE%D8%B1%D8%AF%D9%87%E2%80%8C%D9%87%D8%A7%DB%8C-%D8%A8%D8%A7%D9%86%DA%A9%DB%8C-%D9%85%D9%86%D8%AA%D9%81%DB%8C-%D8%B4%D8%AF)


        رئیس کمیسیون برنامه و بودجه مجلس از منتفی شدن دریافت مالیات از سود سپرده‌های بانکی خبر داد و گفت: اگر بخواهیم از سود سپرده‌ها مالیات بگیریم پول‌ها از سیستم بانکی خارج می شود.
      
به گزارش پایگاه خبری بورس پرس، غلامرضا تاجگردون در گفت و گوی ویژه خبری با اشاره به اینکه مجلس تا 100 هزار میلیارد تومان مجوز تسویه بدهی‌ دولت به بانک ها را داده،گفت: سال گذشته حدود 36 هزار میلیارد تومان تسویه انجام شد و سال جاری هم حدود 40 هزار میلیارد تومان تسویه بدهی‌ها انجام خواهد شد.
وی افزود: سازمان امور مالیاتی با تحقق نظام جامع مالیاتی فاصله دارد و روند، کند و آزاردهنده شده است.باید پایه‌های جدید مالیاتی تعریف شود. برخی‌ها فکر می‌کنند برای افزایش درآمد‌های مالیاتی حتما باید نرخ‌های مالیاتی افزایش یابد در حالی که این گونه نیست و معافیت‌های گسترده‌ای داریم.
تاجگردون گفت: دولت معافیت‌های زائد مالیاتی را به مجلس اعلام کند تا حذف شوند. دریافت مالیات از سود سپرده‌های بانکی هم کاملا منتفی است. باتوجه به نرخ تورم 40 درصدی اگر بخواهیم از سود سپرده‌ها مالیات بگیریم پول‌ها از سیستم بانکی خارج می‌شود بنابراین این کار انجام نمی‌شود.
انتهای پیام
