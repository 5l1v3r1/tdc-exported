
# Турецька компанія заявила про будівництво сонячної електростанції на Житомирщині

Published at: **2019-11-06T12:53:12+00:00**

Author: ****

Original: [ГЛАВКОМ](https://glavcom.ua/economics/finances/turecka-kompaniya-zayavila-pro-budivnictvo-sonyachnoji-elektrostanciji-na-zhitomirshchini-638119.html)

На Житомирщині у Брониківській окружній територіальній громаді турецька компанія MNG збирається будувати сонячну електростанцію (СЕС) потужністю 5 МВт.
Про це повідомляє Житомирська облдержадміністрація.
«Голова Житомирської облдерждаміністрації Віталій Бунечко підписав меморандум про співпрацю із турецькою компанією MNG щодо будівництва сонячної електростанції у Брониківській об’єднаній територіальній громаді потужністю 5 МВт», - йдеться у повідомленні.
Зазначається, що в рамках проєкту будівництва інвестор планує створити близько 20 нових робочих місць, а також розвивати соціальну сферу, розбудовувати, відновлювати та розширювати інфраструктурні об’єкти на території Брониківської ОТГ.
Будівництво СЕС розпочнуть у квітні 2020 року, на що передбачено майже $5 млн.
