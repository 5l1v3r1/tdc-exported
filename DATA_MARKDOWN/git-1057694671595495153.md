
# Τι δείχνει νέα δημοσκόπηση για τη διαφορά μεταξύ ΝΔ και ΣΥΡΙΖΑ

Published at: **2019-11-03T07:37:33+00:00**

Author: ****

Original: [News.gr](https://www.news.gr/politikh/article/2017112/ti-dichni-nea-dimoskopisi-gia-ti-diafora-metaxi-nd-ke-siriza-3.html)

Στις 18,1 μονάδες φθάνει το προβάδισμα της ΝΔ έναντι του ΣΥΡΙΖΑ, ενώ καλύτερος πρωθυπουργός θεωρείται με 68,2% ο Κυριάκος Μητσοτάκης, διαπιστώνει δημοσκόπηση της Marc για την εφημερίδα «Πρώτο Θέμα» της Κυριακής.
Σύμφωνα με αυτήν, η ΝΔ συγκεντρώνει 42,9%, ενώ ο ΣΥΡΙΖΑ παίρνει 24,8%. Ακολουθούν ΚΙΝΑΛ με 6% και ΚΚΕ με 5,4%, ενώ Ελληνική Λύση και ΜέΡΑ25 είναι στο 3,1%.
Στο ερώτημα «ποια είναι η γνώμη των πολιτών για τον Κυριάκο Μητσοτάκη σήμερα σε σχέση με πριν», το 48,2% απαντά «καλύτερη» κι ένα ποσοστό 20% λέει «το ίδιο καλή». Στο ερώτημα αν ο πρωθυπουργός θα υλοποιήσει τις προεκλογικές υποσχέσεις του, το 81,4% απαντά «ναι».
Για τον Αλέξη Τσίπρα το 67,3% εκφράζει «θυμό κι απογοήτευση», ενώ το 76,1% του στέλνει «μήνυμα» για ήπια-δημιουργική αντιπολίτευση.
