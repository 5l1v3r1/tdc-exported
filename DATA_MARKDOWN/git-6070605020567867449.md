
# Mor l'actor Nicolás Dueñas, un dels protagonistes d''Aquí no hay quien viva'

Published at: **2019-11-03T11:43:03+00:00**

Author: ****

Original: [Ara.cat](https://www.ara.cat/media/Mort-Nicolas-Duenas-protagonistes-Aqui_0_2337366364.html)

L'actor Nicolás Dueñas va morir aquest dissabte a Madrid a l'edat de 78 anys, segons ha informat avui la societat Artistas Intérpretes, Sociedad de Gestión (Aisge), entitat de la qual era conseller. Dueñas era conegut pel gran públic per haver interpretat el pare de la Lucía (María Adánez), la pija, a la sèrie Aquí no hay quien viva (Antena 3). 
Dueñas va tenir una llarga carrera teatral i també cinematogràfica. L'actor va donar els seus primers passos interpretatius al Teatro Español Universitario de Madrid i va ser una cara constant en la cartellera teatral des que va participar l'any 1975 en el musical Godspell. L'any 2009 va rebre el premi de la Unió d'Actors al millor actor protagonista en teatre per l'obra Toc toc. 
En l'àmbit cinematogràfic, va treballar en diverses ocasions amb la directora Pilar Miró, que va comptar amb ell per pel·lícules com El crimen de Cuenca, Gary Cooper, que estás en los cielos i Tu nombre envenena mis sueños. 
Nicolás Dueñas va estar casat amb la representant d'artistes María Navarro, amb qui va tenir dues filles, una d'elles la també actriu Lola Dueñas. 
