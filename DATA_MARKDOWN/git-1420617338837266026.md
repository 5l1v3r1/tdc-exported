
# Tonina Pantani: chi è, vita privata, Marco Pantani, lavoro dell’ospite di Domenica In

Published at: **2019-11-03T13:00:53+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/spettacolo/tonina-pantani-chi-e-vita-privata-marco-pantani-lavoro-dellospite-di-domenica-in.html)

Tonina Pantani a Domenica In. C’è grande attesa per la puntata di oggi, domenica 3 novembre 2019, per il salotto televisivo targato Rai condotto da Mara Venier. La mamma dell’ indimenticato Marco Pantani, interverrà in studio per raccontare alcune novità in merito alla misteriosa morte di suo figlio avvenuta a Rimini il 14 febbraio 2004.
Tonina è la mamma del campione di ciclismo Marco Pantani, la cui morte è ancora avvolta nel mistero dopo 15 anni. Da sempre chiede giustizia affinché si faccia luce su uno dei gialli più controversi della storia recente sportiva italiana.
«Domenica Marchino vado dalla Venier su Rai uno per parlare di tutte le ingiustizie che ti hanno fatto. Sono con le stampelle ma non importa, per te farò quello che ti ho promesso», ha scritto Tonina Pantani sul proprio profilo Facebook.
Marco Pantani (Cesena, 13 gennaio 1970[2] – Rimini, 14 febbraio 2004) è stato un ciclista su strada italiano, con caratteristiche di scalatore puro. Professionista dal 1992 al 2003, soprannominato “il Pirata ” e considerato da molti il più forte scalatore di sempre, con grandi doti di fondo e di recupero oltre che di scattista, ottenne in tutto 46 vittorie in carriera con i migliori risultati nelle corse a tappe, vincendo la medaglia di bronzo ai mondiali in linea del 1995 e, nello stesso anno (1998), il Giro d’Italia e il Tour de France, risultando l’ultimo ciclista (dopo Fausto Coppi, Jacques Anquetil, Eddy Merckx, Bernard Hinault, Stephen Roche e Miguel Indurain) ad aver realizzato l’accoppiata Giro-Tour, ovvero la vittoria nello stesso anno delle due maggiori corse a tappe.
 
