
# חברת הפינטק CreditStacks גייסה 10 מיליון דולר

Published at: **2019-11-07T00:00:00+00:00**

Author: **מאיר אורבך**

Original: [כלכליסט - www.calcalist.co.il](https://www.calcalist.co.il/internet/articles/0,7340,L-3773270,00.html)

חברת הפינטק הישראלית קרדיט סטאקס CreditStacks גייסה 10 מיליון דולר בסבב גיוס ראשון. סבב הגיוס של החברה כולל בנוסף אשראי של 100 מיליון דולר שלוותה החברה למימון האשראי שהיא מעמידה ללקוחותיה. המשקיעה המובילה בגיוס היא Strathmore Group. החברה לא ציינה שמות של משקיעים נוספים. כמו כן החליטה החברה על מיתוגה מחדש כ-Jasper ברבעון הראשון של 2020.
החברה מספקת כרטיסי אשראי לצרכנים שעושים את צעדיהם הראשונים בעולם האשראי בארה״ב, ההון שגויס ישמש להתרחבות ולשינוי חוויית השימוש בכרטיסי האשראי. בנוסף, תמותג מחדש ברבעון הראשון של 2020 כ- JASPER.
בשיחה עם כלכליסט אמר אלנור רוזנרוט מנכ"ל החברה שמרבית ההון שגייסה החברה יהיה באשראי. מתוך 110 מיליון דולר רק 10 מיליון דולר יושקעו באקוויטי של החברה, "אנחנו חיים מההכנסות של העמלה הצולבת וקצת מהריבית ומנסים לוודא שלקוחותינו לא ייכנסו לחובות", הוא אומר. "ייתכן ונרחיב את קו האשראי שאותו נגייס . אנחנו מתכוונים להגדיל את מספר העובדים לפי הצורך שלנו נרחיב את הפעילות שלנו ונגייס עובדים גם בארץ ובארצות הברית".
קרדיט סטאקס, בקרוב Jasper, נוסדה ב-2015 על ידי היזמים הישראלים אלנור רוזנרוט (מנכ"ל), שחר נחמד (סמנכ"ל טכנולוגיות), יונתן יעקבי (ראש תחום ניהול סיכונים), והבנקאי האמריקאי רוברט הרטהיימר (מנהל רגולציה). לחברה משרדים בניו יורק, סן פרנסיסקו ותל אביב והיא מונה כ-33 עובדים. כרטיס האשראי של החברה הושק לראשונה ב-2015 בשיתוף עם First Century Bank ומאסטרקארד.
״אנו רואים בעיית שקיפות אמיתית בין ענף האשראי האמריקאי לרבים מלקוחותיו״, אמר רוזנרוט. CreditStacks מתמודדת עם הבעיה הזו באופן ישיר. ״אני סבור שאנחנו אחת הפלטפורמות הראשונות שעיצבו כרטיס אשראי וחווית אשראי עם מודל עסקי המותאם לאינטרסים של הלקוחות שלנו. במילים פשוטות, כרטיס האשראי הזה לא מניב רווח משמעותי מריביות.
