
# Άναψαν τα αίματα σε αγώνα NBA - Παίκτες πιάστηκαν στα χέρια - ΒΙΝΤΕΟ

Published at: **2019-11-01T08:34:00+00:00**

Author: ****

Original: [enikos.gr](http://www.enikos.gr/sports/681576/anapsan-ta-aimata-se-agona-nba-paiktes-piastikan-sta-cheria-video)

Τα αίματα "άναψαν" στον χθεσινό αγώνα του ΝΒΑ, ανάμεσα στους Philadelphia 76ers και στους Minnesota Timberwolves.
Ήταν ένας από τους πιο άγριους καβγάδες στην πρόσφατη ιστορία του NBA. Το NBA ανακοίνωσε ότι αποβάλλει τους Joel Embiid και Karl-Anthony Towns για δύο αγώνες για τον ρόλο τους στον καβγά, ο οποίος έλαβε χώρα στο τρίτο μέρος.
Οι δύο παίκτες πιάστηκαν στα χέρια και αντάλλαξαν μέχρι και μπουνιές. Ο Ben Simmons, που μπήκε στον καβγά λίγο αργότερα, δεν αποβλήθηκε ούτε έλαβε πρόστιμο αν και στο βίντεο φαίνεται να κάνει κεφαλοκλείδωμα στον Towns ενώ βρίσκονται στο δάπεδο.
Ο Simmons προσπαθούσε να σταματήσει τον καβγά ανάμεσα στους δύο παίκτες. Αμέσως, ο διαιτητής και στελέχη και των δύο ομάδων έσπευσαν να χωρίσουν τους δύο παίκτες.
Η ομάδα της Minnesota αναφέρει σε ανακοίνωσή της ότι "Αν και είμαστε απογοητευμένοι για την απόφαση αυτή, καταλαβαίνουμε το μέγεθος αυτού του ατυχούς περιστατικού. Το NBA είναι άκρως ανταγωνιστικό και χθες το βράδυ είδαμε την αντανάκλαση αυτού του γεγονότος. Στηρίζουμε τον Karl και θα προχωρήσουμε μπροστά ως ομάδα".
Δείτε το βίντεο:
