
# Стотици разрушени домове във Франция, Испания и Италия след бурята „Амели”

Published at: **2019-11-06T07:23:00+00:00**

Author: ****

Original: [bTV Новините](https://btvnovinite.bg/svetut/stotici-razrusheni-domove-vav-francija-ispanija-i-italija-sled-burjata-ameli.html)

Бурята „Амели" взе втора жертва. Жена е починала при свлачище в Ница. Природната стихия донесе проливни дъждове във Франция, Испания и Италия. Стотици домове са разрушени, хиляди хора останаха без ток. 
На някои места скоростта на ветровете е надхвърляла 160 км/ч, което образува огромни вълни. 
Бурята удари северното крайбрежие на Испания и района на остров Майорка, където живеят над 9000 наши сънародници. 
Тежко е положението и в Италия. Там реки излязоха от коритата си. Наводнени са множество улици. Природната стихия вече отслабва, а ситуацията е  започнала да се нормализира.
