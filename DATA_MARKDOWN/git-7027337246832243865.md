
# صدور 60 حکم بازداشت و احضار برای مسئولان عراقی به اتهام فساد

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696217/%D8%B5%D8%AF%D9%88%D8%B1-60-%D8%AD%DA%A9%D9%85-%D8%A8%D8%A7%D8%B2%D8%AF%D8%A7%D8%B4%D8%AA-%D9%88-%D8%A7%D8%AD%D8%B6%D8%A7%D8%B1-%D8%A8%D8%B1%D8%A7%DB%8C-%D9%85%D8%B3%D8%A6%D9%88%D9%84%D8%A7%D9%86-%D8%B9%D8%B1%D8%A7%D9%82%DB%8C-%D8%A8%D9%87-%D8%A7%D8%AA%D9%87%D8%A7%D9%85-%D9%81%D8%B3%D8%A7%D8%AF)

هیات نظارت عراق از صدور حکم‌های بازداشت و احضار نمایندگان و مسئولان محلی به اتهام فساد و هدررفت اموال عمومی خبر داد.
به گزارش ایسنا، به نقل از خبرگزاری اسکای نیوز، این هیات اعلام کرد که دستور احضار یک وزیر و ۵ نماینده کنونی پارلمان و دو وزیر سابق صادر شده است.
اداره تحقیقات در هیات نظارت عراق در خصوص آمار صدور حکم‌های احضار و بازداشت طی ماه اکتبر اعلام کرد که دستور احضار ۳۸ عضو سابق و کنونی شورای استانداری‌ها و نیز حکم احضار یک استاندار و دو رئیس شورای استانداری کنونی و همچنین شش مدیر کل و یک جانشین وزیر صادر شده است.
این اداره تاکید کرد که حکم‌های بازداشت یک استاندار و رئیس شورای استانداری کنونی و ۵ مدیر کل نیز صادر شده است.
