
# Григор записа своя едва шести полуфинал в Мастърс-турнир

Published at: **2019-11-02T17:41:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/grigor-zapisa-svoq-edva-shesti-polufinal-v-mastyrs-turnir-1391126.html)

Григор Димитров отпадна от Мастърса в Париж, след като загуби в два сета от световния номер 1 при мъжете Новак Джокович. Но първата ракета на България може да се гордее с представянето си не само в днешния полуфинален двубой, но и като цяло в турнира.
Статистиката сочи, че в Париж Димитров е изиграл своя шести полуфинал в турнир от сериите Мастърс и негов първи от година и половина насам. За последно той игра в тази фаза на турнир от тази серия в Монте Карло през 2018 година. Единствената титла на Григор от Мастърс пък остава тази в Синсинати, завоювана през 2017 година.
Колко е далеч в постиженията си днешният съперник на българина показва пък неговата статистика. За Джокович това ще бъде петдесетият финал в турнир от сериите Мастърс. Най-много финали сърбинът има в надпреварата в Рим - 9 на брой. А къде ще се озове в ранглистата Григор след силното си представяне вижте в този материал. 
