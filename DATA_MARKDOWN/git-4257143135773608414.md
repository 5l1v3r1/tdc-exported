
# A Török Áramlat is szóba kerülhet az Orbán–Erdogan-találkozón

Published at: **2019-11-07T05:00:00+00:00**

Author: **Infostart**

Original: [infostart](https://infostart.hu/belfold/2019/11/07/a-torok-aramlat-is-szoba-kerulhet-az-orban-erdogan-talalkozon)

A magyar kormány számára az a legfontosabb, hogy Törökország továbbra is betartsa az Európai Unióval kötött megállapodást és ne engedje a menekülteket Európába - mondta a török-magyar vezetői találkozóval kapcsolatban az InfoRádiónak a XXI. Század Intézet vezető elemzője. Deák Dániel szerint a török-kurd konfliktust a NATO keretein belül kell kezelni, Magyarországnak ilyen ügyekbe felesleges lenne beleszólnia, hiszen ezzel csak az EU-Törökország paktumot kockáztatná.
A szakértő úgy fogalmazott, hogy
ha ez a megállapodás felbomlik, százezer számra érkezhetnek bevándorlók akár a Földközi-tengeren keresztül, akár a görög-török határon keresztül az Európai Unió területére.
Hozzátette, ezt az Európai Unió is nagyon jól tudja, nem véletlen, hogy
A magyar miniszterelnök és a török elnök nem első ízben találkozik. Recep Tayyip Erdogan 2018-as nagyszabású elnöki beiktatásán számos ország állam- és kormányfője mellett Orbán Viktor Miniszterelnök is részt vett.
Ezt követően a júniusban másodszor is elnökké választott Erdogan a feleségével érkezezett és két napot töltött a magyar fővárosban, ahol előbb Áder János államfővel majd Orbán Viktor miniszterelnökkel tárgyalt. A magyar kormányfő és a török elnök budapesti tárgyalásain egy erőteljes hadiipari együttműködés kiépítésének terve, egy új légi járat indítása, a migráció, és több politikai, gazdasági téma is szóba került.
Orbán Viktor akkor úgy fogalmazott, Magyarország biztonsága közvetlen összefüggésben van Törökország stabilitásával, hiszen ez az előfelvétele annak, hogy a migráció szárazföldi útvonalán ne fenyegesse Magyarországot semmilyen veszély.
