
# Ung'atuzi dhidi ya Donald Trump: Wademocrat waweka kanuni za utaratibu

Published at: **2019-11-01T05:40:13+00:00**

Author: **RFI**

Original: [RFI](http://sw.rfi.fr/amerika/20191101-ungatuzi-dhidi-ya-donald-trump-wademocrat-waweka-kanuni-za-utaratibu)


        Baraza la Wawakilishi nchini Marekani limepitisha azimio linaloweka sheria za utaratibu wa kumng'atua madarakani Donald Trump. Hatua mpya rasmi katika maagizo yanayoendelea kufanywa dhidi ya rais wa Marekani.
      
Chama cha Democratic, ambacho kinashikilia viti vingi katika Baraza la Wawakilishi nchini Marekani, hakikupata usumbufu wa kupitisha azimio hilo, na hivyo kufungua hatua mpya katika uchunguzi wa kesi ya mazungumzo ya simu baina ya rais wa Marekani Donald Trump na mwenzake wa Ukraine.
Mazungumzo hayo ya simu yamewafanya wabunge kutoka chama cha upinzani cha Democrats kuanzisha uchunguzi rasmi wenye lengo la kumng'oa madarakani bw Trump.
Wabunge wa Democrats wanamshutumu Trump kwa kutaka usaidizi kutoka kwa taifa la kigeni ili kumuangamiza hasimu wake wa kisiasa.
Mara tu baada ya kura kupigwa, Donald Trump alionyesha kutoridhika kwake kwenye ukurasa wake wa Twitter.
