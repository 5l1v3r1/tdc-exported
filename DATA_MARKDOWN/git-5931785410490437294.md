
# Bajern bira Kovačevog naslednika: Jedno ime se iskristalisalo

Published at: **2019-11-06T11:38:44+00:00**

Author: **Darko**

Original: [Sportska centrala](https://www.sportskacentrala.com/2019/11/06/bajern-bira-kovacevog-naslednika-jedno-ime-se-iskristalisalo/)

Od smene Nike Kovača uprava Bajerna je uglavnom dobijala negativne odgovore od trenera koje je kontaktirala.
Poslednji u nizu je Ralf Ralf Rangnik, nekadašnji sportski direktor i trener Lajpciga. Rangnikov menadžer Mark Kosicke izjavio je da njegov klijent nije dostupan zbog angažmana u kompaniji Red Bul.
Pominjali su se Maks Alegri, pa i Maurisio Poketino, ali je sada prvi pik uprave Bajerna Arsen Venger, prenosi Bild. Navodi se da je veliki plus francuskog stručnjaka u odnosu na konkurenciju i to što govori nemački jezik.
Pitanje je samo da li će Venger pristati da bude privremeno rešenje, jer Bajern narednog leta hoće da dovede Tomasa Tuhela iz Pari Sen Žermena ili Erika ten Haga iz Ajaksa.
Do imenovanja Kovačevog naslednika ekipu će da vodi pomoćni trener Hans Flik, već od večerašnjeg duela Lige šampiona sa Olimpijakosom na Alijanc areni.
