
# Gruzijac MVP šestog kola Evrolige

Published at: **2019-11-02T13:22:17+00:00**

Author: **Milos**

Original: [Sportska centrala](https://www.sportskacentrala.com/2019/11/02/gruzijac-mvp-sestog-kola-evrolige/)

Kompletirano je šesto kolo Evrolige, a za najkorisnijeg igrača ove runde proglašen je košarkaš Baskonije Tornike Šengelija.
Sjajni Gruzijac je u pobedi španskog predstavnika nad minhenskim Bajernom rezultatom 93:60, ostvario učinak od 19 koševa, tri skoka i dve asistencije, za ukupan indeks korisnosti od 28 poena.
Bolji indeks imao je Šejn Larkin iz Anadolu Efesa (30 poena), ali je turski klub poražen od Panatinaikosa, pa je priznanje po drugi put ove sezone otišlo u ruke Šengelije.
Najefikasniji igrač kola bio je Nando De Kolo sa 29 poena u porazu Fenerbahčea od Žalgirisa. Titulu najboljeg skakača podelili su Kris Singlton iz Efesa i Entoni Gil iz Himkija sa po 11 uhvaćenih lopti, dok je prvi asistent kola Nik Kalates iz Panatinaikosa sa 10 uspešnih dodavanja.
