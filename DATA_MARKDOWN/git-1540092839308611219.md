
# Τροχαίο με σχολικό λεωφορείο: Στο νοσοκομείο θα παραμείνουν δύο παιδιά

Published at: ****

Author: ****

Original: [CNN.gr](https://www.cnn.gr/news/ellada/story/196239/troxaio-me-sxoliko-leoforeio-sto-nosokomeio-tha-parameinoyn-dyo-paidia)

Newsroom, CNN Greece 20:34 , 04 November 2019
Όπως δήλωσε ο διοικητής του νοσοκομείου, Εμμανουήλ Παπασάββας, τα δύο παιδιά -ένα κοριτσάκι τριών ετών και ένα αγοράκι τεσσάρων ετών- θα παραμείνουν για νοσηλεία.
Το κοριτσάκι φέρει θλαστικό τραύμα μετώπου ενώ το αγοράκι εκδορές και μώλωπες στο πρόσωπο.
Τα υπόλοιπα επτά παιδιά του λεωφορείου, που διακομίσθηκαν στο νοσοκομείο, πήραν εξιτήριο.
Καλά στην υγεία του είναι και το παιδί που επέβαινε στο ΙΧ, το οποίο εξετάστηκε από τους γιατρούς και στη συνέχεια επέστρεψε στο σπίτι του.
Σύμφωνα με πληροφορίες του Αθηναϊκού – Μακεδονικού Πρακτορείου (ΑΠΕ-ΜΠΕ), το ατύχημα συνέβη όταν η οδηγός του ΙΧ παραβίασε το STOP.
 

        Διαβάστε επίσης
      
