
# Gurović i Zvezda: Ne trebaju mi stres i problemi

Published at: **2019-11-01T13:37:56+00:00**

Author: **Zile**

Original: [Sportska centrala](https://www.sportskacentrala.com/2019/11/01/gurovic-i-zvezda-ne-trebaju-mi-stres-i-problemi/)

Utakmicu između Crvene zvezde i Himkija u društvu Nebojše Čovića posmatrao je Milan Gurović, dovoljno da krenu priče da je baš on novi trener crveno-belih.
Dan kasnije Gurović je prokomentarisao ove navode i kako stvari stoje, novi trener, ukoliko ga crveno-beli još traže, biće neko drugi.
– Crvena zvezda ima trenera. Andrija Gavrilović radi odličan posao. Što se mene tiče ne znam zašto se to potencira u medijima, ali ja definitivno neću biti novi trener Zvezde, rekao je Gurović za Blicsport.
Novi posao doneo bi sa sobom i dosta stresa, a Guroviću to nije potrebno.
– Imam svoju akademiju, želim da radim sa mlađim kadrovima. Nije mi potreban stres, niti bilo kakvi problemi, zaključio je proslavljeni košarkaš.
