
# 
        ادوبی فتوشاپ Camera معرفی شد
      

Published at: **2019-11-05T13:24:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638322/%D8%A7%D8%AF%D9%88%D8%A8%DB%8C-%D9%81%D8%AA%D9%88%D8%B4%D8%A7%D9%BE-camera-%D9%85%D8%B9%D8%B1%D9%81%DB%8C-%D8%B4%D8%AF)

گروه IT: ادوبی از اپلیکیشن ویرایش تصویر جدید خود به نام «فتوشاپ کمرا» (Photoshop Camera) برای تلفن های هوشمند رونمایی کرد. این اپ برخی از قابلیت های ویرایش تصویر فتوشاپ را به تلفن های همراه آورده و مثل بیشتر اپلیکیشن های ادیت عکس می توان به کمک آن عکسبرداری، ویرایش و به اشتراک گذاری عکس ها در شبکه های اجتماعی را انجام داد.   به گفته ادوبی، این اپ با استفاده از هوش مصنوعی Sensei AI سوژه را در تصاویر (اعم از پرتره، سلفی و تصاویر دیگر) تشخیص داده و به شکل اتوماتیک پیشنهاداتی برای بهتر شدن عکس ها ارائه می دهد و سپس بهترین تنظیمات را به طور خودکار روی تصاویر اعمال می کند.علاوه بر موارد فوق، اپ فتوشاپ کمرا می تواند با درک خصوصیات فنی عکس ها مثل محدوده دینامیکی، تنالیته، نوع صحنه و قسمت های صورت، تنظیمات پیچیده را به طور اتوماتیک روی تصاویر انجام می دهد.در تصویر زیر چگونگی تبدیل عکس ها به پاپ آرت به کمک یک سری از فیلترها نشان داده شده است:  
همانطور که ملاحظه می کنید، درست همانند آنچه در اپ های بسیاری از دوربین گوشی ها یافت می شود، اپلیکیشن مورد بحث برای تصویر پل، از فیلتر معمولی تری استفاده کرده تا خروجی نهایی بهتر شود.در اپلیکیشن فتوشاپ کمرا کاربر با پرداخت هزینه، اجازه دسترسی به لنزهای مختلفی که به گفته ادوبی توسط هنرمندان و اینفلوئنسرهای مطرح ساخته شده اند را پیدا می کند. ادوبی در جریان رونمایی از این اپ و با همکاری «Billie Ellish» خواننده معروف آمریکایی، نحوه تغییر بکگراند تصاویر و اضافه کردن فیلترهای عجیب و غریب پاپ آرت (تصویر فوق) را نمایش داد.ویژگی های گفته شده، اپلیکیشن فتوشاپ کمرا را بیشتر شبیه اسنپچت می کنند تا فتوشاپ؛ اما به نظر می رسد ادوبی چند تکنیک قدرتمند ویرایش تصویر مبتنی بر هوش مصنوعی را نیز در این اپ قرار داده است.ادوبی نسخه بتای فتوشاپ کمرا را از امروز برای iOS و اندروید منتشر می کند که البته برای استفاده از آن باید ثبت نام کرد.
