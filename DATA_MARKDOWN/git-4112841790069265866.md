
# Blizzard si naďalej strieľa z fanúšikov. Diablo Immortal bude prerobená stará hra na mobily a Diablo IV nemá dátum vydania

Published at: **2019-11-05T12:08:00+00:00**

Author: **Matej Krajčovič**

Original: [REFRESHER](https://refresher.sk/76238-Blizzard-si-nadalej-striela-z-fanusikov-Diablo-Immortal-bude-prerobena-stara-hra-na-mobily-a-Diablo-IV-nema-datum-vydania)


        Byť priaznivcom Blizzardu je v posledných mesiacoch naozaj ťažké.
      
BlizzCon 2019 priniesol aj dlho očakávané novinky ohľadne pokračovaní kultovej hernej série Diablo. 
Tou kontroverznejšou novinkou je Diablo Immortal. O tom, že sa pripravuje, vedia priaznivci Blizzardu už viac než rok, no vlaňajšie potvrdenie sprevádzala obrovská kauza. Predstav si, že si hard-core fanúšik tohto tipu RPG a posledný diel Diabla III vyšiel ešte v roku 2012, no ty ho pochopiteľne na svojom PC stále hrávaš.  Potom ti Blizzard povie, že po vyše šiestich rokoch pracuje na pokračovaní, čo je pre teba top správa roka.
S ostatnými fanúšikmi si po pár ďalších mesiacoch naladíš vývojársku konferenciu, aby si konečne videl prvý trailer hneď pri jeho vypustení... a Blizzard ti s úsmevom na očiach povie, že spomínané pokračovanie vlastne vyjde iba na mobily. Presne toto sa naozaj stalo a reakcia fanúšikov tomu plne zodpovedala.

        Video obsahuje vulgarizmy
      
