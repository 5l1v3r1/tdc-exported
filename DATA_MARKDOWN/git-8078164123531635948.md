
# Gaza, raid israeliani dopo il lancio di razzi dalla Striscia: morto un palestinese

Published at: **2019-11-01T22:00:00+00:00**

Author: **Redazione Online**

Original: [Corriere della Sera](https://www.corriere.it/esteri/19_novembre_02/gaza-raid-israeliani-il-lancio-razzi-striscia-35c04a76-fd01-11e9-850d-5e44dc14944c.shtml)

Aerei da combattimento israeliani hanno cominciato a colpire obiettivi terroristici a Gaza, dopo il lancio di 10 razzi dalla Striscia contro civili israeliani poche ore prima. Lo riferisce l’esercito israeliano su Twitter. Otto dei 10 razzi sono stati intercettati da Iron Dome, ha reso noto sempre l’esercito. Ma uno dei lanci aveva centrato una casa di Sderot, senza provocare vittime. Negli attacchi israeliani un palestinese di 27, colpito da schegge durante il bombardamento, è morto mentre due amici che erano con lui sono rimasti feriti. I tre si trovavano in un frutteto nei pressi di uno degli obiettivi colpito dagli israeliani.
