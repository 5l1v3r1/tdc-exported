
# 
        حذف قبوض برق در تهران۳۰میلیارد تومان صرفه جویی به همراه دارد
      

Published at: **2019-11-03T17:49:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637876/%D8%AD%D8%B0%D9%81-%D9%82%D8%A8%D9%88%D8%B6-%D8%A8%D8%B1%D9%82-%D8%AF%D8%B1-%D8%AA%D9%87%D8%B1%D8%A7%D9%86%DB%B3%DB%B0%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%B5%D8%B1%D9%81%D9%87-%D8%AC%D9%88%DB%8C%DB%8C-%D8%A8%D9%87-%D9%87%D9%85%D8%B1%D8%A7%D9%87-%D8%AF%D8%A7%D8%B1%D8%AF)

به گزارش بولتن نیوز، حسین صبوری، مدیرعامل شرکت توزیع برق تهران بزرگ در هشتمین رزمایش سراسری قطع برق و آماده‌به‌کاری مولدهای برق اضطراری در جمع خبرنگاران اظهار داشت: در تهران 4.5 میلیون مشترک برق داریم که 10 درصد برق کشور را مصرف کنند.
وی افزود: همچنین در کلانشهر تهران، سالانه بالغ بر 1500 مراسم و رویداد مهم برگزار می شود و در این شهر، 631 مرکز حیاتی و حساس قرار دارد.
صبوری با بیان اینکه "طبق قانون تمامی مراکز مهم و حیاتی باید به مولدهای اضطراری تأمین برق مجهز باشند"، گفت: از 631 مرکز حیاتی 260 مرکز مجهز به سیستم‌های اضطراری و دیزل ژنراتور شده‌اند، البته باید گفت که در برخی مراکز برای شرکت توزیع برق امکان مراجعه وجود نداشت و از رئیس محترم سازمان پدافند غیرعامل درخواست داریم که برای مراکز نظامی، امکان مراجعه و همچنین تأکید بر لزوم استفاده این مراکز از مولدهای اضطراری را فراهم کنند.
وی ادامه داد: تمام مشترکان برق دیماندی و مشترکان بزرگ تهران در حال حاضر مجهز به کنتور هوشمند هستند و از راه دور قرائت و کنترل می‌شوند.
صبوری در خصوص پروژه ملی حذف قبوض کاغذی برق نیز گفت: این پروژه ملی دو ماه زودتر از سایر استان‌ها کلید زده شد. بنابراین با این اقدام قبوض کاغذی برق 4.5 میلیون مشترک حذف و با پیامک به آنها صورتحساب ارسال می‌شود.
وی ادامه داد:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ با حذف قبوض کاغذی برق از صدور و چاپ 30 میلیون قبض برق جلوگیری شد که سالانه حدود 30 میلیارد تومان صرفه‌جویی در پی داشت.
انتهای پیام/
