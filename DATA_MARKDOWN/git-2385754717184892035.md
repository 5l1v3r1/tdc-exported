
# Διαψεύδει η Henley & Partners ότι ο Low ήταν πελάτης της

Published at: **2019-11-05T19:05:00+00:00**

Author: **Φρόσω Βιολάρη**

Original: [SIGMALIVE](https://www.sigmalive.com/news/local/595893/diapsevdei-i-henley-amp-partners-oti-o-low-itan-pelatis-tis)

Δημόσια τοποθέτηση σε μαλαισιανά Μέσα έκανε η εταιρεία Henley & Partners αναφορικά με τον διαβόητο καταζητούμενο επιχειρηματία, με κυπριακό διαβατήριο, Jho Low.
Σε δήλωση ο οίκος Henley & Partners που κατονομάστηκε ως μεσολαβητής για να λάβει την κυπριακή υπηκοότητα ο Μαλαισιανός καταζητούμενος, απορρίπτει τις αναφορές αυτές. 
Η εταιρεία που έχει έδρα την Σιγκαπούρη, αναφέρει σε δήλωσή της προς το ειδησεογραφικό Malaysiakini ότι ο Low προσέγγισε το γραφείο τους το 2015, ωστόσο αυτοί τον απέρριψαν.«Αυτό που αναφέρεται σε πολλά άρθρα ότι ο κ.Low έλαβε υπηκοότητα μέσω του γραφείου μας, δεν ισχύει», σημειώνεται.
Εντωμεταξύ, πολυσχιδές φαίνεται πως είναι από νομικής πλευράς, το ζήτημα της αφαίρεσης της κυπριακής υπηκοότητας από τον καταζητούμενο επιχειρηματία Low Taek Jho. Ο Μαλαισιανός διαβόητος ως φαίνεται καταζητούμενος μπήκε στο επίκεντρο διαμάχης της τελευταίες μέρες αφού είναι κάτοχος κυπριακού διαβατηρίου ενώ ταυτόχρονα εναντίον του εκκρεμεί και ένταλμα σύλληψης από την Interpol.
