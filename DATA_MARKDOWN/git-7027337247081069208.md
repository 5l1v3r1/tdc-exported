
# قهر کیلکاها با تور صیادان

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696889/%D9%82%D9%87%D8%B1-%DA%A9%DB%8C%D9%84%DA%A9%D8%A7%D9%87%D8%A7-%D8%A8%D8%A7-%D8%AA%D9%88%D8%B1-%D8%B5%DB%8C%D8%A7%D8%AF%D8%A7%D9%86)


        میزان صید کیلکا در استان‌های شمالی کشور 100 هزار تن بوده اما اکنون سرجمع به 30 هزارتن هم نمی‌رسد.
      
 
 
 
 
 
در حال حاضر بیش از 90 درصد کیلکا ماهیان صید شده راهی کارخانجات پودر ماهی می شوند چرا که برای مصرف انسانی آن کارهای فرهنگی اثر گذاری صورت نمی گیرد هر چند که فرهنگسازی و ترویج در هر زمینه ای زمان بر بوده و عزم رسانه ملی و متخصصین را می طلبد تا مردم با استفاده از این پروتئین ارزشمند سبد غذایی خویش را غنی کنند. ایجاد نمایشگاههای غذا و تغذیه و یا استفاده از امکانات نمایشگاههایی که هر از گاهی در سطح استان برگزار می شود، برای ترویج و اطلاع رسانی به عموم مردم و ایجاد ارزش افزوده فر آورده های کیلکا ماهیان، فرصت مغتنمی محسوب می شود.
 
از یاد نباید برد که کیلکا ماهیان آبزیانی هستند که در دریا تخمریزی کرده و لارو و بچه ماهیان آن در همین محیط رشد می کنند و از سفره مواد غذایی خزر بهره می برند و در نهایت توسط صیادان استانهای شمالی کشورمان صید می شوند؛ پس چه بهتر که با مدیریت بر صید این گونه به پویایی این ذخیره ارزشمند کمک کنیم.
