
# توضیحات سخنگوی وزارت امور خارجه در مورد نامه روحانی به سران کشورهای حاشیه خلیج فارس

Published at: **2019-11-02T20:20:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619511/%D8%AA%D9%88%D8%B6%DB%8C%D8%AD%D8%A7%D8%AA-%D8%B3%D8%AE%D9%86%DA%AF%D9%88%DB%8C-%D9%88%D8%B2%D8%A7%D8%B1%D8%AA-%D8%A7%D9%85%D9%88%D8%B1-%D8%AE%D8%A7%D8%B1%D8%AC%D9%87-%D8%AF%D8%B1-%D9%85%D9%88%D8%B1%D8%AF-%D9%86%D8%A7%D9%85%D9%87-%D8%B1%D9%88%D8%AD%D8%A7%D9%86%DB%8C-%D8%A8%D9%87-%D8%B3%D8%B1%D8%A7%D9%86-%DA%A9%D8%B4%D9%88%D8%B1%D9%87%D8%A7%DB%8C-%D8%AD%D8%A7%D8%B4%DB%8C%D9%87-%D8%AE%D9%84%DB%8C%D8%AC-%D9%81%D8%A7%D8%B1%D8%B3)


        سخنگوی وزارت امور خارجه اخبار منتشره در مورد ارسال نامه رئیس جمهوری اسلامی ایران به سران کشورهای شورای همکاری خلیج فارس و عراق را تایید کرد.
      

        آفتاب‌‌نیوز :
      
سیدعباس موسوی شنبه شب در پاسخ به سوالات خبرنگاران در این مورد ضمن تایید این خبر افزود: پس از ارائه پیشنهاد «پویش صلح هرمز» توسط ریاست محترم جمهوری اسلامی ایران در نشست امسال مجمع عمومی سازمان ملل متحد، ایشان متن کامل آن را برای سران کشورهای یاد شده ارسال کردند و در آن خواستار تشریک مساعی همه آنها در پردازش و اجرای آن شدند.
وی خاطرنشان کرد: این امر نشان‌دهنده جدیت جمهوری اسلامی ایران و اهمیت‌دادن به کشورهای منطقه در تامین ثبات و امنیت در منطقه خلیج فارس است.
موسوی اضافه کرد: دکتر ظریف وزیر امور خارجه کشورمان نیز بزودی نامه‌ای در این زمینه خطاب به دبیرکل سازمان ملل متحد ارسال خواهد کرد.
