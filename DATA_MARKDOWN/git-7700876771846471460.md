
# L'unione fa la forza, soprattutto nella lotta alla violenza sui bambini

Published at: **2019-11-04T10:11:00+00:00**

Author: **Redazione**

Original: [VITA](http://www.vita.it/it/article/2019/11/04/lunione-fa-la-forza-soprattutto-nella-lotta-alla-violenza-sui-bambini/153169/)


        La società di media monitoring Telpress fornirà un servizio di rassegna stampa gratuito alla storica Onlus
      
Siglata la partnership tra Telefono Azzurro e Telpress. La società italiana di media monitoring, infatti, diventerà sponsor tecnico di Telefono Azzurro.
Telpress contribuirà, nell’ambito del suo lavoro di monitoraggio e di analisi media, all’attività della Onlus, la cui comunicazione è seguita dall’agenzia eprcomunicazione, garantendole una copertura gratuita totale – dalla stampa nazionale e locale, dall’audiovisivo al web.
La scelta di affiancare un soggetto così importante è determinata dalla condivisione dei valori di Telefono Azzurro, che da oltre trent'anni è un punto di riferimento per bambini e adolescenti in difficoltà, contribuendo alla formazione di una cultura dei diritti.
Telefono Azzurro ha fatto conoscere i bisogni dei più piccoli, raccogliendo le loro voci attraverso il telefono prima, e in seguito attraverso tutti gli strumenti e i canali che in questi tre decenni la tecnologia ci ha messo a disposizione.
Sempre attenta a parlare il linguaggio di bambini e adolescenti, la Onlus è oggi un punto di riferimento grazie alle sue linee gratuite come 1.96.96 e quelle di Emergenza infanzia come il 114 e 116.000, attive tutto il giorno 24 ore su 24 e presenti su iattaforme online, chat, numeri di telefono, WhatsApp, Facebook, Twitter, app, visibili sul sito www.azzurro.it e www.114.it.
