
# Ontgoocheling troef bij Anderlecht: Dit voelt aan als een nederlaag

Published at: **2019-11-01T07:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901910/roofe-in-zak-en-as-bij-anderlecht-dit-voelt-aan-als-een-nederlaag-.html)


        Anderlecht kon donderdag in extremis niet winnen van KAA Gent. Het werd nog 3-3 in de slotfase. Aanvaller Kemar Roofe, die zelf twee doelpunten maakte, was uiteraard teleurgesteld.
      
"Aan zo’n sterke prestatie slechts een puntje over houden is bijzonder ontgoochelend", geeft hij aan bij Het Laatste Nieuws. "We hebben hard gewerkt, scoorden drie keer en deden bijna alles goed. Alleen op het einde ging het dus mis."
In de absolute slotfase gaf Anderlecht nog twee goals weg. "Het begon met die penalty voor Gent. Ik weet eigenlijk eerlijk gezegd niet echt wat er in die fase aan de hand was. Ik heb de beelden nog niet kunnen herbekijken."
"In blessuretijd slikten we dan de gelijkmaker. Volgens mij ging er gedurende één seconde iets mis op het vlak van communicatie en concentratie en dat betaalden we cash. Heel zuur, dit voelt aan als een nederlaag."
