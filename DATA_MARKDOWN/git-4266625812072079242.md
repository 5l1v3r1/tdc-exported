
# Росіянин намагався перетнути український кордон зі складовими до зброї у валізі

Published at: **2019-11-01T18:16:00+00:00**

Author: ****

Original: [ZIK.UA](https://zik.ua/news/2019/11/01/rosiyanyn_namagavsya_peretnuty_ukrainskyy_kordon_zi_skladovymy_do_zbroi_u_1681825)


        На кордоні України затримали громадянина Росії, який прямував до Мінська зі складовими до зброї у валізі.
      
Про це повідомляє пресслужба Державної прикордонної служби. 
Зазначається, що у валізі росіянина прикордонники виявили складові до зброї. Виявити правопорушника допоміг службовий собака, який був залучений до перевірки пасажирів одного з рейсів, які прямували до Мінська. 
"Чотирилапий, натренований на зброю та вибухові речовини, зреагував на багаж громадянина РФ. Під час огляду багажу спільно зі співробітниками митниці у валізі громадянина Росії виявлено 2 магазини до автоматичної гвинтівки "М16" та 1 магазин до пістолета "Глок", – сказано в повідомленні.
Складові до зброї вилучено. За спробу перевезти через державний кордон України з порушенням установленого порядку небезпечних предметів особу передано співробітникам поліції.
Нагадаємо, раніше у ФСБ заявили про затримання українця з боєприпасами на кордоні із Кримом.
