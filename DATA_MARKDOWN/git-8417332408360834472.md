
# 15 drept og to skadd i angrep sør i Thailand

Published at: **2019-11-06T02:52:56+00:00**

Author: **(NTB) NTB-AP-AFP**

Original: [adressa.no](https://www.adressa.no/nyheter/utenriks/2019/11/06/15-drept-og-to-skadd-i-angrep-s%C3%B8r-i-Thailand-20328913.ece)

15 personer er drept og to er skadd i angrep sør i Thailand, opplyser en talsperson for forsvarsmyndighetene i landet onsdag.
Ifølge talsperson Pramote Prom-in for militæret var det trolig muslimske opprørere som sto bak det som er det dødeligste angrepet på mange år i Thailand.
Et ukjent antall angripere skjøt mot sikkerhetskontroller sent tirsdag kveld.
– Tolv personer ble drept på stedet, ytterligere to døde på sykehuset og én døde denne morgenen, sier Pramote onsdag.
Områdene sør i Thailand, provinsene Pattani, Narathiwat og Yala, har de siste 15 årene vært preget av et opprør blant muslimer med tilknytning til Malaysia. Det har resultat i blodige sammenstøt og mer enn 7.000 dødsfall, der de fleste av de drepte er sivile.
Både opprørere og regjeringsstyrker beskyldes for menneskerettighetsbrudd.
(©NTB)
