
# Півзахисник англійського клубу отримав жахливу травму в матчі АПЛ — відео

Published at: **2019-11-03T23:27:00+00:00**

Author: ****

Original: [НВ](https://nv.ua/ukr/sport/football/andre-gomesh-travma-video-match-everton-tottenhem-apl-03-11-2019-50051388.html)

Інцидент трапився на 77-й хвилині, коли португальський футболіст господарів здійснював прорив лівим флангом, але зіткнувся з двома опонентами - Сон Хин Міном і Сержем Ор'є.
Повтор показав, що Сон зробив невдалий підкат, після чого Гомеш врізався в Ор'є. через що його права нога вивернулася в іншу сторону.
Обережно: Відео не рекомендується до перегляду особам зі слабкими нервами
В результаті півзахисника Евертона забрали на ношах - швидше за все, він не зіграє до кінця сезону. Побачивши стан ноги гравця, Сон розплакався, а арбітр вилучив корейця з поля.
Після матчу капітан господарів Шимус Коулмен разом із партнерами по команді зайшли в роздягальню Тоттенхема, щоб втішити Сона, який, за словами його одноклубника Деле Аллі, був у сльозах і після гри.
Саме Аллі вивів гостей уперед на 63-й хвилині, але господарі вирвали нічию на 90+7-й хвилині завдяки голу Тосуна. Тоттенхем займає 11-те місце з 13 очками, Евертон - 17-те з 11 балами.
В іншому матчі дня Лестер завдяки голам Сеюнджю та Варді переміг на виїзді Крістал Пелес і повернувся на третє місце в таблиці.
Евертон - Тоттенхем 1:1
Голи: Тосун, 90+7 - Аллі, 63
Крістал Пелес - Лестер 0:2
Голи: Сеюнджю, 57, Варді, 88

        Відео голів матчу Крістал Пелес - Лестер
      
