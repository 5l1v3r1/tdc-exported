
# Gerard Piqué es converteix en el cinquè jugador amb més partits a la Champions amb el Barça

Published at: **2019-11-05T17:46:09+00:00**

Author: **esport3**

Original: [CCMA](https://www.ccma.cat/esport3/gerard-pique-es-converteix-en-el-cinque-jugador-amb-mes-partits-a-la-champions-amb-el-barca/noticia/2961142/)

Gerard Piqué s'ha convertit aquest dimarts en el cinquè jugador amb més partits de la història del Barça a la Champions. Als seus 32 anys, Piqué, que ha estat titular contra l'Slavia de Praga, ja suma 111 partits a la màxima competició continental com a jugador blaugrana des del seu debut davant el Wisla de Cracòvia en la temporada 2008-2009.
El central del Barça només té al davant quatre històrics de l'entitat: Carles Puyol (120 partits), Iniesta (132), Messi (139) i Xavi (157). D'aquesta manera, i si el Barça segueix avançant a la Champions, aquesta mateixa temporada Piqué podria igualar o batre els 120 duels de Puyol. De moment, Piqué es perdrà per sanció el pròxim partit de la fase de grups contra el Borussia Dortmund.
