
# На Сокирянщині обрали голову товариства сприяння оборони України

Published at: **2019-11-04T18:33:00+00:00**

Author: ****

Original: [Погляд](https://pogliad.ua/news/bukovina/na-sokiryanschini-obrali-golovu-tovaristva-spriyannya-oboroni-ukrayini-379812)

Днями за участю представників місцевої влади відбулись загальні збори Сокирянської районної організації ТСО України в яких взяли участь 23 делегата з 25 обраних.
Присутні щонайперше заслухали звіт  правління   районної  організації  товариства,   про  роботу  з  жовтня 2016 року по  жовтень 2019  року. Виконувач обов’язки голови Микола Чеботков доповів, що Сокирянська районна організація ТСО України налічує 17 груп, на обліку яких всього є 486 членів.
За словами Миколи Юхимовича, у червні 2019 автошкола отримала сертифікат акредитації, який дозволяє наступних 5 років займатися підготовкою водіїв категорій А1,А,В,С1,С,Д1,Д,ВЕ,СЕ з одночасним навчанням  297 спеціалістів, що дає нам можливості покращити фінансове становище автошколи, а значить і залучати більше фінансів в розбудову і діяльність районної організації.
Більшістю голосів роботу правління товариства сприяння обороні  України на Сокирянщині визнано задовільною. Також делегати обрали новий склад Правління місцевої організації ТСО України, яке на своєму першому засіданні обрало головою Сокирянської районної організації ТСО України Чеботкова Миколу Юхимовича. Про це інформує Північно-Бессарабський інформаційний портал.
