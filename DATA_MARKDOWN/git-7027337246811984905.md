
# مسکو: مناطق نفتی سوریه باید تحت کنترل دمشق باشد

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697078/%D9%85%D8%B3%DA%A9%D9%88-%D9%85%D9%86%D8%A7%D8%B7%D9%82-%D9%86%D9%81%D8%AA%DB%8C-%D8%B3%D9%88%D8%B1%DB%8C%D9%87-%D8%A8%D8%A7%DB%8C%D8%AF-%D8%AA%D8%AD%D8%AA-%DA%A9%D9%86%D8%AA%D8%B1%D9%84-%D8%AF%D9%85%D8%B4%D9%82-%D8%A8%D8%A7%D8%B4%D8%AF)


        رئیس جمهوری آمریکا امروز (چهارشنبه) با گسترش ماموریت نظامی آمریکا جهت "حفاظت" از میدان‌های نفتی در شرق سوریه موافقت کرد.
      
در واکنش به طرح آمریکا برای گسترش ماموریت نظامی این کشور در سوریه با ادعای" حفاظت" از چاه‌های نفتی سوریه، دولت روسیه اعلام کرد این مناطق باید در کنترل دمشق باشد.
به گزارش ایسنا، به نقل از روسیا الیوم، وزارت خارج روسیه امروز چهارشنبه به طرح دونالد ترامپ، رئیس جمهور آمریکا در خصوص مناطق نفتی سوریه واکنش نشان داد.
این وزارتخانه اعلام کرد مناطق نفتی در سوریه باید تحت کنترل و سلطه دولت سوریه باشد.
رئیس جمهوری آمریکا امروز (چهارشنبه) با گسترش ماموریت نظامی آمریکا جهت "حفاظت" از میدان‌های نفتی در شرق سوریه موافقت کرد.
خبرگزاری آسوشیتدپرس به نقل از منابع اعلام کرد که چنین اقدامی از سوی دونالد ترامپ "تعدادی از سوال‌های حقوقی دشوار" را در مورد این امر ایجاد می‌کند که آیا ارتش آمریکا می‌تواند به نیروهای سوری یا روسی یا دیگر نیروها در صورت وجود تهدیدی علیه میدان‌های نفتی، حمله کند یا خیر؟
