
# Δολοφονία επιχειρηματία στο Χαϊδάρι: Το συμβόλαιο θανάτου των 100.000 ευρώ και οι ξένοι εκτελεστές

Published at: ****

Author: ****

Original: [CNN.gr](https://www.cnn.gr/news/ellada/story/196089/dolofonia-epixeirimatia-sto-xaidari-to-symvolaio-thanatoy-ton-100-000-eyro-kai-oi-xenoi-ektelestes)

Newsroom, CNN Greece 17:16 , 03 November 2019
Αυτή η πληροφορία, σύμφωνα με ρεπορτάζ της «Real News», έφτασε στα γραφεία της Ασφάλειας, σχεδόν ένα 24ωρο έπειτα από τη δολοφονία του επιχειρηματία, και πλέον εξετάζεται με ιδιαίτερη προσοχή από τους ερευνητές του Τμήματος Ανθρωποκτονιών.
Οι ίδιες πληροφορίες αναφέρουν ότι στα σκοτεινά μονοπάτια της νύχτας το θύμα θεωρούνταν ένας στόχος δύσκολος, καθώς είχε πάντα μαζί του ένοπλη συνοδεία και μάλιστα από Αστυνομικούς εν ενεργεία, τους οποίους είχε μισθώσει εξ επί τούτου.
Υπενθυμίζεται ότι οι δύο Αστυνομικοί που βρέθηκαν στο περιστατικό δήλωσαν ότι βρέθηκαν εκεί τυχαία και πλέον ερευνώνται από τους «Αδιάφθορους» της ΕΛ.ΑΣ, όσον αφορά στην ενδεχόμενη έμμισθη σχέση που μπορεί να είχαν με το θύμα.
Σύμφωνα με την Real News, ο 49χρονος επιχειρηματίας φέρεται να διατηρούσε στενές φιλικές σχέσεις, τόσο με τον Βασίλη Στεφανάκο που έπεσε νεκρός έπειτα από μαφιόζικη ενέδρα στα γραφεία της επιχείρησης του στο Χαϊδάρι τον Ιανουάριο του 2018, όσο και με τον μυστηριώδη πρώην Αστυνομικό και συγκεκριμένα ΕΚΑΜιτη Σ.Π., ο οποίος επίσης είχε δολοφονηθεί, στην περιοχή της Παλλήνης, έξω από ταβέρνα το Μάιο του 2018.
Ωστόσο η δολοφονία του Σ.Π. ήταν αυτή που συντάραξε τον επιχειρηματία, καθώς φαίνεται πως οι φιλικές σχέσεις που είχε με τον πρώην ΕΚΑΜιτη ήταν πιο στενές και ίσως να είχαν και «επιχειρηματική» χροιά.
Το θύμα, σύμφωνα με τις ίδιες πληροφορίες, φέρεται να γνώριζε για το συμβόλαιο θανάτου που έφερε το όνομά του και έπαιρνε μέτρα. Μάλιστα, δόθηκε ποσό άνω των 100.000 ευρώ στους εκτελεστές για τη δολοφονία.
Το γεγονός πως οι εκτελεστές του 49χρονου είναι απόλυτοι επαγγελματίες του είδους φαίνεται και από το γεγονός πως πλησίασαν το θύμα τους από το αντίθετο ρεύμα κυκλοφορίας από το οποίο κινούνταν ο 49χρονος επιχειρηματίας και τον «γάζωσαν» με καλάσνικοφ.
Το γεγονός αυτό, η εκτέλεση εν κινήσει δηλαδή, δείχνει ο οπλοφόρος που έκοψε το νήμα ζωής του Δ.Μ. ήταν όχι μόνο επαγγελματίας, αλλά είχε και αυτοπεποίθηση: «…η ενέργεια του δείχνει πως ξέρει καλά να χειρίζεται το Καλάσνικοφ και κυρίως είχε αυτοπεποίθηση. Αυτό δείχνει άνθρωπο, οποίος έχει χρησιμοποιήσει πολλές φορές Καλάσνικοφ και σίγουρα δεν ήταν η πρώτη φορά που αφαιρούσε ζωή», λέει στην «Real» αστυνομικός που έχει γνώση των ερευνών.
Οι ερευνητές της Ασφάλειας είναι πεπεισμένοι πως οι δράστες της δολοφονίας είχαν μαζί τους τόσο ομάδα υποστήριξης με ενόπλους, όσο και ανθρώπους που παρακολούθησαν διακριτικά το θύμα από το σπίτι του μέχρι και το σημείο της εκτέλεσης ειδοποιώντας για την άφιξη του την κατάλληλη χρονική στιγμή τους πληρωμένους δολοφόνους.
Παράλληλα η εκτέλεση του 49χρονου και ο τρόπος με τον οποίο έγινε, δείχνει πως οι δράστες υπολόγιζαν πως μαζί του το θύμα θα είχε συνοδεία και για το λόγο αυτό διάλεξαν να κινηθούν στο αντίθετο ρεύμα κυκλοφορίας με αυτό που κινούνταν το θύμα.

        Διαβάστε επίσης
      
