
# 
        Felháborító indok: mivel eszméletlen volt a tinilány, nem történhetett nemi erőszak
      

Published at: **2019-11-03T18:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/felhaborito-indok-mivel-eszmeletlen-volt-a-tinilany-nem-tortenhetett-nemi-eroszak/185765)


        A spanyol lányt öten erőszakolták meg, ám a tetteseket végül csak szexuális visszaéléssel vádolták meg. 
        A spanyol lányt öten erőszakolták meg, ám a tetteseket végül csak szexuális visszaéléssel vádolták meg.
      
Óriási felháborodás fogadta a barcelonai bíróság pénteki döntését, melynek értelmében öt férfit azért mentettek fel szexuális zaklatás vádja alól, mert a 14 éves áldozatuk eszméletlen volt, és nem tudott ellenállni, azaz nemet mondani nekik. Vagyis jogi értelemben a nemi erőszak vádja nem áll meg, ezért az öt erőszaktevőt csak szexuális visszaéléssel vádolták meg, ami jóval enyhébb büntetéssel járt - írja a New York Post.
A spanyol jog ugyanis kimondja, hogy a szexuális zaklatás csak akkor nevezhető nemi erőszaknak, ha a támadó erőszakot alkalmaz az áldozattal szemben. Jelen esetben pedig a gyanúsítottak azután közösültek a 14 éves áldozattal, hogy a lány az elfogyasztott alkoholtól és kábítószertől eszméletlenné vált egy elhagyatott manresai gyárépületben tartott bulin. A támadók tettükért 10-12 év börtönbüntetést kaptak, ami ahhoz képest, hogy több szempontból is megaláztak egy fiatalkorút, nagyon kevés.
Az ügy hatására ismét felmerültek azok a vélemények Spanyolországban, hogy a kormányzat minősítse át a nem közös megegyezésen alapuló szexuális cselekedeteket támadásnak és nemi erőszaknak.
