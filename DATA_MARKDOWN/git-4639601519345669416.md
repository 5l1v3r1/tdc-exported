
# H Τουρκία έκανε… σαπουνόπερα την εισβολή στην Κύπρο

Published at: **2019-11-06T10:31:20+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/world/h-tourkia-ekane-sapounopera-tin-eisvoli-stin-kypro/)

Εκτός από τις προκλητικές δηλώσεις των τούρκων πολιτικών και δη του Ερντογάν, ο οποίος πριν μόλις λίγες μέρες έλεγε μάλιστα σε ομιλία του στην Καισάρεια πως όπως στην Κύπρο έμαθαν τι εστί Τουρκία στην επιχείρηση Ασπίδα του Ευφράτη, έτσι θα το μάθουν και τώρα, φαίνεται πως η Τουρκία αναμοχλεύει το παρελθόν μέσω του ψυχαγωγικού της προγράμματος στην τηλεόραση.
Κι αυτό γιατί η Τουρκία έκανε… σαπουνόπερα την εισβολή στην Κύπρο.

        Κύπρος : Περιέλουσε με οξύ την πρώην γυναίκα του – Παλεύει για την ζωή της
      
Ειδικότερα, το επόμενο επεισόδιο της δημοφιλούς σαπουνόπερας «Μαχητής» (Savasci) που προβάλλεται σε ζώνη υψηλής τηλεθέασης στο τουρκικό κανάλι FOX, για 4η χρονιά, έχει ως θέμα την τουρκική εισβολή στην Κύπρο.
Όπως ήταν αναμενόμενο πρόκειται για μία τούρκικη σειρά με προπαγανδιστικό περιεχόμενο, όπου ουσιαστικά προβάλλεται με προκλητικό και εριστικό τρόπο το μεγαλείο των τουρκικών Ενόπλων Δυνάμεων.
Στο trailer του νέου επεισοδίου που ήδη προβάλλεται,  φαίνεται μια επίλεκτη ομάδα Τούρκων στρατιωτών πραγματοποιεί επιθέσεις στην Κύπρο.
