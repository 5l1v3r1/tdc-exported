
# Дубілет анонсував масштабні скорочення у Держстаті

Published at: **2019-11-06T10:07:00+00:00**

Author: ****

Original: [ZIK.UA](https://zik.ua/news/2019/11/06/dubilet_anonsuvav_masshtabni_skorochennya_u_derzhstati_1684725)


        Кабінет міністрів України планує скоротити 1770 посад у Державній службі статистики.
      
Про це повідомив міністр Кабміну Дмитро Дубілет у своєму Telegram-каналі.
«Ми прийняли непросте рішення скоротити 1770 посад у Державній службі статистики. Також будуть звільнені і передані в оренду або на приватизацію 281 об’єкт нерухомості», – написав Дубілет.
За його словами, цю оптимізацію проводиться за рахунок скорочення підрозділів районного рівня. З урахуванням того, що більшість звітів, які компанії подають у Держстат, подаються в електронному вигляді, підтримка цих підрозділів стала недоцільною.
Крім того, частина функцій, які виконували районні підрозділи, будуть передані на обласний рівень.
В Кабміні також мають намір спростити звіти, що подаються у Держстат, та зменишити їхню кількість.
Дубілет також звернувся до співробітників, які потрапили під це скорочення.
«Нам дуже шкода, що нам довелося йти на ці заходи, але ми змушені це робити, щоб перезапустити економіку України. Я дуже сподіваюся, що ви зможете знайти в цій новій економіці своє місце. Ми будемо над цим працювати разом із оновленою службою зайнятості та багатьма іншими сторонами», – написав він.
Нагадаємо, Кабінет міністрів України презентував доопрацьований до другого читання проєкт закону «Про Державний бюджет України на 2020 рік». До документу було внесено низку змін.
