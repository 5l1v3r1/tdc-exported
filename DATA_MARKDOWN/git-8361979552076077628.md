
# Генсек НАТО: Угорське питання не повинно заважати співпраці з Україною

Published at: **2019-11-01T11:45:00+00:00**

Author: ****

Original: [НВ](https://nv.ua/ukr/world/geopolitics/stoltenberg-pro-blokuvannya-ugorshchinoyu-spivpraci-z-nato-novini-ukrajini-50051070.html)

Про це Столтенберг заявив в інтерв'ю Європейській правді.
«Отже — так, питання прав меншин лишається, і це серйозна річ, але вона не має затуляти все інше, що ми робимо разом з Україною, і щодо чого є згода усіх 29 союзників», — сказав Столтенберг.
Генсек наголосив, що результатами засідання Комісії Україна-НАТО в Києві всі країни погодилися на спільну заяву, яка однозначно закликає Росію забрати свої війська та озброєння з Донбасу та чітко підтримує Україну тощо.
Однак, він не став уточнювати, як вдалося умовити угорців, які обіцяли заблокувати заяву.
«Я не буду розкривати деталі процесу. Головне, що у нас є чудова сильна заява з чіткою підтримкою України, і політичною, і практичною, яка однозначно засуджує дії Росії проти України», — сказав генсек.
30 жовтня Угорщина заблокувала спільну заяву НАТО щодо України через «невиконання Києвом вимог Будапешта щодо угорської меншини Закарпатської області».
Однак, потім, у останню хвилину, Будапешт розблокував спільну заяву послів країн НАТО щодо України після того, як в текст документа внесли угорські поправки.
