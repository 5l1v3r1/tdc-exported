
# Forestillinger avlyst på grunn av sykdom

Published at: **2019-11-06T14:12:10+00:00**

Author: **Annemona Grann**

Original: [adressa.no](https://www.adressa.no/kultur/2019/11/06/Forestillinger-avlyst-p%C3%A5-grunn-av-sykdom-20334282.ece)

Sykdom i ensemblet setter stopper for «Den hemmelige hagen».
Onsdag gikk Trøndelag Teater ut med meldingen om at forestillingene onsdag 6. og torsdag 7. november er avlyst.
- Jeg anbefaler folk å få gå inn på teatrets spilleplan for å se hvilke dager forestillingen spilles fremover. Og vi må bare beklage, men sykdom kan vi ikke rå med, sier Sissel Grønlie, informasjonsansvarlig ved Trøndelag teater.
Torsdag ble det klart at forestillingen førstkommende lørdag også utgår. Neste forestilling blir dermed mandag 11. november, med Ida Göransson i rollen som Mary Lennox.
«Den hemmelige hagen» spilles på Gamle Scene fram til 31. desember.
Om man har billetter til noen av de avlyste forestillingene, kan man ta kontakt i teatrets billettluke eller via Ticketmaster for å bytte til en annen dag eller få igjen pengene.

        Les også: Hun spiller bortskjemt og tverr tiåring i barneklassiker på Trøndelag Teater
      

        Les også: - Det går ei kule varmt hjemme også, men ikke når vi jobber sammen.
      
