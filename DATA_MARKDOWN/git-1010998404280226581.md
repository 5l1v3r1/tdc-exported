
# Първоначални данни: Добричкият кмет с втори мандат след битка с опонент от ГЕРБ

Published at: **2019-11-03T23:40:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/parvonachalni-danni-dobrichkijat-kmet-s-vtori-mandat-sled-bitka-s-oponent-ot-gerb.html)

Добрич избра за втори път настоящия си кмет Йордан Йорданов, който е издигнат от местна коалиция ДБГ. При близо 90% обработени протоколи от паралелното преброяване на щаба на коалицията, Йорданов печели с над 65% срещу кандидата на ГЕРБ Надежда Петкова, съобщава кореспондентът на bTV в региона.
Днешният ден беше наситен с  жалби за изборни нарушения и от двата щаба, включително и за купуване и продаване на гласове. Към момента обаче няма образувано нито едно досъдебно производство, съобщиха от прокуратурата.
Макар и все още резултатът да не е окончателен, десетки  посрещнаха Йорданов пред щаба му с аплодисменти. 
Самият той анонсира, че ще реорганизира групата си в ОбС и всеки ще отговаря за конкретен квартал в североизточния град.
