
# Krogh tok alvorsprat med Klæbo

Published at: **2019-11-04T00:39:42+00:00**

Author: **Øyvind Godø**

Original: [Dagbladet.no](https://www.dagbladet.no/sport/krogh-tok-alvorsprat-med-klaebo/71733377)

HOLMENKOLLEN (Dagbladet): Foran denne sesongen har Johannes Høsflot Klæbo byttet landslag fra sprint til allround.
Det betyr at treningskompisene på samlingene har gått fra blant andre Eirik Brandsdal og Finn Hågen Krogh til Martin Johnsrud Sundby og Sjur Røthe.
Det gjør noe med utfordringene man møter på samlinger.

        Av den grunn tok Finn Hågen Krogh en alvorsprat Johannes Høsflot Klæbo da verdens beste langrennsløper gikk inn for å bytte landslag i vår.
      
Krogh har nemlig dårligere erfaringer de gangene han har forsøkt å bytte fra sprint- til allroundslandslag. Den overgangen har aldri fungert for finnmarkingen, som har hatt sine beste sesonger på sprintlaget.
Ettersom Klæbo og Krogh har del like ferdigheter som langrennsløpere, der begge er allsidige, eksplosive typer som trives godt i sprinter, fellesstarter og med rykk og stopp, er de fleste allroundgutta seige typer som er mestere i å holde et høyt, jevnt tempo over lang tid.
Til Dagbladet forteller Krogh hva han sa til Klæbo i vår. 29-åringen fra Alta kom med et varsko:

        - Jeg pratet litt med Johannes før han skulle bestemme seg for hvilket lag han skulle være en del av. Jeg sa: «Se på hva som skjedde meg. Jeg vil ikke at det skal skje med deg.» Jeg var veldig bevisst på at Johannes ikke skulle gå på samme smell som meg, forteller Finn Hågen Krogh til Dagbladet.
      
- Det er viktig for Johannes å erkjenne at han fortsatt må være seg selv og trene slik han har gjort, selv om han bytter lag og trener med andre typer utøvere. Jeg tror ikke det jeg sa har vært avgjørende, men jeg tror det kan ha hjulpet litt.

        - Hvordan da?
      
- Altså å få Johannes til å unngå å gjøre de samme feilene som jeg gjorde og kunne lære av mine feil, forteller Krogh.
Finnmarkingen var Norges ankermann mellom Petter Northug og Johannes Høsflot Klæbo og gikk Norge inn til stafettgull i Lahti-VM i 2017.
Han trekker fram flere aspekter som gjør at han tror Klæbo vil takle overgangen til allroundlaget bedre enn han selv gjorde før OL-sesongen.

        - Johannes har - selv som ung løper - vært ekstrem god til å planlegge trening og sette det i system. Jeg tror sjansen er lav for at bytte av landslag skal kunne ødelegge det solide de har bygd opp. Jeg er ikke bekymret for det, forteller Krogh til Dagbladet.
      

        - Ha er de største forskjellene på sprint- og allroundlaget?
      
