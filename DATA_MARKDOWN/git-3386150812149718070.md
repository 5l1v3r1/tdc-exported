
# India vs Bangladesh, 2nd T20I : रोहित शर्माचा पराक्रम; सुनील गावस्कर, कपिल देव यांच्यानंतर मिळवला मान 

Published at: **2019-11-07T13:18:59+00:00**

Author: **ऑनलाइन लोकमत**

Original: [Lokmat](https://www.lokmat.com/cricket/india-vs-bangladesh-2nd-t20i-rohit-sharma-becomes-first-indian-and-second-player-overall-play-100/)

भारत विरुद्ध बांगलादेश यांच्यातल्या दुसऱ्या ट्वेंटी-20 सामन्यात रोहित शर्मानं नाणेफेक जिंकून प्रथम क्षेत्ररक्षणाचा निर्णय घेतला आहे. या सामन्यात मैदानावर येताच रोहितनं एक विक्रम नावावर केला. शंभर आंतरराष्ट्रीय ट्वेंटी-20 सामने खेळणारा तो पहिला भारतीय ठरला आहे. पण, जगात रोहितचा दुसरा क्रमांक लागतो. या विक्रमात पाकिस्तानचा शोएब मलिक 111 सामन्यांसह आघाडीवर आहे. या कामगिरीसह रोहितनं सुनील गावस्कर आणि कपिल देव यांना मिळालेला मानही पटकावला. 
पहिल्या सामन्यात त्यानं 99 सामन्यांचा पल्ला गाठून माजी कर्णधार महेंद्रसिंग धोनीचा 98 सामन्यांचा विक्रम मोडला होता. आता त्याला आंतरराष्ट्रीय ट्वेंटी-20 सामन्यांचे शतक साजरे करण्याची संधी आहे. भारताकडून हा मान पहिला ( पुरुष/महिला) महिला संघाची कर्णधार हरमनप्रीत कौरनं पटकावला. सर्वाधिक ट्वेंटी-20 सामने खेळणाऱ्या अव्वल पाच खेळाडूंमध्ये शोएब मलिक ( 111) , रोहित शर्मा ( 100), शाहिद आफ्रिदी ( 99), महेंद्रसिंग धोनी ( 98) आणि रॉस टेलर ( 93) यांचा समावेश आहे. शिवाय रोहितनं सुरेश रैनाचा विक्रमही मोडला. 
