
# «Дженоа» – «Удінезе». Прогноз і ставка Юрія Шевченка

Published at: **2019-11-02T20:02:00+00:00**

Author: **Юрій Шевченко**

Original: [Рейтинг Букмекерів](https://bookmaker-ratings.com.ua/tips/dzhenoa-udineze-prognoz-i-stavka-yuriya-shevchenka/)

Прогнозом на матч Серії А «Дженоа» – «Удінезе» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».

        16:00, 03 лис 2019
      
Тіаго Мотта непогано розпочав у «Дженоа»: 3:1 з «Брешією», 1:2 з «Ювентусом», але команда була дуже близька до нічиєї. «Дженоа» майже весь другий тайм грала в меншості, але пропустила лише з пенальті в доданий час. Тому оптимізму напередодні гри з «Удінезе» достатньо – особливо з урахуванням проблем фріульців.
По-перше, «Удінезе» ще не вигравав в гостях: одна нічия, три поразки, лише один забитий гол. По-друге, в двох останніх матчах команда пропустила 11 голів (сім від «Аталанти», чотири від «Роми»), і це призвело до звільнення Ігора Тудора. Проти «Дженоа» керувати командою буде його помічник Лука Готті.
«Дженоа» пропустила 23 голи – у неї найгірший захист Серії А. «Удінезе» забив п’ять разів – це найгірша атака. В такій ситуації логічно ставити на господарів, адже фріульці, як сказав Тудор, зараз зломлені психологічно.
