
# «Труба хоче «розсмішити коміка». Євросолідарність розкритикувала рішення суду про доступ до доходів Порошенка

Published at: **2019-11-06T17:51:00+00:00**

Author: ****

Original: [НВ](https://nv.ua/ukr/ukraine/politics/95-kvartal-yevrosolidarnit-pro-dostup-do-dohodiv-poroshenka-novini-ukrajini-50052025.html)

Про це сказано у повідомленні пресслужба політсили.
«Державне бюро розслідувань перетворюється на "95-й квартал", а сам Роман Труба хоче "розсмішити коміка". Всі декларації Петра Порошенка за останні роки знаходяться у відкритому доступі», - сказано в повідомленні.
У партії вважають, що постанова Печерського суду про дозвіл слідчим ДБР вивчити інформацію про доходи Порошенка, не має ніякого сенсу, «тому що ця інформація є публічною і доступною для будь-кого».
У Євросолідарності вважають, що «агент Портнова Труба, всупереч здоровому глузду намагаючись виконати вказівки влади по розслідуванню проти Порошенка, намагається "накопати" хоча б щось».
Партія планує подати скаргу до Вищої ради правосуддя на дії судді Печерського суду, який виніс рішення.
Нагадаємо, що згідно з постановою Печерського районного суду, в рамках розслідування по відпочинку Порошенка на Мальдівах суд надав слідчим Держбюро розслідувань доступ до інформації про суми його заробітної плати, доходів та сплачених страхових внесків за п'ять років.
