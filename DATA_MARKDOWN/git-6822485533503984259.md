
# کمدی تازه ملاقلی‌پور در راه تلویزیون

Published at: **2019-11-04T14:13:00+00:00**

Author: ****

Original: [جامعه خبری تحلیلی الف](https://www.alef.ir/news/3980813115.html)

سریال تلویزیونی «کتونی زرنگی» به کارگردانی علی ملاقلی‌پور و تهیه‌کنندگی محمدرضا شفاه کلید خورد.
به گزارش فارس، نخستین سریال تلویزیونی علی ملاقلی‌پور به تهیه کنندگی محمدرضا شفاه با پایان پیش تولید، جلوی دوربین رفت.
هدایت هاشمی، افسانه چهره آزاد، ملیکا شریفی‌نیا، علی سلیمانی، محمود جعفری، علیرضا جعفری و مصطفی ساسانی بازیگران اصلی و رادمهر رزمجوی و عماد شعبانی بازیگران خردسال «کتونی زرنگی» را تشکیل می‌دهند. بازیگران دیگری نیز در ادامه مسیر به پروژه خواهند پیوست.
«کتونی زرنگی» یک کمدی پرانرژی اجتماعی‌ است که نگارش فیلمنامه آن را محسن ملکی و حسین حقیقی در حدود ۲۰ قسمت برعهده داشته‌اند.
در خلاصه داستان «کتونی زرنگی» آمده است: "آقام همیشه میگه زِرنگ ته چاهه... ولی نمی‌دونه اگه من ته چاهم باشم، کفترِ چاهی‌ام، بالاخره می‌پرم!"
این سریال در «باشگاه فیلم سوره» و به سفارش گروه فیلم و سریال شبکه سه سیما تولید می‌شود و طبق برنامه‌ریزی‌ها قرار است در زمستان امسال روی آنتن برود.
