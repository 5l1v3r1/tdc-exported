
# У Китаї влада заборонила підліткам грати в онлайн-ігри вночі

Published at: **2019-11-06T13:24:49+00:00**

Author: ****

Original: [ФАКТИ](https://fakty.com.ua/ua/svit/20191106-u-kytayi-vlada-zaboronyla-pidlitkam-graty-v-onlajn-igry-vnochi/)

У Китаї підлітки через обмеження влади не зможуть грати онлайн-ігри з 22.00 до 08.00.
Влада також встановила, скільки часу неповнолітні можуть грати в онлайн-ігри. У будні він не повинен перевищувати 90 хвилин, а у вихідні та святкові дні – три години.
Щоб слідкувати за часом, всі ігрові платформи муситимуть проводити ідентифікацію користувачів.
Читайте: Вчені розповіли про зв’язок відеоігор з агресією у реальному житті
Крім того, влада також обмежила суму, на яку підлітки можуть поповнити ігрові акаунти.
Дітям від восьми до 16 років дозволили витрачати до 200 юанів ($29) на місяць, а гравцям від 16 до 18 років – до 400 юанів ($57) на місяць.
Таким чином у Китаї намагаються захистити фізичне і ментальне здоров’я неповнолітніх.
Раніше Факти ICTV писали, що у Таїланді 17-річний геймер помер від інсульту.
Джерело: Сіньхуа
