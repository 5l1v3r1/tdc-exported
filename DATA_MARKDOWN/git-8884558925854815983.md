
# Burja bo do večera ponehala

Published at: **2019-11-01T11:18:35+00:00**

Author: **STA**

Original: [Primorske novice](https://www.primorske.si/slovenija/burja-bo-do-vecera-ponehala)


        Danes bo na Primorskem in v gorah pretežno jasno. Drugod bo sprva še precej oblačno, čez dan pa se bodo oblaki trgali. Burja na Primorskem bo do večera povsod ponehala. Najvišje dnevne temperature bodo od 5 do 9, na Primorskem do okoli 15 stopinj Celzija, je zapisano na spletnih straneh Agencije RS za okolje.
      
LJUBLJANA > V soboto bo na severovzhodu sprva še dokaj sončno. Drugod bo pretežno oblačno, v zahodni ter delu osrednje in južne Slovenije bo začelo deževati. V višjih legah in ponekod po nižinah bo pihal jugozahodni veter. Najnižje jutranje temperature bodo od 2 do 6, na Primorskem okoli 10, najvišje dnevne od 9 do 15 stopinj Celzija.
Obeti: V nedeljo bo oblačno s padavinami, ki bodo pogostejše v zahodni Sloveniji. Ob morju bo pihal jugo, ponekod v notranjosti veter južnih smeri.
V ponedeljek bo sprva oblačno s padavinami, ki bodo popoldne ponehale. Prehodno se bo delno zjasnilo.
Vremenska slika: Nad vzhodno Evropo je območje visokega zračnega tlaka, nad zahodno Evropo in bližnjim Atlantikom pa več ciklonskih območij z vremenskimi frontami. V spodnjih plasteh ozračja priteka od jugovzhoda hladen in vlažen zrak.
Napoved za sosednje pokrajine: Danes bo ob Jadranu in v sosednjih pokrajinah Italije sončno. Drugod bo sprva pretežno oblačno, popoldne se bo ponekod delno zjasnilo. Burja ob severnem Jadranu bo slabela.
V soboto bo v krajih vzhodno od nas še delno jasno. Drugod bo oblačno, v krajih zahodno in južno od nas bo občasno deževalo.
Biovreme: Danes bodo občutljivi ljudje imeli manjše vremensko pogojene težave, večini ljudi pa vreme ne bo povzročalo opaznih težav.
