
# TRANSFER KARIJERE: Reprezentativac Srbije bira – Inter ili Barselona, posao vredan preko 40.000.000 evra!

Published at: **2019-11-04T16:33:55+00:00**

Author: **Marko**

Original: [Sportska centrala](https://www.sportskacentrala.com/2019/11/04/transfer-karijere-reprezentativac-srbije-bira-inter-ili-barselona-posao-vredan-preko-40-000-000-evra/)

Reprezentativac Srbije je u životnoj formi. Prethodnog vikenda njegov Ajntraht iz Frankfurta pobedio je Bajern iz Minhena 5:1, a Filip Kostić je bio jedan od najzaslužnijih za veliki trijumf svog tima.
Kostić je „načeo“ aktuelnog šampiona Nemačke, a upisao je i jednu asistenciju. Nakon toga, trener „bavaraca“ Niko Kovač uz dogovor sa upravom kluba napustio je mesto prvog trenera Bajerna.
Kako prenosi nemački „Bild“ nakon fantastične partije Filipa Kostića odmah su se upravi Ajntrahta javili Barselona i Inter koji žele Srbina u svojim redovima već od januara.
Njegova trenutna cena je 40 miliona evra, ali nema sumnje da će obe ekipe biti spremne da pojačaju ponudu kako bi privolele 27-godišnjeg Kragujevčanina u svoje redove.
Kostić je karijeru započeo u Radničkom. Na leto 2012. godine potpisuje za Groningen za milion i 250.000 evra. Samo dve sezone kasnije kupuje ga Štutgart za šest miliona evropskih novčanica. Nakon toga sledi selidba u Hamburg koji je za njegove usluge izdvojio 14 miliona evra.
Od avgusta 2018. godine je u Ajntrahtu na pozajmici. Čelnici Frankfurta su ovog leta otkupili njegov ugovor za šest miliona evra i smeši im se zaista ogroman profit ukoliko do transfera u Inter ili Barselonu dođe u narednom periodu.
Filip Kostić je za reprezentaciju Srbije do sada odigrao 32 utakmice i postigao dva gola uz sedam upisanih asistencija.
