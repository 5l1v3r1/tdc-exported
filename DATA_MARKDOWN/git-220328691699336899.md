
# Проверяват колите за монтирани зимни гуми

Published at: **2019-11-01T07:14:10+00:00**

Author: **Редактори**

Original: [Стандарт Новини](https://standartnews.com/balgariya-obshtestvo/proveryavat-kolite-za-montirani-zimni-gumi-405528.html)

Полицията започва масови проверки на пътя от днес. Акцията е под заглавие "Зима".
Пътните полицаи ще следят за изправността на автомобилите и оборудването им за сезона. Задължително е карането със зимни гуми или такива с дълбочина на протектора от поне 4 мм. След 15 ноември, нарушителите ще бъдат глобявани с 50 лева.
Полицаите ще следят още за включени светлини и неработещи чистачки. Особено внимание ще се обръща на изправността на автобусите и тежкотоварните автомобили. Проверявани ще бъдат още и велосипедистите и пешеходците, които нарушават правилата за движение. Контролът ще бъде засилен в цялата страна.
Статистиката показва, че през изминалата зима са станали повече от 2300 произшествия с 221 загинали и почти 3000 ранени.
През ноември 2018-та са направени повече от 53 000 проверки, при които са установени над 3700 нарушения.
