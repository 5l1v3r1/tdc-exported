
# Yeni Delhi’de hava kirliliği nedeniyle eğitime ara verildi

Published at: **2019-11-01T12:35:17+00:00**

Author: ****

Original: [Posta](https://www.posta.com.tr/yeni-delhide-hava-kirliligi-nedeniyle-egitime-ara-verildi-2216317)


        
          Hindistan’ın başkenti Yeni Delhi’de hava kalitesinin tehlikeli seviyeye düşmesi sebebiyle 5 Kasım Salı gününe değin eğitime ara verildiği bildirildi.
        
      
Hindistan basınındaki haberlere göre, Delhi Eyalet Başbakanı Arvind Kejriwal, Twitter’dan yaptığı açıklamada, "Delhi’deki hava kirliliği seviyesi çok yükseldi. Bu nedenle 5 Kasım’a kadar okulların kapalı kalmasına karar verildi." ifadelerini kullandı.
Şehrin adeta "gaz odası" halini aldığını belirten Kejriwal, öğrencilerin hava kirliliğinden asgari düzeyde etkilenmesi için okul yönetimlerinden açık hava etkinliklerini ve spor faaliyetlerini 5 Kasım’a kadar durdurmalarının talep edildiğini belirtti.

        
          Yeni Delhi'de çocuklara maske dağıtılıyor
        
      
Kejriwal, halkın açık alanlarda spor yapmaması tavsiyesinde bulunarak, hava kirliliği seviyesi azalıncaya kadar bu duruma dikkat edilmesi gerektiğini kaydetti.
Başkentteki 37 hava kalitesi izleme istasyonunun tamamı hava kalitesi indeksini 400’ün üzerinde gösterirken, bazı bölgelerde bu seviyenin 700’ün üzerine çıkarak tehlikeli seviyeye geldiği bildirilmişti.
Çevre eyaletlerde yakılan anızlar sebebiyle başkentteki hava kirliliğinin iki katına çıktığı bilgisini paylaşan Kejriwal, özel ve devlet okullarındaki öğrencilere bu sabah maske dağıtıldığını belirtmişti.
Haryana ve Pencap eyaletlerinde yakılan anızlara, Işık Bayramı Diwali Festivali sırasında yoğun olarak patlatılan havai fişekler ve yakılan kutlama ateşleri eklenince, Yeni Delhi’deki hava kalitesi çok düşük seviyeye inmişti.
Dünya Sağlık Örgütünün geçen yıl yayımladığı verilere göre, dünyada hava kirliliğinin en fazla olduğu 10 şehir Hindistan’da bulunuyor.

        (AA)
      
BUNLARI OKUDUN MU?

        1 Sabiha Gökçen Havalimanı'nda 'Aerobot' görevine başlad...
      

        2 ABD'de Cadılar Bayramı katliamı
      

        3 Ortak devriye tamamlandı!
      

        4 İBB'den meteoroloji açıklaması: Yağmur bitti, sıcak ha...
      

        5 Tsunamiye karşı erken uyarı sistemi
      

        6 Bakan Albayrak açıkladı! Ekim ayında yüzde 106 arttı
      

        7 Turabi Çamkıran yarışmadan çekildi
      

        8 Cumhurbaşkanı Erdoğan yanına gelen kadının mektubunu a...
      

        9 Cumhurbaşkanı Erdoğan, BM Genel Sekreteri Guterres'i k...
      

        10 Spotify premium ücretlerine zam geldi
      
