
# С рекорд! Първо злато за България на световното в Дубай

Published at: **2019-11-07T20:00:00+00:00**

Author: ****

Original: [bTV Новините](https://btvnovinite.bg/sport/s-rekord-parva-svetovna-titla-za-balgarija-na-svetovnoto-v-dubaj.html)

България има своя първи световен шампион на първенството по лека атлетика за хора с увреждания, провеждащо се в Дубай! Християн Стоянов отвя конкуренцията в бягането на 1500 м, което спечели с рекорд за шампионата - 3:50.87 минути.
Среброто завоюва руснакът Александър Яремчук с време от 3:54:40 минути, а бронзът остана за Амену Гемечу Динса от Етиопия, финиширал за 3:57.95 минути.
Така родната гордост Стоянов добави световна титла към златото на европейското първенство в Берлин през 2018 г.
Днешният триумф е сбъдната мечта за Християн, който се задоволи с бронз на световния шампионат преди две години.
Голямата цел на Стоянов остава медал от параолимпийските игри в Токио.
