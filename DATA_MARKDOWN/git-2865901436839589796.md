
# GRAFIKA: Bogat sportski program u novembru

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/grafika-bogat-sportski-program-u-novembru/341501)

Sportski novembar počeo je uz poraze Pari Sen Žermena i Barselone, remi madridskog Reala, preokrete Liverpula i Mančester Sitija, potpuno lude mečeve Juventusa sa Torinom i Intera s Bolonjom, Ajntrahtovo gaženje Bajerna, ubedljiv trijumf Partizana nad Vošom i sigurnu Zvezdinu pobedu nad Proleterom. Ali, uprkos svim nabrojanim stavkama, tek smo na početku pretposlednjeg meseca u godini i do kraja nas čeka još mnogo uzbudljivih sportskih događaja. 
Već u utorak ljubitelji Lige šampiona moći će da uživaju u sjajnim mečevima Lige šampiona, gde smo izdvojili duel Dortmunda i Intera, dok će navijači Partizana konačno moći ponovo da vide svoje idole uživo i podrže ih u meču šestog kola Evrokupa protiv Venecije. U sredu će fudbalska Srbija moći da isprati novi evropski test Crvene zvezde i revanš meč s Totenhemom na stadionu Rajko Mitić, dok će u četvrtak opet prštati na sve strane. Fudbaleri Partizana igraće s Junajtedom u Mančesteru svoj meč četvrtog kola Lige Evrope, dok će košarkaši Crvene zvezde u Štark Areni dočekati madridski Real!
Za subotu 9. novembar rezervisan je Klasiker i novi sudar Bajerna i Dortmunda, dok će se dan kasnije fudbalska planeta podeliti na crveno i plavo za sudar svetova i derbi Premijer lige između Liverpula i Mančester Sitija na Enfildu! Istog dana staro rivalstvo obnoviće Juventus i Milan, posle čega se ulazi u novu reprezentativnu pauzu.
Za sredu 13. novembar rezervisan je Partizanov okršaj s Tofašom u Evrokupu, da bi narednog dana fudbaleri Srbije dočekali Luksemburg u završnici kvalifikacija za EURO 2020.
Posle Reala u petak 15. novembra sledi dolazak Asvela, posle čega slede dva ozbiljna sportska događaja za kraj polovine meseca. Srbija će ugostiti Ukrajinu, a za isti dan rezervisan je prvi košarkaški večiti derbi u kojem će Partizan biti domaćin Crvenoj zvezdi! Pogledajte i kakav sportski raspored nas čeka do kraja meseca...
Kvote za sve ove utakmice moći ćete da pronađete na sajtu MOZZART Bet, a kompanija MOZZART potrudiće se kao i uvek da ponuda bude što kompletnija i bogatija. 
