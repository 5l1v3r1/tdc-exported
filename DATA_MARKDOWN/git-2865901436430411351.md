
# Golmanu Lidsa preti 12 utakmica suspenzije

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/fudbal/vesti/golmanu-lidsa-preti-12-utakmica-suspenzije/341467)

Golman lidera Čempionšipa Lidsa Kiko Kasilja mogao bi da bude suspendovan između osam i 12 utakmica zbog rasističkih uvreda na račun napadača Čarltona Džonatana Leka koje je izrekao tokom okršaja ovih ekipa 28. septembra u Londonu.
Britanski mediji javljaju da je Fudbalska liga odmah posle meča pokrenula istragu protiv nekadašnjeg čuvara mreže Reala iz Madrida, a čitav slučaj prijavio je u izvšetaju glavni arbitar utakmice Džon Bruks.
Liga je u međuvremenu okončala istragu i ustanovila krivicu pa bi 33-godišnji golman Lidsa mogao na hlađenje čak do Nove godine.
Iako je Katalonac demantovao da je vređao Leka na rsdnoj osnovi kako mu se stavlja na teret, kazna je izvesna, pa će Marselo Bijelsa hitno morati da potraži novo rešenje pred golom pošto je Kasilja bio neprikosnoven do sada, a primio je i ubedljivo najmanje golova u ligi (samo osam).  
Foto: Reuters
