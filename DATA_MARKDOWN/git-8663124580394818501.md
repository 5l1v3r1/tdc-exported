
# У Криму ліквідовано 15 гральних залів, завуальованих під букмекерські контори

Published at: **2019-11-01T09:06:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/u-krymu-likvidovano-15-gral-nyh-zaliv-zavual-ovanyh-pid-bukmekers-ki-kontory/)

У анексованому Криму закрили 15 нелегальних гральних залів. Незаконний дохід зловмисників перевищив один мільярд рублів.
Співробітники ГУЕБіПК МВС Росії спільно з колегами з Республіки Крим закрили 15 гральних залів, завуальованих під букмекерські контори. Про це повідомляє прес-служба МВС РФ.
Встановлено, що зловмисники в декількох містах півострова здійснювали незаконну діяльність з організації та проведення азартних ігор. Оперативно-розшукові заходи та слідчі дії проводилися одночасно в містах Сімферополі, Євпаторії, Ялті, Алушті, Білогірську, Саках, Красноперекопську, а також в селищі Чорноморське. В ігрових залах, житлових і офісних приміщеннях виявлено понад 340 одиниць обладнання, серед якого – комп’ютери зі спеціальним програмним забезпеченням, а також ігрові термінали. Крім того, вилучено понад три мільйони рублів і документація, що має доказове значення для кримінальної справи. За попередньою інформацією, незаконний дохід перевищив один мільярд рублів.
Слідчими ГСУ СК Росії по республіці Крим та місту Сімферополю порушено вісім кримінальних справ за ознаками злочинів, передбачених статтею 171.2 КК РФ.
