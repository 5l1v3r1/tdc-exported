
# Με αρνητικό επιτόκιο για δεύτερη φορά δανείστηκε το ελληνικό δημόσιο

Published at: **2019-11-06T12:24:03+00:00**

Author: ****

Original: [News.gr](https://www.news.gr/oikonomia/article/2022395/me-arnitiko-epitokio-gia-defteri-fora-danistike-to-elliniko-dimosio.html)

Με αρνητικό επιτόκιο δανείστηκε για δεύτερη φορά σήμερα το ελληνικό δημόσιο κατά τη δημοπρασία εντόκων γραμματίων τρίμηνης διάρκειας.
Η απόδοση διαμορφώθηκε στο -0,08% έναντι -0,02% κατά την προηγούμενη δημοπρασία εντόκων γραμματίων τρίμηνης διάρκειας, ενώ αντλήθηκε το ποσό των 487,5 εκατομμυρίων ευρώ, όπως προκύπτει από τα στοιχεία που ανακοίνωσε ο Οργανισμός Διαχείρισης Δημοσίου Χρέους. Το ύψος των προσφορών ανήλθε σε 1,209 δισ. ευρώ και υπερκάλυψε κατά 3,22 φορές το δημοπρατούμενο ποσό.
Η σημερινή δημοπρασία αποτυπώνει εκ νέου το ιδιαίτερα θετικό κλίμα που επικρατεί στις αγορές για τους τίτλους του ελληνικού δημοσίου, όπως άλλωστε δείχνει και η μεγάλη πτώση των αποδόσεων των δεκαετών ομολόγων όπως αναφέρει το Αθηναϊκό Πρακτορείο Ειδήσεων.
