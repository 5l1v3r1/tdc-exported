
# Horrorcrashveroorzaker A2 veroorzaakte eerder crashes, politie geeft toe: ‘We hebben fout gemaakt’

Published at: **2019-11-05T19:38:00+00:00**

Author: **Bert Brussen**

Original: [ThePostOnline](https://tpo.nl/2019/11/05/horrorcrashveroorzaker-a2-veroorzaakte-eerder-crashes-politie-geeft-toe-we-hebben-fout-gemaakt/)

De 38-jarige uit Vianen afkomstige man van Marokkaanse afkomst die in oktober op de A2 bij Breukelen zichzelf doodreed door tegen het verkeer in frontaal een tegenligger te rammen had al veel vaker ernstige ongelukken op een snelweg veroorzaakt. Ook heeft hij al eerder na een ernstig ongeval zijn rijbewijs moeten inleveren. De politie laat nu aan het AD weten na het voorlaatste ongeval te hebben verzuimd zijn rijbewijs in te nemen waardoor hij niet hoefde te worden gekeurd door het CBR.
Eerder werd na een ongeval, eveneens op de snelweg, door de politie geen proces-verbaal opgemaakt waardoor de man voor dat ongeval überhaupt nooit is berecht. En dat terwijl hij op een file was ingereden waarbij maarliefst negen auto’s werden geraakt.
Tenminste één van zijn ongelukken zouden zijn veroorzaakt door een ‘epilepsie-aanval’. Maar omdat de man in het half jaar na het ongeluk geen epilepsie-aanvallen meer had werd hij door het CBR weer voor twee jaar goedgekeurd.
Een van de omgekomen slachtoffers, de vrouw van een echtpaar uit Bergen aan Zee, was overigens zelf werkzaam bij het CBR als examinator.
Uit getuigenverklaringen blijkt dat de man eerst nog enkele kilometers ‘kaarsrecht’ rechtdoor reed over de vluchtstrook van de verkeerde weghelft en dat hij ‘schreeuwend en met beide handen aan het stuur’ recht op de tegemoetkomende auto’s afreed.
De slachtoffers hadden geen schijn van kans omdat ze door de bestelbus die voor ze reed, die op het laatste moment kon uitwijken, de spookrijder niet zagen aankomen.
Alle nabestaanden hebben uiteraard levenslang.
