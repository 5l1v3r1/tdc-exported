
# Lo strano rapporto tra Google ed Android Auto: come provare la nuova app per smartphone (download)

Published at: **2019-11-05T08:09:00+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/05/lo-strano-rapporto-google-ed-android-auto-provare-la-nuova-app-smartphone-download-678295/)

Non è la prima volta che affrontiamo la delicata relazione tra Google ed il nuovo Android Auto, in questo articolo abbiamo spiegato nel dettaglio cosa è accaduto negli ultimi mesi e probabilmente cosa ci aspetta. Ora emerge un nuovo paragrafo da apporre alla storia.
Google ha infatti rilasciato sul Play Store una nuova app per Android Auto, dedicata all’interfaccia di infotainment ottimizzata per i display degli smartphone. Questa soluzione va a sopperire alla mancanza di un’app Android Auto per alcuni utenti che hanno aggiornato lo smartphone ad Android 10. Infatti Google prevede di mettere definitivamente da parte l’app Android Auto a partire da Android 10, in favore di una modalità alla guida di Google Assistant.
Dell’implementazione pubblica della modalità alla guida in Assistant ancora non vi è traccia e dunque Google ha scelto di rilasciare l’app Android Auto per i telefoni in favore di chi è rimasto orfano dell’app Android Auto classica con Android 10.
La nuova app ha la stessa icona della precedente, eccetto per un piccolo badge in basso a destra che ne indica la compatibilità con i display degli smartphone. Se aveste ancora l’app classica di Android Auto non avrete bisogno anche della nuova che, molto probabilmente, risulterà non compatibile con il vostro dispositivo. In ogni caso, eccovi il badge per provare a scaricarla.

        Disponibile su Google Play
      
Via: 9to5Google
