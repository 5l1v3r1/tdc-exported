
# Disney+: aggiunto Avatar al lancio della piattaforma

Published at: **2019-11-04T10:04:00+00:00**

Author: **Lorenzo Ferrero**

Original: [Tom&#39;s Hardware](https://www.tomshw.it/culturapop/disney-aggiunto-avatar-al-lancio-della-piattaforma/)

Il nuovo servizio di streaming Disney+ sarà presto disponibile negli USA, e potrà contare su un catalogo di prodotti appartenenti a Disney, Marvel, Lucasfilm, Pixar e Fox. I contenuti disponibili al lancio stanno venendo aggiornati di giorno in giorno e l’ultimo arrivato è davvero un pezzo da 90.
Leggi anche: Ewan McGregor rivela l’inizio delle riprese della serie tv Disney+ su Obi-Wan Kenobi
“Avatar“, uno dei film col maggior numero d’incassi nella storia del cinema, sarà disponibile su Disney+ quando il tanto atteso servizio di streaming verrà lanciato negli Stati Uniti, in Canada e in Olanda il 12 novembre, seguito da Australia e Nuova Zelanda il 19 novembre (per avere il servizio qua da noi, dovremo aspettare il 2020). Disney+ sarà la casa del pluripremiato film, che celebrerà il decimo anniversario della sua uscita il 18 dicembre. Dal visionario regista James Cameron, “Avatar” è stato il primo film del suo genere a utilizzare una nuova generazione di effetti speciali per offrire un’esperienza cinematografica completamente coinvolgente. L’epopea vincitrice di diversi Oscar e Golden Globe è il secondo film con il maggior incasso di tutti i tempi.
Per celebrare l’evento, il regista ha registrato un breve video:
