
# വിദ്യാര്‍ത്ഥികള്‍ക്കെതിരെ യു.എ.പി.എ ചുമത്തിയത് ഇടതുപക്ഷ സര്‍ക്കാരിന് ഭൂഷണമല്ല;കനയ്യ കുമാറിനെതിരെ കേന്ദ്രസര്‍ക്കാര്‍ കരിനിയമം ചുമത്തിയപ്പോള്‍ പ്രക്ഷോഭം നടത്തിയ കാര്യം വിസ്മരിക്കരുത്- എ.ഐ.എസ്.എഫ്

Published at: **2019-11-03T21:55:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/aisf-statement-on-uapa111.html)

കോഴിക്കോട് :രണ്ട് വിദ്യാര്‍ഥികള്‍ക്കെതിരെ യു.എ.പി.എ ചുമത്തിയ സംഭവത്തില്‍ സര്‍ക്കാരിനെ വിമര്‍ശിച്ച് എ.ഐ.എസ്.എഫ്.
മാവോയിസ്റ്റ് അനുകൂല ലഘുലേഖ കൈവശം വെച്ചു എന്ന കാരണം കൊണ്ട് എസ്.എഫ്.ഐ പ്രവര്‍ത്തകരും വിദ്യാര്‍ത്ഥികളുമായ അലന്‍ ഷുഹൈബിനും താഹ ഫസലിനും എതിരെ യു.എ.പി.എ ചുമത്തിയ നടപടി ശരിയല്ലെന്നുംഇത് പിന്‍വലിക്കണമെന്നും കോഴിക്കോട് ജില്ല കമ്മറ്റി ആവശ്യപ്പെട്ടു.
പൊലീസിന്റെ ഇത്തരം നടപടികള്‍ ഇടതുപക്ഷ സര്‍ക്കാരിന് ചേര്‍ന്നതല്ലെന്നുംദേശീയ തലത്തില്‍ എ.ഐ.എസ്.എഫ് നേതാവും ജെ. എന്‍.യു.എസ്.യു മുന്‍ ചെയര്‍മാനുമായിരുന്ന കനയ്യ കുമാറിനെതിരെ കേന്ദ്ര സര്‍ക്കാര്‍ കരി നിയമം ചുമത്തിയപ്പോള്‍ ശക്തമായ പ്രക്ഷോഭം നടത്തിയത് ഇടതുപക്ഷം ആയിരുന്നു എന്ന കാര്യം വിസ്മരിക്കരുതെന്നും എ.ഐ.എസ്.എഫ് കോഴിക്കോട് ജില്ലാ കമ്മിറ്റി ഭാരവാഹികളായ അശ്വിന്‍ മനോജ് ബി ദര്‍ശിത് എന്നിവര്‍ പ്രസ്താവനയിലൂടെ ആവശ്യപ്പെട്ടു

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
യു.എ.പി.എ നിയമം നടപ്പാക്കുന്നതിനോടു സര്‍ക്കാരിനു യോജിപ്പില്ലെന്നും കോഴിക്കോട്ട് രണ്ടു വിദ്യാര്‍ഥികള്‍ക്കെതിരെ യു.എ.പി.എ ചുമത്തിയതു പരിശോധിക്കുമെന്നും അതുനു ശേഷം സര്‍ക്കാര്‍ നിലപാട് വ്യക്തമാക്കുമെന്നും മുഖ്യമന്ത്രി പിണറായി വിജയന്‍ തിരുവനന്തപുരത്തു മാധ്യമപ്രവര്‍ത്തകരോടു പറഞ്ഞിരുന്നു

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
