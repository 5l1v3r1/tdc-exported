
# 
        Magyar Kupa: autókozmetikus és ács rohamoz a ZTE ellen
      

Published at: **2019-11-05T08:15:00+00:00**

Author: **K. B.**

Original: [www.borsonline.hu](http://www.borsonline.hu/sport/magyar-kupa-autokozmetikus-es-acs-rohamoz-a-zte-ellen/185900)

Utolsó amatőr csapatként maradt talpon a Magyar Kupában a Békés megyei I. osztályú Szarvas focicsapata, amelyet egytől egyig civil foglalkozású emberek alkotnak.
A legjobb 32 közé jutott együttes védelmét például egy autókozmetikus, szakács, míg a középpályát egy ács, értékesítő duó erősíti, az ellenfél kapuját pedig egy pincér és egy futár rohamozza majd a következő körben az NB I-es, profi focistákból álló Zalaegerszeg elleni december 4-i meccsen.
Mivel a találkozó egy szerdai napra esik, a szarvasi játékosoknak még szabadságot is ki kell kivenniük, hogy ki tudjanak állni.
