
# Ботев (Враца) остана без треньор

Published at: **2019-11-05T22:12:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/bgfootballother/botev-(vraca)-ostana-bez-trenxor-1403311.html)

Треньорът на Ботев (Враца) Сашо Ангелов е подал оставка след равенството с Витоша Бистрица (1:1) по-рано през деня. Опитният наставник бе начело на врачани от повече от 3 години и класира тима в efbet Лига през май 2018 година.
"Сашо Ангелов изрази желание да напусне Ботев Враца след поредния незадоволителен резултат. Утре сутрин ще обявим решението си по казуса", съобщиха от клуба.
Ботев има само една победа в последните си осем двубоя, а равенството с Витоша, които са последни в класирането, очевидно е повлияло на треньора за крайното решение. В коментара си за мача той заяви, че е видял проява на характер от своя тим само до момента на изравняването.
