
# Після розведення у Золотому почалося розмінування - штаб ООС

Published at: **2019-11-03T16:40:00+00:00**

Author: ****

Original: [DT.ua](https://dt.ua/UKRAINE/pislya-rozvedennya-u-zolotomu-pochalosya-rozminuvannya-shtab-oos-328336_.html)

Українські сапери почали розміновувати ділянку розведення сил і засобів у Золотому-4 на Луганщині, повідомив "УНН" начальник пресцентру штабу операції Об'єднаних сил Андрій Агєєв.
"За офіційним звітом ОБСЄ, нашими зобов'язаннями в рамках розведення відсьогодні розпочалося розмінування територій. Нині на ділянці працюють 5 розрахунків саперних від ДСНС, які входять до складу ООС", - розповів він.
Нагадаємо, 1 листопада, біля Золотого на Луганщині закінчилося триденне розведення сил і засобів. Розведення розпочалося опівдні 29 жовтня: українські військові та НЗФ бойовиків запустили у повітря зелені та білі ракети, що сигналізують про готовність до початку процесу.
Військовослужбовців ЗСУ почали відводити, попри відсутність семиденного режиму "тиші" та регулярні обстріли бойовиків. За процесом спостерігала Спеціальна моніторингова місія ОБСЄ.
Докладніше про наслідки цього кроку читайте в матеріалі Юрія Бутусова "Мале золоте, а ціна велика" у тижневику "Дзеркало тижня. Україна".
