
# 
        اردوغان هفته آتی به واشنگتن می‌رود
      

Published at: **2019-11-07T09:45:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638602/%D8%A7%D8%B1%D8%AF%D9%88%D8%BA%D8%A7%D9%86-%D9%87%D9%81%D8%AA%D9%87-%D8%A2%D8%AA%DB%8C-%D8%A8%D9%87-%D9%88%D8%A7%D8%B4%D9%86%DA%AF%D8%AA%D9%86-%D9%85%DB%8C%E2%80%8C%D8%B1%D9%88%D8%AF)

به گزارش بولتن نیوز، سفر برنامه‌ریزی شده رجب طیب اردوغان،‌ رئیس‌جمهوری ترکیه به واشنگتن در پی رای مجلس نمایندگان آمریکا با هدف تحریم ترکیه و به رسمیت شناختن کشتار ارامنه به عنوان نسل‌کشی در هاله‌ای از ابهام قرار گرفته بود.
این موارد خشم اردوغان را برانگیخت اما دفتر اردوغان در بیانیه‌ای اعلام کرد، رهبران آمریکا و ترکیه چهارشنبه در تماسی تلفنی "تاکید کردند که آن‌ها چهارشنبه (۱۳ نوامبر) به دعوت رئیس‌جمهوری آمریکا دیدار خواهند کرد."
در این بیانیه آمده است، اردوغان و ترامپ در جریان این گفت‌وگوی تلفنی همچنین "درباره مسائل دوجانبه و تحولات منطقه‌ای تبادل نظر کردند."
انتهای پیام
