
# 'Twintig topclubs azen op Haland (19), Salzburg wil zestig miljoen euro'

Published at: **2019-11-01T09:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901927/-twintig-topclubs-azen-op-haland-19-salzburg-wil-zestig-miljoen-euro-.html)


        De transferstrijd om Erling Braut Haaland, de tienersensatie van Red Bull Salzburg, zal komende zomer in alle hevigheid losbarsten. Zo'n twintig clubs azen op de handtekening van de jonge Noor, die aan de lopende band scoort voor de Oostenrijkers.
      
De tiener weet zich al langer in de belangstelling van Juventus en Manchester United, maar volgens The Guardian hebben al twintig clubs Haaland gescout en op hun transferlijstje gezet. Salzburg, de club waar de Noor op dit moment furore maakt, vindt het prima om hun groeibriljant in de zomer te verkopen en hoopt op een transfersom van rond de zestig miljoen.
De Oostenrijkers namen Haaland in januari van dit jaar namelijk over van Molde voor zo'n negen miljoen euro en hopen dus op een verzevenvoudiging van die transfersom binnen anderhalf jaar. Op dit moment lijkt dat geen gekke gedachte met alle topclubs die achter de Noorse doelpuntenmachine aanzitten. Haaland is op dit moment Champions League-topscorer met zes doelpunten en trof dit seizoen in vijftien officiÃ«le wedstrijden al 22 keer doel voor Salzburg.
