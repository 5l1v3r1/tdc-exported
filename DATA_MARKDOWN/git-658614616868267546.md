
# Urkers mogen meedenken over profiel nieuwe burgemeester

Published at: **2019-11-01T13:37:00+00:00**

Author: ****

Original: [omroep flevoland](https://www.omroepflevoland.nl/nieuws/175466/urkers-mogen-meedenken-over-profiel-nieuwe-burgemeester)


        De inwoners van Urk mogen meedenken over het profiel van de nieuwe burgemeester van de gemeente. Urkers kunnen online een vragenlijst invullen over de eigenschappen die de nieuwe burgervader óf burgermoeder volgens hen moet hebben. De gemeenteraad gebruikt de informatie om uiteindelijk een profielschets te maken.
      
Urkers kunnen aangeven of de nieuwe burgemeester een persoon met een sterke toekomstvisie moet zijn, of juist iemand die stevig met de voeten in de klei staat. Ook wil de gemeenteraad weten of inwoners een goede ambassadeur of juist een sterke lobbyist willen.
Urk nam dit najaar afscheid van Pieter van Maaren. Die vertrok na zeven jaar burgemeesterschap op Urk naar Zaltbommel. Ineke Bakker werd daarna geïnstalleerd als waarnemend burgemeester. Zij zal dat vermoedelijk blijven tot volgend voorjaar.
WhatsApp ons!Heb jij een tip of opmerking? Stuur ons een bericht op 06 - 52 52 4891 of stuur een mail: rtv@omroepflevoland.nl!
