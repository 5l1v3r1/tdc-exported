
# Комітет ООН схвалив запропоновану РФ резолюцію щодо контролю над озброєннями

Published at: **2019-11-07T04:26:00+00:00**

Author: ****

Original: [НВ](https://nv.ua/ukr/world/geopolitics/komitet-oon-shvaliv-zaproponovanu-rf-rezolyuciyu-shchodo-kontrolyu-nad-ozbroyennyami-50052079.html)

Про це повідомляє Інтерфакс-Україна.
Документ підтримали 174 країни, включаючи США. П’ять країн утрималися від голосування — Колумбія, Грузія, Палау, Судан і Україна.
Жодна країна не проголосувала «проти» резолюції.
У документі, авторами якого є РФ, Китай, Сирія, Білорусь, Ангола, Болівія, Бурунді, Венесуела, Камбоджа, Куба, Нікарагуа, міститься «заклик продовжувати зусилля щодо зміцнення системи договорів і угод по контролю над озброєннями, роззброєння та нерозповсюдження, та збереженню її цілісності і дієвості для підтримки глобальної стабільності і міжнародного миру і безпеки».
У тексті також підкреслюється «першорядна важливість повного і суворого здійснення, зміцнення і розвитку договорів і угод по контролю над озброєннями, роззброєння та нерозповсюдження».
У резолюції міститься прохання до генерального секретаря ООН «продовжувати надавати допомогу, яка може знадобитися для захисту цілісності договорів і угод по контролю над озброєннями, роззброєння і нерозповсюдження та для зміцнення системи таких договорів і угод».
Ухвалена резолюція буде обговорюватися на пленарному засіданні Генасамблеї ООН в грудні.
