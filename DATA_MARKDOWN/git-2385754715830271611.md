
# Δεν έδωσε απαντήσεις η ιατροδικαστική εξέταση για τον τραυματισμό νεογέννητου

Published at: **2019-11-03T13:18:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595523/den-edose-apantiseis-i-iatrodikastiki-eksetasi-gia-ton-travmatismo-neogennitou)

Περαιτέρω εξειδικευμένες εξετάσεις αναμένεται να γίνουν στο 13 ημερών κοριτσάκι, που νοσηλεύεται στο Μακάρειο νοσοκομείο, με κάταγμα κρανίου, καθώς τα αίτια τραυματισμού του δεν εξακριβώθηκαν απο τη σημερινή ιατροδικαστική εξέταση. Η κατάσταση του βρέφους κρίνεται σταθερή ενώ οι γονείς του, που κατάγονται απο το Μπαγκλαντές, φέρετε να δηλώνουν άγνοια για το πως τραυματίστηκε. Σύμφωνα με αστυνομικές πηγές, η ιατροδικαστής Αγγελική Παπέττα ζήτησε όπως γίνουν περαιτέρω εξειδικευμένες εξετάσεις στο βρέφος, καθώς δεν έγινε κατορθωτό να διακριβωθούν τα αίτια τραυματισμού του μετά την ιατροδικαστική εξέταση. Εν αναμονή της ολοκλήρωσης των εξειδικευμένων εξετάσεων, που θα ολοκληρωθούν μέχρι αύριο, θα γίνει ιατροδικαστική επανεκτίμηση της κατάστασης του βρέφους. Υπενθυμίζεται πως το βρέφος μεταφέρθηκε στο Γενικό Νοσοκομείο Λεμεσού με πρήξιμο στο κεφάλι, ενώ απο τις εξετάσεις των γιατρών διαπιστώθηκε κάταγμα κρανίου και κρίθηκε αναγκαία η μεταφορά του στο Μακάρειο Νοσοκομείο. 
