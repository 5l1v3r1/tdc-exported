
# The Sims 4 Vita Universitaria: l’espansione si svela con nuovi dettagli ufficiali

Published at: **2019-11-06T08:35:00+00:00**

Author: **Nicola Armondi**

Original: [Tom&#39;s Hardware](https://www.tomshw.it/videogioco/the-sims-4-vita-universitaria-espansione/)

Electronic Arts ha finalmente rilasciato i primi dettagli ufficiali su Vita Universitaria, l’espansione di The Sims 4 che sarà disponibile a partire dal 15 novembre 2019 su PC e dal 17 dicembre 2019 su PlayStation 4 e Xbox One. Tramite le pagine ufficiali del sito dedicato al gioco possiamo ora scoprire le nuove informazioni.
Per iniziare, potremo iscriversi alla storica università di Britechester o al moderno Istituto di Foxbury. Avremo la possibilità di risiedere nel dormitorio o fuori dal campus. Potremo muoverci con una bicicletta all’interno della aree studentesche e sfruttare la biblioteca per studiare. Ovviamente l’università è pensata per apprendre, quindi dovremo fare attenzione ai voti che miglioreranno se seguiremo le lezioni o peggioreranno se le salteremo. Potremo seguire vari tipi di corsi, assistere a conferenze, scrivere tesi e presentazioni e diventare un insegnante, un avvocato o un ingegnere.
