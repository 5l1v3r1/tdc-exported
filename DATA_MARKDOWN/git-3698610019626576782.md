
# В п'ятницю Київ накриє туман, а в Європі випаде сніг

Published at: **2019-11-07T16:04:00+00:00**

Author: ****

Original: [DT.ua](https://dt.ua/UKRAINE/v-p-yatnicyu-kiyiv-nakriye-tuman-a-v-yevropi-vipade-snig-328834_.html)

Найближчої доби дощі пройдуть на півночі України, а в п'ятницю вдень опади ймовірні лише в західній частині. На решті території переважатиме суха повітряна маса, зазначила синоптик Наталія Діденко.
За її словами у п'ятницю холодніше буде в західних та північних областях, де очікуються +9+14 градусів. А от на півдні, сході, у більшості центральних областей втримається тепла погода +14+20 градусів. Вітер буде зі сходу, північного сходу, слабкий або помірний.
У Києві 8-го листопада вночі пройдуть дощі, вдень буде сухо. Температура повітря мінімально становитиме +7+9 градусів, максимально +11+13 градусів. Також вранці 8 листопада в Києві очікується туман та погіршення видимості до 500 м.
"Завтра, 8-го листопада, сніг випадатиме в Альпах, на півночі Іспанії, на півдні Франції, у Шотландії та в країнах Скандинавії. …. Але якщо ви приготувалися до подальшого і цілком природного зниження температури повітря, нічого у вас не вийде. Вихідними до нас знову прийде потепління!", - зазначила Діденко.
Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що зима 2019-2020 років буде переважно теплою з великою кількістю днів з плюсовою температурою, більшою, ніж у попередні роки.
 
