
# آمریکا متحدانش را برای حفاظت از کشتیرانی در خلیج فارس آماده می‌کند

Published at: **2019-11-06T16:33:21+00:00**

Author: **یورونیوز فارسی **

Original: [euronews](https://farsi.euronews.com/2019/11/06/us-navy-prepares-allies-to-protect-free-navigation-in-persian-gulf)

نیروی دریایی ایالات متحده آمریکا با برگزاری یک رزمایش در خلیج فارس، در حال آماده سازی متحدان خود در خلیج فارس برای حفاظت از عبور و مرور کشتی‌ها در آب‌های منطقه است.
عملیات دریایی بین‌المللی آمریکا که در واکنش به حملات به کشتی‌های تجاری در خلیج فارس انجام می‌گیرد، از ۲۱ اکتبر آغاز شده و سه هفته طول خواهد کشید.
در این رزمایش که دومین رزمایش بزرگ در نوع خود است، پنج هزار سرباز، ۴۰ کشتی و ۱۷ هواپیما از ۵۰ کشور شرکت دارند.
علی بن شریدی، رئیس تیم خنثی‌سازی مین نیروی دریایی عربستان سعودی، به خبرگزاری فرانسه گفت هدف از این عملیات برای آنان «افزایش توانمندی‌ها و به اشتراک گذاشتن تجارب‌مان برای خنثی‌سازی مین‌هاست تا بتوانیم از عبور و مرور آزاد کشتی‌ها محافظت کنیم.»
