
# Борисов посече Андрей Райчев и намекна за голяма конспирация на президентските избори ВИДЕО

Published at: **2019-11-03T21:41:00+00:00**

Author: ****

Original: [Blitz.bg](https://blitz.bg/politika/borisov-poseche-andrey-raychev-i-namekna-za-golyama-konspiratsiya-na-prezidentskite-izbori-video_news707184.html)

https://blitz.bg/politika/borisov-poseche-andrey-raychev-i-namekna-za-golyama-konspiratsiya-na-prezidentskite-izbori-video_news707184.html Blitz.bg
Първо искам да поздравя всички победители от изборите, дори да са предварителни резултатите. Нещата са горе-долу ясни. Понеделник-вторник пак ще направим изявление по темата. От уважение към вас и сега ще кажем нещо.Това заяви лидерът на ПП ГЕРБ и премиер на България Бойко Борисов."Отново огромен брой избиратели ни дадоха доверието си. Върнахме се отново към нормалността и не е в нас цялата власт абсолютно навсякъде. Нормално е малко да споделим отговорността в прошарените общински съвети", каза той.  
"В Благоевград и Русе партията ни е първа политическа сила", добави той."Бях нервен на глупавите въпроси днес", призна Борисов."Андрей Райчев - винаги загубилият, който е подкрепил. Каква поредна победа за БСП е това?", запита Борисов. 
"Много глупости се изговориха. Много мераклии намираха кусури. Дай боже на всички такова отстъпление - да бият 15 пъти подред и да говорят за отстъпление. От кое отстъпваме?", каза премиерът."Ние сме си направили изборите. Ще вземем решения в партията, защото за няколко месеца проведохме два избора. Благодаря на Господ и българския народ, че ни гласуваха доверие. След "Апартаментгейт" какво да правим? Хората дадоха гласа си все пак ГЕРБ да първа партия", каза той.
"Ще си направим сега хубав анализ, където сме загубили. В Русе в последния момент сменихме кандидата за кмет, но се наложи. Имаше активна работа срещу нашите кандидати от опонентите ни. Преди Кадев да стане кмет на Банско беше при мен в Банкя, но партията каза, че иска Икономов. Казах им "добре"", заяви Борисов. 
"Дадох им шанс, а сега ще направим промени след загубите. Ние можехме навсякъде да спечелим, но е по-добре да се очистим, да си направим изводите и да се обновим", каза той."Думата загуба в днешната вечер госпожо да я кажеш към ГЕРБ, ами честито за победителите", каза премиерът. "Ако нас народът ни наказва с ниска избирателна активност, какво остава за другите?", запита министър-председателят. 
"Живял съм в София, когато управляваха старото СДС с БСП и знаете какъв беше града. Аз съм противник на т.нар независими кандидати. Кой носи отговорността за тях после? Миналите избори го показаха - Кадиев издигна Иванчева, а след няколко месеца каза "Аз вече не отговарям за нея"", заяви Борисов."За всички наши лоши действия си научаваме уроците, за всички добри - се поздравяваме. Не може само независими кандидати и да се примъкваме към тях партиите, защото някога сме си казали "Добър ден"", каза той. Премиерът коментира и изявлението на президента, че има съмнения за честността на днешния вот"Няма да се срещна с Радев. И аз имах съмнения, че е купен вота на президентските избори, но нищо не казах", заяви Борисов. 
Според него няма държава в ЕС, която да провежда електронно гласуване. "Партийната организация в Русе се съгласи, че трябва да оттеглим кмета на Русе. Ако го бяхме оставили, щяхме да победим, но така преценихме, че е по-правилно", каза той и добави, че го е яд за Благоевград. "За една седмица 15% разлика", каза Борисов. "БСП се примъкват с бившите снахи и се наричат десница. В колко градове ги няма - къде са в Пловдив, във Варна?", запита Борисов.ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ!
