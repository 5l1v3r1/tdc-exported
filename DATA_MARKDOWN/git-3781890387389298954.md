
# ไต้หวัน-ไทย ยกระดับอุตสาหกรรมสมาร์ทซิตี้

Published at: **2019-11-07T04:00:00+00:00**

Author: ****

Original: [เดลินิวส์](https://www.dailynews.co.th/article/740390)


        ไทย – ไต้หวัน ผลักดันอุตสาหกรรมไปสู่ดิจิทัล MOU พัฒนา 4 อุตสาหกรรม ด้าน อาหาร-สิ่งทอ-ระบบอัจฉริยะ-เมืองอัจฉริยะ ดึง SIPA นำทีมเยี่ยมชมสมาร์ทซิตี้-จัดงานนิทรรศการแลกเปลี่ยนความรู้
      
น.ส.หวง ฉวงหย่า อธิบดีสถาบันเพื่ออุตสาหกรรมสารสนเทศแห่งประเทศไต้หวัน กล่าวว่า สภาอุตสาหกรรมแห่งประเทศไทย (F.T.I.) ได้จัดงาน “Thailand-Taiwan Industrial Collaboration Summit” ครั้งที่3  ณ โรงแรมสุโกศล กรุงเทพฯ เพื่อกระชับความร่วมมือระหว่างบริษัทไทยและไต้หวันภายใต้ 4 อุตสาหกรรมหลัก ได้แก่ เทคโนโลยีชีวภาพอาหาร (Food Biotechnology) สิ่งทอ (Textile) ระบบอัตโนมัติ (Automation) และเมืองอัจฉริยะ (Smart City) ซึ่งงานนี้ได้รับความสนใจจากผู้ประกอบการไทยและไต้หวันเป็นอย่างมาก และเชื่อว่าจะส่งผลดีต่อการพัฒนาอุตสาหกรรมทั้ง 4 ในประเทศทั้งสอง 
โดยในงานประชุมได้มีการเซ็นข้อตกลง MOU 7 ข้อ ด้วยกันเพื่อพัฒนาความสัมพันธ์และความร่วมมือระหว่างทั้งสองประเทศสำหรับ 4 อุตสาหกรรม รวมถึงความร่วมมือในด้านอาหารและเทคโนโลยีชีวภาพเพื่อยกระดับห่วงโซ่อุตสาหกรรมบุกไทย (Thai Konjac Industry Chain) ในด้านสิ่งทอเพื่อเสริมสร้างการบูรณาการของเครื่องจักรสิ่งทอไต้หวันไปยังอุตสาหกรรมสิ่งทอของไทย ในเขตเมืองอัจฉริยะเพื่อสร้างโซลูชันที่ดีในการทดลองในประเทศไทยและนำมาใช้ในเชิงพาณิชย์ และในระบบอัตโนมัติเพื่อส่งเสริมความร่วมมือของอุตสาหกรรมบริการ IoT ของไต้หวัน กับอุตสาหกรรมดั้งเดิมในประเทศไทย นอกจากนี้ ยังมีการจัดแสดงผลิตภัณฑ์และการจับคู่ธุรกิจเพื่อเพิ่มประสิทธิภาพในการเชื่อมต่อทางอุตสาหกรรมระหว่างไทยและไต้หวัน 
น.ส.หวง กล่าวอีกว่าทุกวันนี้ “Smart City” หรือ “เมืองอัจฉริยะ” ได้กลายเป็นหัวข้อที่น่าจับตามอง ประเทศไทยในฐานะผู้นำประชุมสุดยอดอาเซียนในปีนี้ ได้ให้ความสนใจพร้อมจัดงานที่เกี่ยวข้องกับ “Smart City” มากมาย เพื่อสร้างความตระหนักให้กับอุตสาหกรรมนี้ในหมู่สมาชิกอาเซียน ในโอกาสนี้เอง ไต้หวันซึ่งเป็นหนึ่งในประเทศที่มีความก้าวหน้าและการพัฒนาด้านเทคโนโลยีอย่างต่อเนื่อง ก็ได้เข้าร่วมงาน “Thailand-Taiwan Industrial Collaboration Summit” และ “ASEAN Smart Cities Network 2019” ที่ผ่านมา 
