
# «Замах на Зеленського»: Справою Федини займеться ДБР

Published at: **2019-11-01T22:50:00+00:00**

Author: ****

Original: [ZIK.UA](https://zik.ua/news/2019/11/01/zamah_na_zelenskogo_spravoyu_fedyny_zaymetsya_dbr_1682019)


        Справа народного депутата від «Європейської солідарності» Софії Фединої, яка розкритикувала спілкування президента Володимира Зеленського з добровольцями (зокрема, що на нього може бути організований замах), буде розслідуватися Державним бюро розслідувань.
      
Про це на запит РБК-Україна повідомили в ДБР.
Так, в Держбюро розслідувань підтвердили, що Генеральною прокуратурою було розпочато провадження щодо можливого вчинення злочину нардепом Фединою.
«Провадження відкрито, прокуратурою внесено відомості до Єдиного реєстру досудових розслідувань. Підслідність визначена за ДБР», – повідомили в ДБР
В п’ятницю Генеральний прокурор Руслан Рябошапка підтвердив відкриття кримінальної справи проти Фединої.
«Так, це правда. І не тільки він, але і багато народних депутатів зверталися з цього приводу. Провадження було відкрито в понеділок, там очевидні ознаки злочину, по яких було відкрито провадження. Здається, ДБР зараз розслідує», – сказав Рябошапка.
Відзначимо, що заяву на Федину написав депутат з фракції «Слуга народу» Олександра Качура.
Обговорюючи розмову Зеленського з добровольцями в Золотому, Федина і волонтер Маруся Звіробий висловили припущення, що під час однієї з таких поїздок президент може потрапити під обстріл або стати жертвою замаху.
Федина пізніше розповіла, що їй почали надходити погрози після цих висловлювань, після чого вона подала заяву в Генеральну прокуратуру і Міністерство внутрішніх справ. Проте, ці заяви у неї не прийняли, зазначивши, що в них відсутній склад злочину. Федина назвала це «подвійними стандартами».
Читайте також: скандальні слова нардепки Федини: погрози Зеленському, планування замаху чи привернення уваги?
 
