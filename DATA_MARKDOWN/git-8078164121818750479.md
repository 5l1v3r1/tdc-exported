
# X Factor 2019, in arrivo una doppia eliminazione per animare la gara

Published at: **2019-11-06T22:00:00+00:00**

Author: **Arianna Ascione**

Original: [Corriere della Sera](https://www.corriere.it/spettacoli/cards/x-factor-2019-arrivo-doppia-eliminazione-animare-gara/eliminazione-sofferta_principale.shtml)

Ha provato a difendere Enrico Di Lauro (finito al ballottaggio insieme a Marco Saltari della squadra di Mara) con le unghie e con i denti ma nulla ha potuto: nel corso del secondo Live Malika si è dovuta arrendere alla perdita del suo concorrente (che ha abbandonato il talent parecchio amareggiato, lasciandosi sfuggire «non so cosa farò ma avrà a che fare con la musica»). Almeno una settimana fa hanno iniziato a fare capolino i primi scontri di vedute - nello specifico ci riferiamo ad un battibecco tra Sfera e la cantautrice - e con la doppia eliminazione in programma nel terzo appuntamento i giudici potrebbero (finalmente) iniziare a fare scintille.
