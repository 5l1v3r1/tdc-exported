
# Без погодження. НБУ визнав бізнесмена Горбуненка фактичним контролером Банку Січ

Published at: **2019-11-02T16:17:00+00:00**

Author: ****

Original: [НВ](https://nv.ua/ukr/biz/markets/gorbunenko-kontroler-bank-sich-novini-ukrajini-50051282.html)

Про це йдеться в повідомленні НБУ.
Йдеться, що Горбуненко формально не володіє акціями банку, проте у Нацбанку є обґрунтовані підстави вважати, що він має можливість здійснювати вирішальний вплив на його управління та діяльність.
«Вирішальний вплив на Банк полягає в можливості здійснювати вплив на формування складу органів управління Банку та визначення його основних напрямів діяльності. Усупереч вимогам законодавства Денис Горбуненко не подав Національному банку пакет документів для погодження набуття істотної участі в установленому законом порядку», − йдеться в заяві НБУ.
Відтак, НБУ застосував своє право визнати особу власником істотної участі в банку незалежно від подання такою особою повідомлення про намір набуття істотної участі в ньому.
«Володіння істотною участю в банку без отримання погодження Національного банку не допускається. Наявність у структурі власності банку осіб, які володіють істотною участю, проте не отримали погодження Національного банку, може бути підставою для подальшого застосування заходів впливу. Якщо порушення не буде усунуто, структура власності банку може бути визнана Національним банком непрозорою», − підкреслили в Нацбанку.
Читайте також:
Володимир ПознійНБУ випереджає графік зниження ставок. Як це відіб'ється на курсі гривні
Фактичними акціонерами АТ Банк Січ є Олег Баланда з часткою 55,615% акцій, Валерій Роздорожний — 31,016%, Андрій Мельник — 9,6257% та Олег Губанов із часткою 3,7433% акцій.
