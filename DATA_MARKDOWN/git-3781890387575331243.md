
# คลิปซีซีทีวีมัด'แก๊งเด็กช่าง' หิ้วปีกรุม'สาว18'ไปรุมโทรม

Published at: **2019-11-01T08:42:00+00:00**

Author: ****

Original: [เดลินิวส์](https://www.dailynews.co.th/crime/739495)


        เปิดคลิปวงจรปิดแก๊งเด็กช่าง 4 ราย หิ้วปีก "สาว 18" ในสภาพเมาหนักไปส่งห้อง ก่อนรุมโทรมจนอวัยวะเพศฉีกขาด ตาเหลือก น้ำลายฟูมปาก
      
เปิดคลิปวงจรปิดของหอพักย่านดินแดงที่จับภาพขณะกลุ่มชายวัยรุ่นนักเรียนช่าง 4 คน หิ้วปีกหญิงสาววัย 18 ปี ในสภาพมึนเมาหนักไม่ได้สติเข้าไปส่งที่ห้องของหญิงสาว จากนั้นทั้งหมดก็เดินกลับออกมา ก่อนที่ญาติของหญิงสาวจะพบว่าเหยื่อสาวนอนอยู่บนที่นอน น้ำลายฟูมปาก เสื้อผ้าหลุดลุ่ย ยกทรงไม่ได้ใส่ตะขอ ไม่ได้สวมกางเกงใน แต่มีกางเกงยีนขาสั้นสวมอยู่ จึงรีบพาไปส่งโรงพยาบาล แพทย์ระบุว่าอวัยวะเพศฉีกขาดจากการถูกกระทำชำเรา ส่วนจิตใจของน้องแฟนตอนนี้แย่มาก มีอาการเครียดและวิตกกังวลอย่างหนัก โดยล่าสุดล็อกตัวได้แล้ว 1 ราย เร่งไล่ล่าอีก 3 คน.
