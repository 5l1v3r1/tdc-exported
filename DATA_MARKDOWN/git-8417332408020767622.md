
# «Griskjøring» førte til kollisjon på veien til Skistua

Published at: **2019-11-03T06:23:04+00:00**

Author: **Martin Andersen**

Original: [adressa.no](https://www.adressa.no/nyheter/trondheim/2019/11/03/%C2%ABGriskj%C3%B8ring%C2%BB-f%C3%B8rte-til-kollisjon-p%C3%A5-veien-til-Skistua-20307722.ece)

Ikke personskader etter kollisjon i Fjellseterveien i Trondheim.
To unge bilførere ble natt til søndag fratatt førerkortetet etter en kollisjon i Fjellseterveien i Trondheim. Ifølge politiets twittermelding etter hendelsen var det meldt om «griskjøring».
Det var ikke personskader i kollisjonen, men det er snakk om materielle skader, ifølge politiets operasjonsleder Bernt Tiller.
- Alt tyder på at det er snakk om tullkjøring. Det er en tradisjon, når det begynner å bli glatt så kjører unge tullete der, sier Tiller.
Fjellseterveien er veien som går mellom Skistua og Byåsen butikksenter.
