
# Már biztosan csoportelső a Győr

Published at: **2019-11-02T17:55:00+00:00**

Author: **Infostart / MTI**

Original: [infostart](https://infostart.hu/sport/2019/11/02/mar-biztosan-csoportelso-a-gyor)

A hazaiak keretéből ezúttal a norvég Veronica Kristiansen és honfitársa, Kari Aalvik Grimsbö hiányzott.
A brazil Eduarda Amorim vezérletével remekül kezdett az ETO, még nyolc perc sem telt el, amikor már öt góllal vezetett. Ezt követően azonban ritkán látható hullámvölgybe kerültek a győriek, minden lövésüket elrontották, és a védekezésük sem működött hatékonyan. Több mint 13 percig nem talált be az ETO, ezt kihasználva a szlovénok fordítottak (8-9), ettől még lelkesebbé váltak, és a szünetben meglepetésre döntetlen volt az állás.
A második félidőben a norvég Stine Oftedal góljaival újra a hazaiaknál volt az előny, a francia Amandine Leynaud egyre jobban védett, így a hajrában már nem forgott veszélyben csapatuk sikere.
A mezőny legeredményesebb játékosa Oftedal volt hét góllal, a cseh Jana Knedliková ötször talált be.
A győriek egy hét múlva a svéd IK Sävehof otthonában lépnek pályára a BL csoportkörében.

        Nyitókép: MTI/Krizsán Csaba
      
