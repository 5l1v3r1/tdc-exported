
# रोहित शर्माच्या दुखापतीबाबत मोठं अपडेट; सामना खेळणार की मुकणार...

Published at: **2019-11-01T15:00:03+00:00**

Author: **ऑनलाइन लोकमत**

Original: [Lokmat](https://www.lokmat.com/cricket/big-update-rohit-sharmas-injury/)

नवी दिल्ली : भारताचा हंगामी कर्णधार रोहित शर्माला सराव करताना दुखापत झाल्याचे वृत्त होते. दुखापतीनंतर रोहितने लगेचच मैदान सोडल्याचेही समोर आली होती. आता रोहितच्या दुखापतीवर मोठं अपडेट समोर आलं आहे. रोहित पहिल्या ट्वेन्टी-20 सामन्यात खेळणार की नाही, हे या अपटेडमधूनच कळू शकणार आहे.
भारत आणि बांगलादेश यांच्यामधील पहिला ट्वेन्टी-20 सामना नवी दिल्लीला होणार आहे. या सामन्याच्या सरावासाठी भारतीय संघ आज मैदानात उतरला होता. पण यावेळी सराव करताना रोहितला दुखापत झाली होती.
रोहित नेट्समध्ये सराव करत होता. तेव्हा एक चेंडू त्याच्या डाव्या मांडीवर आदळला. हा फटका एवढा जोरदार होता की, रोहितने तिथून बाहेर पडणे उचित समजले. त्यानंतर रोहितने दुखापतीवर बर्फ लावला. ही दुखापत कमी होत नसल्याने त्याने थेट मैदान सोडले. ही दुखापत किती गंभीर स्वरुपाची आहे, हे अजून समजू शकलेले नाही.
रोहितला दुखापत झाली असली तरी तो आता पूर्णपणे तंदुरुस्त आहे. त्याचबरोबर तो बांगलादेशबरोबरचा पहिला सामना खेळणार आहे.
