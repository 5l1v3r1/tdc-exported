
# Βρετανικές εκλογές : Το Brexit, το αγκάθι για τον Τζόνσον και η επόμενη μέρα

Published at: **2019-11-02T09:48:55+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/world/vretanikes-ekloges-to-brexit-to-agkathi-gia-ton-tzonson-kai-i-epomeni-mera/)

Στις 12 Δεκεμβρίου η Βρετανία θα έχει επιτέλους εκλογές. Πρόκειται για μια εξέλιξη, η οποία καθυστέρησε πάνω από δύο χρόνια.
Στην πραγματικότητα εκλογές χρειάζονταν από τις 9 Ιουνίου του 2017. Πρόκειται για την επόμενη μέρα των εθνικών της 8ης Ιουνίου, τότε που η πρώην πρωθυπουργός Τερέζα Μέι, πιστεύοντας ότι θα αυξήσει κατακόρυφα την αυτοδυναμία της, έκανε το ολέθριο λάθος να οδηγήσει σε εκλογές τη χώρα απέτυχε παταγωδώς με αποτέλεσμα να χάσει ακόμα και το μικρό πάνω χέρι που διατηρούσε στη Βουλή.

        Διαβάστε ακόμη : Μέγαρα - Ο δράστης φίλησε το παιδί του πριν σκοτώσει τον κουνιάδο του
      
Εκείνη ήταν και η μέρα, σύμφωνα με ανάλυση του CNN, όπου το Brexit μετατράπηκε σε κάτι που ήταν «αδύνατον» να υλοποιηθεί.
Ο αντικαταστάτης της στην Ντάουνινγκ Στριτ και νυν πρωθυπουργός, Μπόρις Τζόνσον, ο οποίος «κληρονόμησε» την κοινοβουλευτική ομάδα της Τερέζα Μέι, έμαθε με τον σκληρότερο τρόπο ότι η αισιοδοξία δεν αρκεί για να φέρει το Brexit εις πέρας.
Παρά το γεγονός ότι έκανε αυτό που ήταν φαινομενικά αδύνατο, να καταλήξει σε συμφωνία με την ΕΕ, είναι ξεκάθαρο ότι δεν έχει τους αριθμούς να περάσει όλες τις νομοθεσίες που απαιτούνται. Συνεπώς οι εκλογές ήταν η μοναδική ρεαλιστική επιλογή.
Παρά το γεγονός ότι οι δημοσκοπήσεις δείχνουν μεγάλο προβάδισμα έναντι των Εργατικών του Τζέρεμι Κόρμπιν, πολλά μπορούν να συμβούν κατά τη διάρκεια της προεκλογικής εκστρατείας.
«Ένα προβάδισμα του 15% ακούγεται πολύ, αλλά οι ψηφοφόροι μπορούν να αλλάξουν γνώμη» εξηγεί στο CNN, καθηγητής Πολιτικής Επιστήμης και Δημόσιας Πολιτικής στο Πανεπιστήμιο του Σαουθάμπτον.
«Αυτό που πρέπει να σημειωθεί είναι πως ο Τζόνσον δεν ξεκινάει ούτε στο ελάχιστο με το επίπεδο υποστήριξης που είχε η Τερέζα Μέι το 2017».
Το πρώτο μεγάλο πρόβλημα του Τζόνσον είναι η αντιπολίτευση. Όπως καταλάβαμε τον περασμένο Μάιο, ο Τζέρεμι Κόρμπιν, ηγέτης της Εργασίας, είναι ένας πολύ αποτελεσματικός αγωνιστής.
Για παράδειγμα τον Μάιο του 2017 το κόμμα των εργατικών εξέπληξε τους πάντες κερδίζοντας πολύ περισσότερες θέσεις από ότι αναμενόταν.
Μάλιστα, το έκανε όντας το… αουτσάιντερ. Πλέον φαντάζει ως ένας ισχυρός, δημοφιλής ηγέτης ο οποίος έχει σχέδιο να φέρει εις πέρας το Brexit, καθώς και να προχωρήσει με μια φιλόδοξη εσωτερική ατζέντα.
Αυτή τη φορά, η δουλειά του είναι αναμφισβήτητα πολύ πιο εύκολη!
Η επιθετική πολιτική στρατηγική του Τζόνσον από την ανάληψη των καθηκόντων του επέτρεψε στον Κορμπίν να… πλασάρει τον εαυτό του ως αντι-Τζόνσον.
Ο Κόρμπιν έχει κάνει… σημαία το γεγονός ότι ο Μπόρις Τζόνσον διατηρεί φιλικές σχέσεις με τον πρόεδρο των ΗΠΑ, Ντόναλντ Τραμπ, έναν άνθρωπο που μόνο δημοφιλής δεν είναι στη Βρετανία.
Παράλληλα κάνει λόγο για εμμονή του Τζόνσον με την εξασφάλιση εμπορικής συμφωνίας με την Αμερική, η οποία θα σήμαινε του ξεπούλημα της Εθνικής Υπηρεσίας Υγείας του Ηνωμένου Βασιλείου (NHS) στις αμερικανικές φαρμακευτικές εταιρείες.
Το NHS είναι το πιο κοντινό πράγμα που έχει το Ηνωμένο Βασίλειο σε μια θρησκεία και αναμφίβολα θα παίξει καθοριστικό ρόλο και σε αυτές τις εκλογές.
Αν το Ηνωμένο Βασίλειο καταλήξει σε ένα ακόμα… διχασμένο κοινοβουλευτικό σώμα, τότε ο Κόρμπιν θα είναι ο πιο επιτυχημένος ηττημένος. Σε αυτή την περίπτωση θα μπορούσε διεκδικήσει του να ηγηθεί επικεφαλής μιας κυβέρνησης συνασπισμού.
Για να το κάνει αυτό. θα πρέπει τουλάχιστον να δεσμευτεί για ένα δεύτερο δημοψήφισμα. Μια τέτοια εξέλιξη θα ήταν καταστροφική για τους συντηρητικούς.
Αυτό διότι, αυτή τη στιγμή το κόμμα παραμένει ενωμένο γύρω από τον Μπόρις Τζόνσον και τη δέσμευση για τη συμφωνία στο Brexit. Ωστόσο, εάν γίνει ένα δεύτερο δημοψήφισμα, το κόμμα θα βρεθεί σε ένα πολύ κρίσιμο σταυροδρόμι του τι θα υποστηρίξει. Παραμονή ή έξοδος;

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
