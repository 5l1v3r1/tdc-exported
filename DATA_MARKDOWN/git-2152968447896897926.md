
# 19-годишен с опасност за живота след катастрофа във Варна

Published at: **2019-11-06T12:56:00+00:00**

Author: **Боряна Павлова**

Original: [Dnes.bg](https://www.dnes.bg/notifikacii/2019/11/06/19-godishen-s-opasnost-za-jivota-sled-katastrofa-vyv-varna.428737)

19-годишно момче е в болница с опасност за живота след тежка катастрофа във Варна. Катастрофата е станала тази нощ, около 3:50 часа на бул. "Васил Левски" в морската столица. 19-годишният приятел на пострадалия бил зад волана на Ауди. Поради движение с несъобразена скорост, губи контрол над автомобила и се блъска в електрически стълб, пише "24часа".Вследствие на инцидента, шофьорът, който е от Силистра, получава фрактура на лява ръка и е настанен за лечение в болнично заведение, без опасност за живота. Неговият спътник (19 г. от с. Смилец) е получил множество фрактури, като за живота му има опасност.Изясняват се детайли и обстоятелства около произшествието. По случая е образувано досъдебно производство. 
