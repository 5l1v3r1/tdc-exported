
# شبکه برق ایران و عراق سنکرون شد

Published at: **2019-11-01T15:56:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39561/%D8%B4%D8%A8%DA%A9%D9%87-%D8%A8%D8%B1%D9%82-%D8%A7%DB%8C%D8%B1%D8%A7%D9%86-%D9%88-%D8%B9%D8%B1%D8%A7%D9%82-%D8%B3%D9%86%DA%A9%D8%B1%D9%88%D9%86-%D8%B4%D8%AF)

شبکه‌های برق ایران و عراق  با حضور وزیر نیرو، معاون وزیر برق عراق و جمعی از مسئولان دو کشور سنکرون‌سازی و در نتیجه آن فرکانس برق دو کشور یکسان شد. به گزارش برق نیوز، طبق توافقی که در اواخر سال ١٣٩٧ بین وزرای نیرو و برق ایران و عراق صورت گرفت، قرار شد سه برنامه سنکرون‌سازی شبکه برق ایران و عراق تا پایان سال ۲۰۱۹ میلادی، کاهش تلفات شبکه برق عراق به میزان ۳۰ درصد تا پایان سال ۲۰۲۰ و جبران کمبود تولید برق عراق تا پایان سال ۲۰۲۱ توسط شرکت‌های ایرانی انجام شود. در این راستا، سنکرون‌سازی شبکه برق ایران و عراق امروز صورت گرفت که این امر زمینه افزایش تبادل انرژی الکتریکی را بین دو کشور فراهم می‌کند.
