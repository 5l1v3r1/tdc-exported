
# Očekivana odluka: Ninković izbačen iz tima

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/ocekivana-odluka-ninkovic-izbacen-iz-tima/341633)

Rukovodstvo i stručni štab Askolija odlučili su da suspenduju srpskog internacionalca Nikolu Ninkovića jednu utakmicu nakon ispada na meču sa Venecijom u subotu popodne u Seriji B. Nekadašnji fudbaler Partizana se naljutio na saigrača Da Kruza koji mu nije dozvolio da izvede penal i samoinicijativno je napustio teren u 71. minutu posle čega ga je trener Paolo Zaneti poslao odmah u svlačionicu.
Zbog tog incidenta Ninkovića je klub suspenodvao i on neće biti u timu u petak uveče kada Askoli bude gostovao Krotoneu. Prema informacijama iz Italije, popularni Džigi je danas bio u trening centru gde je razgovarao sa trenerom i menadžmentom kluba, nakon čega je odlučeno da ne trenira sa ekipom ove nedelje.
Tek nakon utakmice sa Krotoneom, Ninković može da se stavi na raspolaganje treneru. Srbin ima ugovor sa Askolijem do juna 2021. godine i obostrana želja je da se u narednom periodu odnos dve strane popravi.
Zanimljivo da je pre samo nekoliko nedelja Askoli isključio upravo Da Kruza iz sastava za gostovanje u Veroni protiv Kjeva jer se pobio sa saigračem. Čudna je sredina taj Askoli...
Foto: Screenshot
