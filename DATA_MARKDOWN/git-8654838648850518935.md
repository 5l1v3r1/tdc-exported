
# PS5 e Xbox Scarlett: Square Enix lavora a un gioco action di nuova generazione

Published at: **2019-11-05T00:00:00+00:00**

Author: **Giorgio Melani**

Original: [Multiplayer.it](https://multiplayer.it/notizie/ps5-e-xbox-scarlett-square-enix-lavora-gioco-action-nuova-generazione.html)

Sembra proprio che la First Development Division di Square Enix sia attualmente impegnata in un progetto di grosso calibro, a quanto pare per le console di prossima generazione ovvero PS5 e Xbox Scarlett, ma i dettagli sono ancora molto vaghi al di là del fatto che si tratti di un action game.La First Development Division di Square Enix è il team interno responsabile di numerosi progetti per la compagnia, tra i più importanti del catalogo come Final Fantasy VII Remake e Kingdom Hearts III, oltre alla serie SaGa e vari altri titoli, dunque potrebbe trattarsi di una produzione di grosso calibro per il publisher.Il sito internet giapponese di Square Enix ha pubblicato degli annunci di lavoro riguardanti un progetto in corso a quanto pare legato a una nuova proprietà intellettuale, in base alla descrizione un "action game destinato a realizzare un'esperienza di gioco action di prossima generazione".Non ci sono dettagli precisi al riguardo ma in base alla descrizione potrebbe trattarsi di un action game inedito e previsto per PS5 e Xbox Scarlett: nella descrizione, sembra trattarsi di un gioco che "va oltre gli standard degli attuali giochi action", oltretutto sviluppato da "un team internazionale di sviluppatori da tutto il mondo".
