
# 'RSC Anderlecht wil oude bekende Onyekuru terug naar Lotto Park halen'

Published at: **2019-11-06T17:04:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902676/-rsc-anderlecht-wil-oude-bekende-onyekuru-terug-naar-lotto-park-halen-.html)


        RSC Anderlecht moet alles op alles zetten, wil het dit seizoen nog een plaatsje in Play-Off 1 bemachtigen. Daarvoor kijkt paars-wit alvast uit naar mogelijke versterkingen. Zo hoopt Anderlecht op een terugkeer van Henry Onyekuru.
      
Het Turkse Fanatik komt met het nieuwtje op de proppen. Anderlecht zou azen op een terugkeer van Onyekuru, die in het seizoen 2017-2018 al op huurbasis voor paars-wit speelde. Nu mikt Anderlecht naar verluidt opnieuw op een tijdelijke transfer, aangezien de Nigeriaan bij AS Monaco zijn stempel nog niet kon drukken.
Onyekuru maakte vorige zomer voor 13,50 miljoen euro de overstap van Everton FC naar Monaco. Bij de Engelsen kreeg Onyekuru maar geen werkvergunning te pakken. Everton had de Nigeriaan in 2017 nog voor acht miljoen euro weggeplukt bij AS Eupen, dat hem nadien al eens uitleende aan Anderlecht.
Er zijn nog kapers op de kust. Naast Anderlecht willen ook Galatasaray (nog een ex-club), Olympique Marseille en Girondins de Bordeaux hun kans wagen voor de 22-jarige aanvaller. Een definitieve transfer zit er voor Anderlecht, gezien de hoge markwaarde (13 miljoen) van Onyekuru, wellicht niet in.
