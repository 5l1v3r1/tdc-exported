
# ซิว3แสบแหกคุกศาลพัทยา ฝรั่งสู้!ยิงแฟนเจ็บตัวเองสาหัส

Published at: **2019-11-06T06:40:00+00:00**

Author: ****

Original: [เดลินิวส์](https://www.dailynews.co.th/crime/740256)


        ตำรวจตามจับได้แล้ว 3 แสบแหกศาลพัทยา เผยนายหน่อยขอมอบ ส่วนนายบาสใช้ปืนยิงต่อสู้ ก่อนลั่นไกยิงหัวแฟนสาวบาดเจ็บ ก่อนยิงหัวตัวเองสาหัส
      
เมื่อวันที่ 6 พ.ย. ความคืบหน้าการติดตามไล่ล่า "แก๊งแหกคุก" 3 ผู้ต้องหาคดียาเสพติด ล่าสุดพล.ต.ท.ศตวรรษ หิรัญบูรณะ ผช.ผบ.ตร. พร้อมชุดสืบสวนภาค 2 ชุดสืบสวน ภ.จว.สระแก้ว ได้รับการติดต่อจาก นายหน่อย นิลเทศ อายุ 41 ปี อยู่บ้านเลขที่ 41/1 ม.8 อ.บางบัวทอง จ.นนทบุรี โดยติดต่อผ่านญาติเพื่อขอมอบตัวในป่าอ้อยตรงข้ามสวนทานตะวัน แหล่งท่องเที่ยวบ้านเขาจาน ต.ท่าเกวียน อ.วัฒนานคร จึงได้ควบคุมตัวมาสอบสวนพร้อมกับญาติผู้ประสานติดต่อให้นายหน่อยมอบตัว ทั้งนี้ผู้ต้องหาที่เหลืออีก 2 ราย คือนักโทษชาวฝรั่งกับแฟนสาว นายบาร์ท อัลเลน เฮลมัส (MR.BART ALLEN HELMUS) และ น.ส.สิรินภา วิเศษฤทธิ์ คาดว่าหลบหนีอยู่ไม่ไกลจากกัน และอยู่ในป่าใกล้จุดที่นายหน่อยมอบตัวคนแรก เจ้าหน้าที่กำลังระดมกำลังค้นหาทั้งทางบกและทางอากาศสอบสวนเบื้องต้นนายหน่อย ให้การว่าประมาณ 12.00 น. แยกตัวจากนายบาร์ทกับแฟนสาวประมาณ 1 ชม. ที่จุดมอบตัว โดยมุ่งหน้าเข้าไปในป่าอ้อย คาดว่านายบาร์ทกับแฟนนั่งพักตามร่องอ้อย และจะเดินทางในเวลากลางคืน ทั้งนี้นายบาร์ทจะเปิดโทรศัพท์เพื่อดูเส้นทาง ซึ่งแบตโทรศัทพ์ก็ใกล้จะหมดและหนีไปได้ไม่ไกล อย่างไรก็ตามนายบาร์ท มีอาวุธปืนติดตัวไปด้วย และมีอาการเจ็บขาและอากาศร้อน ทั้งนี้ที่ตนยอมมอมตัว เพราะเหนื่อยหนีต่อไม่ไหว และแฟนที่ช่วยเหลือก็แจ้งว่าตำรวจจะจับตายจึงยอมมอบตัวล่าสุด 13.00 น. พบตัวนายบาร์ท หลบหนีอยู่วงรัศมี 10 กม. จากจุดที่นายหน่อยมอบตัวแล้ว โดยจับเมียเป็นตัวประกันและเปิดฉากยิงใส่เจ้าหน้าที่ชุดจับกุมเป็นระยะ ๆ ล่าสุดนายบาร์ทได้ใช้ปืนยิงหัวแฟนสาวบาดเจ็บเล็กน้อยและยิงหัวตนเองบาดเจ็บสาหัส ได้นำรถฉุกเฉินพยาบาลมารับตัวไปส่งโรงพยาบาลวัฒนานครทันทีพร้อมกำลังดูแลป้องกันเข้มงวด.อ่านข่าวที่เกี่ยวข้อง...'บิ๊กแป๊ะ'สั่งไล่ล่า'แก๊งแหกคุก' ถ้าเหิมสู้ถูกจับตายไม่รู้นะ!
