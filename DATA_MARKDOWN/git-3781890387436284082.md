
# คุณหญิงกัลยา ประสานดีอีฟันคนแชร์ข้อมูลสร้างความแตกแยก

Published at: **2019-11-05T05:22:00+00:00**

Author: ****

Original: [เดลินิวส์](https://www.dailynews.co.th/education/740072)


        ที่ปรึกษารมช.ศึกษา เผย พบการแชร์ข้อมูลด้านศาสนามาสร้างความแตกแยก ประสานกระทรวงดีอีตรวจสอบผู้นำข้อมูลเท็จมาแพร่แล้ว  
      
วันนี้ (5 พ.ย.) นายภูมิสรรค์ เสนีวงศ์ ณ อยุธยา ที่ปรึกษา รมช.ศึกษาธิการ เปิดเผยว่า ขณะนี้คุณหญิงกัลยา โสภณพนิช รมช.ศึกษาธิการ ได้รับรายงานว่ามีขบวนการปลุกปั่นอาศัยความเชื่อทางศาสนามาเป็นเครื่องมือทางการเมือง ซึ่งอาจนำไปสู่ความแตกแยกและสร้างความเสียหายให้แก่กระทรวงศึกษาธิการ (ศธ.) โดยเมื่เร็วๆนี้ได้ประสานไปยังนายพุทธิพงษ์ ปุณณกันต์ รมว.กระทรวงดิจิทัลเพื่อเศรษฐกิจและสังคม (ดีอีเอส) ให้ช่วยตรวจสอบการเผยแพร่ข้อมูลเท็จผ่านโซเชียลแล้ว รวมถึงกำลังให้ฝ่ายกฎหมายของศธ.ตรวจสอบข้อมูลด้วย เพื่อนำไปสู่การดำเนินคดีเอาผิดกับผู้ที่เผยแพร่ข้อมูลเท็จที่หวังสร้างความขัดแย้งให้เกิดขึ้นกับการขับเคลื่อนการศึกษาไทยที่ปรึกษา รมช.ศึกษาธิการ กล่าวต่อไปว่า ทั้งนี้ที่ผ่านมาคุณหญิงกัลเดินหน้าขับเคลื่องานด้านการศึกษาตามนโยบายรัฐบาล เพื่อให้การปฎิรูปการศึกษาประสบความสำเร็จไม่ว่าจะเป็นนโยบายการเรียนการสอนโค้ดดิ้ง การยกระดับวิทยาลัยเกษตรและเทคโนโลยี เพื่อสร้างนักเกษตรรุ่นใหม่ 4.0 ดังนั้นจึงขอให้ประชาชนและทุกฝ่ายที่เกี่ยวข้องอย่าหลงเชื่อการแชร์ข้อมูลที่ผิดๆ เพื่อหวังจะทำลายความแตกแยกโดยใช้ความเชื่อทางศาสนามาทำลาย ซึ่งถือเป็นการกระทำที่ไม่ถูกต้อง  
