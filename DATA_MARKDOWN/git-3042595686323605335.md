
# Nordmann tatt etter vill biljakt i Sverige

Published at: **2019-11-06T11:46:39+00:00**

Author: ****

Original: [Dagbladet.no](https://www.dagbladet.no/nyheter/nordmann-tatt-etter-vill-biljakt-i-sverige/71789065)

- Han gjorde absolutt alt for ikke å bli tatt, sier politiet til lokalavisa Skövde Nyheter.
En nordmann i 20-åra er pågrepet av svensk politiet etter en vill biljakt fra Skövde til Mariestad i natt.

        Bilen kjørte ut fra et industriområde ved 02.40-tida. Den hadde ikke lys, og politiet ble mistenksomme.
      
- Vi vurderte det som svært interessant. Bilen vakte oppsikt allerede fra første stund, sier Morten Gunneng hos politiet i region Vest i Sverige til Aftonbladet.
Føreren nektet å stoppe, og politiet la seg på hjul.
- Biljakten varte i nesten 50 minutter. Vi la ut spikermatter flere steder, men fikk ikke stanset den. Sjåføren rettet en våpenliknende gjenstand mot politibilene flere ganger, sier Gunneng, og fortsetter:
- Hastigheten var begrenset, bortsett fra når bilen var på større veier. Da var den oppe i 150-160 kilometer i timen over kortere strekk.

        Klokka 03.31 klarte politiet å få en patruljebil foran bilen de prøvde å stoppe.
      
- Han kolliderer med den, bilen velter og kjører av veien. Ingen personer ble skadd, sier Gunneng.
Ifølge Aftonbladet er nordmannen blant annet mistenkt for å ha kjørt i narkorus, trusler mot tjenestepersoner og grov uaktsom kjøring.
- I tillegg undersøker vi gjenstander i bilen og hva vedkommende gjorde på industriområdet. Det kommer nok noen punkter til, sier Gunneng.
