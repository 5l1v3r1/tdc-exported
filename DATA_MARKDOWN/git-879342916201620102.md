
# Реформи нової влади: з'явилося перше невиконане доручення Зеленського

Published at: **2019-11-01T07:34:01+00:00**

Author: ****

Original: [Слово і Діло](https://www.slovoidilo.ua/2019/11/01/infografika/polityka/reformy-novoyi-vlady-zyavylosya-pershe-nevykonane-doruchennya-zelenskoho)


        На початку вересня президент Володимир Зеленський зібрав спеціальну нараду і поставив парламенту і Кабінету міністрів завдання щодо впровадження ключових реформ – з дедлайнами і відповідальними особами. До цієї миті все йшло добре, але 1 листопада з'явилося перше невиконане доручення глави держави. Детальніше – в аналітиці «Слово і Діло».
      
Відзначимо, що «Слово і Діло» буде відслідковувати виконання доручень Зеленського наприкінці кожного визначеного терміну. Завданням ми будемо привласнювати наступні статуси:
Перша невиконана задача – ухвалити до 1 листопада закон про внутрішній водний транспорт. У парламенті є вже три відповідні законопроекти, але вони досі в профільному комітеті і не пройшли перше читання.
Повністю виконано наразі сім завдань: розроблено держбюджет 2020 року, забезпечено підготовку до опалювального сезону, внесений законопроект про ринок землі, внесений законопроект про Службу фінансових розслідувань, зареєстрований законопроект про посилення прав держвласності, ухвалений законопроект про консолідацію функцій держрегулювання ринків фінансових послуг, створені умови для зниження комерційними банками кредитних ставок.
Із запізненням виконано чотири доручення. На день пізніше Верховна рада ухвалила законопроект про скасування списку об'єктів держвласності, що не підлягають приватизації. Також на день пізніше був схвалений законопроект про уповноважених економічних операторів. На два дні запізнилися з ухваленням закону про концесії.
Крім того, з запізненням на 16 днів і на тиждень виконано завдання розробити і внести до Верховної ради законопроект про легалізацію грального бізнесу і видобутку бурштину.
Нагадаємо, раніше ми докладно писали про реалізовані завдання з чек-ліста, запланованих реформ.
Хочете обговорити цю новину? Долучайтеся до телеграм-чату CHORNA RADA
