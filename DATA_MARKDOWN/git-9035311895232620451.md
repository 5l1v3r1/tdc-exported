
# Ruanda'daki soykırım sanığı Brüksel'de yargılanıyor

Published at: **2019-11-04T17:49:50+00:00**

Author: **Euronews **

Original: [euronews](https://tr.euronews.com/2019/11/04/ruanda-daki-soykirim-sanigi-bruksel-de-omur-boyu-hapis-talebiyle-yargilaniyor)

Ruanda'da 1994 yılında gerçekleşen soykırımda sorumluluğu olduğu düşünülen Fabien Neretse isimli eski üst düzey bir memurun Brüksel'deki duruşması başladı.
2011 yılında Fransa'da gözaltına alınan ve tutuksuz yargılanan Neretse, 1994 yılının nisan ila temmuz ayları arasında 13 cinayet ve üç cinayete teşebbüs suçundan ömür boyu hapis cezası ile yargılanıyor. Sanık, daha önceki sorularında kendisine yöneltilen suçlamaları reddetmişti.
Mahkeme, jüri üyeleri belirlendikten sonra 71 yaşındaki perşembe günü dinleyecek.
Belçika'da 2001, 2005,2007 ve 2009 yıllarında dört kez Ruanda'da işlenen soykırım suçlarıyla ilgili duruşmalar düzenlenmiş ve sanıklar 10 ila 30 yıl arasında değişen hapis cezalarına çarptırılmıştı.
Ruanda'da 1994 yılında Başkan Habyarimana'yı hedef alan suikast sonucu başkanı taşıyan uçak düşürülmüş olay sonrası çıkan iç savaşta 800 bin kişi hayatını kaybetmişti. Ülkede üç ay içinde 800 binden fazla Tutsi ve ılımlı Hutu, aşırı uç Hutular tarafından öldürülmüştü.
Fransa, 1990 ila 1994 yılları arasında Habyarimana rejimine askeri destek vermekle suçlanmıştı.
Ruanda yönetimi daha önce 1994’teki soykırımda rolü olduğu gerekçesiyle 20 Fransız yetkili hakkında soruşturma başlatmıştı.
Ruanda soykırımıyla ilgili Uluslararası Ceza Mahkemesi'nde bugüne kadar 93 kişi suçlandı. Bunlardan 14’ü beraat ederken 61’i ceza aldı, 8 kişinin yakalanması için ise çalışmalar sürüyor.
