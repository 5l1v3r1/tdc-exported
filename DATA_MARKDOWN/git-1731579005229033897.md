
# Toyota si converte ad Android Auto e CarPlay: arriveranno anche su alcuni modelli già venduti

Published at: **2019-11-05T08:37:02+00:00**

Author: **Vincenzo Ronca**

Original: [MobileWorld](https://www.mobileworld.it/2019/11/05/toyota-si-converte-ad-android-auto-carplay-arriveranno-anche-modelli-gia-venduti-240391/)

Android Auto ed Apple CarPlay rappresentano due dei sistemi di infotainment più apprezzati, essenzialmente perché sposano perfettamente l’integrazione con il proprio smartphone a prescindere dal modello dell’auto. Per chi possiede un’auto Toyota ci sono buone notizie in questo senso.
Il produttore nipponico di auto è tra quelli più resistenti ad integrare la compatibilità con Android Auto e CarPlay, in favore del suo sistema di infotainment proprietario. Nelle ultime ore però Toyota ha annunciato la sua apertura verso i sistemi di Google ed Apple, affermando che ne integrerà la compatibilità sui nuovi modelli di auto che lancerà sul mercato: tra questi rientrano le nuove Prius, Corolla, Camry e C-HR.
Le buone notizie non sono finite qui: Toyota ha annunciato che tutti i proprietari delle ultime versioni di HiAce e RAV4 potranno aggiornare gratuitamente il software per ottenere la compatibilità ad Android Auto e CarPlay. Inoltre, i proprietari di Prius, Corolla e Camry delle generazioni precedenti potranno avere lo stesso aggiornamento pagando 199$.
Non abbiamo la completa certezza che le informazioni appena riportate valgano anche per i modelli di auto venduti in Italia. Per saperne di più vi suggeriamo di rivolgervi al vostro concessionario Toyota.
Via: Ausdroid
