
# Τιμητική διάκριση για τον καθηγητή Μηνά Αλεξιάδη

Published at: **2019-11-06T07:00:03+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425117/timhtikh-diakrish-gia-ton-kathhghth-mhna-alexiadh)


        Το Εθνικό και Καποδιστριακό Πανεπιστήμιο Αθηνών θα τιμήσει τον Ομότιμο Καθηγητή της Φιλοσοφικής Σχολής και Πρόεδρο του Ιδρύματος κ. Μηνά Αλ. Αλεξιάδη, με την επίδοση Tιμητικού Tόμου με τίτλο: «Πλάτανος Ευσκιόφυλλος: Τιμητικός Τόμος για τον Καθηγητή Μηνά Αλ. Αλεξιάδη».
      
Θα προσφωνήσει ο Αντιπρύτανης του Εθνικού και Καποδιστριακού Πανεπιστημίου Αθηνών, καθ. Δημήτριος Π. Καραδήμας, ενώ για το έργο του τιμωμένου θα μιλήσουν ο Πρόεδρος του Τμήματος Ιστορίας και Εθνολογίας του Δημοκριτείου Πανεπιστημίου Θράκης καθ. Μανόλης Γ. Βαρβούνης και ο καθ. Λαογραφίας του Δημοκριτείου Πανεπιστημίου Μανόλης Γ. Σέργης.
Η επίδοση του Tιμητικού Tόμου θα γίνει από τον Αντιπρύτανη του Εθνικού και Καποδιστριακού Πανεπιστημίου Αθηνών, καθ. Δημήτριο Π. Καραδήμα.
Η τελετή επίδοσης θα πραγματοποιηθεί τη Δευτέρα, 11 Νοεμβρίου 2019 και ώρα 19:00 στη Μεγάλη Αίθουσα του Πανεπιστημίου Αθηνών (κεντρικό κτήριο, Πανεπιστημίου 30).
