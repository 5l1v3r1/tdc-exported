
# BL-szerda: újabb 5-6 csapat válthat jegyet tavaszra

Published at: **2019-11-05T17:03:51+00:00**

Author: **Horváth Ferenc**

Original: [euronews](https://hu.euronews.com/2019/11/05/bl-szerda-ujabb-5-6-csapat-valthat-jegyet-tavaszra)

Akár újabb hat csapat továbbjuthat a csoportkörből a labdarúgó Bajnokok Ligájában szerdán.
Az A-csoport második helyére hajt a rekordgyőztes Real Madrid, mivel az eddig 100 százalékos Paris Saint-Germain számára nem lehet túl nagy falat otthon a belga Club Brugge.
Zinedine Zidane csapatától ugyancsak elvárás, az eddig halványan muzsikáló Galatasaray legyőzése.
- Azt hiszem, mindenre fel kell készülnünk, és mindent meg kell tennünk szurkolóink kiszolgálása érdekében, és a klub összes alkalmazottja is ezt várja el tőlünk. A legjobbat fogjuk adni magunkból a 3 pont érdekben, ami gyakorlatilag már továbbjutást ér számunkra - nyilatkozta a Real francia mestere.
A B-csoport élén álló, eddig mindhárom mérkőzését megnyerő Bayern München az egypontos Olympiakoszt fogadja. Már egy sovány döntetlennel is nyerő pozícióba kerülnek a bajorok. Amit Nico Kovac edző menesztése után, az eddigi segítő, Hansi Flick átmeneti irányításával is könnyedén elérhetnek.
Itt a Crvena Zvezda-Tottenham mérkőzés kimenetelén múlik, hogy kettejük közül melyik csapat gondolhatja komolyan a 16 közé jutást.
A C jelű négyes együttesei közül a Manchester City, a BL-mezőnyben idegenül mozgó Atalanta vendégeként érheti el célját. A másik továbbjutó helyért még éles harc lesz.
A D-csoportban két vendéggyőzelem el is dönti a legfontosabb kérdést; az Atletico Madrid és a Juventus továbbjutását.

        A szerdai program,
      

        csoportkör, 4. forduló:
      

        A-csoport:
      
Paris Saint-Germain (francia) - Club Brugge (belga) 21.00
Real Madrid (spanyol)-Galatasaray (török) 21.00
Az állás: 1. Paris Saint-Germain 9 pont, 2. Real Madrid 4, 3. Brugge 2, 4. Galatasaray 1

        B-csoport:
      
Bayern München (német)-Olimpiakosz Pireusz (görög) 18.55
Crvena zvezda (szerb)-Tottenham Hotspur (angol) 21.00
Az állás: 1. Bayern München 9 pont, 2. Tottenham 4, 3. Crvena zvezda 3, 4. Olimpiakosz 1

        C-csoport:
      
Dinamo Zagreb (horvát)-Sahtar Donyeck (ukrán) 21.00
Atalanta (olasz)-Manchester City (angol), Milánó 21.00
Az állás: 1. Manchester City 9 pont, 2. Dinamo Zagreb 4 (6-4), 3. Sahtar Donyeck 4 (4-6), 4. Atalanta 0

        D-csoport:
      
Lokomotiv Moszkva (orosz)-Juventus (olasz) 18.55
Bayer Leverkusen (német)-Atlético Madrid (spanyol) 21.00
Az állás: 1. Juventus 7 pont (7-3), 2. Atlético Madrid 7 (5-2), 3. Lokomotiv Moszkva 3, 4. Bayer Leverkusen 0
