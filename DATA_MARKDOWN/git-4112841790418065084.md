
# Kultový kožený outfit Olivie Newton-John z Pomády vydražili za viac ako 360-tisíc eur, celkovo predala veci za 2 milióny

Published at: **2019-11-03T14:59:00+00:00**

Author: **Timea Krauszová**

Original: [REFRESHER](https://refresher.sk/76165-Kultovy-kozeny-outfit-Olivie-NewtonJohn-z-Pomady-vydrazili-za-viac-ako-360tisic-eur-celkovo-predala-veci-za-2-miliony)


        Časť peňazí poputuje na liečbu onkologických pacientov.
      
Čiernu koženú bundu a k tomu úzke čierne nohavice, ktoré mala na sebe Olivia Newton-John vo filme Pomáda, vydražili za astronomických 363-tisíc eur. Okrem outfitu boli v dražbe aj ďalšie veci, napríklad pôvodný scenár alebo ružové šaty, ktoré mala oblečené na premiére. Časť vyzbieraných peňazí poputuje do austrálskej onkologickej kliniky Newton-John.
Tak sa o dražbe vyjadrila slávna herečka pre BBC. Kupujúcich vyzvala, aby jej zaslali fotografie a niekoľko riadkov vo forme osobného odkazu. Identita kupcov nie je známa.
Preslávený outfit nie je bez chyby, už v čase nakrúcania pomádového hitu You're The One That I Want ich museli na Olivii zašívať, mali pokazený zips. Herečku to značne obmedzilo v pití a jedení počas dňa.
Film Pomáda uzrel svetlo sveta v roku 1978 a dodnes patrí medzi najznámejšie a najkultovejšie filmové muzikály všetkých čias. Olivia Newton-John stvárnila stredoškoláčku Sandy, zahrala si po boku Johna Travoltu, ktorý sa zhostil úlohy zlého chlapca Dannyho.
