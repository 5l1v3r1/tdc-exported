
# У ВАКС пояснили відкриття провадження щодо Кличка

Published at: **2019-11-06T20:22:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/vaks-poyasnyly-vidkryttya-provadzhennya-shhodo-klychka)


        ВАКС зобов'язав відкрити провадження щодо міського голови Києва Віталія Кличка через бездіяльність керівника головного підрозділу детективів НАБУ.
      
Про це йдеться в повідомленні пресслужби ВАКС у середу, 6 листопада.
За інформацією, 18 жовтня суддя частково задовольнив скаргу про бездіяльність керівника головного підрозділу детективів НАБУ. Зокрема, цим рішенням зобов'язали уповноважених осіб НАБУ внести до Єдиного реєстру досудових розслідувань відомості за заявою позивача від 9 жовтня 2019 про кримінальне правопорушення.
«Судове рішення в цій частині мотивовано тим, що обов'язок слідчого прийняти заяву про вчинення кримінального злочину і протягом 24 годин внести за цією заявою відомості до Єдиного реєстру досудових розслідувань виникає незалежно від обґрунтованості або необґрунтованості такої заяви, а також від того, подана ця заява із порушенням або дотриманням територіальної або предметної підслідності», - йдеться в повідомленні.
Раніше повідомлялося, що НАБУ відкрило кримінальне провадження щодо мера Києва Віталія Кличка на вимогу Вищого антикорупційного суду.
Також відзначимо, ВАКС зобов'язав НАБУ внести відомості про кримінальні правопорушення Кличка.
Хочете обговорити цю новину? Долучайтеся до телеграм-чату CHORNA RADA
