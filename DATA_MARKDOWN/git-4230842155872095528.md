
# На Одещині хлопець зірвав державний прапор і витер об нього ноги

Published at: **2019-11-01T10:21:06+00:00**

Author: ****

Original: [ФАКТИ](https://fakty.com.ua/ua/ukraine/20191101-na-odeshhyni-hlopets-zirvav-derzhavnyj-prapor-i-vyter-ob-nogo-nogy/)

В Одеській області невідомий чоловік поблизу будинку культури зірвав український прапор і витер об нього ноги.
У селі Іллінка Біляївського району невідомий хлопець зірвав зі стовпа біля будинку культури прапор України і витер об нього ноги. Сільський голова повідомив про це в поліцію.
Співробітники поліції за кілька годин встановили, що над прапором поглумився 23-річний місцевий житель.
У розмові з правоохоронцями зловмисник спробував виправдати свої дії тим, що перед цим добряче випив у компанії товаришів.
Читайте: У анексованому Криму в містах замайоріли українські прапори
Відкрито кримінальне провадження за ч. 1 ст. 338 через наругу над державними символами.
Правопорушникові загрожує покарання у вигляді штрафу до 850 грн або арешт на строк до шести місяців або позбавлення волі на строк до трьох років.
