
# Чинних та колишніх працівників СБУ викрили на «прослушці» абонентів

Published at: **2019-11-06T12:40:00+00:00**

Author: ****

Original: [ZIK.UA](https://zik.ua/news/2019/11/06/diyuchyh_ta_kolyshnih_pratsivnykiv_sbu_vykryly_na_proslushtsi_abonentiv_1684855)


        Служба безпеки України припинили злочинну діяльність чинних та колишнього співробітників служби на незаконному прослуховуванні абонентів та збуті отриманої інформації.
      
Про це повідомляє пресслужба відомства.
«Встановлено, що зловмисники через особисті перевірені зв’язки підшукували клієнтів для надання «послуг». Колишній працівник підбирав замовників, діючі ‒ технічно забезпечували зняття інформації», – йдеться у повідомленні.
Зазначається, що вартість прослуховування одного абонентського номера на два місяці становила дев’ять тисяч доларів США. Досудове слідство встановлює точну кількість абонентів, які потерпіли від дій фігурантів справи.
В СБУ додали, що в межах кримінального провадження, розпочатого за ч. 3 ст. 368 Кримінального кодексу України, триває досудове слідство.
Наразі тривають невідкладні слідчо-оперативні дії, фігуранти провадження затримані, приймається рішення щодо оголошення їм про підозри у вчиненні кримінального правопорушення.
Нагадаємо, закон №187-IX, що дозволяє Національному антикорупційному бюро і Державному бюро розслідувань здійснювати прослушку незалежно від Служби безпеки України, набув чинності 17 жовтня.
 
