
# Ванката изби рибата като синоптик в телевизията на Слави

Published at: **2019-11-05T07:56:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Vankata-izbi-ribata-kato-sinoptik-v-televiziyata-na-Slavi-911215)

Култовият образ Иван Атанасов-Ванката се прояви като синоптик в новата телевизия на Слави Трифонов "7/8 ТВ". Вчера беше първото предаване на новата рубрика с прогнозата на времето. Прогнозата беше супер нетрадиционна, но образът на Ванката внесе много свежо настроение. Сценаристите държаха Иван да натърти на прогнозата за повече градове, съдържащи буквата Р, за да стане дефектът ефект. Както всички знаем Ванката трудно изговаря въпросната буква, но това само внася нужния чар.
Другото различно от традиционните водещи на прогнозата за времето е, че те са по-гъвкави пред картата, а Атанасов рядко се помръдваше от своето място, но това е нормално като за първо предаване. Зрителите чуха какво време очаква градове като Бургас, Кърджали, Добрич, та дори и Париж. Едно е сигурно, рубриката на Ванката ще бъде една от най-гледаните в телевизията на Слави.
