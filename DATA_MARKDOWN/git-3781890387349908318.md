
# สวยกว่าย่ะ! 'ปุ้มปุ้ย'เมีย'กวินท์'ฉะแรงชาวเน็ตวิจารณ์เหี่ยว

Published at: **2019-11-06T08:29:00+00:00**

Author: ****

Original: [เดลินิวส์](https://www.dailynews.co.th/entertainment/740283)


        ปุ้มปุ้ย เมีย กวินท์ ดูวาล ไม่ทนเจอชาวเน็ตวิจารณ์ผอมแล้วดูเหี่ยว ตอกจุกๆเราสวยกว่าแน่นอนและผัวเราหล่อมาก จบ!
      
เพิ่งควงคู่หวานใจนักร้องหนุ่มหุ่นแซ่บ กวินท์ ดูวาล เข้าพิธีแต่งงานไปหมาดๆเมื่อวานนี้(5 พ.ย.) สำหรับสาว ปุ้มปุ้ย-พรรณทิภา ท่ามกลางบรรยากาศสุดโรแมนติกสุดๆ ซึ่งงานสาวปุ้มปุ้ยก็ได้มีการทยอยอัพเดทรูปแต่งงานลงในโซเชียลส่วนตัว ซึ่งก็มีแฟนๆเข้ามากดไลค์และคอมเมนต์แสดงความยินดีมากมายแต่ในคลิปวีดีโอเกี่ยวกับงานแต่งของสาวปุ้มปุ้ยที่ลงไว้ในอินสตาแกรมส่วนตัว กลับมีชาวเน็ตคนหนึ่งเข้ามาคอมเมนต์ในรูปดังกล่าวถึงรูปร่างที่เปลี่ยนไปของสาวปุ้มปุ้ยว่า “เมื่อก่อนสวยกว่านี้นะคะตอนนี้เหมือนผอมเกินไป หน้าตอบไปมันเลยดูเหี่ยวมีอายุ ถ้าอ้วนขึ้นกว่านี่จะดูเด็กสวยขึ้นเยอะเลยค่ะ” จากนั้นก็ไม่ต้องรอนาน สาวปุ้มปุ้ยก็ได้มาตอบกลับคอมเมนต์ดังกล่าวว่า “แสดงความคิดเห็นได้นะ แต่ให้มันถูกที่ถูกเวลานิดนึงกาลเทศะรู้จักไหมแต่ไหนๆก็ชอบวิจารณ์คนอื่นแล้วขอพูดแบบตรงๆนะ จะเมื่อก่อนหรือตอนนี้ เราก็สวยกว่าเธอแน่ๆจ่ะ ❤️ และที่สำคัญ ผัวเราหล่อมาก จบ"
หลังจากสาวปุ้มปุ้ยตอบกลับไป ก็มีชาวเน็ตมากดไลค์ พร้อมวิจารณ์ผู้ใช้บัญชีคนดังกล่าวว่าทำไมชอบบูลลี่คนอื่นด้วยจำนวนมาก อาทิ เห็นด้วยค่ะ หุ่นดีมากหุ่นในฝันของ ผญ.หลายๆคนเลย ยินดีด้วยนะคะ , ตัวจริงพี่เขาสวยมากนะเธอ เธอไม่รู้หรอ ,หมดยุค bully หน้าตาหรือภายนอกของคนอื่นแล้วนะคะน้อง นี่ 2019 แล้วมันไม่ควรจะมาตัดสินหรือวิจารณ์ใครแล้ว #ดึงสติให้สูงที่สุดนะลูก ฯลฯ
แหม...ตอนถูกถามว่าแรงแล้ว แต่ตอนตอบแรงและจุกกว่าเยอะ เริ่ดมากจ้าปุ้มปุ้ยขอขอบคุณภาพประกอบจากอินสตาแกรม @pantipa.a
