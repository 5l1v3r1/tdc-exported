
# Húsba vágó kérdésekkel indít Karácsony Gergely a közgyűlésben

Published at: **2019-11-05T04:57:00+00:00**

Author: **Infostart / InfoRádió - Szabó S. Gergő**

Original: [infostart](https://infostart.hu/belfold/2019/11/05/husba-vago-kerdesekkel-indit-karacsony-gergely-a-kozgyulesben)

A Fővárosi Közgyűlés első ülését keddre hívta össze az új főpolgármester, Karácsony Gergely. A legizgalmasabb napirendre vett kérdések között lehetnek személyi kérdések. Egybehangzó sajtóértesülések szerint négy főpolgármester-helyettes lesz: a Demokratikus Koalíció Gy. Németh Erzsébetet, az MSZP Tüttő Katát, a Momentum Kerpel-Fronius Gábort, Karácsony Gergely pártja, a Párbeszéd pedig Dorosz Dávidot jelölheti főpolgármester-helyettesnek.
Változás lehet a Fővárosi Önkormányzati Rendészeti Igazgatóság igazgatói posztján is. Az előterjesztés szerint Pető Györgyöt Handl Tamás válthatja. Budapest főjegyzői posztjára a Karácsony Gergely mellett a zuglói önkormányzatban jegyzőként dolgozó Papp Imre a legesélyesebb.
Az ülésen Karácsony Gergely javaslatot tesz arra is, hogy elődje, Tarlós István részére a törvény alapján járó három havi illetményének megfelelő végkielégítésen felül további végkielégítést fizessen ki a főváros. Az új főpolgármesternek további előterjesztései is lesznek, így tárgyalhatnak az "Ez a minimum!" antikorrupciós programról is. A 13. napirendi pont a sokat emlegetett klímavészhelyzet kihirdetése lehet.
Az ülésen dönthetnek a Városliget fejlesztésével összefüggő egyes kérdésekről is. Karácsony Gergely múlt szerdán továbbra is azt hangsúlyozta,
"Az az álláspontom, hogy a már elkezdett beruházásokat be kell fejezni, de a további beruházásoknak más helyen kell keresni lehetőséget, nem a Liget területén, amit parkként szeretnénk megújítani" – fogalmazott.
A főpolgármester arról is beszélt, az atlétikai központ megépítését nem támogatja, de hajlandó egyeztetni a kormánnyal; ehhez a kerületek egészségügyi fejlesztését várja el. "Az álláspontom az, hogy erre a stadionra nincsen szükség, de örülök, hogyha erről kialakul egy társadalmi párbeszéd, és nyitott vagyok arra, hogy az álláspontomon változtassak, ha a Budapest számára különösen fontos, a programomban szereplő beruházások is felkerülnek a megvalósítandó fejlesztések listájára" – tette hozzá. A főpolgármester ennek érdekében az Egészséges Budapest Program továbbfejlesztésére is javaslatot tesz.
Karácsony Gergely kezdeményezi még az egyes reklámcélú felületek hasznosításáról szóló koncepció kidolgozását is. A várható módosítások között szerepel, hogy az eddigiekkel ellentétben
A fővárosi érdekegyeztető tanács felállításának előkészítéséről is dönthetnek a képviselők. Ennek az a célja, hogy széles körű társadalmi egyeztetések lefolytatásával segítsék elő a megalapozott döntéseket.
A Fővárosi Közgyűlés kedden dönthet arról is, hogy megindítja a Duna-parti építési szabályzatnak a III. kerület Duna-parti területére vonatkozó üteme második szakaszának tervezését és ehhez kapcsolódóan a Római-parton a Nánási út, a Királyok útja, a Pünkösdfürdő utca és a Duna által határolt területre változtatási tilalmat rendel el.

        
          Az InfoRádió Aréna című műsorának vendége kedden este 6 órától Karácsony Gergely főpolgármester lesz.
        
      

        Nyitókép: MTI/Kovács Tamás
      

        Kapcsolódó hang
      
A Fővárosi Közgyűlés alakuló ülésének napirendje
 
Az Országgyűlésben a Fővárosi Közgyűlésről
 
