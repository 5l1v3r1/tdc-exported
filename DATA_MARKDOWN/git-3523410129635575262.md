
# 
        یک نسل کامل از کودکان افغان چیزی جز جنگ نمی‌دانند
      

Published at: **2019-11-04T13:54:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638076/%DB%8C%DA%A9-%D9%86%D8%B3%D9%84-%DA%A9%D8%A7%D9%85%D9%84-%D8%A7%D8%B2-%DA%A9%D9%88%D8%AF%DA%A9%D8%A7%D9%86-%D8%A7%D9%81%D8%BA%D8%A7%D9%86-%DA%86%DB%8C%D8%B2%DB%8C-%D8%AC%D8%B2-%D8%AC%D9%86%DA%AF-%D9%86%D9%85%DB%8C%E2%80%8C%D8%AF%D8%A7%D9%86%D9%86%D8%AF)

به گزارش بولتن نیوز، به نقل از خبرگزاری صدا و سیما از کابل، سازمان بین‌المللی حمایت از کودکان (save children) در بیانیه‌ای اعلام کرد: یک نسل کامل از کودکان افغانستان چیزی جز جنگ نمی‌دانند و آینده صلح آمیز افغانستان به حمایت و آموزش کودکان این کشور بستگی دارد.
براساس بیانیه سازمان بین‌المللی حمایت از کودکان، در سه سال گذشته ۱۲۵۰۰ کودک افغان بر اثر جنگ و انفجار در افغانستان کشته و زخمی شدند که ششصد کودک فقط بر اثر انفجار‌های کنار جاده‌ای جان خود را از دست داده‌اند.
طبق این بیانیه، تلفات کودکان افغان در سال جاری در بسیاری از مناطق افغانستان ادامه داشته و حتی افزایش نیز یافته است.
این سازمان از طرف‌های درگیر در جنگ افغانستان خواسته است که از وارد کردن تلفات بر کودکان جلوگیری کنند.
کمیسیون حقوق‌بشر افغانستان نیز چندی قبل از افزایش ۲۶ درصدی تلفات کودکان افغان در نیمه نخست امسال در مقایسه با مدت مشابه سال قبل خبر داد.
