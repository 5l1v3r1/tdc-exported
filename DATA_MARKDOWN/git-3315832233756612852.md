
# Fost șef-adjunct al Inspectoratului Ecologic, condamnat la 5 ani închisoare pentru estorcare de bani

Published at: **2019-11-04T08:46:49+00:00**

Author: **Jurnal.md**

Original: [Jurnal.md](http://jurnal.md/ro/news/af1653ad8a9d3a5e/fost-sef-adjunct-al-inspectoratului-ecologic-condamnat-la-5-ani-inchisoare-pentru-estorcare-de-bani.html?utm_source=RSS&utm_medium=RSS&utm_campaign=RSS)


        Procuratura pentru Combaterea Criminalității Organizate și Cauze Speciale anunță condamnarea de către Curtea de Apel Chișinău a unui fost șeful-adjunct al Inspectoratului Ecologic de Stat la pedeapsă cu închisoarea pe un termen de cinci ani, pentru acte de corupție.
      
Procurorii PCCOCS l-au învinuit de estorcarea a 25.000 de lei de la reprezentantul unui agent economic, pentru ca ultimul să fie scutit de audit ecologic. Funcționarul, însă, a fost reținut în flagrant delict, la 16 aprilie 2014.
Decizia obținută de procurorii PCCOCS vine după aproape patru ani de examinări. Mai mult decât atât, tergiversarea procesului e doar un aspect al contextului examinării lui: în noiembrie 2018, însă, inculpatul a fost eliberat de răspundere penală de către Judecătoria Chișinău, sediul Centru.
Acum, însă, pe lângă condamnarea la pedeapsă cu închisoarea, pe care o va ispăși în penitenciar, forțele de ordine i-au confiscat cei 25.000 de lei pe care i-a primit ca mită, iar judecătorii i-au impus o amendă de 300.000 de lei și l-au privat de dreptul să ocupe funcții publice pe un termen de 8 ani.
