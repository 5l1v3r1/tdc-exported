
# Suggestivo allestimento a 30 anni dal crollo del muro di Berlino

Published at: **2019-11-02T17:06:44+00:00**

Author: **Lara Vecchio**

Original: [euronews](https://it.euronews.com/2019/11/02/berlino-mani-si-stringono-dove-il-muro-ha-diviso)

Mani che si incontrano per la prima volta, forse l'unica, si avvicinano timidamente ad altre mani sconosciute e finalmente si uniscono, si lasciano andare , si richiudono in un significato profondo in un contesto emotivamente coinvolgente.
Succede a Berlino, al memoriale che ogni giorno migliaia di turisti visitano per ripercorrere la storia del muro.
Mani che un'artista olandese, Meike Ziegler, ha deciso di stringere intorno a una palla di argilla, creando un 'impronta indelebile he darà vita a un allestimento artistico che a partire dal prossimo 9 novembre celebrerà i 30 anni dalla caduta del muro di Berlino.
I visitatori vengono invitati a parlare , a conoscersi, anche solo per pochi minuti, prima di regalare un semplice gesto alla memoria.
"Siccome questa è stata per molto tempo una città divisa - spiega l'artista - ho pensato di prendere l'ingrediente della divisione, il muro, e creare una connessione. "
Un'iniziativa che sembra molto apprezzata anche da chi improvvisamente si ritrova protagonista di questa picola avventura artistica.
L'obiettivo dei prossimi giorni è quello di arrivare a creare 11.000 calchi che verranno appesi, tutti insiemi, come simbolo di vicinanza, fiducia, promesse, impegno e apertura all'altro. Un gesto semplice e istintivo che si rivela, in questo contesto, altamente evocativo e simbolico.
