
# «Χαίρομαι πολύ για τον Θανάση!»

Published at: **2019-11-02T11:04:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/all-other-sports/basketball/595386/xairomai-poly-gia-ton-thanasi)

Ο Θανάσης Αντετοκούνμπο έκανε… σεφτέ με τους Μπακς με ένα εντυπωσιακό κάρφωμα στη νίκη επί του Ορλάντο και ο αδερφός του, Γιάννης, ενθουσιάστηκε. «Ήταν ωραίο καλάθι. Ένα όμορφο καλάθι για το πρώτο του στο ΝΒΑ και ως παίκτης των Μπακς. Ήταν ένας ωραίος τρόπος για να συστηθεί στον κόσμο. Αυτός ο τύπος είναι ο αδερφός μου. Πολλά αδέρφια στον κόσμο δεν έχουν τόσο στενή σχέση, αλλά όχι εμείς. Είναι ο μεγαλύτερος αδερφός μου, πάντα με συμβουλεύει και είναι δίπλα μου από τότε που θυμάμαι τον εαυτό μου. Όταν τον βλέπω στο ΝΒΑ να καρφώνει πάνω σε αντιπάλους χαίρομαι πολύ. Με ενθουσιάζει και ενθουσιάζει και τον ίδιο», δήλωσε μετά τον αγώνα. Πηγή: sport-fm.gr
