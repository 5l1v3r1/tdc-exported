
# Изключително любопитен сезон в топ първенствата на Европа

Published at: **2019-11-05T12:30:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/worldfootballother/izklyuchitelno-lyubopiten-sezon-v-top-pyrvenstvata-na-evropa-1402916.html)

Този сезон в топ първенствата на Европа се очертава да бъде повече от любопитен. Почти всеки от грандовете допуска изненади, а на някои от тях се случва дори прекалено често. Може би най-добрият пример за това е испанската Ла Лига, където и Барселона, и двата мадридски гранда не спират с издънките.
Единствените отбори, които са без нито една загуба на домашната сцена до този момент са Ливърпул и Ювентус. Мърсисайдци имат 10 победи и само едно равенство, като водят с 6 точки пред главния им съперник за титлата - шампионът Манчестър Сити, който изненадващо допусна загуби от Норич и Уулвърхямптън. Добре до този момент се справят Лестър и Челси, които са само с две точки по-малко от "гражданите".
"Бианконерите", пък, са с 9 триумфа и 2 равенства, но предимството им пред втория (Интер) е по-крехко - само 1 точка. "Нерадзурите" се представят страхотно до този момент и се очертават като главния претендент за титлата, измествайки от тази роля Наполи, които са на незавидното 7-мо място на 11 точки от върха.
Във вече споменатата Ла Лига неуспехите на 3-те гранда позволяват на тимове като Гранада и Реал Сосиедад да попаднат във временния топ 6, който е допълнен и от Севиля. Те не само са сред тях, но и в точково отношения почти не им отстъпват (за сравнение - във Висшата лига разликата между първия и шестия е 15 точки).
Във Франция шампионът ПСЖ вече е записал цели три поражения (от Дижон, Реймс и Рен), но, въпреки това, води убедително с цели 7 точки пред втория Анже. В германската Бундеслига ситуацията е повече от интересна. Шампионът се Байерн Мюнхен се представя изключително неубедително (което доведе и до уволнението на Нико Ковач, като е записал 5 победи, 3 равенства и 2 загуби.
Така баварците са на 4-то място с 18 точки, колкото имат 3-тият (Лайпциг), 5-тият (Фрайбург) и 6-тият (Шалке). Втори е отборът на Борусия Дортмунд, който е с най-малко загуби в Германия - само 1, дошла изненадващо от новака Унион. Водач във временното класиране е Борусия Мьонхенгладбах. Междувременно, Байерн получи отказ от един от претендентите за поста старши треньор след уволнението на Ковач. Вижте подробности - в този материал на SportLive.
 
