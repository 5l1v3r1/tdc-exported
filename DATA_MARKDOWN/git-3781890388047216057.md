
# จัดยิ่งใหญ่กีฬาภายใน วิสุทธรังษีเกมส์

Published at: **2019-11-02T15:58:00+00:00**

Author: ****

Original: [เดลินิวส์](https://www.dailynews.co.th/article/739713)


        “รองสมเจตน์” เปิดการแข่งขันกีฬาภายใน วิสุทธรังษีเกมส์ อย่างยิ่งใหญ่
      
นายสมเจตน์ จงศุภวิศาลกิจ รอง ผวจ.กาญจนบุรี เป็นประธานเปิดการแข่งขันกีฬาภายใน โรงเรียนวิสุทธรังษี จังหวัดกาญจนบุรี “วิสุทธรังษีเกมส์” ประจำปีการศึกษา 2562 โดยมี นายหงษ์ดี ศรีเสน ผอ.ร.ร.วิสุทธรังษี ประธานจัดงาน ให้การต้อนรับ พร้อมมอบของที่ระลึก  คณะกรรมการดำเนินการจัดการแข่งขันฯ คณะผู้บริหาร ครู และนักเรียนให้การต้อนรับ น.ส.กีรตา โรจน์บุญถึง ตัวแทนคณะกรรมการจัดการแข่งขันฯ กล่าววัตถุประสงค์การจัดการแข่งขัน มีแขกผู้มีเกียรติร่วมพิธีเป็นจำนวนมาก ณ สนามกีฬาโรงเรียนวิสุทธรังษี จังหวัดกาญจนบุรี น.ส.กีรตา โรจน์บุญถึง ตัวแทนคณะกรรมการจัดการแข่งขันฯ เปิดเผยว่า การจัดการแข่งขันกีฬาภายในโรงเรียนวิสุทธรังสี “วิสุทธรังษีเกมส์” ประจำปี 2562 มีวัตถุประสงค์ 1.เพื่อส่งเสริมให้นักเรียนออกกำลังกายและนันทนาการ 2.เพื่อส่งเสริมให้นักเรียนได้กล้าคิด กล้าทำ และกล้าแสดงออกได้อย่างเหมาะสม 3.เพื่อส่งเสริมให้นักเรียนได้ทำกิจกรรมร่วมกันเป็นหมู่คณะ เชื่อมความสามัคคี ก่อให้เกิดสัมพันธไมตรีในหมู่คณะ โดยการจัดแข่งขันกีฬาในครั้งนี้ จัดขึ้นระหว่างวันที่ 28 ตุลาคม ถึงวันที่ 1 พฤศจิกายน 2562 มีการแข่งขัน 9 ประเภท ดังนี้ 1. ฟุตบอล 2.ฟุตซอล 3.เซปักตะกร้อ 4.วอลเล่ย์บอล 5.บาสเกตบอล 6.แบดมินตัน 7.เทเบิลเทนนิส 8.กรีฑา และ 9. E-sport.ภูริตา สายแก้ว ผู้สื่อข่าวเว็บไซต์เดลินิวส์ออนไลน์ จ.กาญจนบุรี
