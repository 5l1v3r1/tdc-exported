
# സംഘനൃത്തത്തിന്റെ ഫലപ്രഖ്യാപനത്തെ ചൊല്ലി തര്‍ക്കം; നൃത്തവേഷത്തില്‍ സ്റ്റേജിലിരുന്ന് വിദ്യാര്‍ത്ഥികളുടെ പ്രതിഷേധം

Published at: **2019-11-06T23:57:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/thiruvanathapuram-youth-festivel-group-dance-protest.html)

തിരുവനന്തപുരം: തിരുവനന്തപുരം സൗത്ത് വിദ്യാഭ്യാസ ഉപജില്ലാ കലോത്സവത്തിനിടെ സംഘര്‍ഷം. സംഘനൃത്തത്തിന്റെ വിധി പ്രഖ്യാപനത്തെ തുടര്‍ന്നാണ് സംഘര്‍ഷമുണ്ടായത്.
വിധികര്‍ത്താക്കള്‍ക്കെതിരെ നൃത്തവേഷത്തില്‍ തന്നെ സ്റ്റേജില്‍ ഇരുന്നാണ് വിദ്യാര്‍ത്ഥികളും അവരുടെ രക്ഷിതാക്കളും പ്രതിഷേധിച്ചത്. കോട്ടണ്‍ഹില്‍ സ്‌കൂളിലെ വിദ്യാര്‍ത്ഥികളും അവരുടെ രക്ഷിതാക്കളുമാണ് വിധികര്‍ത്താക്കള്‍ പക്ഷപാദപരമായി പെരുമാറിയെന്നാരോപിച്ച് സമരം നടത്തിയത്.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
തങ്ങള്‍ നന്നായി കളിച്ചുവെങ്കിലും വിധികര്‍ത്താക്കള്‍ ഒന്നാം സ്ഥാനം തന്നില്ലെന്നും വിദ്യാര്‍ത്ഥികള്‍ ആരോപിച്ചു. പ്രതിഷേധിച്ചുകൊണ്ട് വിദ്യാര്‍ത്ഥികള്‍ സ്റ്റേജില്‍ തന്നെ ഇരുന്നതിനാല്‍ മറ്റ് മത്സരങ്ങളും മുടങ്ങുകയായിരുന്നു.
നൃത്തത്തിന്റെ വീഡിയോ കണ്ട് യഥാര്‍ത്ഥ മത്സരാര്‍ത്ഥികള്‍ ആരെന്ന് കണ്ടെത്തണമെന്ന് രക്ഷിതാക്കള്‍ ആവശ്യപ്പെട്ടു. അപ്പീല്‍ നല്‍കാന്‍ രക്ഷിതാക്കള്‍ തയ്യാറായില്ല. ഒന്നാം സ്ഥാനം നല്‍കാത്തതിന് വിധികര്‍ത്താക്കള്‍ കാരണമൊന്നും പറഞ്ഞില്ലെന്നും രക്ഷിതാക്കള്‍ ആരോപിച്ചു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
