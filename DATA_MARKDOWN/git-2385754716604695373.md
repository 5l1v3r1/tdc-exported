
# Οι δηλώσεις Ερανοσιάν και Πουρσαϊτίδη μετά το Δόξα - Νέα Σαλαμίνα

Published at: **2019-11-01T21:23:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/football/595351/oi-diloseis-eranosian-kai-poursaitidi-meta-to-doksa-nea-salamina)

Οι δύο προπονητές, Έντουαρντ Ερανοσιάν (Δόξα) και Σάββας Πουρσαϊτίδης (Νέα Σαλαμίνα), μίλησαν στη διάσκεψη τύπου μετά το ισόπαλο 0-0 ανάμεσα στις ομάδες τους.
Το παιχνίδι έγινε στο Μακάρειο (1/11) για την 8η αγωνιστική με τη Δόξα και τη Νέα Σαλαμίνα να φεύγουν από το γήπεδο με ένα βαθμό.

        
          Αναλυτικά όσα ειπώθηκαν:
        
      
Ερανοσιάν: “Ξέραμε πως θα έχουμε ένα πολύ δύσκολο παιχνίδι με μια πολύ οργανωμένη ομάδα με γρήγορη επίθεση. Ο Σάββας κάνει πολύ καλή δουλειά στην ομάδα. Αν δεν κάνω λάθος αυτή η ομάδα είναι η πρώτη φορά που δεν έκανε ευκαιρίες σε ένα παιχνίδι. Αυτή η ομάδα έκανε ευκαιρίες με πολλές ομάδες και θα μπορούσε να ήταν πρώτη αν έβαζε τα γκολ. Είμαι ευχαριστημένος και έχουμε πολύ δουλειά μπροστά μας. Έχουμε παιχνίδι με την ΑΕΚ και θα προσπαθήσουμε να πάμε έτοιμοι σε αυτό το δύσκολο παιχνίδι”.
Πουρσαϊτίδης: "Ήμασταν σίγουροι ότι θα αντιμετωπίσουμε μια ομάδα που κινδυνεύει και έχει μεγάλη ανάγκη τους βαθμούς. Ήταν δύσκολο παιχνίδι. Είμαι ευχαριστημένος από το βαθμό που κερδίσαμε, αλλά τέτοια παιχνίδια πρέπει να παρουσιαζόμαστε καλύτεροι".
