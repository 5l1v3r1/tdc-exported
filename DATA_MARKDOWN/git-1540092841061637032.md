
# Ντέμι Μουρ: Οι κόρες της μιλούν για την περίοδο του εθισμού της - Ήταν σα να έβγαινε ένα τέρας

Published at: ****

Author: ****

Original: [CNN.gr](https://www.cnn.gr/style/psyxagogia/story/196170/ntemi-moyr-oi-kores-tis-miloyn-gia-tin-periodo-toy-ethismoy-tis-itan-sa-na-evgaine-ena-teras)

Newsroom, CNN Greece 23:44 , 04 November 2019
«Ήταν σαν να εμφανιζόταν ένα τέρας. Θυμάμαι πως είχα το άγχος ότι θα μου ορμήξει όταν έβλεπα τα μάτια της να κλείνουν λίγο περισσότερο. Ή, ότι ήταν πολύ στοργική μαζί μου όταν ήταν νηφάλια». Αυτά είπε, μεταξύ άλλων, η 25χρονη Ταλούλα Γουίλις, κόρη της Ντέμι Μουρ μιλώντας για τη μητέρα της και τα προβλήματα που εκείνη αντιμετώπισε με τις εξαρτήσεις
Η Ντέμι Μουρ εμφανίστηκε με τις τρεις κόρες της στην εκπομπή της Τζάντα Πινκέτ Σμιθ, «Red Table Talk», με τη συζήτηση κάποια στιγμή να στρέφεται αναπόφευκτα στο πώς η οικογένεια αντιμετώπισε τις εξαρτήσεις της ηθοποιού από το αλκοόλ και τα παυσίπονα.
Η Ντέμι Μουρ, στα απομνημονεύματά της που κυκλοφόρησαν πρόσφατα με τίτλο «Inside Out», αποκάλυψε πολλά άγνωστα και συχνά σκοτεινά σημεία της ζωής της, το γάμο της με το Μπρους Γουίλις (με τον οποίο έχει αποκτήσει τις τρεις κόρες της), αλλά και το γεγονός ότι έπινε πολύ και έκανε χρήση κοκαΐνης στα 20 της, προτού μπει σε κλινική αποτοξίνωσης στα μέσα της δεκαετίας του 1980 και τελικά καταφέρει να μείνει νηφάλια τα επόμενα χρόνια. Αποκάλυψε επίσης, ότι είχε μια υποτροπή μετά από μια αποβολή κατά τη διάρκεια του γάμου της με τον Άστον Κούτσερ και ότι είχε μια κρίση σε ένα πάρτι το 2012, ως αποτέλεσμα της κατανάλωσης υποξειδίου του αζώτου και συνθετικής κάνναβης.
Η Ντέμι Μουρ στα απομνημονεύματά της σοκάρει και με την αποκάλυψη ότι έπεσε θύμα βιασμού στα 15 της, με τον Έλληνα βιαστή της να την «αγοράζει» από την μητέρα της έναντι 500 δολαρίων. 
Η άλλη κόρη της, η Ράμερ περιέγραψε με τη σειρά της, την γκάμα των συναισθημάτων που βίωνε η μητέρα της όταν ήταν υπό την επήρεια του αλκοόλ και των χαπιών. «Ήταν πολύ παράξενο, υπήρχαν στιγμές που θύμωνε πάρα πολύ», είπε. «Θυμάμαι τις στιγμές που ήταν πολύ αναστατωμένη και έπρεπε να την αντιμετωπίζουμε σαν παιδί, να της μιλάμε σαν να είναι παιδί. Δεν ήταν η μαμά που μας μεγάλωνε»: 
