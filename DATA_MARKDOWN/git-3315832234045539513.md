
# Real Madrid nu se uită la bani: 116 milioane de euro pentru extrema din naţionala Angliei

Published at: **2019-11-05T16:40:00+00:00**

Author: **Jurnal.md**

Original: [Jurnal.md](http://jurnal.md/ro/news/266b98a15bdcd8f4/real-madrid-nu-se-uita-la-bani-116-milioane-de-euro-pentru-extrema-din-nationala-angliei.html?utm_source=RSS&utm_medium=RSS&utm_campaign=RSS)


        Real Madrid şi-a manifestat din nou interesul pentru englezul Jordan Sancho. Spaniolii l-au dorit pe mijlocaş şi în vara lui 2017, atunci când Sancho s-a transferat de la Manchester City la Borussia Dortmund.
      
Jordan Sancho a devenit un jucător interesant pentru cluburile mari din Europa după ce a jucat în toate meciurile sezonului trecut din Bundesliga. A marcat 12 goluri în cele 34 de etape, iar în Liga Campionilor a bifat 7 partide şi o reuşită. Sezonul acesta a marcat de trei ori în opt etape.
Cei de la Borussia sunt conştienţi că acesta va fi ultimul sezon pentru Sancho la Dortmund şi au început deja căutările pentru un înlocuitor. Presa din Germania scrie că este o chestiune de timp până se va face transferul englezului, pentru că Manchester United şi Paris Saint Germain sunt interesate şi ele de Jordan Sancho.
Echipa antrenată de Guardiola l-a vândut pe Sancho la Borussia în schimbul a 5 milioane de euro. City a trecut o clauză în contract prin care îi obligă pe nemţi să anunţe dacă sunt dispuşi să accepte oferta vreunui club şi, în acelaşi timp, englezii, pot face o contraofertă în cazul lui Sancho. În acest timp, extrema este cotată la 100 de milioane de euro.
Sancho a debutat în noiembrie 2018 la echipa naţională de seniori a Angliei, iar de atunci a strâns 10 partide. În actuala campanie de calificare la Euro 2020, mijlocaşul a jucat în cinci partide şi a marcat o dublă, contra naţionalei din Kosovo.
