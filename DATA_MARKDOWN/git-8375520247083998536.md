
# На Хмельниччині перекинувся автобус із пасажирами: є постраждалі (фото)

Published at: **2019-11-02T10:55:21+00:00**

Author: ****

Original: [ГЛАВКОМ](https://glavcom.ua/country/incidents/na-hmelnichchini-perekinuvsya-avtobus-iz-pasazhirami-je-postrazhdali-foto-637206.html)

У суботу, 2 листопада, близько 11-ї години на околиці села Довжок Кам'янець-Подільського району Хмельниччини сталася дорожньо-транспортна пригода: рейсовий автобус, який рухався за маршрутом Залісся-1 – Кам’янець-Подільський, з’їхав у кювет та перекинувся.
Про це повідомляє пресслужба поліції Хмельницької області.
За попередніми даними, в результаті перекидання транспортного засобу 31-річний водій та 7 пасажирів автобуса отримали тілесні ушкодження різного ступеня важкості. Потерпілих доставили в Кам’янець-Подільську районну лікарню.
Деталі та причини дорожньо-транспортної пригоди встановлюються. На місці події працюють слідчо-оперативні групи Головного управління Національної поліції Хмельницької області та Кам’янець-Подільського відділення поліції.
За попередньою інформацією, у транспортному засобі заклинило колесо, але остаточні висновки щодо причин аварії можна буде зробити лише після отримання результатів автотехнічної експертизи та по завершенні розслідування.
Як повідомлялося, у ніч на 2 листопада на Брест-Литовському шосе в Києві сталося три аварії за участю шести автомобілів.
