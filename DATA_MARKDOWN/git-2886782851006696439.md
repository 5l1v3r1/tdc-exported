
# Új uráncentrifugák és dühödt évfordulós tüntetések Iránban

Published at: **2019-11-04T14:40:31+00:00**

Author: **Anna Flori**

Original: [euronews](https://hu.euronews.com/2019/11/04/uj-urancentrifugak-es-duhodt-evfordulos-tuntetesek-iranban)

Azt mondta, mindenki téved, aki azt hiszi, hogy megoldja a gondokat, ha tárgyalásba bocsátkoznak az ellenséggel. Hamenei ajatollah akkor engedi vissza az iráni delegációt a tárgyalóasztalhoz, ha Washington visszatér a felmondott atommegállapodáshoz, és feloldja az Iránt sújtó szankcióit.
A lakosság eközben az amerikai nagykövetség negyven évvel ezelőtti lerohanását ünnepli országszerte. Az Egyesült Államok és Irán azóta ádáz ellenségekké váltak, és a konfliktust csak mélyíti Donald Trump politikája.
Egy egyetemi tanár arról beszélt az egyik tüntetésen, hogy világos üzenetet kell küldeniük a világnak arról, hogy ha bárki inváziót vagy konspirációt indít Irán ellen, arra számítson, hogy ők körmük szakadtáig kitartanak. Háborút nem robbantanak ki, de megkeserítik a háborút provokálók életét.
Azt üzenik az agresszív amerikai politikacsinálóknak - mondta egy lány -, hogy ők készen állnak, semmi esélyük a perzsákkal szemben. Lábbal fogják tiporni Amerikát.
Az Iszlám Forradalom kitörése után pár hónappal az bőszítette fel az irániakat, hogy Washington menedéket nyújtott az elűzött sahnak, Reza Pahlavinak. 1979. november 4-én szélsőséges iszlamisták lerohanták az Egyesült Államok teheráni nagykövetségét, és túszul ejtettek 52 diplomatát, illetve nyilvánosságra hoztak ott szerzett titkos dokumentumokat.
