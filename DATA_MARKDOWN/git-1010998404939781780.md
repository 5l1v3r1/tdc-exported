
# Врачанското село Галиче избира своя кмет на втори тур

Published at: **2019-11-03T09:43:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/vrachanskoto-selo-galiche-izbira-svoja-kmet-na-vtori-tur.html)

Емблематичното врачанско село Галиче също избира своя кмет на втори тур.
Един срещу друг на балотажа застават съпругата на бившия кмет Ценко Чоков – Цветелина Нелова от местна коалиция „Новото време” и кандидатът на ГЕРБ Страхил Стоянов.
Чоков отпадна от надпреварата преди седмица, но в днешния ден е регистриран като застъпник.
Наблюдава се ниска избирателна активност. Според различните политически лагери това се дължи на страх у хората.
Избирателната активност преди седмица достигна 70%. Разликата между двамата кандидати е само 29 гласа след първи тур, което прави битката за кметското място изключително оспорвана.
Има единични сигнали за нарушения във врачанското село.
