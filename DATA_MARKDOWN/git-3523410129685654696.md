
# 
        عربستان تولید نفت اوپک را در ماه اکتبر افزایش داد
      

Published at: **2019-11-02T22:23:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637645/%D8%B9%D8%B1%D8%A8%D8%B3%D8%AA%D8%A7%D9%86-%D8%AA%D9%88%D9%84%DB%8C%D8%AF-%D9%86%D9%81%D8%AA-%D8%A7%D9%88%D9%BE%DA%A9-%D8%B1%D8%A7-%D8%AF%D8%B1-%D9%85%D8%A7%D9%87-%D8%A7%DA%A9%D8%AA%D8%A8%D8%B1-%D8%A7%D9%81%D8%B2%D8%A7%DB%8C%D8%B4-%D8%AF%D8%A7%D8%AF)

به گزارش بولتن نیوز، نظرسنجی این خبرگزاری از کارشناسان نشان داد تولید نفت اوپک در ماه اکتبر امسال به ۲۹ میلیون و ۵۹۰ هزار بشکه در روز رسید که ۶۹۰ هزار بشکه بالاتر از ماه سپتامبر امسال است.
۱۱ عضو اوپک که طبق توافق جهانی کاهش تولید نفت متعهد به کاهش تولید نفت هستند، در ماه اکتبر امسال ۱۴۰ درصد به این توافق پایبند بودند. این در حالی است که پایبندی این کشورها به توافق یادشده در ماه سپتامبر امسال، ۲۲۲ درصد بود.
در ماه اکتبر امسال اکوادور بیشترین افت تولید را در میان اعضای اوپک تجربه کرد، زیرا اعتراض‌ها به سیاست‌های ریاضتی دولت این کشور سبب شد حداقل ۲۰ میدان نفتی این کشور تعطیل شود.
تولید نفت عربستان نیز در ماه اکتبر امسال با ۸۵۰ هزار بشکه افزایش به ۹ میلیون و ۹۰۰ هزار بشکه در روز رسید.
