
# Enflasyon ekimde yüzde 2 arttı, yıllık artış ise yüzde 8,55 oldu

Published at: **2019-11-04T08:07:08+00:00**

Author: **Euronews **

Original: [euronews](https://tr.euronews.com/2019/11/04/enflasyon-aylik-yuzde-2-artti-yillik-artis-ise-yuzde-8-55-oldu)

Türkiye İstatistik Kurumu (TÜİK), ekim ayı enflasyon verilerini açıkladı. Buna göre Tüketici Fiyat Endeksi'nde (TÜFE) ekimde bir önceki aya göre yüzde 2; bir önceki yılın Aralık ayına göre yüzde 10,59, bir önceki yılın aynı ayına göre yüzde 8,55 ve on iki aylık ortalamalara göre yüzde 16,81 artış gerçekleşti. Eylül ayında yüzde 9,26 olan yıllık enflasyon ekimde yüzde 8,55'e geriledi.
Ana harcama grupları itibarıyla 2019 yılı Ekim ayında endekste yer alan gruplardan, konutta yüzde,55, gıda ve alkolsüz içeceklerde yüzde 1,65, haberleşmede yüzde 1,43 ve ulaştırmada yüzde 1,17 artış gerçekleşti. Aylık düşüş gösteren tek grup yüzde 0,59 ile eğlence ve kültür oldu. Aylık en yüksek artış yüzde 11,70 ile giyim ve ayakkabı grubunda oldu.
TÜFE'de, bir önceki yılın aynı ayına göre yıllık en fazla artış yüzde 43,60 ile alkollü içecekler ve tütün grubunda gerçekleşti. Bunun dışında sağlık yüzde 14,24, eğitim yüzde 14,20, lokanta ve oteller yüde 13,71 ve çeşitli mal ve hizmetler yüzde 13,43 ile artışın yüksek olduğu diğer ana harcama gruplarıdır.
Ekim 2019'da endekste kapsanan 418 maddeden; 33 maddenin ortalama fiyatlarında değişim olmazken, 289 maddenin ortalama fiyatlarında artış, 96 maddenin ortalama fiyatlarında ise düşüş gerçekleşti.
