
# BRIEFJE VAN JAN – Aan Nasrdin Dchar

Published at: **2019-11-03T08:31:00+00:00**

Author: **Jan Dijkgraaf**

Original: [ThePostOnline](https://tpo.nl/2019/11/03/briefje-van-jan-aan-nasrdin-dchar/)

Beste Nasrdin,
Gisteren begon mijn bullshitdetector opeens keihard te loeien.
Kwam door jou.
Jij plaatste even na half zes gistermiddag op Twitter een vraag.
“Straks speel ik in IJmuiden. En ben daar net gaan eten in n restaurant. Toen ik de rekening vroeg zei de ober: van tv toch? Ik zeg :Ja, dat zou zomaar kunnen. Vervolgens zegt de Ober gekscherend: ‘in ieder geval niet van Opsporings Verzocht, haha’. Wat vind twitter hiervan? #dtv”
Gezien foutief hoofdletter-, spatie- en dt-gebruik ga ik ervan uit dat je Twitter-account niet gehackt is en dat je die vraag zelf stelde.
Maar terzake.
Mijn bullshitdetector ging af omdat ik dacht: ik heb dat verhaal toch al eerder gehoord?
Ik wist alleen niet meer of het bij Ali B., Najib Amhali of Anuar was. Maar toen was het bedoeld als grap. Dat zijn cabaretiers.
Jij niet. Jij bent een acteur, tevens erkend dramaqueen.
Jij twittert die anekdote dus niet als grap, jij doet het om verontwaardiging over een ober los te krijgen bij je volgelingen. Óf juist omdat je hoopt dat de spreekwoordelijke ‘boze witte man’ op je los gaat, zodat je ‘bewijs’ hebt voor je stelling dat dit een land vol racisten is.
Ik zal je zeggen wat ik er van vind.
Ik vind het interessant om te weten hoe laat dat ‘incident’ precies plaatsvond. In welk restaurant in IJmuiden het was. Hoe de ober er uitzag. Wie je getuigen zijn. Waarom je de naam van het restaurant niet noemt. Waarom je geen foto van de ober twittert. Waarom je geen foto van de rekening laat zien. Wat de baas zei van je klacht.
Kortom: zolang het elk restaurant, elke snackbar en elke döner-tent in IJmuiden kan zijn en elk bewijs of zelfs elke verifieerbare informatie over tijd en plaats ontbreekt, geloof ik er geen reet van. Gewoon een verzonnen verhaaltje om aandacht te trekken.
En als ik zoiets denk, beste Nasrdin, ga ik altijd even op onderzoek uit.
Dan denk ik: een aandachtsjunk is die Nasrdin sowieso, maar is er misschien nóg een reden waarom hij die tweet plaatste?
Die is er.
Want ik ging naar je speellijst op de officiële website en daar zag ik:
7-11-2019 Hengelo: Koop kaarten
9-11-2019 Rijssen: Koop kaarten
13-11-2019 Den Bosch: Koop kaarten
26-11-2019 Rotterdam: Koop kaarten
28-11-2019 Delfzijl: Koop kaarten
29-11-2019 Gent (BE): Koop kaarten
30-11-2019 Den Haag: Koop kaarten
1-12-2019 Haarlem: Koop kaarten
4-12-2019 Oss: Koop kaarten
6-12-2019 Vlaardingen: Koop kaarten
11-12-2019 Amsterdam: Koop kaarten
12-12-2019 Amsterdam: Koop kaarten
Zelfs De Meervaart in Amsterdam-West, waar je toch min of meer een thuiswedstrijd speelt, is een maand voor je voorstelling nog niet voor een derde gevuld.
Kijk maar:
Dus dat soort tweets, Nasrdin, plaats je in de hoop dat de DWDD-redactie ze oppikt.
En dat die redactie jou komende week in het kader van het Marokkanenquotum van de Publieke Omroep uitnodigt.
Zodat je nog wat extra reclame kunt maken voor een voorstelling die zelfs het Parkgebouw in Rijssen en De Molenberg in Delfzijl niet vol krijgt.

        
          Dat vind ik er van ;-)
        
      
Groet,
JanD

        
          Wil je dat het dagelijkse ‘Briefje van Jan’ ook in 2020 blijft verschijnen? Doe dan een vaste maandelijkse donatie via Back me of een incidentele gift via Bunq me. En anders lekker niet. Vrij land.
        
      
