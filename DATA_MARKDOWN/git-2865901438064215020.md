
# Rezzime jučerašnjeg dana (subota): Šta reći kad vas obore Barsa, PSV i Real?

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/rezzime-jucerasnjeg-dana-subota-sta-reci-kad-vas-obore-barsa-psv-i-real/341475)

NAPOMENA: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.
OVDE pogledajte kako smo mi prošli u rubrici PREDLOZZI I TIPOVANJA.
Evo kako ste vi tipovali...

        ZAOKRUŽENO
      
ASTON VILA - LIVERPUL (tip 2, kvota 1,40) - rezultat 1:2Taman što smo pomislili da će navijači Redsa posegnuti za raznim teorijama zavere o video tehnologijii, ukazao se Sadio Mane – i on ih je prethodno nervirao kada je pokušao simulacijom da iznudi jedanaesterac za Redse – koji je u petom minutu sudijske nadoknade glavom sproveo savršen centaršut slavljenika Trenta Aleksander-Arnolda, igrao je on svoju 100 utakmicu u Liverpulovom dresu, u Vilinu mrežu za konačnih 2:1. IZVEŠTAJ.
VOTFORD - ČELSI (tip 2, kvota 1,70) - rezultat 1:2Ova deca se ne boje stršljenova! Nikakve žaoke ne izazivaju jezu za Čelsijev “vrtić”. Još jedna pobeda, još jedan glatki trijumf u gostima, da se ostane za vratom Mančester sitiju. Plavci su protutnjali kroz Votford za petu uzastopnu pobedu u ligi – 2:1. IZVEŠTAJ.
RB LAJPCIG - MAJNC (tip 1, kvota 1,35) - rezultat 8:0Najbolju partiju ovog popodneva pružio je Lajpcig koji je ponizio Majnc sa čak 8:0. Timo Verner koji je dao het-trik i čak pet različitih strelaca bili su surovi prema ekipi Sandra Švarca koji bi takođe mogao večeras da ostane bez posla jer njegov tim ne igra na nivou Bundeslige. IZVEŠTAJ.
KLUB BRIŽ - KORTRTAJK (tip 1, kvota 1,20) - rezultat 3:0Ni posle 14 kola Klub Briž ne zna za poraz u Belgiji. Plavo-beli sa Jan Brejdel stadiona niže uspehe i već ima opipljivu prednost u odnosu na rivale. Ali, što je još bitnije, tim Filipa Klementa igra besprekorno, pa se protiv Kortrijka pitanje oko konačnog ishoda nije ni postavljalo – 3:0. IZVEŠTAJ.
BENFIKA - RIO AVE (tip 1, kvota 1,32) - rezultat 2:0Benfika radi sve da ubije moral direktnim rivalima za titulu! Lavovi su završili još jedan meč bez ogrebotine. Lako je na Luži pao Rio Ave (2:0). Poslednji gol u prvenstvu Lavovi su primili još 21. septembra od Moreirensea. Od tada su zategli defanzivu i navijačima darivali trijumfe bez imalo stresa. Mnogo aplauza bilo je ove večeri na Lužu. Zlatno Benfikino dete Ruben Diaz u 100. meču za prvi tim postigao je efektan pogodak. IZVEŠTAJ.
TORINO - JUVENTUS (tip 2, kvota 1,55) - rezultat 0:1U Derbiju dela Mole, Juve je minimalcem (1:0) savladao Toro i produbio mu agoniju, a centralna figura meča je bio štoper Matijs de Liht. Holanđanin je na poečtku mečamogao da košta Juventus kada mu je sudija progledao kroz prste za očigledno igranje rukom ,a potom je postigao jedini gol na meču i našao šifru za svemogućeg Salvatorea Sirigua na golu Granata. Da je Toro izvukao bod, iskusni golman bi bez dileme bio junak tog podviga. A i ovako je verovatno bio najbolji pojedinac meča. IZVEŠTAJ.
AZ ALKMAR - TVENTE (tip 1, kvota 1,18) - rezultat 3:0Tri poslednje utakmice – 13 golova AZ-a! Na koga se obruši dečurlija iz Alkmara, od njega ostaju samo dugmići. Šest komada Astani (6:0), četiri PSV Ajndhovenu (4:0) i večeras tri Tventeu (3:0). I sve pobede bez primljenog gola. Malo je trenutno ekipa u Evropi u tako fantastičnoj formi i u napadu i u defanzivi. IZVEŠTAJ.

        PRECRTANO
      
LEVANTE - BARSELONA (tip 2, kvota 1,33) - rezultat 3:1Taman kad se učinilo da je Barsa posle sedam vezanih pobeda u svim takmičenjima uhvatila zamajac, usledilo je novo bolno prizemljenje za šampiona Španije. Leo Mesi i drugari počišćeni su za samo šest minuta na gostovanju u Valensiji protiv sjajnog Levantea, koji ih je nadigrao u drugom poluvremenu. Vrednu pobedu bordo-plavih pamtiće i srpski reprezentativac Nemanja Radoja koji je postigao prvenac u dresu novog tima, a posle sjajnog udarca levicom sa ivice šesnaesterca za konačnih 3:1. IZVEŠTAJ.
SPARTA ROTERDAM - PSV (tip 2, kvota 1,85) - rezultat 2:2Skoro da je gotovo! PSV po svoj prilici nema snage da trči šampionsku trku sa Ajaksom što je postalo jasno posle trećeg vezanog kiksa ekipe Marka van Bomela u Eredviziji. Nije poraz kao u prethodna dva navrata, ali remi sa Spartom u Roterdamu (2:2) teško da će zadovoljiti funkcionere ovog velikog kluba. IZVEŠTAJ.
REAL MADRID - BETIS (tip 1, kvota 1,25) - rezultat 0:0Prvo senzacionalna pobeda Levantea nad Barselonom, pa remi Sevilje i Atletika u derbiju kola, a sada i kiks Reala usred Madrida. Jer na stadionu “Santjago Bernabeu“ očekivalo se da će Kraljevski klub lako izaći na kraj sa Betisom, Rubijeva četa se pošteno muči ove sezone, ali koliko su Verdiblankosi neugodan rival videlo se i večeras. Real je imao loptu u nogama, imao je i više šansi, čak je jednom i proturio loptu u protivničku mrežu, ali je na kraju morao da se pomiri sa remijem bez golova. IZVEŠTAJ.
