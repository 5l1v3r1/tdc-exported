
# X-Men Vs Sentinel, una nuova BDS 1/10 di Iron Studios

Published at: **2019-11-07T15:00:00+00:00**

Author: **Matteo Garattoni**

Original: [Tom&#39;s Hardware](https://www.tomshw.it/culturapop/x-men-vs-sentinel-una-nuova-bds-1-10-di-iron-studios/)

X-men vs Sentinel è il nuovo progetto dell’azienda brasiliana Iron Studios per la linea BDS al fine di creare un gigantesco diorama dall’unione di tante statuette in scala 1/10. Questo progetto ci mostra il gruppo degli X-Men combattere in una lotta estrema una delle pericolose Sentinelle. Il maestoso scenario che si potrà realizzare vede alcuni dei mutanti più conosciuti come Wolverine, Rogue, Ciclope, Bestia e Jubilee mentre usano individualmente i loro poteri contro il terribile mostro meccanico.
L’enorme diorama che fa parte della linea BDS (Battle Diorama Series) raggiungerà una altezza incredibile, parliamo di quasi 90 cm, questo perchè nonostante la scala 1/10 il produttore ha deciso di realizzare anche la micidiale Sentinella. I personaggi, che visti tutti insieme fanno un figurone, saranno in vendita anche singolarmente. Recentemente sono stati mostrati al pubblico in occasione del Lucca Comics and Games 2019 dove i fortunati visitatori hanno potuto apprezzarne i dettagli da vicino.
X-Men Vs Sentinel BDS Art Scale Deluxe è solamente il primo dei tre progetti dedicati agli X-Men, ogni diorama vedrà l’introduzione di nuovi mutanti e di nuove Sentinelle in formato 1/10, prepariamoci a vederne delle belle. Questo primo diorama è finalmente prenotabile ad un costo di 1700 Dollari con uscita stimata per la seconda metà del 2020. 
