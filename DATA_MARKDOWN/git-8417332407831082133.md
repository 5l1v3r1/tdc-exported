
# Trump inviterer Ukrainas president på besøk

Published at: **2019-11-03T00:52:17+00:00**

Author: **(NTB) NTB**

Original: [adressa.no](https://www.adressa.no/nyheter/utenriks/2019/11/03/Trump-inviterer-Ukrainas-president-p%C3%A5-bes%C3%B8k-20307658.ece)

USAs president Donald Trump har invitert sin kollega i Ukraina, Volodymyr Zelenskyj, til Det hvite hus.
Det sa Trump til reportere utenfor Det hvite hus lørdag, før han dro videre til New York.
– Jeg vil gjerne invitere ham. Jeg vil gjerne at han skal komme til Det hvite hus, om han ønsker å komme. Og det tror jeg han vil, sa Trump, ifølge Reuters.
Representantenes hus har vedtatt å formalisere riksrettsprosessen mot Donald Trump grunnet etter en telefonsamtale han hadde med Zelenskyj 25. juli.
Trump besluttet kort tid før samtalen å holde tilbake 2,3 milliarder kroner i lovet militærhjelp til Ukraina, og han ba under samtalen Zelenskyj innlede korrupsjonsgransking av Joe Biden og sønnen hans.
Biden leder kappløpet om å bli demokratenes presidentkandidat og kan dermed bli Trumps utfordrer neste år.
Trump har bekreftet at han diskuterte Biden under telefonsamtalen, men nekter for å ha lagt press på den ukrainske presidenten.
(©NTB)
