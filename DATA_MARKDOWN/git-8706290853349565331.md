
# Πράσινο φως για 63.000 προσλήψεις στο Δημόσιο - Fast track πλάνο για το 2020

Published at: **2019-11-03T09:25:00+00:00**

Author: ****

Original: [enikos.gr](http://www.enikos.gr/economy/681946/prasino-fos-gia-63000-proslipseis-sto-dimosio-fast-track-plano-gi)

Από μια βάση 63.000 προσλήψεων µόνιµου και εποχικού προσωπικού στο ∆ηµόσιο ξεκινά ο κυβερνητικός προγραµµατισµός για το ερχόµενο έτος 2020.
Ταυτόχρονα, το υπουργείο Εσωτερικών αναδιαµορφώνει το θεσµικό πλαίσιο ώστε να υπάρχει πιο σφικτός κεντρικός έλεγχος, προκειµένου να καλύπτονται οι πραγµατικές ανάγκες στοχευµένα και χωρίς καθυστερήσεις.
Σύμφωνα με το "Έθνος της Κυριακής", ο προγραµµατισµός των προσλήψεων για το ερχόµενο έτος θα γίνει φέτος µε διαδικασίες fast track, καθώς χάθηκε χρόνος µε τις αλλεπάλληλες εκλογές λόγω των οποίων αναστέλλονται οι προσλήψεις. Το εναρκτήριο λάκτισµα δόθηκε την περασµένη εβδοµάδα από τη γενική γραµµατέα Ανθρώπινου ∆υναµικού ∆ηµόσιου Τοµέα του υπουργείου Εσωτερικών, Βιβή Χαραλαµπογιάννη, η οποία έστειλε ήδη επιστολή σε όλους τους φορείς που µπορούν να ζητήσουν προσλήψεις προσωπικού. Με αυτήν την επιστολή οι φορείς ενηµερώνονται ότι έπειτα από λίγες µέρες, ενδεχοµένως µέσα στην ερχόµενη εβδοµάδα, θα ανοίξει η νέα ηλεκτρονική εφαρµογή (e-tool προσλήψεων) του υπουργείου Εσωτερικών.
Λίγο πριν ανοίξει αυτή η εφαρµογή, ο υπουργός Εσωτερικών Τάκης Θεοδωρικάκος θα έχει εκδώσει εγκύκλιο µε αναλυτικές οδηγίες που θα ορίζουν ότι:
Κάθε φορέας θα υποβάλλει στην εφαρµογή τα αιτήµατά του σε προσλήψεις, δηλαδή πόσο τακτικό ή εποχικό προσωπικό ζητά, σε ποιους κλάδους και σε ποιες ειδικότητες. Τα αιτήµατα αυτά θα πρέπει να τεκµηριώνονται µε βάση συγκεκριµένα κριτήρια: Πόσες αποχωρήσεις προσωπικού προέκυψαν το 2019, πόσες είναι οι κενές θέσεις, ποιες είναι οι διαθέσιµες πιστώσεις, εάν υπάρχουν συσσωρευµένες υποχρεώσεις (χαρακτηριστικότερο παράδειγµα ο ΕΦΚΑ και οι χιλιάδες εκκρεµείς συνταξιοδοτήσεις), εάν δόθηκαν στον αιτούντα φορέα πρόσθετες αρµοδιότητες.Η τεκµηρίωση των αιτηµάτων θα ελέγχεται σε πρώτο στάδιο από το υπουργείο στο οποίο υπάγεται ο φορέας (π.χ. από το υπουργείο Υγείας για κάποιο νοσηλευτικό ίδρυµα). Εφόσον το εποπτεύον υπουργείο δεχθεί την τεκµηρίωση του φορέα, το αίτηµα τίθεται στην κρίση του υπουργείου Εσωτερικών.Το υπουργείο Εσωτερικών σε συνεργασία µε το Γενικό Λογιστήριο του Κράτους συγκεντρώνουν τα αιτήµατα και τα υποβάλλουν προς έγκριση στο Υπουργικό Συµβούλιο.Ολη η παραπάνω διαδικασία θα πρέπει να έχει ολοκληρωθεί έως το τέλος Νοεµβρίου, ώστε πριν από το τέλος του χρόνου να έχει ληφθεί η απόφαση του Υπουργικού Συµβουλίου µε την τελική κατανοµή του Ετήσιου Προγραµµατισµού Προσλήψεων. Με βάση αυτήν την απόφαση, το ΑΣΕΠ θα κληθεί να προγραµµατίσει τις απαραίτητες προκηρύξεις οµαδοποιώντας τα αιτήµατα ώστε να επιτυγχάνεται καλύτερος συντονισµός.
