
# Finale Mondiale Rugby/ Video Inghilterra-Sudafrica, highlights: show a Yokohama

Published at: **2019-11-02T18:30:14+00:00**

Author: **Michela Colombo**

Original: [IlSussidiario](https://www.ilsussidiario.net/news/diretta-inghilterra-sudafrica-streaming-video-rai-finale-mondiali-2019-rugby/1944223/)

Sudafrica in festa per la vittoria nella finale del Mondiale di rugby ai danni dell’Inghilterra: un intero Paese al fianco degli Springboks, che si sono imposti per 32-12 sulla selezione europea. Terzo successo per la compagine africana, già vittoriosa nel 1995 e nel 2007. Esulta il commissario tecnico Rassie Erasmus nel post-partita: «I ragazzi hanno creduto in loro stessi, sono stati insieme per diciannove settimane e ci siamo conosciuti bene l’uno con l’altro». Il coach si è poi soffermato sulla sfida contro l’Inghilterra: «Abbiamo preparato bene la partita, penso che abbiamo combattuto fino alla fine, ma siamo stati anche un po’ fortunati». Rassie Erasmus ha poi specificato cosa intendeva: «Queste fortune dipendono solo dall’uso dei nostri giocatori e di tutta l’intelligenza che c’è in Sudafrica». Il ct ha infatti voluto ricordare che nel Paese africano ci sono tantissime cose positive, ma spesso si preferisce soffermarsi su quelle negative. (Aggiornamento di Massimo Balsamo)
Finale del Mondiale di rugby da brividi (sotto gli highlights) quella vinta dal Sudafrica contro l’Inghilterra, così come le parole pronunciate a fine gara da Siya Kolisi, il primo capitano nero nella storia degli Springboks ad alzare la Coppa del Mondo di rugby ad alzare la Coppa del Mondo, protagonista di un discorso che ha ispirato tutto il Paese. Kolisi ha dichiarato:”Qual è stato il mio primo pensiero? Ero felice per tutto ciò che ha passato questa squadra, abbiamo affrontato molte sfide ma gli abitanti del Sudafrica ci hanno sostenuto e siamo grati per questo. Il nostro Paese ha molti problem. Ma avere una squadra così…con radici diverse, razze diverse, uniti con un solo obiettivo che volevamo raggiungere…spero davvero che siamo riusciti a dimostrare al Sudafrica che possiamo collaborare per raggiungere qualcosa. (…) Da quando sono nato non ho mai visto il Sudafrica così. Nel 1995 tutti abbiamo visto cosa ha significato la conquista della Coppa del Mondo. Ora, con tutti i problemi che abbiamo, l’allenatore nell’ultima partita ci ha detto: “Non stiamo più giocando per noi stessi, stiamo giocando per tutte le persone a casa”. E’ stato bello avere il sostegno delle persone nei bar, nei locali, nelle fattorie, dei sentatetto e delle persone nelle aree rurali. Grazie davvero, lo abbiamo apprezzato. Sudafrica ti amiamo. Possiamo raggiungere qualsiasi cosa se lavoriamo uniti”. (agg. di Dario D’Angelo)
