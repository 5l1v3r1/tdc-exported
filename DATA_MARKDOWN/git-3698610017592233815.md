
# Зеленський обговорив з президентом Туреччини угоду про ЗВТ

Published at: **2019-11-06T21:58:00+00:00**

Author: ****

Original: [DT.ua](https://dt.ua/POLITICS/zelenskiy-obgovoriv-z-prezidentom-turechchini-ugodu-pro-zvt-328757_.html)

Президент України Володимир Зеленський у ході телефонної розмови в середу, 6 листопада, обговорив з президентом Туреччини Реджепом Тайіпом Ердоганом підготовку до засідання Стратегічної ради високого рівня, повідомляє прес-служба Офісу Президента.
Засідання Стратегічної ради високого рівня відбудеться в Києві під спільним головуванням президентів України і Туреччини.
Глави держав відзначили обопільну налаштованість на подальше посилення співпраці за всіма напрямами, що становлять взаємний інтерес.
Співрозмовники погодилися з важливістю активізації переговорного процесу щодо підготовки до укладення Угоди про вільну торгівлю між Україною і Туреччиною.
Зеленський привітав участь турецьких компаній у виставці "Зброя та безпека-2019", відзначивши важливість співпраці з Туреччиною в контексті посилення обороноздатності України.
Зі свого боку, Ердоган підкреслив незмінність підтримки Туреччиною суверенітету і територіальної цілісності України. Він також привітав кроки президента України з мирного врегулювання ситуації в Донбасі.
Нагадаємо, в серпні президенти домовилися підписати угоду про ЗВТ. рдоган заявив, що вважає реальним більш ніж дворазове збільшення обсягів торговельного обороту між країнами: з 4 до 10 млрд доларів на рік.
Детальніше про те, чому за 14 років Україна так і не підписала угоду про торгівлю з Туреччиною читайте в статті Ігоря Гужви "Чи милий нам берег турецький" в тижневику "Дзеркало тижня. Україна".
