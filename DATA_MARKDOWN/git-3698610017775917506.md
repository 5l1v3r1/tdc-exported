
# З перших днів президентства Трамп ненавидів Україну — Washington Post

Published at: **2019-11-04T11:16:00+00:00**

Author: ****

Original: [DT.ua](https://dt.ua/WORLD/z-pershih-dniv-prezidentstva-tramp-nenavidiv-ukrayinu-washington-post-328383_.html)

Президент Сполучених Штатів Дональд Трамп з перших днів правління в Білому домі "ненавидів Україну" і намагався переконати своїх радників, що не варто псувати стосунки з Росією, допомагаючи Києву, повідомляє The Washington Post.
"Він продовжував говорити про те, що не варто злити Росію і яка Україна погана країна", - повідомило джерело.
Журналісти стверджують, що Трамп нібито намагався передати свої погляди ексспецпреду Держдепу у справах України Курту Волкер, натякаючи йому на те, що Україна нібито несправжня країна, що вона нібито завжди була частиною Росії і що вона – "повністю корумпована". При цьому, у виданні уточнюють, що Трамп чинив опір постачання Україні протитанкових комплексів Javellin в 2017 році.
За словами джерела, в Білому домі не могли зрозуміти, звідки у Трампа така ненависть до України", однак припускали, що це могло бути пов'язано нібито з втручанням Києва в президентські вибори США 2016 року.
"Лунали звинувачення в тому, що українська влада якось допомагали передвиборному штабу екс-держсекретаря Хілларі Клінтон. Звучали звинувачення, що вони могли нашкодити йому. Він просто ненавидів Україну", - зазначило джерело.
У підсумку, чиновники погодилися на тому, що Трамп і Зеленський повинні зустрітися, щоб американський лідер міг змінити свою думку.
Після президентських виборів в Україні, ще в травні, троє радників Трампа зустрічалися з ним в Овальному кабінеті і намагалися переконати його в тому, що Зеленський – союзник, заслуговує підтримки.
Під час тієї зустрічі міністр енергетики Рік Перрі, старший член групи, запевнив Трампа в тому, що новий український президент відрізняється від інших, назвавши його реформатором, і зазначив, що в інавгураційній промові Зеленський згадав американського президента Рональда Рейгана.
Але чим більш переконливі аргументи приводили радники і чиновники, тим більше Трамп з ними не погоджувався.
У свою чергу Трамп стверджує, що підтримує "дуже хороші відносини" як з Україною, так і з Росією. Аналогічно він охарактеризував свої відносини з керівництвом КНР.
"Мої відносини з Україною дуже хороші. Мої відносини з Росією дуже хороші. Мої відносини з Китаєм дуже хороші", - запевнив Трамп.
За словами американського президента, він також користується "дуже хорошою" підтримкою офіційного Києва.
При цьому Трамп висловив упевненість, що його дипломатичні таланти далеко не всі можуть оцінити по достоїнству.
31 жовтня Палата Представників проголосувала за процедуру імпічменту, визначивши порядок публічних слухань, допиту свідків, права й обов'язки учасників процесу.
В рамках процедури імпічменту Трампу перед законодавцями Палати представників Конгресу США вже дали свідчення близько 12 свідків.
Інформатор підозрюєв Трампа у використанні свого становища для втручання в президентські вибори 2020 року. У скарзі сказано, що президента США тиснув на президента України, наполягаючи на розслідуванні щодо Джо Байдена, ймовірного кандидата в президенти від Демократичної партії, і його сина Хантера. А оточення Трампа намагалося заблокувати стенограму розмови, помістивши її до сховища інформації про таємні операції розвідки.
Також повідомляється, що адвокат Трампа Рудольф Джуліані в приватному порядку контактував з керівником Офісу президента Андрієм Богданом і тодішнім в.о. голови СБУ Іваном Бакановим, а також літав до Мадрида для зустрічі з помічником Зеленського Андрієм Єрмаком.
25 вересня, в день зустрічі Володимира Зеленського з Дональдом Трампом у Нью-Йорку, Білий дім оприлюднив розшифровку їхньої липневої телефонної розмови.
У жовтні конгресмени допитали колишнього спецпредставника Держдепартаменту Курта Волкера, експосла США в Україні Марі Йованович, тимчасового повіреного Вільяма Тейлора, а також співробітника Ради безпеки Александра Віндмана. Їхні свідчення переконали демократів в обґрунтованості імпічменту.
Докладніше читайте в статті Олександра Хари "Імпічмент. Майже офіційно" в тижневику "Дзеркало тижня. Україна".
