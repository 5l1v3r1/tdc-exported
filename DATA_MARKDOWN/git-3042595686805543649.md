
# To Celtic-tilhengere knivstukket i Roma

Published at: **2019-11-07T16:00:40+00:00**

Author: **NTB I**

Original: [Dagbladet.no](https://www.dagbladet.no/sport/to-celtic-tilhengere-knivstukket-i-roma/71795142)

Ifølge italiensk politi skjedde voldshendelsen i sentrum av Roma natt til torsdag i forbindelse med en krangel utenfor en bar.

        Om lag 9000 Celtic-tilhengere har reist til byen for å se kampen på Stadio Olimpico.
      
Politiet melder også at tre Celtic-tilhengere er pågrepet for dårlig oppførsel, mens fem Lazio-tilhengere er pågrepet for besittelse av farlige gjenstander som kniver og baseballkøller.
Det er ondt blod mellom klubbene etter oppgjøret i Glasgow for to uker siden, da Celtic vant 2-1. UEFA har innledet disiplinærsak mot begge klubber på grunn av tilhengernes oppførsel da.
