
# Νέες αποκαλύψεις για τη Νταϊάνα - Τι έκρυβε από τον πρίγκιπα Κάρολο στη δεύτερη εγκυμοσύνη της

Published at: **2019-11-03T11:33:00+00:00**

Author: ****

Original: [enikos.gr](http://www.enikos.gr/international/681966/nees-apokalypseis-gia-ti-ntaiana-ti-ekryve-apo-ton-prigkipa-karol)

Ο βιογράφος Άντριου Μόρτον ισχυρίζεται ότι η αδικοχαμένη πριγκίπισσα Νταϊάνα κατά τη διάρκεια της δεύτερης εγκυμοσύνης της έκρυβε από τον πρίγκιπα Κάρολο το φύλο του μωρού που περίμενε.
Ο Άντριου Μόρτον υποστηρίζει ότι η πριγκίπισσα Νταϊάνα του είχε εκμυστηρευτεί ότι εσκεμμένα δεν είχε αποκαλύψει στον πρίγκιπα Κάρολο ότι περίμενε αγόρι, τον πρίγκιπα Χάρι, καθώς εκείνος πάντα ήθελε να αποκτήσει μία κόρη.
“Γνώριζα ότι ήταν αγόρι γιατί το είχα δει στον υπέρηχο. Ο Κάρολος ήθελε να αποκτήσει κόρη. Ήθελε δύο παιδιά, και ήθελε το ένα να είναι κορίτσι. Ήξερα ότι το μωρό είναι αγόρι, ο Χάρι, αλλά δεν του το έλεγα”, φέρεται να του είχε πει η αδικοχαμένη πριγκίπισσα.
Ο πρίγκιπας Χάρι γεννήθηκε στις 15 Σεπτεμβρίου του 1984. Ο βιογράφος υποστηρίζει ότι η Νταϊάνα του είπε πως ο πρίγκιπας Κάρολος έδειξε λιγότερο ενθουσιασμό.
Σύμφωνα με τον Μόρτον το πρώτο σχόλιο του πρίγκιπα Κάρολου όταν αντίκρισε τον Χάρι ήταν “Θεέ μου είναι αγόρι και έχει κόκκινα μαλλιά”.
Ο βιογράφος ισχυρίζεται ότι την ημέρα της βάπτισης του πρίγκιπα Χάρι, ο πρίγκιπας Κάρολος είπε στην μητέρα της Νταϊάνα: “Ήμασταν τόσο απογοητευμένοι, πιστεύαμε ότι το μωρό θα είναι κορίτσι”, με εκείνη να του απαντά: “Θα έπρεπε να συνειδητοποιήσεις πόσο τυχερός είσαι που απέκτησες ένα υγιέστατο παιδί”.
Πηγή πληροφοριών: Mirror, Express
