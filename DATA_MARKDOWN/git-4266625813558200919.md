
# Уряд Австрії виділив мільйон євро на допомогу мешканцям Донбасу і розмінування

Published at: **2019-11-06T13:29:00+00:00**

Author: ****

Original: [ZIK.UA](https://zik.ua/news/2019/11/06/uryad_avstrii_vydilyt_milyon_ievro_na_dopomogu_meshkantsyam_donbasu_i_1684917)


        Уряд Австрії вирішив надати 500 тисяч євро Міжнародному комітету Червоного Хреста (МКЧХ) і ще 500 тисяч євро австрійським неурядовим організаціям для пом'якшення надзвичайної ситуації в кризових регіонах України.
      
Про це повідомляє австрійське агентство АРА. 
"Австрія підтримує Україну в кризі, яка триває вже більше п'яти років. Виділивши 1 мільйон євро, ми хочемо полегшити доступ гуманітарної допомоги і підтримати операції з розмінування в конфліктних регіонах", –заявив міністр закордонних справ Александр Шалленберг.
Зазначається, що в рамках своєї діяльності з надання надзвичайної допомоги австрійські неурядові організації забезпечують цивільне населення предметами першої необхідності і надають медичну допомогу, психосоціальну підтримку та юридичні консультації.
Крім того, цивільне населення стикається з постійною загрозою протипіхотних мін."Австрія послідовно виступає за розмінування та знищення протипіхотних наземних мін, які завдають величезних страждань цивільному населенню і перешкоджають розвитку і відновленню", – додав Шалленберг.
У свою чергу у Міністерстві закордонних справ подякували Автрії за надану допомогу.
"Дякуємо уряду Австрії за новий транш гуманітарної допомоги в розмірі 1 млн євро на щоденну підтримку жителів сходу України та на розмінування Донбасу" - сказано у повідомленні, опублікованому в Twitter.
Нагадаємо, раніше у штабі ООС заявили, що розведення військ не можна вважати відступом української армії, а після відведення створюється не "сіра зона", а район безпеки.

        
          Читайте більше новин на тему: війна на Донбасі
        
      
