
# Діти чи телефон: на що витрачають більше часу сучасні батьки - Радіо Максимум

Published at: **2019-11-04T15:53:00+00:00**

Author: **Лейцюсь Наталія**

Original: [Радіо Максимум](https://maximum.fm/diti-chi-telefon-na-shcho-vitrachayut-bilshe-chasu-suchasni-batki_n169040)


        Важко уявити сучасну людину без смартфона, однак як це позначається на стосунках батьків і дітей? Саме це вирішили дослідити американські учені.
      
Американські дослідники провели масштабне опитування серед близько 2 тисяч батьків, щоб зрозуміти, чи впливає якось залежність від смартфонів на їхнє спілкування з дітьми. Виявилось, що все значно сумніше, аніж здається. Половина батьків розповіли, що їхні доньки та сини віком 5-18 років інколи просять їх відкласти смартфон.
Водночас, чимало татусів та матусь (60%) чудово розуміють, що інколи надто багато вільного часу проводять з гаджетами, а не з дітьми. Загалом вдалось визначити, що дорослі щодня проводять за смартфоном близько 2 годин та 17 хвилин, а на виховання витрачають не набагато більше – 2 години та 41 хвилину.
Звісно ж, не все так критично, адже 79% батьків погоджуються з тим, що скорочення часу за гаджетами здатне покращити стосунки з дітьми. Але є й інший бік медалі: дорослі часто самі дають смартфони дітям, щоб заспокоїти, заохотити до чогось або ж просто відволікти.
Джерело: osvitoria.media
