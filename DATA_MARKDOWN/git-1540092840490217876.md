
# Μητσοτάκης από Σαγκάη: Στόχος να γίνει ο Πειραιάς το πρώτο λιμάνι της Μεσογείου

Published at: ****

Author: ****

Original: [CNN.gr](https://www.cnn.gr/news/politiki/story/196109/mitsotakis-apo-sagkai-stoxos-na-ginei-o-peiraias-to-proto-limani-tis-mesogeioy)

Newsroom, CNN Greece 23:15 , 03 November 2019
«Σας ευχαριστώ για την θερμή υποδοχή. Είναι πολύ μεγάλη τιμή που επισκέπτομαι τη χώρα σας ως πρωθυπουργός. Δεν είναι η πρώτη φορά που επισκέπτομαι την Κίνα. Την είχα επισκεφθεί το 1995. Πρέπει να σας πω ότι έχω μείνει εντυπωσιασμένος από την οικονομική πρόοδο στη σπουδαία χώρα σας», δήλωσε ο κ. Μητσοτάκης.
«Βλέπω μια χώρα, την δεύτερη οικονομία του κόσμου που έβγαλε 800 εκατ. ανθρώπους από τη φτώχεια. Η Ελλάδα και η Κίνα συνδέονται με μια βαθιά πολιτιστική σχέση», τόνισε ο πρωθυπουργός.
Ο κ. Μητσοτάκης ευχαρίστησε τον ΓΓ κ. Li Qiang «επειδή αυτή την κρίσιμη δεκαετία εσείς μείνατε στη χώρα μας και συνεχίσατε να επενδύετε».
Αναφέρθηκε μάλιστα στην Cosco και στην επένδυση των 600 εκατ. που μπορεί να φθάσει το 1 δισ. Στόχος, σημείωσε,« είναι ο Πειραιάς να γίνει το πρώτο λιμάνι της Μεσογείου, για να συμπληρώσει πως απόρροια όλων των σημαντικών συμφωνιών, όπως η απευθείας αεροπορική σύνδεση Αθήνας- Σαγκάης, αλλά και των προοπτικών που ανοίγονται για τις δύο χώρες στον Τουρισμό, είναι η εφικτή προσδοκία την περίοδο 2020-21 η Ελλάδα να προσελκύσει 500.000 τουρίστες από την Κίνα».
Επανέλαβε δε πως πρώτη προτεραιότητα της ελληνικής κυβέρνησης αποτελεί η προσέλκυση επενδύσεων.
