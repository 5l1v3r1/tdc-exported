
# Ingen pågripelser etter flere slagsmål i Trondheim

Published at: **2019-11-03T15:57:25+00:00**

Author: **Espen Rasmussen,Kristina Bye**

Original: [adressa.no](https://www.adressa.no/nyheter/trondheim/2019/11/03/Ingen-p%C3%A5gripelser-etter-flere-slagsm%C3%A5l-i-Trondheim-20308925.ece)

Politiet ettergår om det er en sammenheng mellom de to slagsmålene
Like før klokka 17 melder politiet på Twitter at de har sendt flere flere patruljer til Midtbyen etter å ha mottatt meldinger om slåsskamp med mange involverte.
- De fleste involverte har forduftet, og det fremstår som det har vært mer verbalt enn fysisk, skriver politiet.
Ingen av personene som var på stedet da politiet kom, var skadet.
Drøyt tjue minutter senere kom ytterligere en melding om slåssing ved Solsiden. Politiet er på stedet og i kontakt med tre aktuelle personer. Operasjonsleder i Trondheim politidistrikt Solfrid Lægdheim utelukker ikke at de to hendelsene kan ha en sammenheng.
- Vi vil ettergå om det er en sammenheng mellom hendelsen i St. Olavs gate og den på Solsiden, sier hun.
Det er flere patruljer på stedet. De tre involverte er menn i 20-årene.
- En av patruljene kjører en mann til legevakten for sjekk, opplyser Lægdheim.
Basert på de involvertes forklaring og at en har fått lettere skader som følge av hendelsen, vil politiet opprette sak. Det er ikke blitt gjort noen pågripelser.
- Det er ikke snakk om alvorlig skade, men en vond hånd, avslutter Lægdheim.
