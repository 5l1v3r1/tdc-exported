
# เปิดคำพูดสุดท้ายของแม่ ใครจะดูแลเพิ่งรู้ลูกเสพยา

Published at: **2019-11-06T11:25:00+00:00**

Author: ****

Original: [เดลินิวส์](https://www.dailynews.co.th/regional/740341)


        สลดใจ! แม่เพิ่งรู้ลูกชายเสพยาหนัก หลังถูกตำรวจบุกรวบคาบ้านพัก แม่ตัดพ้อคำพูดสุดท้าย “ถ้าลูกถูกจับไป ใครจะทำงานเลี้ยงดู”
      
เมื่อวันที่ 6 พ.ย. นายอนุชา อินทศร นายอำเภอสัตหีบ พร้อมด้วยนายภาคิน ปานประเสริฐ ปลัดงานป้องกัน นำกำลังชุดปราบปรามยาเสพติดเข้าจับกุมตัว นายถนอม หินกล้า อายุ 47 ปี อาชีพพนักงานรักษาความปลอดภัยแห่งหนึ่ง ในข้อหาเสพและมียาเสพติดประเภทที่ 1 ไว้ในครอบครองโดยผิดกฎหมาย พบของกลางยาไอซ์ 1 ถุง น้ำหนัก 0.05 กรัม ภายในบ้านเช่า 2 ชั้น ไม่มีเลขที่ ซอยทิวสน ม.7 ต.สัตหีบ อ.สัตหีบ จ.ชลบุรี
นายอนุชา อินทรศร นายอำเภอสัตหีบ เปิดเผยว่า สืบเนื่องมีการสืบทราบว่าผู้ต้องหาได้อาศัยอยู่กับแม่ที่ชรา แต่มีพฤติกรรมเสพยาไอซ์ โดยใช้ห้องพักเป็นที่มั่วสุม จึงนำกำลังเข้าจับกุมได้ที่หน้าบ้านพัก ก่อนเข้าตรวจค้นห้องนอนพบยาไอซ์ และหลอดแก้วอุปกรณ์การเสพ เบื้องต้นผู้ต้องหารับสารภาพซื้อมาจากเพื่อนร่วมงานในราคา 5 บาท ซึ่งเป็นศัพท์แทนการซื้อขายยา 500 บาทผู้สื่อข่าวรายงานเพิ่มเติมว่า ในระหว่างการเข้าจับกุมตัวผู้ต้องหา ผู้เป็นแม่รู้สึกเสียใจอย่างมาก พร้อมกับอ้างว่าตลอดเวลาไม่เคยรู้มาก่อนว่าลูกชาย ซึ่งเป็นผู้ต้องหามีพฤติกรรมเสพยา ได้ยินเพียงคุยโทรศัพท์พูดว่า "เอา 5 บาท" ไม่คาดคิดมาก่อนจะเป็นการสั่งซื้อยา จนมารู้ก็วันที่ลูกจับกุม และผู้เป็นแม่ยังได้ตัดพ้อว่า "ถ้าลูกถูกจับไป ใครจะทำงานเลี้ยงดูแม่" สร้างความสลดใจอย่างมาก แต่ในทางคดีจำต้องส่งพนักงานสอบสวน สภ.สัตหีบ ดำเนินคดีตามกฎหมายต่อไป.
