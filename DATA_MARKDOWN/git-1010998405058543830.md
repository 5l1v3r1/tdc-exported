
# Октомври е бил най-топлият месец

Published at: **2019-11-06T07:27:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/oktomvri-e-bil-naj-toplijat-mesec.html)

Тазгодишният месец октомври е най-топлият в света, откакто Европейската служба за климатичните промени прави наблюденията си, съобщи „Франс прес”.Така октомври става 5-ият последователен месец, който подобрява или се доближава до рекордните стойности.
Тазгодишният октомври е с 0,69 градуса по-топъл в сравнение със средните температури за периода 1981-2000 г., като надвишава с 0,01 градуса рекордната досега температурата от октомври 2015 г.
Освен това тези параметри са и с повече от градус над температурите от прединдустриалната епоха. Тазгодишният месец юни бе най-топлият в историята на наблюденията, а тазгодишният юли постави абсолютен рекорд за най-топъл месец, регистриран някога.
Последните 4 години са най-топлите, регистрирани някога в света.
