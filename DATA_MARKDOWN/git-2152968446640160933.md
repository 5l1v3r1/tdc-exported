
# Днес е ден за размисъл в 105 български общини

Published at: **2019-11-02T09:30:00+00:00**

Author: **Нели Христова**

Original: [Dnes.bg](https://www.dnes.bg/mestni-izbori-19/2019/11/02/dnes-e-den-za-razmisyl-v-105-bylgarski-obshtini.428287)

Днес е ден за размисъл преди втори тур на местните избори на 3 ноември. Балотажи ще се проведат в общо 105 общини в цялата страна. В 18 областни центрове ще се проведе втори тур на местния вот, сред тях са: София, Благоевград, Варна, Пловдив, Плевен, Русе и Ямбол. В деня за размисъл не е позволено да се извършва предизборна агитация. Съгласно Изборния кодекс не разрешено в този ден да се публикуват данни от социологически проучвания, от допитвания до общественото мнение, както и от екзитпол за резултатите и нагласите на избирателите за подкрепа на определена партия, коалиция, местна коалиция или независим кандидат до приключването на изборния ден до 20.00 часа на ноември. За участие в местните избори в ЦИК регистрираните партии и коалиции са общо 66: 59 партии и 7 коалиции.
