
# PS4: “It’s time to play” è il nuovo spot PlayStation di fine 2019

Published at: **2019-11-04T14:46:00+00:00**

Author: **Nicola Armondi**

Original: [Tom&#39;s Hardware](https://www.tomshw.it/videogioco/ps4-spot-playstation-2019/)

Sony PlayStation è nota da tempo per i suoi spot e, con l’avvicinarsi della fine del 2019, introduce un nuovo filmato sulla falsariga di quelli pubblicati nel corso degli anni per PS4 e il suo microcosmo. “It’s Time to Play” è il nuovo video, come potete vedere poco sotto, e racconta a proprio modo quella che è la visione della società giapponese sul mondo videoludico: un luogo chiassoso, denso di personaggi iconici che intervengono nella nostra vita quotidiana, facendoci divertire e sorprendendoci.
Il filmato mostra molti personaggi provenienti dal mondo PlayStation e non solo. Possiamo ad esempio vedere mostro e cacciatore di Monster Hunter World, Crash in versione kart, Kratos e suo figlio Atreus che inseguono un draugr attraverso il bagno di un povero giocatore sorpreso. Si passa poi a FIFA, Fortnite ma anche Final Fantasy VII Remake, con Cloud e la sua spada gigante.
