
# فناوری‌های هوشمند هوآوی به کمک صنعت حمل و نقل دیجیتال می‌آید

Published at: **2019-11-04T10:45:00+00:00**

Author: ****

Original: [جامعه خبری تحلیلی الف](https://www.alef.ir/news/3980813059.html)

کنگره جهانی ITS ۲۰۱۹ در سنگاپور برگزار شد و در آن شرکت‌های برتر دنیا از آخرین فناوری‌های خود در زمینه حمل و نقل و راهداری رونمایی کردند. هوآوی در این مراسم سیستم اخذ عوارض الکترونیکی ویژه خود با نام iSitePower-T را معرفی کرد.
مدیران هوآوی پروژه‌ای را در این شرکت با نام «جاده‌های دیجیتال و جابه‌جایی هوشمند» کلید زده‌اند که مربوط به ساخت سیستم‌های دیجیتال برای آسان‌سازی حمل و نقل و ایجاد تحول در این صنعت است. این شرکت راهکار اخذ عوارض آنلاین خود با نام iSitePower-T را به عنوان یکی از اولین محصولات خود در این زمینه معرفی کرده است.
علاوه بر این، هوآوی از آخرین راهکارهای فناورانه خود شامل OceanStor Dorado V6 به عنوان سیستم ذخیره‌سازی اطلاعاتی که داده‌های بسیار گسترده‌ای دارند، راهکارهای ITS (سیستم‌های حمل و نقل هوشمند)، راهکار C-V2X و حمل و نقل ابری نیز رونمایی کرده است.
در این زمینه لیو ژونگ هنگ، مدیر بخش تجارت حمل و نقل هوآوی می‌گوید: «با یکپارچه شدن فناوری اطلاعات و ارتباطات و صنعت حمل و نقل هوشمند، ما در حال پیوستن به مفهوم مهم جاده‌های دیجیتال هستیم. محصولات خلاقانه ICT و راهکار جمع‌آوری الکترونیکی عوارض (ETC)T، درک جاده هولوگرافیک و اینترنت وسایل نقلیه (IoV) نتایجی مانند سرعت بیشتر، کارآمدی بیشتر و سیستم‌های حمل و نقل سریع‌تر برای مسیرهای شهری را به دنبال دارند؛ در این میان ظرفیت حمل و نقل مورد نیازی که در حال افزایش است و نوآوری سرویس‌هایی که بر شدت آنها اضافه می‌کند را نیز باید در نظر داشته باشیم».
همچنین هو هائو، مدیر توسعه صنعتی Pan-IoV در بخش استراتژی مجموعه هوآوی نیز در سخنرانی اصلی این مراسم با موضوع «فعال‌سازی حمل و نقل هوشمند و خودکارسازی رانندگی با استفاده از C-V2X» به این موضوع اشاره کرد که فناوری نوین C-V2X به حد قابل قبولی از تکامل و بلوغ رسیده که بتوانیم به صورت آزمایشی از آن استفاده کنیم.
همچنین شرکت هوآوی در یک نقشه راه مشخص، استفاده از این فناوری برای امور تجاری را نیز ترسیم کرده و در تلاش است تا با بهبود تعاریف طبقه‌بندی شده استاندارد C-V2X، آن را به بستری برای رسیدن به یک نتیجه‌گیری مطلوب، تبدیل کند.
هوآوی در حال بررسی برای به کارگیری فناوری C-V2X در چند سناریو مانند مدیریت ترافیک جاده‌ای شهری، سیستم‌های دقیق حمل و نقل عمومی، بزرگراه‌های هوشمند و دستیار پارکینگ اتوماتیک (APA) است. همچنین با ادامه استفاده از فناوری اطلاعات و ارتباطات  دنبال ایجاد تحول در تأسیسات هوشمند کنار جاده‌، وسایل نقلیه خودران و همچنین توسعه حمل و نقل عمومی است.
معرفی iSitePower-T به منظور راهکار حمل و نقل هوشمند
برای درک درست از صنعت حمل و نقل و همچنین تجربه هوآوی در پیاده‌سازی این سیستم در بزرگراه‌های چین، این شرکت راهکار iSitePower-T را با هدف عرضه مفید در صنعت حمل و نقل عرضه کرده که ویژگی‌های مهم آن عبارتند از:
·       ورودی برق چندگانه: سیستم اختصاصی انرژی هوآوی با چند ورودی و چند خروجی انرژی (eMIMO) که از ساختار انرژی خورشیدی، آبی، ژنراتورهای دیزل و نیز حالت‌های تغذیه متعددی مانند 12 ولت، 24 ولت و 48 ولت DC و همچنین 24 و 220 ولت AC پشتیبانی می‌کند.
·       طراحی ماژولار: پشتیبانی از توسعه بی‌دردسر، نصب هوشمند و ساختارسازی آسان، به منظور جلوگیری از بازتولید توان الکتریکی PU و تسهیل عرضه سریع دستگاه‌های جدید خدمات.
·       استقرار تک مرحله‌ای: مجتمع‌سازی شبکه انتقال داده، حافظه و توان پردازشی مورد نیاز و همچنین پشتیبانی از مدیریت هوشمند ابزارها که به صورت قابل ملاحظه‌ای باعث کاهش هزینه‌های سازمان‌دهی و مدیریت می‌شود.
در ادامه پنگ جینهوا، رئیس بخش دامنه انرژی تلکام هوآوی می‌گوید: «هوآوی در حال سرویس‌دهی به بیش از 340 اپراتور در بیش از 170 کشور در سراسر دنیاست و محصولات ما برای انجام گستره‌ وسیعی ازکارها، حالتی ایده‌آل دارند. هوای دنبال آن است که با معرفی ایده‌های منابع تغذیه هوشمند و استفاده از آنها در صنایع حمل و نقل، جایگزینی مناسب برای منابع تغذیه سنتی پیدا کند. هوآوی از همکاری با شرکای صنعتی برای هدایت نوآوری‌های ادامه‌دار و توسعه این صنایع به منظور رویارویی با چالش‌های مدیریت انرژی و دیجیتالی کردن آنها استقبال می‌کند».
هوآوی با پایبندی به اصول حمل و نقل آسان و ترابری روان، دنبال ارائه راهکارهای نوآورانه مانند راه‌‌آهن‌های دیجیتال است. برای تحقق این امر تلاش می‌کند و در حال حاضر به بیش از 230،000 کیلیومتر  راه‌آهن و بزرگراه در بیش از 170 خط ریلی و بیش از 70 شهر در سراسر دنیا، خدمات خود را ارائه می‌دهد.
کنگره جهانی ITS رویدادی مهم برای معرفی راهکارهای حمل و نقل پایدار با اهداف کاربری عمومی است و در حال حاضر بزرگترین و تأثیرگذارترین کنفرانس در دنیا در زمینه حمل و نقل هوشمند محسوب می‌شود. 
