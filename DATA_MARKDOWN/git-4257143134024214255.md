
# Sorsoltak az asztalitenisz csapat Európa-bajnokság selejtezőjére

Published at: **2019-11-03T19:44:00+00:00**

Author: **Infostart / MTI**

Original: [infostart](https://infostart.hu/sport/2019/11/03/sorsoltak-az-asztalitenisz-csapat-europa-bajnoksag-selejtezojere)

A magyar szövetség tájékoztatása szerint az idei Európa-bajnokság eredményei alapján a női csapat az A-osztályba 3. csoportjába került. Itt a válogatottak oda-visszavágós rendszerben játszanak egymással, az első mérkőzést jövő ősszel, október 13-án rendezik. A csoportból az első kettő közvetlenül kijut a 2021-es Eb-re, a harmadik a selejtező második szakaszában teheti ezt meg.
A férfiválogatottat a B-osztályba sorolták, ahol a finnekkel és a skótokkal küzd meg a továbbjutást jelentő két helyért az október 17-18-i hétvégén. Mindegyik csapat egyszer játszik a másik kettővel. A B-osztály csoportelsői és másodikjai az A-osztály csoportharmadikjaival kiegészülve folytatják a selejtező második szakaszában. Innen a csoportok első és második helyezettjei jutnak ki az Eb-re, ahol 24-24 férfi és női csapat vesz majd részt.
A címvédő német férfi- és román női válogatottnak nem kell selejtezőt játszania.
