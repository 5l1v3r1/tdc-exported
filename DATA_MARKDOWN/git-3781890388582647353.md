
# 'มะนาว'ลั่นพร้อมชดใช้ลูกข่าย โชว์คิดสูตรคืนเงินสุดแสบ

Published at: **2019-11-06T04:47:00+00:00**

Author: ****

Original: [เดลินิวส์](https://www.dailynews.co.th/crime/740231)


        “มะนาว” ยอมรับแล้วเรื่องจริง ปมรับเงินจากลูกข่ายร่วมแชร์แม่มณี โชว์วิธีคำนวณเงินคืนเหยื่อสุดแสบ หัวใสชดใช้เงินต้นสุทธิหลังหักจากดอกเบี้ยที่เคยได้รับก่อนหน้า 3 งวด
      
กรณีตำรวจออกหมายจับ “แม่มณี” หรือ น.ส.วันทนีย์ ทิพย์ประเวช อายุ 28 ปี พร้อมนายเมธี ชิณภา แฟนหนุ่ม อายุ 20 ปี คดีโกงแชร์มูลค่าพันกว่าล้านบาท ขณะที่สังคมต่างจ้องจับผู้ที่อาจจะเป็นเครือข่ายอีกหลายคน ปรากฏชื่อของ น.ส.จุฑาทิพย์ นิ่มนวล หรือ “น้องมะนาว” แม้ก่อนหน้านี้เธอจะออกมาปฏิเสธว่าเป็นเพียงคนกลางเท่านั้นหลังแม่มณีถูกจับตามที่เสนอข่าวไปแล้วนั้น
เกี่ยวกับเรื่องนี้ วันที่ 6 พ.ย. เฟซบุ๊กของมะนาว “Manow Jutathip Nimnual” ออกมาโพสต์ชี้แจงพร้อมกับอ้างว่าได้โอนเงินคืนให้ลูกข่ายบางส่วนแล้ว โดยระบุข้อความว่า “รายละเอียดการฝากออมของ นาย...ชดใช้ให้ตามนี้แล้ว การที่คุณฝากออมแล้วไม่ได้รับคืน มันคือปัญหาของคุณกับเรา เราก็ชดใช้ให้ตามที่ฝาก แต่จะให้ตามจ่ายดอกร้อยละ 20 มันคือปัญหาของคุณกับคนปล่อยกู้ เราก็ไม่ได้สั่งให้ไปคุณไปกู้มาเล่น เรามีปัญหากับแม่มณีคุณก็ไม่ได้มาแก้ปัญหาให้เรา ลงทุนไปกู้มาเล่นเอง มองเห็นความโลภของตัวเองบ้างไหม เหตุการณ์มันมาขนาดนี้ แนะนำให้ยอมรับความจริง เงินที่ฝากมาอยู่ที่พี่เดียร์ แต่เงินที่คืนไปคือเงินส่วนตัวเรานะ ผิดถูกก็ว่าไปตามเนื้อเรื่อง ไม่ใช่มาสร้างกระแสอยากดัง เงียบมานานแล้ว ระดับเสี่ยต้องไปกู้มาจัดงานรถซิ่งด้วยป่าว คนเราไม่เคยรู้จักคำว่าพอจริง ๆ”
ทั้งนี้กระดาษที่มะนาวนำมาเขียน ระบุวิธีการคำนวณเงินที่จะชดใช้คืนลูกข่ายว่า เงินต้น 2 ขวดสุดท้ายที่จะต้องคืนรวมจำนวน 140,000 บาท แต่จะถูกหักจากดอกเบี้ยที่ลูกข่ายเคยได้รับไปก่อนหน้านี้ 3 งวด รวมเป็นเงิน 85,000 บาท ฉะนั้นมะนาวจึงสรุปยอดเงินต้นสุทธิ จำนวน 55,000 บาท ที่จะโอนเงินชดใช้คืนให้แก่ลูกข่ายดังกล่าวอย่างไรก็ตาม มะนาวยัง ได้เข้ามาคอมเมนต์อ้างด้วยว่า “ส่งยอดพี่เดียร์ครบหมด ไม่เคยหักมาหมุนเอง สำรองจนหมดแล้ว ยอดต่อจากนี้คือฟ้องแล้วนำเงินที่ได้มาคืนแค่นั้น ติดตามข่าวสารเอาเลยคะ ไม่สะดวกตอบแชทส่วนตัวเป็นพัน ๆ แชท กำลังดำเนินคดี จะรอด จะติด ตามกระบวนการเลยคะ”ขอบคุณภาพ : @Manow Jutathip Nimnualอ่านข่าวที่เกี่ยวข้อง...- ความเสียหายวงเงินแชร์'แม่มณี' ใกล้แตะ1,300ล้านบาท- 'มะนาว'หายหลัง'แม่มณี'ถูกจับ แนะล่าเอาเงินจาก'แม่ทีม'
