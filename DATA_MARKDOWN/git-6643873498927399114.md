
# To til funnet døde etter helikopterulykken i Japanhavet

Published at: **2019-11-03T08:34:42+00:00**

Author: **NTB-AFP**

Original: [Bergens Tidende](https://www.bt.no/utenriks/i/GGXOJm/to-til-funnet-doede-etter-helikopterulykken-i-japanhavet)

Helikopteret var på et oppdrag for å fly en skadd fisker til sykehuset da det styrtet ved Liancourt-øyene torsdag. Lørdag ble tre personer funnet omkommet, mens fire fortsatt var savnet.
Søndag opplyser lokale myndigheter at de har funnet to døde menn, som de antar å være blant de savnede.
Et titalls dykkere leter fortsatt etter de to siste savnede, i tillegg deltar fartøy fra marinen og kystvakta i søket.
De sju om bord på helikopteret var fem redningsmannskaper, fiskeren og en sivil person.
Helikopteret er av typen H225, samme modell som krasjet på Turøy i 2016, ifølge nyhetsbyrået Reuters. Da omkom tolv menn og én kvinne da et Super Puma-helikopter styrtet etter at rotoren løsnet.
Liancourt-øyene i Japanhavet er en ubebodd øygruppe som kontrolleres av Sør-Korea, men som Japan også gjør krav på. Koreanerne kaller den Dodko, mens Japan har døpt den Takeshima.
