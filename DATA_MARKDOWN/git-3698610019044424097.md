
# Йованович розповіла Конгресу про інтриги Джуліані і Луценка проти неї

Published at: **2019-11-05T01:55:00+00:00**

Author: ****

Original: [DT.ua](https://dt.ua/WORLD/yovanovich-rozpovila-kongresu-pro-intrigi-dzhuliani-i-lucenka-proti-neyi-328485_.html)

Колишній посол США в Україні Марі Йованович повідомила конгресменам, що дізналася про спроби Рудольфа Джуліані, юриста і друга президента Дональда Трампа, нашкодити їй від українських офіційних осіб. Дипломат підкреслила, що рішення про звільнення її з посади голови американського посольства було прийнято на підставі звинувачень, справедливість яких у Вашингтоні не спробували перевірити.
Про це йдеться в транскрипті допиту Йованович представниками трьох комітетів нижньої палати Конгресу, опублікованому 4 листопада.
"До сьогоднішнього дня ніхто взагалі-то не ставив мені питання, чи винна я у всіх тих справах, які мені приписали", - заявила посол конгресменам 11 жовтня.
За словами Йованович, наприкінці 2018 року їй стало відомо про спроби Джуліані і генпрокурора Юрія Луценка зашкодити її кар'єрі й очорнити репутацію.
"Ви подумаєте, що я неймовірно наївна. Але я не могла собі й уявити всіх цих подій, що відбулися за останні п'ять або сім місяців. Я просто не могла собі уявити", - зазначила дипломат.
Вона також розповіла про розмову з міністром внутрішніх справ Арсеном Аваковим, що мав місце на початку 2019 року. Голова МВС попередив посла, що спілкуватися з Джуліані "небезпечно". Аваков розповів Йованович, що говорив з адвокатом Трампа телефоном, але від особистої зустрічі з ним відмовитися.
Крім того, Йованович повідомила, що голова представництва США в ЄС Гордон Сондланд пропонував їй писати хвалебні пости у Twitter про Трампа, щоб зберегти посаду. Однак посол відмовилася.
Крім свідчень Йованович, Палата Представників оприлюднила транскрипт допиту колишнього радника Держдепартаменту Майкла МакКінлі. Той повідомив, що тричі просив держсекретаря Майка Помпео висловитися на підтримку Йованович, але зрозумілої відповіді так і не отримав.
Також Йованович повідомила, що причиною її звільнення стала відмова вимагати від керівництва України розслідування щодо Байдена.
Трамп неодноразово, в тому числі у розмові з президентом України Володимиром Зеленським, погано відгукувався про Йованович. І Зеленський підтакував йому, дорікаючи послу тим, що вона "недостатньо прийняла" його перемогу на президентських виборах, так як була "прихильницею Порошенко".
Друг і юрист Трампа Руді Джуліані звинувачував Йованович в інформаційній компанії проти Трампа.
Відзначимо, що в травні Держдепартамент достроково відкликав посла Йованович з України. Тимчасовим повіреним у Києві став Вільям Тейлор. 
31 жовтня Палата Представників проголосувала за процедуру імпічменту, визначивши порядок публічних слухань, допиту свідків, права й обов'язки учасників процесу.
Перед цим протягом місяця члени трьох комітетів нижньої палати Конгресу проводили розслідування щодо Дональда Трампа, підставою для якого стала скарга анонімного представника розвідувального співтовариства.
Інформатор підозрюєв Трампа у використанні свого становища для втручання в президентські вибори 2020 року. У скарзі сказано, що президента США тиснув на президента України, наполягаючи на розслідуванні щодо Джо Байдена, ймовірного кандидата в президенти від Демократичної партії, і його сина Хантера. А оточення Трампа намагалося заблокувати стенограму розмови, помістивши її до сховища інформації про таємні операції розвідки.
Також повідомляється, що адвокат Трампа Рудольф Джуліані в приватному порядку контактував з керівником Офісу президента Андрієм Богданом і тодішнім в.о. голови СБУ Іваном Бакановим, а також літав до Мадрида для зустрічі з помічником Зеленського Андрієм Єрмаком.
25 вересня, в день зустрічі Володимира Зеленського з Дональдом Трампом у Нью-Йорку, Білий дім оприлюднив розшифровку їхньої липневої телефонної розмови.
У жовтні конгресмени допитали колишнього спецпредставника Держдепартаменту Курта Волкера, експосла США в Україні Марі Йованович, тимчасового повіреного Вільяма Тейлора, колишню радницю Трампа з питань Росії Фіону Гілл, співробітників Держдепартаменту Джорджа Кента і Філіпа Рікера, голову представництва США в ЄС Гордона Сондланда, а також співробітника Ради безпеки Александра Виндмана. Їх свідчення переконали демократів в обґрунтованості імпічменту.
Докладніше читайте в статті Олександра Хари "Імпічмент. Майже офіційно" в тижневику "Дзеркало тижня. Україна".
