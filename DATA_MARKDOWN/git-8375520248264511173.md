
# Світоліна побила особистий рекорд

Published at: **2019-11-02T17:09:21+00:00**

Author: ****

Original: [ГЛАВКОМ](https://glavcom.ua/sport/news/svitolina-pobila-osobistiy-rekord-637244.html)

У протистоянні зі швейцаркою Беліндою Бенчіч у півфіналі Підсумкового турніру в Шеньчжені (Китай) українська тенісистка Еліна Світоліна записала до свого активу вісім подач навиліт у першому сеті, три - у другому і п'ять - у третьому. Для Світоліної 16 ейсів - новий особистий рекорд в кар'єрі.
Раніше в цьому сезоні Еліна вже оновлювала свій найкращий показник за ейсами. На початку року Світоліна повторила особистий рекорд у поєдинку проти білоруски Олександри Соснович в Брісбені (11 ейсів), а в минулому місяці виконала вже 13 ейсів в матчі проти американки Софії Кенін в Пекіні.
Зауважимо, що в першій грі на WTA Finals Еліна Світоліна провела рекордний за кількістю очок тай-брейк в кар'єрі.
