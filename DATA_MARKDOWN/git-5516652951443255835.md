
# Διαγόρας: Πολλή δουλειά από τους Νέους

Published at: **2019-11-01T14:45:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424897/diagoras-pollh-doyleia-apo-toys-neoys)


        Στην τελική ευθεία της προετοιμασίας τους ενόψει της έναρξης του πρωταθλήματος, μπαίνουν σιγά σιγά οι Νέοι του Διαγόρα.
      
Οι «μικροί» κυανέρυθροι» εξακολουθούν να δουλεύουν πολύ σκληρά για τους επίσημους αγώνες για τους οποίους θα γνωστοποιηθεί προσεχώς πότε θα ξεκινήσουν.
Ο τεχνικός της ομάδας Παναγιώτης Μπεκιάρης βλέπει τα παιδιά να δίνουν τον καλύτερο τους εαυτό και όπως φαίνεται η ομάδα θα είναι σε θέση να αφήσει άριστες εντυπώσεις στο πρωτάθλημα.
Ο νεαρός προπονητής, κάνει ό,τι περνάει από το χέρι του προκειμένου οι ποδοσφαιριστές του να είναι πανέτοιμοι και τα μέχρι τώρα δείγμα γραφής από τα φιλικά παιχνίδια είναι άκρως ικανοποιητικά.
Ο Παναγιώτης Μπεκιάρης εξάλλου είναι λάτρης της δουλειάς και αφιερώνει πολύ χρόνο για να φέρει την ομάδα στο επίπεδο που επιθυμεί ο ίδιος. Οι νέοι του Διαγόρα έχουν όλα τα εχέγγυα προκειμένου να κάνουν ιδιαίτερα αισθητή την παρουσία τους.
Την περασμένη Τρίτη η ομάδα έπαιξε φιλικό με τον Δωριέα τον οποίο και κέρδισε ενώ σήμερα θα αγωνιστεί και με τον Δαμάγητο στον Θεολόγο. Αύριο θα αντιμετωπίσει την ΑΕ Κατταβιάς σε ένα δυνατό σίγουρα «τεστ».
