
# Man vermoedelijk gestoken door verdachte poging brandstichting

Published at: **2019-11-02T08:23:28+00:00**

Author: ****

Original: [Blik op nieuws](https://www.blikopnieuws.nl/nieuws/277391/man-vermoedelijk-gestoken-door-verdachte-poging-brandstichting.html)

Heeswijk-Dinther - In de nacht van vrijdag op zaterdag, tegen half twee, werd op De Morgenstond in Heeswijk- Dinther een 43-jarige man uit Schijndel in zijn hals gestoken. Waar de politie eerder dacht dat dit met een verkeersruzie te maken had, lijkt het er nu op dat het slachtoffer een verdachte van brandstichting heeft overlopen.
Heeswijk-Dinther - In de nacht van vrijdag op zaterdag, tegen half twee, werd op De Morgenstond in Heeswijk- Dinther een 43-jarige man uit Schijndel in zijn hals gestoken. Waar de politie eerder dacht dat dit met een verkeersruzie te maken had, lijkt het er nu op dat het slachtoffer een verdachte van brandstichting heeft overlopen.
Het slachtoffer zag op bewakingsbeelden kennelijk dat iemand rond het bedrijfspand van zijn vader aan De Morgenstond scharrelde. Hij is daar vervolgens meteen naartoe gereden en werd met de verdachte persoon geconfronteerd, die hij vermoedelijk klem reed. Er ontstond een handgemeen, waarbij het slachtoffer werd gestoken. Daarna ging de verdachte er vandoor. Ondanks zijn verwondingen kon het slachtoffer zelf de hulpdiensten alarmeren, die zo snel mogelijk ter plaatse gingen. De man werd met een ambulance naar een ziekenhuis vervoerd enÂ behandeld. Hij kon het ziekenhuis later weer verlaten.
De politie startte direct een (sporen-)onderzoek naar wat er was gebeurd. De verdachte werd niet meer aangetroffen. Uit het eerste onderzoek leek dat het slachtoffer betrokken was bij een verkeersruzie, maar gaande het onderzoek bleek dat niet aan de orde te zijn. Er werden sporen gevonden die er op duidden dat er geprobeerd is brand te stichten nabij het bedrijfspand. de politie is op zoek naar de dader en doet onderzoek naar de achtergrond van deze zaak. men doet buurtonderzoek en bekijken beschikbare bewakingsbeelden.
