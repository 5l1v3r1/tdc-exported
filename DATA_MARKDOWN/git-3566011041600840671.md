
# اردن میزبان دیدار تیم‌های ملی فوتبال ایران و عراق شد

Published at: **2019-11-06T19:20:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545321.html/%D8%A7%D8%B1%D8%AF%D9%86-%D9%85%DB%8C%D8%B2%D8%A8%D8%A7%D9%86-%D8%AF%DB%8C%D8%AF%D8%A7%D8%B1-%D8%AA%DB%8C%D9%85-%D9%87%D8%A7%DB%8C-%D9%85%D9%84%DB%8C-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86-%D9%88-%D8%B9%D8%B1%D8%A7%D9%82-%D8%B4%D8%AF)

فدراسیون فوتبال عراق اردن را برای میزبانی از دیدار ایران و بحرین در انتخابی جام جهانی 2022 انتخاب کرد.
به گزارش شبکه اطلاع رسانی راه دانا؛ عبدالخالق مسعود، رئیس فدراسیون فوتبال عراق اعلام کرد که کشور اردن را برای میزبانی از مسابقات پیش رو مقابل ایران و بحرین در انتخابی جام جهانی 2022 قطر انتخاب کرد.
رئیس فدراسیون فوتبال عراق در مصاحبه با خبرگزاری رسمی آلمان گفت: ما رسما با فدراسیون فوتبال اردن نامه نگاری کردیم و از آنها خواستیم تا میزبان ما در این دو بازی باشند. دلیل این انتخاب ما نزدیکی اردن به کشور عراق و نیاز نداشتن ما به ویزا برای ورود به این کشور است. تلاش می‌کنیم تا هواداران عراق را در هر مکانی که باشیم شاد کنیم.
به گزارش فارس، فدراسیون جهانی فوتبال (فیفا) امروز اعلام کرد که عراق نمی‌تواند دیدارهای تیم ملی این کشور با ایران و بحرین را در شهر بصره برگزار کند و باید کشوری ثالث را انتخاب کند.
انتهای پیام/
