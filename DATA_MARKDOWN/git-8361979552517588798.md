
# Роковини смерті Каті Гандзюк. Всі подробиці та результати розслідування вбивства херсонської активістки

Published at: **2019-11-04T13:48:00+00:00**

Author: ****

Original: [НВ](https://nv.ua/ukr/ukraine/events/katerina-gandzyuk-podrobici-smerti-i-rozsliduvannya-novini-ukrajini-50051475.html)

Як повідомляє у Facebook ініціатива Хто замовив Катю Гандзюк?, акції почнуться о 19:00. У Києві активісти мають намір прийти до Офісу президента.
Активісти закликали Володимира Зеленського прийти на акцію і поставити свічку в пам’ять про Катерину Гандзюк, а також використати «всі важелі впливу» і проявити «політичну волю» для покарання замовників убивства.
Напередодні в СБУ повідомили, що слідство у справі Гандзюк триває у межах п’яти кримінальних проваджень під процесуальним керівництвом Генпрокуратури.
Вбивство активістки Катерини Гандзюк замовила не одна людина. А рідним підозрюваних передавали гроші за мовчання. Про це під час брифінгу повідомив начальник слідчого управління СБУ Богдан Тиводар.
За даними слідства, фінансування рідних підозрюваних здійснювалося за вказівкою одного з ймовірних організаторів злочину Олексія Левіна. Він наразі перебуває у міжнародному розшуку.
