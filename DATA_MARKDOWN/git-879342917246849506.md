
# Зеленський доручив готуватися до «великої приватизації»

Published at: **2019-11-05T22:05:24+00:00**

Author: ****

Original: [Слово і Діло](https://www.slovoidilo.ua/2019/11/05/novyna/ekonomika/zelenskyj-doruchyv-hotuvatysya-velykoyi-pryvatyzacziyi)


        Президент України Володимир Зеленський доручив Міністерству економіки розпочати підготовку до масштабної приватизації.
      
Про це повідомляє пресслужба Офісу президента.
«Мінекономіки має розпочати підготовку до масштабної приватизації, зокрема до 31 грудня передати до Фонду державного майна України на приватизацію 500 державних підприємств», — йдеться у повідомленні.
Повідомляється, що міністерство повинне до кінця року здійснити продаж на електронних аукціонах понад 40 єдиних майнових комплексів об’єктів малої приватизації та пакетів акцій.
«Також визначити топ-5 пріоритетних об’єктів для підготовки до великої приватизації», — додав Володимир Зеленський.
Раніше в Мінекономіки представили етапи підготовки і проведення приватизації перших 800 державних підприємств.
Також нагадаємо, 23 вересня Зеленський підписав зміни до закону про приватизацію держмайна.
Хочете обговорити цю новину? Долучайтеся до телеграм-чату CHORNA RADA
