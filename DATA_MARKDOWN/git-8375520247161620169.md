
# У Києві молодики витягли чоловіка з машини і побили через неіснуючий борг

Published at: **2019-11-02T12:08:07+00:00**

Author: ****

Original: [ГЛАВКОМ](https://glavcom.ua/kyiv/news/u-kijevi-molodiki-vityagli-cholovika-z-mashini-i-pobili-cherez-neisnuyuchiy-borg-637215.html)

До Подільського управління поліції від місцевого мешканця надійшло повідомлення про те, що на вулиці Полковій його побили невідомі. За викликом виїхала слідчо-оперативна група та патрульні наряди.
Про це повідомляє пресслужба поліції Києва.
На місці правоохоронці встановили, що потерпілий знаходився в автомобілі разом зі своєю знайомою. У цей момент до нього підійшли двоє чоловіків та почали вимагати, щоби він вийшов на вулицю. Не дочекавшись відповіді, молодики витягли водія із салону та стали бити, вимагаючи борг у розмірі 30 тисяч доларів США. Почувши, як перехожі почали кликати на допомогу, правопорушники втекли.
У ході відпрацювання території працівники поліції встановили та затримали 27-річного уродженця Дніпропетровської області та 24-річного киянина, яких впізнав потерпілий.
Розпочато кримінальне провадження за ч. 2 ст. 122 (Умисне середньої тяжкості тілесне ушкодження) Кримінального кодексу України. Фігурантам оголошено про підозру та обрано судом запобіжний захід у вигляді домашнього арешту.
Як повідомлялося, у Києві в розважальному комплексі Голосіївського району іноземець, який був співробітником закладу, побив до смерті киянина. Нападника затримано
