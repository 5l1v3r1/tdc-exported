
# Партія Порошенка про доступ до його доходів: ДБР перетворюється на 95-й квартал

Published at: **2019-11-06T17:17:56+00:00**

Author: ****

Original: [Українська правда](https://www.pravda.com.ua/news/2019/11/6/7231204/)

В партії "Європейська солідарність" вважають, що ухвала суду про дозвіл на вивчення інформації про доходи Петра Порошенка не має жодного сенсу.
Про це йдеться у оприлюдненій у середу заяві партії Порошенка.
"Державне бюро розслідувань перетворюється на "95-й квартал", а сам Роман Труба хоче "розсмішити коміка". Всі декларації Петра Порошенка за останні роки знаходяться у відкритому доступі. Більше того, саме за його президентства і було запроваджене електронне декларування. В епоху турбо диджиталізації Труба мав би знати, що необхідна кнопка – у його власному смартфоні", - заявили в "ЄС".
"Ухвала Печерського суду, який "дозволив" слідчим ДБР вивчити "надсекретну" інформацію про доходи Петра Порошенка, не має жодного сенсу, бо ця інформація є публічною і доступною для будь-кого", - сказано у заяві.
В "ЄС" також вважають, що "агент Портнова Труба, всупереч здоровому глузду намагаючись виконати вказівки влади по розслідуванню проти Порошенка, намагається "накопати" хоча б щось".
В партії пообіцяли на дії судді Печерського суду, який виніс ухвалу, подати скаргу до Вищої ради правосуддя.

        Нагадаємо:
      
