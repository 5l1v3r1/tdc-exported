
# Řidič na Mělnicku narazil do stromu. Při nehodě zemřeli dva lidé

Published at: **2019-11-07T09:07:00+00:00**

Author: **Martin Vávra**

Original: [Deník.cz](https://www.denik.cz/nehody/pri-nehode-u-u-obce-zlosyn-zemreli-dva-lide-20191107.html)

„Řidič osobního vozidla jel od obce Vojkovice směrem na Zlosyň. Z dosud neznámých příčin nezvládl v zatáčce řízení a dostal smyk. Následně vjel do protisměru a mimo silnici, kde narazil do stromu. Dva spolujezdci bohužel na místě zemřeli,“ sdělila tisková mluvčí mělnické policie Markéta Johnová.
O život přišla při nehodě jedenadvacetiletá žena a třiadvacetiletý muž. Dvaadvacetiletý řidič byl s vážným zraněním převezen do Ústřední vojenské nemocnice v Praze.
„Dechová zkouška, kterou u řidiče policisté na místě provedli, byla negativní. Po dobu šetření a odklízení následků havárie byla silnice uzavřena a policisté odkláněli dopravu po objízdných trasách,“ dodává policejní mluvčí.
Veškeré další příčiny a okolnosti nehody jsou nyní předmětem vyšetřování mělnických policistů.
