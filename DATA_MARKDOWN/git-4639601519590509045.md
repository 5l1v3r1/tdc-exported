
# Βρετανία : 57 άτομα με αναπνευστικά προβλήματα

Published at: **2019-11-06T20:46:23+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/world/vretania-57-atoma-me-anapneystika-provlimata/)

Πανικός προκλήθηκε το απόγευμα στο Μέιντστοουν, στην κομητεία του Κεντ της Βρετανίας, μετά από διαρροή χημικής ουσίας, η οποία προκάλεσε αναπνευστικά προβλήματα σε 57 άτομα.
Όλα δείχνουν πως η εν λόγω χημική ουσία ήταν μονοξείδιο του άνθρακα, ένα άοσμο και άχρωμο αέριο το οποίο μπορεί να αποβεί θανατηφόρο σε μεγάλες ποσότητες.

        Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού
      
Οι άνθρωποι που εισέπνευσαν το αέριο έλαβαν τις πρώτες βοήθειες και είναι όλοι καλά στην υγεία τους. Κάποιοι από αυτούς μεταφέρθηκαν προληπτικά σε κοντινά νοσοκομεία.
Σημειώνεται ότι συναγερμός σήμανε λίγο πριν τις 15:00 τοπική ώρα (17:00 ώρα Ελλάδος) κοντά σε φάρμα στην Sutton Road, στο Langley, κοντά στο Maidstone.
Τρία ασθενοφόρα, πέντε πυροσβεστικές μηχανές, αξιωματικοί επικίνδυνων υλικών, μια ειδική χημική μονάδα και περισσότεροι από 40 πυροσβέστες έσπευσαν στο σημείο όπου έγινε η διαρροή.
Η περιοχή, όπου διέρρευσε το μονοξείδιο του άνθρακα, έχει αποκλειστεί, ενώ στο σημείο βρίσκεται ακόμη ομάδα επεξεργασίας επικίνδυνων υλικών.

        SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»
      
