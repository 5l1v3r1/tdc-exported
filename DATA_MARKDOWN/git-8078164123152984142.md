
# Peter Lindbergh, l’omaggio al fotografo scomparso evento del Fashion Film Festival. Armani presidente di giuria

Published at: **2019-11-02T22:00:00+00:00**

Author: **Gian Luca Bauzano**

Original: [Corriere della Sera](https://www.corriere.it/moda/news/cards/peter-lindbergh-l-omaggio-fotografo-scomparso-evento-fashion-film-festival-armani-presidente-giuria/lindbergh-cunningham-co_principale.shtml)

Lontano dalle fashion week e con un calendario inatteso. Così si presenta la sesta edizione del Fashion Film Festival Milano, fondato e diretto da Constanza Cavalli Etro. Cartellone di proiezioni dal 7 al 10 novembre 2019 (Anteo Palazzo del Cinema , Milano) ma la premiazione delle oltre 15 categorie avrà luogo la sera del 6 novembre con un gala al Teatro dal Verme di Milano. Attese le anteprime omaggio ai fotografi Bill Cunningham e Peter Lindbergh, rispettivamente con le première europea e italiana di The Times of Bill Cunningham di Bozek (9 novembre) e di Peter Lindbergh: Women’s Stories di Vecchiet (10 novembre). Sarà possibile accedere gratuitamente al Festival dove andrà in scena la selezione ufficiale di oltre 200 fashion film provenienti da più di 50 paesi (nella foto Peter Lindbergh nel backstage di The Cal Pirelli 2017).
