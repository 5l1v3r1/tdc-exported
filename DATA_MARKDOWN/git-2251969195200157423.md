
# Ladri in un’azienda agricola, spariscono motocoltivatori e 500 litri di gasolio

Published at: **2019-11-03T07:57:56+00:00**

Author: **Gianluca Ginella**

Original: [Cronache Maceratesi](https://www.cronachemaceratesi.it/2019/11/03/ladri-in-unazienda-agricola-spariscono-motocoltivatori-e-500-litri-di-gasolio/1320664/)

Condividi119TweetEmail119 Condivisioni
 

        Furto in una azienda agricola di Montelupone, spariscono una cisterna che conteneva quasi 500 litri di gasolio e tre motocoltivatori. I ladri hanno agito in via Guareschi, nella zona di San Firmano, nelle prime ore di ieri. I malviventi hanno agito in una zona di campagna, indisturbati e sono riusciti a portare via sia la cisterna piena di petrolio, sia i motocoltivatori che altra attrezzatura. Il tutto è stato poi caricato su di un mezzo, forse un camion, con cui i ladri hanno raggiunto l’azienda per fare il furto. Ad accorgersi dell’accaduto è stato il proprietario che ha denunciato l’accaduto ai carabinieri. In corso le indagini.
      
