
# Прокурор Чернівецької області пішов у відставку

Published at: **2019-11-05T15:44:49+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/prokuror-cherniveczkoyi-oblasti-pishov-vidstavku)


        Прокурор Чернівецької області Олег Соболь пішов у відставку після критики прем'єр-міністра Олексія Гончарука.
      
Про це повідомляє «Суспільне: Буковина».
За словами прес-секретаря обласної прокуратури Наталії Соколовської, Соболь не працює з початку цього тижня. Обов'язки прокурора області тимчасово виконує перший заступник Ігор Мустеца.
Зазначимо, в жовтні прем'єр-міністр України Олексій Гончарук в ході візиту до Чернівців розкритикував Соболя за провал боротьби з контрабандою та заявив, що буде рекомендувати генпрокурора Руслану Рябошапці звільнити його.
Соболь був призначений прокурором Чернівецької області у квітні 2017 року. До цього призначення з 2016 року працював на посаді керівника прокуратури Рівненської області. Тодішній генпрокурор Юрій Луценко пояснив призначення Соболя необхідністю боротьби з контрабандою та чернівецькою мафією. До прокурора нібито «не було зауважень з точки зору порядності».
Нагадаємо, Рябошапка підписав наказ про призначення Максима Вихора на посаду прокурора Одеської області.
Також генпрокурор підписав наказ про призначення Олександра Фільчакова на посаду прокурора Харківської області.
Як повідомлялося, 8 жовтня 2019 року підписав наказ про призначення Віктора Трепака заступником генерального прокурора.
Хочете обговорити цю новину? Долучайтеся до телеграм-чату CHORNA RADA
