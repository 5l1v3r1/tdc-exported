
# ΑΒ Shop & Go – ΑΒ Food Market

Published at: **2019-11-06T10:00:19+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/market/av-shop-go-av-food-market/)

Με 80 χρόνια παρουσίας στην κορυφή του ελληνικού λιανεμπορίου, η ΑΒ Βασιλόπουλος, επενδύει με προσήλωση στο δίκτυό της, που σήμερα μετρά περισσότερα από 460 καταστήματα σε κάθε γειτονιά της Ελλάδας, και έχει συνδεθεί με την άριστη ποιότητα προϊόντων, την ποικιλία και το υψηλό επίπεδο εξυπηρέτησης που διέπουν κάθε της στρατηγική επιλογή, με συνέπεια και ευθύνη.
Σε αυτό το πλαίσιο, εδώ και 15 χρόνια, στηρίζει την ελληνική επιχειρηματικότητα και τονώνει, άμεσα και έμμεσα την απασχόληση σε τοπικές κοινωνίες, μέσα από τα καινοτόμα μοντέλα Franchise που φέρουν την υπογραφή της ΑΒ Βασιλόπουλος.
Στηρίζοντας στην πράξη τους νέους επιχειρηματίες της χώρας μας, θέτει στέρεα θεμέλια για το ξεκίνημα μιας νέας επιχειρηματικής διαδρομής και δυναμικά κίνητρα στο επιχειρείν. Συγκεκριμένα, η ΑΒ Βασιλόπουλος υποστηρίζει την προσπάθεια των νέων της συνεργατών σε Αθήνα και Θεσσαλονίκη προσφέροντας 100.000€ σε εξοπλισμό για κάθε νέο AB Shop&Go και έως 250.000€ για κάθε νέο AB Food Market. Η εξειδικευμένη ομάδα της ΑΒ βρίσκεται sτο πλευρό των νέων επιχειρηματιών από την πρώτη στιγμή και σε κάθε στάδιο εξέλιξης κάθε νέου καταστήματος, , προσφέροντας έμπρακτα την υψηλή τεχνογνωσία της ΑΒ.

        ΑΒ Shop & Go: Το επιτυχημένο μοντέλο 
        franchise για κάθε γειτονιά στην πόλη
      
Το ΑΒ Shop & Go, αποτελεί την πρόταση της ΑΒ για έκτακτες ανάγκες αγορών στην πόλη. Χωροθετείται σε πυκνοκατοικημένες γειτονιές αστικών κέντρων ή σε σημεία που συγκεντρώνεται πολύς κόσμος σε όλη τη διάρκεια της ημέρας. Ενδεικτικά σημεία αποτελούν οι σταθμοί Μέσων Μαζικής Μεταφοράς, σημεία που συγκεντρώνουν πολλούς χώρους εργασίας και σχολεία. Το ΑΒ Shop & Go διαθέτει τη χαρακτηριστική άριστη ποιότητα προϊόντων και το υψηλό επίπεδο εξυπηρέτησης κάθε καταστήματος ΑΒ, ενώ με το φιλικό και οικείο του περιβάλλον κάνει εύκολες και γρήγορες τις καθημερινές αγορές. Διαθέτει χώρους πώλησης 100-120 τ.μ. και, συνήθως, περιλαμβάνει επιπλέον έναν μικρό χώρο αποθήκης.

        ΑΒ 
        Food 
        Market: Το επιτυχημένο σχήμα για την περιφέρεια
      
Tο ΑΒ Food Market έχει σχεδιαστεί ειδικά για την κάλυψη των αναγκών της περιφέρειας. Βρίσκεται σε πόλεις και κωμοπόλεις της ελληνικής περιφέρειας ή σε μεγάλα τουριστικά κέντρα. Διαθέτει προϊόντα με την υπογραφή ποιότητας της ΑΒ Βασιλόπουλος  και διακρίνεται για το υψηλό επίπεδο εξυπηρέτησης. Με χώρους πώλησης 300τμ – 600τμ και συνήθως 20-25 θέσεις για αυτοκίνητα, οι αγορές πραγματοποιούνται εύκολα και γρήγορα.

        Μια ισχυρή συνεργασία με την υπογραφή αξιοπιστίας ΑΒ
      
Με την εγγύηση του αξιόπιστου και αναγνωρίσιμου Brand της ΑΒ Βασιλόπουλος, η εταιρεία προσφέρει μια ανταγωνιστική προτεινόμενη τιμολογιακή πολιτική, την γνωστή ποιότητα προϊόντων και υπηρεσιών, την υγιεινή και ασφάλεια των τροφίμων, την τεχνολογία για την εξυπηρέτηση του πελάτη, τα συστήματα logistics για την αποθήκευση και τον εφοδιασμό, την επικοινωνία και προώθηση των πωλήσεων και τα προγράμματα πιστότητας. Με λίγα λόγια, η ΑΒ δημιουργεί τις συνθήκες για τη διεκδίκηση της επιτυχίας σε όσους φιλοδοξούν να κάνουν μια νέα επιχειρηματική αρχή.
Σε μια εποχή «υψηλών ταχυτήτων» και μεγάλων προκλήσεων, η ΑΒ Βασιλόπουλος αποτελεί εγγύηση συνεργασίας. Με οδηγό το όραμά της να προσφέρει το καλύτερο σε κάθε γωνιά της Ελλάδας, η εταιρεία μοιράζεται την ξεχωριστή αγοραστική εμπειρία μέσα από τα επιτυχημένα επιχειρηματικά μοντέλα ΑΒ Food Market και AB Shop&Go, που διευκολύνουν τις καθημερινές αγορές σε κάθε γειτονιά και ταυτόχρονα δίνουν διέξοδο στην ελληνική επιχειρηματικότητα.
