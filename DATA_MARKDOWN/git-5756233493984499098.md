
# دستگیری شرور سابقه‌دار در ایلام

Published at: **2019-11-07T21:41:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620397/%D8%AF%D8%B3%D8%AA%DA%AF%DB%8C%D8%B1%DB%8C-%D8%B4%D8%B1%D9%88%D8%B1-%D8%B3%D8%A7%D8%A8%D9%82%D9%87%E2%80%8C%D8%AF%D8%A7%D8%B1-%D8%AF%D8%B1-%D8%A7%DB%8C%D9%84%D8%A7%D9%85)


        جانشین انتظامی ایلام از شناسایی و دستگیری یک شرور سابقه دار خبر داد و گفت: این فرد سوابق متعددی چون قمه کشی و درگیری با ماموران را در پرونده خود دارد.
      

        آفتاب‌‌نیوز :
      
سرهنگ شهاب عزیز زاده عصر پنجشنبه در جنع خبرنگاران اظهار داشت: در اجرای دستور مقام قضایی مبنی بر دستگیری متهم فراری که دارای سوابق کیفری متعددی همچون قمه کشی و درگیری با ماموران بود ،رسیدگی به موضوع سریعا در دستور کار ماموران این پلیس قرار گرفت.
وی افزود: با اقدامات فنی و اطلاعاتی پلیس ،متهم به همراه 4 نفر از دوستانش که قصد عزیمت از تهران به ایلام را داشتند ، در مسیر شهرستان سرابله شناسایی و در عملیاتی ضربتی و غافلگیرانه وی را دستگیر کردند.
وی تصریح کرد: متهم جهت سیر مراحل قانونی با تشکیل پرونده ،به مرجع قضائی معرفی شد.
جانشین انتظامی استان در پایان گفت: نیروی انتظامی در مسیر تحقق این مهم با قاطعیت و جدیت کامل با اراذل و اوباش و افرادی که قصد بر هم زدن نظم و امنیت عمومی و آسایش و امنیت شهروندان را داشته باشند برخورد خواهد کرد.
