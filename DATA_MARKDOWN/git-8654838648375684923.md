
# Batman, anche Andy Serkis e Colin Farrell nel cast?

Published at: **2019-11-06T00:00:00+00:00**

Author: **Davide Spotti**

Original: [Multiplayer.it](https://multiplayer.it/notizie/batman-anche-andy-serkis-colin-farrell-cast.html)

Oltre a Robert Pattinson nel ruolo di Bruce Wayne, il nuovo film di Batman potrebbe includere nel cast anche Andy Serkis e Colin Farrel. A rivelarlo è il magazine Variety, citando alcune fonti vicine alla produzione.Secondo quanto indicano le voci di corridoio, Warner Bros. avrebbe scritturato Serkis per interpretare la parte del maggiordomo Alfred Pennyworth. Peraltro non si tratta della prima volta che l'attore britannico viene accostato alla produzione. A Colin Farrell andrebbe invece il compito di riportare sul grande schermo il Pinguino.Nel film è già confermata la presenza di Zoe Kravitz nella parte di Catwoman, mentre Jeffrey Wright sarà il commissario Gordon. Paul Dano interpreterà invece il ruolo dell'Enigmista.La pellicola racconterà la storia di un giovane Bruce Wayne, alle prese con un caso da risolvere che metterà alla prova le sue capacità da detective e lo porterà a confrontarsi con nemici del calibro di Joker, Spaventapasseri, Bane, Poison Ivy, Catwoman e Ra's al Ghul.
