
# У Києві загасили пожежу в під’їзді житлового будинку

Published at: **2019-11-04T10:11:47+00:00**

Author: ****

Original: [Слово і Діло](https://www.slovoidilo.ua/2019/11/04/novyna/suspilstvo/kyyevi-zahasyly-pozhezhu-pidyizdi-zhytlovoho-budynku)


        У понеділок, 4 листопада, в Києві загасили пожежу в під’їзді житлового будинку в Деснянському районі столиці.
      
«Як виявилось, в під'їзді дев'ятиповерхового житлового будинку зайнялося сміття на площі 4 кв. м, яке знаходилось між 6-м та 7-м поверхами у загальному коридорі», - повідомили у пресслужбі ДСНС.
Вогнем пошкоджено електродроти між поверхами, закопчено стіни та стелю загального коридору.
Причина виникнення пожежі наразі з'ясовується.
Також у ДСНС повідомили, що впродовж минулого тижня (з 28.10 до 04.11) підрозділи Державної служби України з надзвичайних ситуацій ліквідували 1 тис. 796 пожеж. Врятовано на пожежах 26 осіб.
У вогні загинули 23 особи, орієнтовні збитки, за оперативними даними, становлять 4 млн 22 тис. грн.
Протягом тижня на водних об’єктах загинуло 12 осіб.
Нагадаємо, в ніч проти 1 листопада в центрі Києва на даху житлового будинку виникла пожежа.
Жертв немає. Відомо, що причини виникнення вогню буде встановлювати слідство.
Хочете обговорити цю новину? Долучайтеся до телеграм-чату CHORNA RADA
