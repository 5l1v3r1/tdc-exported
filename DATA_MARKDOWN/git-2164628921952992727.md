
# На Франківщні чоловік прийшов за боргами до знайомого, а той його зарізав

Published at: **2019-11-03T17:25:00+00:00**

Author: ****

Original: [PRESS-ЦЕНТР](http://press-centr.com/ua/news/42614_Na-Frankivshchni-cholovik-priyshov-za-borhami-do-znayomoho-a-toy-yoho-zarizav)


        2 листопада, близько 3 год ночі до поліції Калуського району надійшло повідомлення від 50-річного місцевого жителя. Заявник вказав, що в своєму житловому будинку виявив мертвого чоловіка.
      
Прибувши на місце виклику та в ході першочергових слідчих дій правоохоронці з’ясували, що загиблий - житель Калуша 1977 р.н..
Встановлено, що потерпілий прийшов до заявника додому, через те, що останній мав боргові зобов’язання перед ним.
В ході розмови, між чоловіками виник конфлікт, під час якого, господар будинку взяв до рук ножа та наніс опонентові ряд смертельних ударів ножем в область спини та черевної порожнини. Від отриманих травм чоловік помер на місці події.
Правоохоронці затримали фігуранта в порядку ст. 208 Кримінального процесуального кодексу України.
Слідчі розпочали кримінальне провадження, передбачене ч.1 ст. 115 Кримінального кодексу України. Максимальне покарання за вказаний злочин передбачає до 15 років позбавлення волі.
На даний момент вирішується питання про оголошення йому підозри та обрання запобіжного заходу у вигляді тримання під вартою.
Проводяться слідчі дії.
Про це повідомили у секторі комунікації поліції у Івано-Франківській області

        Фото ілюстративне
      
