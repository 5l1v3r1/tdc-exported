
# Ανακοίνωση ΚΟΑ για το αθλητικό κέντρο «Γλαύκος Κληρίδης»

Published at: **2019-11-06T15:15:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/596023/anakoinosi-koa-gia-to-athlitiko-kentro-glafkos-kliridis)


        Ανακοίνωση απο τον ΚΟΑ, σχετικά με την αθλητική εγκατάσταση «Γλαύκος Κληρίδης» στον Αγρό.
      

        Αναλυτικά:
      
Αναφορικά με την αθλητική εγκατάσταση «Γλαύκος Κληρίδης» στον Αγρό, ο Κυπριακός Οργανισμός Αθλητισμού  ενημερώνει όλους τους ενδιαφερόμενους φορείς ότι μέχρι την έναρξη της ολικής αναβάθμισης της εγκατάστασης έχει προχωρήσει σε προκήρυξη διαγωνισμού με σκοπό τον προσωρινό φωτισμό της Αίθουσας Αθλοπαιδιών και Αποδυτηρίων του Αθλητικού Κέντρου στο «Γλαύκος Κληρίδης» έτσι ώστε να δοθεί η δυνατότητα στους χρήστες να χρησιμοποιούν την αίθουσα τόσο κατά τη διάρκεια της ημέρας όσο και τις βραδινές ώρες.
Ο Διαγωνισμός λήγει την ερχόμενη Πέμπτη 14/11/2019 και ο χρόνος υλοποίησης του προσωρινού φωτισμού υπολογίζεται στις δύο περίπου εβδομάδες.
Ο ΚΟΑ επιδεικνύει με αυτόν τον τρόπο για ακόμη μια φορά το αμέριστο ενδιαφέρον του για επίλυση των πολλών προβλημάτων που συσσωρεύτηκαν εδώ και χρόνια στο Αθλητικό Κέντρο.
  
