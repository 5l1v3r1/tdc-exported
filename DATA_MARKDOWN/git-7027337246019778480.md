
# نماینده مجلس: سد سازی ترکیه یک خطر جدی برای کشور است

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696979/%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%B3%D8%AF-%D8%B3%D8%A7%D8%B2%DB%8C-%D8%AA%D8%B1%DA%A9%DB%8C%D9%87-%DB%8C%DA%A9-%D8%AE%D8%B7%D8%B1-%D8%AC%D8%AF%DB%8C-%D8%A8%D8%B1%D8%A7%DB%8C-%DA%A9%D8%B4%D9%88%D8%B1-%D8%A7%D8%B3%D8%AA)

نماینده مردم مهاباد در مجلس شورای اسلامی گفت: سد سازی ترکیه یک خطر جدی برای کشور است.
جلال محمود زاده در مراسم افتتاح پروژه های آب و فاضلاب استان که به صورت ویدئو کنفرانس و با حضور وزیر نیرو در مهاباد انجام شد، افزود: سد سازی های اخیر ترکیه یک تهدید و خطر جدی برای آذربایجان غربی و سایر استانهای کشور است که نیاز است دولت در این حوزه ورود کند.
به گزارش ایسنا، محمود زاده بااشاره به اینکه توجه به بهداشت مردم باید مورد توجه قرار گیرد، اظهار کرد: ساخت بیمارستان ۳۵۰ تختخوابی در بخش دولتی و بیمارستان ۹۶ تختخوابی تامین اجتماعی در مهاباد در حال انجام است.
وی خاطرنشان کرد: ۲ ورزشگاه با اعتبار ۳۷ میلیارد تومان از اعتبارات ملی در مهاباد در حال ساخت است.
نماینده مردم مهاباد در مجلس به توسعه صنایع تبدیلی و تکمیلی اشاره و تصریح کرد: تاسیس کارخانه الکل سازی و خمیرمایه و افتتاح ۲سایت تولید انرژی خورشیدی از جمله اقدامات مهم در حوزه صنایع تبدیلی و تکمیلی در مهاباد درسال جاری است.
وی ادامه داد: ۲ شهر تازه تاسیس خلیفان و کوک تپه مهاباد نیازمند اعتبار برای تامین آب شرب هستند.
محمود زاده یاد آورشد: از ۱۲۰۰۰ هکتار از اراضی کشاورزی مهاباد بیش از ۶۰۰۰ هکتار از این اراضی تحت پوشش آبیاری قطره ای هستند.
