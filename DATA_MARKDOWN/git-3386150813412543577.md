
# '65 हून अधिक जागांचा टप्पा गाठू', निवडणूक जाहीर होताच भाजपाचा दावा 

Published at: **2019-11-01T14:46:18+00:00**

Author: **ऑनलाइन लोकमत**

Original: [Lokmat](https://www.lokmat.com/national/we-will-definitely-cross-target-65-om-mathur-charge-jharkhand-bjp/)

नवी दिल्ली : झारखंड विधानसभा निवडणुकीसाठी तारीख जाहीर होताच भाजपाने राज्यात 65 हून अधिक जागा जिंकण्याचा दावा केला आहे. झारखंडमधीलभाजपाचे प्रभारी ओम माथुर यांनी सांगितले की, "गेल्या वर्षभरापासून राज्यात निवडणुकीसाठी एकत्र तयारी करत सुरु आहे. मी स्वत: बुथ स्तरावरील सर्व उपक्रम आणि तयारींचे विश्लेषण केले आहे. त्यामुळे आम्ही निश्चितच 65 हून अधिक जागांचा टप्पा गाठू." 
महाराष्ट्र आणि हरयाणामधील विधानसभा निवडणुका पार पडल्यानंतर आता झारखंड विधानसभेचा निवडणूक कार्यक्रम जाहीर झाला आहे. केंद्रीय निवडणूक आयुक्त सुनील अरोरा यांनी आज दिल्लीत झालेल्या पत्रकार परिषदेत झारखंडमधील विधानसभा निवडणुकीच्या कार्यक्रमाची घोषणा केली.  झारखंड विधानसभा निवडणूक पाच टप्प्यात मतदान होणार आहे. पहिला टप्प्यात  ३० नोव्हेंबरला, दुसऱ्या टप्प्यात ७ डिसेंबरला, तिसऱ्या टप्प्यात १२ डिसेंबरला, चौथ्या टप्प्यात १६ डिसेंबरला आणि पाचव्या टप्प्यात २० डिसेंबरला होणार असून २३ डिसेंबर रोजी मतमोजणी होणार आहे. 
