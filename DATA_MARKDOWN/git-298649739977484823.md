
# Doppio flop elettorale per Trump

Published at: **2019-11-06T07:24:32+00:00**

Author: ****

Original: [Askanews](http://www.askanews.it/esteri/2019/11/06/doppio-flop-elettorale-per-trump-top10_20191106_082432/)

Roma, 6 nov. (askanews) – Doppio flop elettorale per i candidati Repubblicani appoggiati dal presidente americano Donald Trump. I Democratici, infatti, hanno vinto sia in Virginia che in Kentucky.
Nello stato dell’Asinello, dopo 25 anni, i Dem vincono il controllo di entrambe le camere, mentre in Kentucky, dove Trump aveva battuto la Clinton nel 2016 per oltre 30 punti, trionfa il candidato governatore Dem Andy Beshear. Un risultato che preoccupa il presidente Usa.
Battuto il candidato del Grand Old Party (Gop) Matt Bevin, sostenuto da Trump. I Repubblicani, invece, mantengono il potere in Mississippi dove viene eletto governatore Tate Reeves.
L’Election Day è stato presentato come un test per la popolarità di Trump in vista delle presidenziali del 2020.
“Questa vittoria storica dovrà far tremare Donald Trump e tutti i repubblicani”, ha dichiarato il presidente dei Democratici Tom Perez.
Dmo/Int9
