
# Евакуація в аеропорту Амстердама: Кнопку натиснули помилково

Published at: **2019-11-07T00:20:00+00:00**

Author: ****

Original: [ZIK.UA](https://zik.ua/news/2019/11/07/evakuatsiya_v_aeroportu_amsterdama_knopku_natysnuly_pomylkovo_1685525)


        Пілот літака в амстердамському аеропорту випадково натиснув кнопку тривоги, у результаті чого в "Схіпхолі" було оголошено надзвичайний стан та проведено евакуацію.
      
Про це повідомляє пресслужба авіакомпанії Air Europa у Twitter.
"Хибна тривога. На борту літака, що виконує рейс Амстердам – Мадрид, сьогодні в другій половині дня було помилково натиснуто кнопку тривоги. Нічого не сталося, всі пасажири очікують на свій рейс, який невдовзі повинен відбутися. Ми перепрошуємо, що так сталося", - йдеться у повідомленні. 
Окрім цього, в авіакомпанії додали, що наразі роботу аеропорту було відновлено. У зв'язку з цим усі рейси проходитимуть згідно із запланованим графіком. 
Нагадаємо, у середу, 6 листопада, в аеропорту Амстердама "Схіпхол" оголосили надзвичайну ситуацію та провели евакуацію. 
