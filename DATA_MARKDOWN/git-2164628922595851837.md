
# У Рівному водій протаранив патрульний автомобіль (ФОТО)

Published at: **2019-11-02T15:18:00+00:00**

Author: ****

Original: [PRESS-ЦЕНТР](http://press-centr.com/ua/news/42596_U-Rivnomu-vodiy-protaraniv-patrulniy-avtomobil-FOTO)


        Вчора, першого листопада, о 14:27 водій автомобіля "Volkswagen Passat", 37-річний рівнянин, допустив зіткнення із припаркованим біля узбіччя службовим автомобілем патрульної поліції, екіпаж якої знаходився у салоні авто.
      
У результаті ДТП двоє патрульних госпіталізовані у нейрохірургічне відділення. У 35-річної поліцейської медики діагностували закриту черепно-мозкову травму, а у 33-річного поліцейського закриту черепно-мозкову травму та забій кульшового суглобу.
Із забійною раною голови, струсом головного мозку та запахом алкоголю до лікарні доставили і 37-річного рівнянина, який був за кермом автомобіля "Volkswagen Passat". Чоловік відмовився від проходження освідування на стан сп’яніння, тож у нього були відібрані зразки крові. Після надання необхідної медичної допомоги його відпустили.
Слідчі розпочали досудове розслідування у кримінальному провадженні за частиною 1 статті 286 Кримінального кодексу України.
Транспортні засоби вилучені та поміщені на спецмайданчик.
Про це повідомляє відділ комунікації поліції Рівненської області
 
