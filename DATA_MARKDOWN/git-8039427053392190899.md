
# సిక్సర్లతో మెరిపించిన కృనాల్ పాండ్యా, సుందర్.. బంగ్లా టార్గెట్ ఎంతంటే...

Published at: **2019-11-03T20:49:51+00:00**

Author: ****

Original: [Andhrajyothy](https://www.andhrajyothy.com/artical?SID=945465)

Ph: 88865 47666ప్రవేశం ఉచితం ADVT
న్యూఢిల్లీ: దేశ రాజధాని ఢిల్లీలో ఉన్న అరుణ్ జైట్లీ స్టేడియం వేదికగా జరుగుతున్న టీమిండియా, బంగ్లాదేశ్ తొలి టీ20 మ్యాచ్‌లో నిర్ణీత 20 ఓవర్లలో టీమిండియా ఆరు వికెట్ల నష్టానికి 148 పరుగులు చేసింది. ఓపెనర్ రోహిత్ శర్మ 9 పరుగులు చేసి పెవిలియన్ బాట పట్టినప్పటికీ 41 పరుగులతో మరో ఓపెనర్ శిఖర్ ధావన్ రాణించాడు. శ్రేయస్ అయ్యర్ 22 పరుగులు, రిషబ్ పంత్ 27 పరుగులు చేశారు. క్రూనల్ పాండ్యా 15 పరుగులు, వాషింగ్టన్ సుందర్ 14 పరుగులు చేసి నాటౌట్‌గా నిలిచారు. బంగ్లా బౌలర్లలో షఫియుల్ ఇస్లాం, అమినుల్ ఇస్లాం చెరో రెండు వికెట్లు తీయగా, అఫీఫ్‌ హుస్సేన్‌‌కు ఒక వికెట్ దక్కింది. బంగ్లాదేశ్ జట్టు 149 పరుగుల లక్ష్యంతో బరిలోకి దిగనుంది. బంగ్లా ఆల్‌రౌండర్ షకిబల్ హసన్‌పై రెండేళ్ల పాటు నిషేధం విధించిన తర్వాత టీమిండియాతో ఆ జట్టు ఆడుతున్న తొలి మ్యాచ్ ఇదే కావడంతో బంగ్లాదేశ్ బ్యాటింగ్‌పై ఆసక్తి నెలకొంది.
