
# Пам’ятні дати: У цей день 82 роки тому у Сандармоху розстріляли цвіт української нації

Published at: **2019-11-03T15:35:00+00:00**

Author: ****

Original: [ZIK.UA](https://zik.ua/news/2019/11/03/pamyatni_daty_u_tsey_den_82_roky_tomu_u_sandarmohu_rozstrilyaly_tsvit_1682639)


        В урочищі Сандармох (Карельська АРСР, РФ) за рішенням окремої трійки Ленінградського обласного управління НКВС СРСР 3 листопада 1937 року було розстріляно 265 в’язнів Соловецької тюрми особливого призначення.
      
У списку «українських буржуазних націоналістів», страчених 3 листопада, Лесь Курбас, Микола Зеров, Микола Куліш, Матвій Яворський, Володимир Чехівський, Валер’ян Підмогильний, Павло Филипович, Валер’ян Поліщук, Григорій Епік, Мирослав Ірчан, Марко Вороний, Михайло Козоріс, Олекса Слісаренко, Михайло Яловий та багато інших представників національної інтелігенції.
Загалом в один день розстріляно десятки вчених, літераторів, працівників культури й освіти, діячів мистецтв – цвіту української нації.
Довідка.
Сандармох (рідше – Сандормох) – лісове урочище в Медвеж’єгорському районі Республіки Карелія, за 19 км від м. Медвеж’єгорськ, неподалік від м. Повенець, де на площі 10 гектарів у 1930-х роках органи НКВС розстріляли понад 9500 осіб 58 національностей.
