
# บัลเบอร์เดยันไม่ลาบาร์ซา

Published at: **2019-11-03T05:40:00+00:00**

Author: ****

Original: [เดลินิวส์](https://www.dailynews.co.th/sports/739768)


        "บัลเบอร์เด" ยันไม่คิดเรื่องลาออกจาก "บาร์ซา" หลังทีมบุกพ่าย "เลบานเต" ขาดลอย
      
เออร์เนสโต บัลเบอร์เด กุนซือ "เจ้าบุญทุ่ม" บาร์เซโลนา ยืนยันว่าไม่ลาออกหลังพาทีมบุกไปโดน "ค้างคาวน้อย" เลบานเต เปิดบ้านทุบชนะ 3-1 ในเกมลา ลีกา สเปน เมื่อวันเสาร์ที่ผ่านมา โดย บาร์ซา ที่ชนะมา 7 นัดรวดในทุกรายการ ขึ้นนำก่อนจากจุดโทษของลิโอแนล เมสซี แต่ เลบานเต ยิง 3 ประตูรวดภายใน 7 นาทีในนาที 61, 63, 68 เก็บเพิ่มเป็น 17 แต้มอยู่ที่ 8 ส่วน บาร์ซา ยังนำจ่าฝูงที่ 22 แต้มเมื่อถูกถามว่าประหลาดใจหรือไม่กับฟอร์มของลูกทีมและข่าวลือเรื่องอนาคต บัลเบอร์เด ตอบว่า "ผมไม่คิดเรื่องการลาออก คิดแต่การมองไปข้างหน้า ทุกอย่างมันแค่พังลงมา เราเริ่มครึ่งหลังได้ไม่ดี และไม่สามารถสร้างอันตรายแก่ฝ่ายตรงข้าม พวกเขาไม่ได้สร้างปัญหาให้เรามากนัก แต่แล้วก็ทำ 2 ประตูใน 2 นาที พวกเขาสู้กับเราเหมือนมันเป็นเกมที่ยิ่งใหญ่ที่สุดแห่งปี ซึ่งคุณจำเป็นต้องตอบโต้ เราจะกลับไปวิเคราะห์สิ่งที่เกิดขึ้น"
