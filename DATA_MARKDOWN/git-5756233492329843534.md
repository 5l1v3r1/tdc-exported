
# خسارت میلیاردی طوفان حاره‎ای «کیار» به زرآباد

Published at: **2019-11-01T02:37:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619166/%D8%AE%D8%B3%D8%A7%D8%B1%D8%AA-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%B7%D9%88%D9%81%D8%A7%D9%86-%D8%AD%D8%A7%D8%B1%D9%87%E2%80%8E%D8%A7%DB%8C-%DA%A9%DB%8C%D8%A7%D8%B1-%D8%A8%D9%87-%D8%B2%D8%B1%D8%A2%D8%A8%D8%A7%D8%AF)


        مدیر اسکله صیادی زرآباد گفت: طوفان حاره‎ای کیار بیش از یک میلیارد تومان به تاسیسات بندر صیادی زرآباد خسارت وارد کرد.
      

        آفتاب‌‌نیوز :
      
مرتضی رئیسی در مورد خسارات وارده به این بندر صیادی زرآباد اظهار کرد: این طوفان که از روز دوشنبه هفته جاری به اینجا رسیده است، روز گذشته به اسکله مستحکم و با استقامت زرآباد در قسمت دسته رسوبگیر، سمت شرق آن خسارت‌های وارد و پایه چراغ را شکسته است.
مدیر اسکله صیادی زرآباد ادامه داد: نزدیک به ۱۵۰ میلیون تومان به چراغ ناوبری آسیب وارد شده است.
وی اشاره به وارد آمدن خسارت هایی به قسمت دسته رسوبگیر داد: برآورد ما از این آسیب‌ها مبلغ یک و نیم میلیارد تومان است که خوشبختانه صیادان خودشان را به نزدیک‌ترین اسکله رسانده اند و از آسیب های احتمالی جانی در امان مانده اند.
مدیر اسکله صیادی زرآباد خاطرنشان کرد: نزدیک به ۱۸۰ قایق صیادی در این اسکله مشغول به کار هستند که از این تعداد در اثر طوفان حاره ای ۱۸ قایق در قسمت موج شکن جد متوقف شده‌اند.
