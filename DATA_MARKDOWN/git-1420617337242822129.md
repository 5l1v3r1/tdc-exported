
# Halloween… Un dolcetto per un pelosetto di Anzio

Published at: **2019-11-04T13:53:28+00:00**

Author: **Redazione**

Original: [Il Corriere della Città](https://www.ilcorrieredellacitta.com/news-anzio/halloween-un-dolcetto-per-un-pelosetto-di-anzio.html)

Una grande festa presso La Clinica Veterinaria Europa di Anzio, per l’iniziativa “Halloween  Collection  Petfood  Fest” promossa dallo Sportello Diritti Animali Anzio dedito alla salvaguardia, il rispetto e la tutela degli animali, dei loro proprietari ed in particolar modo a custodia dei randagi presenti sul territorio. L’evento si è aperto ieri in mattinata con la campagna sensibilizzazione legale a cura dell’ Avv. Stefania Coco Referente UGDA Comitato Ufficio Garante Diritti Animali ODV e la  raccolta alimentare per i nostri randagi. Nel corso del pomeriggio la Clinica Veterinaria Europa del Dott. Paolo Gandolfo si è trasformata in un piccolo palcoscenico, ad animarla gli allievi della Compagnia di Danza FuoriCentro della Maestra Simona Crivellone, impegnati in 4 esibizioni tutte in tema Halloween. (le esibizioni possono essere visionate sul profilo instagram della Clinica Veterinaria Europa e lo Sportello Diritti Animali Anzio). Un connubio ideale quello di puntare sui bambini, futuri adulti avvicinandoli all’amore verso gli animali “esseri viventi” e non oggetti. Il percorso di sensibilizzazione prosegue e si attua sempre con un lavoro di gruppo e di persone “vere” unite dagli ideali di amore e rispetto.  A fare da cornice all’ Halloween collection  Petfood  Fest  gli scatti della 1° edizione della  Rassegna fotografica  “La mia Stella di nome….” presentata a luglio a villa Sarsina. Tanta musica, danza, caramelle, dolcetti e gli scatti di MariaTeresa Barone e la sua Associazione “OltreMente”. Un ringraziamento ai partners  che scelgono e appoggiano le iniziative dello Sportello Diritti Animali Anzio che riceve a Largo Venezia n.18 il Lunedì dalle 10-13 e gli altri giorni su appuntamento infoline 3392718837-sportellodirittianimalianzio@gmail.com
