
# Lanţul de librării Cărtureşti, controlat de Nicoleta Dumitru şi Şerban Radu, a deschis astăzi o unitate la Deva, ajungând la 32 de librării în toată ţara.

Published at: **2019-11-07T00:00:00+00:00**

Author: **Roxana Rosu**

Original: [BusinessMagazin](https://www.businessmagazin.ro/actualitate/lantul-de-librarii-carturesti-controlat-de-nicoleta-dumitru-si-serban-radu-a-deschis-astazi-o-unitate-la-deva-ajungand-la-32-de-librarii-in-toata-tara-18551795)

Lanţul de librării Cărtureşti, controlat de Nicoleta Dumitru şi Şerban Radu, a deschis astăzi o unitate la Deva, ajungând la 32 de librării în toată ţara.
Lansat în anul 2000, lanţul are 32 de spaţii, printre care Cărtureşti Carusel, inclusă în topul The Telegraph al celor mai frumoase librării din lume, Cărtureşti Verona, cel mai mare spaţiu dedicat lecturii şi ofertei de carte din Bucureşti sau Cărtureşti Modul, o librărie de cultură vizuală care aduce în plus o grădină interioară, o galerie de artă contemporană
Cărtureşti s-a extins la finalul lunii august şi în afara ţării odată cu deschiderea unei librării-concept în Chişinău (Republica Moldova).
În ultimii ani, lanţul Cărtureşti a bifat mai multe deschideri în provincie, ceea ce i-a asigurat creşterea constantă a afacerilor. Magazinele din afara Bucureştiului aduc aproape 40% în vânzările totale ale companiei, potrivit ultimelor date disponibile.
Reţeaua Cărtureşti a reuşit să ajungă anul trecut la afaceri de 28 de milioane de euro.
Cele mai mari zece reţele de librării din România au avut în 2018 afaceri cumulate de 331 de milioane de lei, cu 10% mai mult faţă de anul anterior, potrivit unei analize a ZF făcută pe baza datelor disponi­bile pe site-ul Mi­niste­ru­lui de Finanţe. Împreună, reţelele incluse în analiza ZF au 183 de librării funcţionale, cu aproximativ 20 mai multe faţă de vara anului trecut, după mai multe deschideri care au avut loc în ultimul an.
