
# Σταδιακή βελτίωση του καιρού σήμερα - Σε ποιες περιοχές θα βρέξει

Published at: **2019-11-02T08:33:00+00:00**

Author: ****

Original: [enikos.gr](http://www.enikos.gr/society/681773/stadiaki-veltiosi-tou-kairou-simera-se-poies-perioches-tha-vrexei)

Στα δυτικά άστατος θα είναι ο καιρός, με τοπικές βροχές κατά διαστήματα και στο Ιόνιο μεμονωμένες καταιγίδες. Στις υπόλοιπες περιοχές σχετικά βελτιωμένος καιρός, με τοπικές βροχές στην Κρήτη και την κεντρική Μακεδονία.
Οι άνεμοι θα πνέουν στα δυτικά ανατολικοί νοτιοανατολικοί 3 με 5 και στο Ιόνιο πρόσκαιρα έως 6 και στα ανατολικά βορειοανατολικοί 3 με 5 μποφόρ.

        Διαβάστε την αναλυτική πρόγνωση του καιρού από την ΕΜΥ:
      

        Αττική
      
Καιρός: Λίγες νεφώσεις τοπικά αυξημένες στα ανατολικά και βόρεια και από το μεσημέρι αίθριος.
Άνεμοι: Βορειοανατολικοί 3 με 4 και στα ανατολικά το πρωί τοπικά 5 μποφόρ .
Θερμοκρασία: Από 14 έως 22 βαθμούς Κελσίου.

        Θεσσαλονίκη
      
Καιρός: Νεφώσεις παροδικά αυξημένες με πιθανότητα ασθενών τοπικών βροχών μέχρι το μεσημέρι. Τοπικά περιορισμένη ορατότητα τις βραδινές ώρες.
Άνεμοι: Από ανατολικές διευθύνεις 3 με 4 μποφόρ.
Θερμοκρασία: Από 14 έως 17 βαθμούς Κελσίου.

        Μακεδονία, Θράκη
      
Καιρός: Στην ανατολική Μακεδονία και τη Θράκη λίγες νεφώσεις και από το μεσημέρι αίθριος. Στα υπόλοιπα νεφώσεις κατά τόπους αυξημένες με σποραδικές βροχές στην κεντρική Μακεδονία και βαθμιαία βελτίωση από το μεσημέρι. Τοπικά περιορισμένη ορατότητα τις βραδινές ώρες.
Άνεμοι: Από ανατολικές διευθύνσεις 3 με 4 και στα ανατολικά 5 μποφόρ, με γρήγορη εξασθένηση.
Θερμοκρασία: Από 09 έως 19 βαθμούς Κελσίου. Στη δυτική Μακεδονία η μέγιστη 3 με 4 βαθμούς χαμηλότερη.

        Νησιά Ιονίου, Ήπειρος, Δυτική Στερεά, Δυτική Πελοπόννησος
      
Καιρός: Νεφώσεις κατά τόπους αυξημένες με σποραδικές βροχές κυρίως στο Ιόνιο, όπου θα σημειωθούν και μεμονωμένες καταιγίδες. Πρόσκαιρη εξασθένηση των φαινομένων τις μεσημβρινές και απόγευματινές ώρες.
Άνεμοι: Ανατολικοί νοτιοανατολικοί 3 με 5 και στο Ιόνιο πρόσκαιρα έως 6 μποφόρ.
Θερμοκρασία: Από 15 έως 23 βαθμούς Κελσίου. Στην Ήπειρο κατά τόπους 3 με 5 βαθμούς χαμηλότερη.

        Θεσσαλία, Ανατολική Στερεά, Εύβοια, Ανατολική Πελοπόννησος
      
Καιρός: Νεφώσεις κατά διαστήματα αυξημένες με ασθενείς τοπικές βροχές στη Θεσσαλία και πιθανώς στην Εύβοια και την ανατολική Στερεά. Βαθμιαία βελτίωση από το μεσημέρι. Τοπικά περιορισμένη ορατότητα τις βραδινές ώρες στη Θεσσαλία.
Άνεμοι: Από ανατολικές διευθύνσεις 3 με 5 και στα νότια πρόσκαιρα έως 6 μποφόρ με βαθμιαία εξασθένηση.
Θερμοκρασία: Από 13 έως 22 βαθμούς Κελσίου. Στα βόρεια η μέγιστη 3 με 4 βαθμούς χαμηλότερη.

        Κυκλάδες, Κρήτη
      
Καιρός: Λίγες νεφώσεις κατά τόπους αυξημένες στην Κρήτη, όπου θα σημειωθούν τοπικές βροχές και πιθανώς μετά το μεσημέρι να εκδηλωθούν μεμονωμένες καταιγίδες. Βαθμιαία βελτίωση από το βράδυ.
Άνεμοι: Βόρειοι βορειοανατολικοί 3 με 5 μποφόρ με βαθμιαία εξασθένηση μετά το μεσημέρι.
Θερμοκρασία: Από 17 έως 22 βαθμούς Κελσίου.

        Νησιά Ανατολικού Αιγαίου, Δωδεκάνησα
      
Καιρός: Γενικά αίθριος. Από το μεσημέρι θα αναπτυχθούν αραιές νεφώσεις στα νότια.
Άνεμοι: Στα βόρεια βόρειοι βορειοανατολικοί 4 και στα νότια μεταβλητοί 3 με 4 μποφόρ.
Θερμοκρασία: Από 17 έως 23 βαθμούς Κελσίου. Στα βόρεια 2 με 3 βαθμούς χαμηλότερη.
