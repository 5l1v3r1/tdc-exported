
# Аваков: Сподіваюся, наступне розведення закінчиться на кордоні РФ і звільненням Донецька

Published at: **2019-11-07T14:57:00+00:00**

Author: ****

Original: [НВ](https://nv.ua/ukr/ukraine/events/avakov-spodivayusya-nastupne-rozvedennya-zakinchitsya-zvilnennyam-donecka-i-na-kordoni-rf-novini-ukrajini-50052208.html)

Про це міністр заявив журналістам у четвер в Золотому Луганської області.
«Я сподіваюся, що мир буде остаточним на всій території країни. Сподіваюся, що при наступному розведенні військ нам звільнять Донецьк, і це розведення закінчиться на кордоні України і Російської Федерації «, — цитує Авакова Інтерфакс-Україна.
29 жовтня в Золотому Луганської області стартувало розведення сил й засобів, яке потім продовжиться у Петрівському.
Штаб ООС спочатку відмовився це підтвердити, опублікувавши повідомлення про обстріл у цьому районі.
Читайте також:
Ірина ГеращенкоОбстріли біля Золотого. Чого домагається Кремль?
Однак пізніше офіційно заявив про початок «дзеркального» розведення сил й засобів у Золотому. У штабі додали, що обстріл, про який повідомлялося напередодні, відбувся поза зоною розведення сил й засобів.
Проти відведення сил виступили добровольці та ветерани АТО/ООС, вони організували цілодобове чергування на блокпостах, з метою не допустити розведення.
Однак, 31 жовтня в МВС заявили, що більша частина ветеранів, які виступали проти розведення, вже покинула Золоте.
1 листопада в районі Золотого завершився етап розведення сил й засобів з обох сторін.
Далі розведення повинно початися в Петрівському, однак, через обстріли бойовиків його відклали.
РФ назвала умовою проведення зустрічі нормандської четвірки розведення сил і засобів на Донбасі (в першу чергу — Золоте і Петрівське). Раніше через обстріли бойовиків процес розведення неодноразово зривався.
