
# Какво ще ни предложат италианците и германците в Лига Европа?

Published at: **2019-11-07T09:26:00+00:00**

Author: ****

Original: [bTV Новините](https://btvnovinite.bg/sport/kakvo-shte-ni-predlozhat-italiancite-i-germancite-v-liga-evropa.html)

Нещата в Шампионска лига се нареждат след поредния кръг, така че е време да отправим поглед към Лига Европа и заплетените групи. Каналите на bTV Media Group ще ви дадат възможност да изгледате 5 от най-интересните срещи в турнира и да се насладите на футбол на най-високо европейско ниво.
Програмата започва още в 17:35 ч. в далечен Казахстан и по RING. Там "Астана" ще посрещне АЗ Алкмаар. В предишния кръг холандците не пожалиха своя съперник и отбелязаха 6 безответни гола. Но на над 5000 км на изток условията едва ли ще са толкова благоприятни, за това тимът, в който няколко сезона работи Станимир Стоилов, има всички шансове за реванш.
19:40 ч., bTV Action: "Лацио" приема "Селтик" на негостоприемния "Стадио Олимпико" в групата, в която нищо не е ясно, камо ли фаворитът! Римските "орли" трябва да докажат, че загубата с 1:2 в предишния мач помежду им е била обект на моментно разсейване, а тифозите ще помагат по своя си начин.
В същото време, но по RING ПСВ гостува на ЛАСК Линц с мисъл този път да отбележи гол, а не както преди две седмици - да си тръгне от терена само с 1 точка. Добавките към актива на двата клуба ще покажат кой има място напред в турнира.
Дербито на кръга ще е в Германия. Лидерът в Бундеслигата "Борусия" Мьонхенгладбах приема "Рома" в 22:00 ч. по bTV Action. Двата отбора направиха 1:1 в миналия кръг, но в тази четворка, в която предпочитат равенствата, никой нищо не знае. Така е и днес, когато "вълците" ще трябва да хапят на чужда територия, а домакините да се бранят юнашката, ако искат да продължат напред в турнира.
В 22:00 ч. по RING един срещу друг излизат съперниците на единствения български представител в турнира "Лудогорец" - "Ференцварош" срещу ЦСКА Москва. Двубоят е между третия и четвъртия в групата, но това не означава, че те не може да обърнат резултатите в класирането. 

        
          На VOYO.BG може да гледате и другите мачове в турнира:
        
      

        От 19:55 ч.:
      
"Клуж" – "Рен"
"Дюделанж" – "Севиля"
"Розенборг" – "Спортинг" Лисабон
"Копенхаген" – "Динамо" Киев
"Базел" – "Хетафе"
 

        От 22:00 ч.:
      
"Уулвърхемптън" – "Слован" Братислава
"Брага" – "Бешикташ"
"Рейнджърс" – "Порто"
"Волфсбург" – "Гент"
"Фейенорд" – "Йънг Бойс"
