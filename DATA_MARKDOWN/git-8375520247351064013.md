
# Михайличенко - про стан «Динамо» напередодні матчу з «Копенгагеном»

Published at: **2019-11-06T19:41:11+00:00**

Author: ****

Original: [ГЛАВКОМ](https://glavcom.ua/sport/news/mihaylichenko-pro-stan-dinamo-naperedodni-matchu-z-kopengagenom-638198.html)

У четвер, 7 листопада, київське «Динамо» проведе в гостях матч четвертого туру групового турніру Ліги Європи з данським «Копенгаґеном».
А за день до поєдинку в конференц-залі стадіону «Паркен», на якому і відбудеться ця зустріч, передматчеву прес-конференцію дав наставник української команди Олексій Михайличенко.
«Звичайно, ми розбирали київський матч з «Копенгаґеном», - цитує тренера «Динамо» від Шурика. - Не можна знайти одну якусь причину того, що ми не перемогли. Швидкий гол, звичайно, вплинув на хід гри, дав «Копенгаґену» впевненість, ми, мабуть, не були готові до такого початку. Але я не відмовляюся від своїх слів про те, що ми дозволили «Копенгаґену» зіграти в свій футбол. Постараємося завтра це виправити».
Разом з командою прибуло кілька гравців, які тривалий час перебували в лазареті. І якщо воротар Денис Бойко, за словами Михайличенка, не гратиме, то появи центрального оборонця Тамаша Кадара і хавбека Віталія Буяльського виключати не можна.
«Оцінити їх функціональну готовність складно, вони провели всього кілька тренувань разом з нами, - говорить тренер. - Але вони повернулися до обойми, це гравці досвідчені. Вирішимо завтра, хто буде грати і хто взагалі потрапить у заявку на матч».
