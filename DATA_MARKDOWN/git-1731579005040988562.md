
# Ecco il nuovo smartwatch ibrido Fossil HR: display sempre acceso, notifiche ma niente GPS e Google Pay (foto)

Published at: **2019-11-06T15:48:20+00:00**

Author: **Vincenzo Ronca**

Original: [MobileWorld](https://www.mobileworld.it/2019/11/06/smartwatch-ibrido-fossil-hr-display-sempre-acceso-notifiche-niente-gps-google-pay-foto-240688/)

Fossil ha rotto gli indugi sul suo nuovo smartwatch ibrido, il quale è disponibile al preordine nel mercato statunitense. Il nuovo Fossil HR è un buon connubio tra il lato smart ed il lato classico degli orologi.
Potete vedere il design del nuovo Fossil HR attraverso le immagini riportate in galleria: il display è sempre acceso e mostra le principali informazioni su meteo, notifica e attività fisica tracciata, è messo posteriormente alle classiche lancette che indicano l’orario. Il nuovo ibrido di Fossil non ha Wear OS come base software, ma un sistema operativo semplificato sviluppato internamente. Inoltre, non troviamo il supporto del GPS e di Google Pay per i pagamenti digitali.
Il nuovo Fossil HR offre comunque la possibilità di gestire la riproduzione musicale ed ha una batteria di capacità pari a 55 mAh. Lo smartwatch è in preordine nel mercato statunitense ad un prezzo equivalente a circa 175€. Non sappiamo quando è previsto il suo arrivo nei mercati europei.
Via: The Verge
