
# Сари обясни защо Де Лихт все още изпитва затруднения в Ювентус

Published at: **2019-11-03T12:20:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/italy/sari-obqsni-zashto-de-liht-vse-oshte-izpitva-zatrudneniq-v-yuventus-1391263.html)

Наставникът на Ювентус Маурицио Сари бе доволен от успеха в "Дерби дела Моле" срещу Торино с 1:0. Единственото попадение в мача бе дело на Матайс де Лихт през второто полувреме.
Защитникът бе основно действащо лице и в друга ситуация, когато топката го удари в ръката в наказателното поле. Съдията обаче не отсъди нарушение и „бианконерите" спечелиха срещата. "Това беше труден мач, но съм щастлив от видяното. Можехме да загазим срещу Торино, но отборът още веднъж реагира добре. В тази част от сезона не си правим сметки, а гледаме просто да натрупаме точки. Не сме си правили илюзии, че ще спечелим красиво. Де Лихт идва от лига, която не е толкова тактически развита и е нормално още да изпитва затруднения", заяви старши треньорът.
„Щастлив съм от победата и заради гола, който вкарах. Това е специален момент. Трудно е да се преместиш в нов отбор и нова обстановка, но съотборниците ми помагат много и всичко върви чудесно. Уча се с всеки изигран двубой", заяви националът на Холандия Де Лихт.

        А към коя световна звезда се е насочил Ювентус - вижте в този материал на SportLive.bg
      
