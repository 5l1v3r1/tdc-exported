
# Τραμπ vs Κίνα: Ενας εμπορικός πόλεμος και μία συνεργασία

Published at: **2019-11-05T17:25:27+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/world/tramp-vs-kina-enas-emporikos-polemos-kai-mia-synergasia/)

Το τελευταίο χρονικό διάστημα η ανταλλαγή δασμών από την Κίνα προς τις ΗΠΑ και αντίθετα ήταν μία νέα κανονικότητα. Οι ΗΠΑ έκριναν πως κίνητρο για τον εμπορικό πόλεμο από τις αρχές του 2018, αποτέλεσε το γεγονός ότι η Κίνα δεν ακολουθούσε »έμπιστες» εμπορικές πρακτικές, με μεταφορά αμερικανικών τεχνολογιών και πολλές άλλες διαδικασίες που επιβάρυναν την ίδια την αμερικανική οικονομία.
Ως προς τις εμπορικές συναλλαγές μεταξύ ΗΠΑ-Κίνας ίσχυαν δασμοί ύψους 250 δισεκατομμυρίων δολαρίων σε εισαγόμενα κινεζικά προϊόντα όπου συνολικά με τα αγαθά και τις υπηρεσίες ανέρχονταν περί τα 540 δισεκατομμύρια δολάρια.  Ο Τραμπ είχε αφήσει να εννοηθεί ως δεδομένη την αποχώρηση τουλάχιστον του 13% των αμερικανικών εταιρειών από την Κίνα στο άμεσο μέλλον.

        Διαβάστε ακόμη : EBZ : Έκλεισε η συμφωνία με την Royal Sugar
      
Την 1η Σεπτεμβρίου τέθηκαν σε εφαρμογή τελωνειακοί δασμοί ύψους 15% σε εισαγόμενα κινεζικά προϊόντα που υπολογίζονται στα 300 δισεκατομμύρια δολάρια.
Παρά τα γεγονότα της συγκεκριμένης οικονομικής-εμπορικής έντασης μεταξύ των δύο χωρών, αυτό δεν αποτέλεσε εμπόδιο να συνεχιστεί η παραγωγή προεκλογικών σημαιών για τις προεδρικές εκλογές του 2020 στην Αμερική. Ορισμένα συνθήματα όπως »Trump 2020: Keep America Great» κλπ. δείχνουν ότι οι όποιες  »κόντρες» δεν επηρέασαν το κομμάτι του »μάρκετινγκ» υπέρ του Τραμπ για τις προεδρικές εκλογές.
Η εταιρεία που έχει αναλάβει να φτιάξει αυτές τις σημαίες ή »banners» δηλώνει πώς η παραγωγή και η πώληση πάει αρκετά καλά, πουλώντας τουλάχιστον 10000 σημαίες μηνιαίως με αποτέλεσμα να υπάρχει σταθερή μηνιαία επαγγελματική απασχόληση για πολλές Κινέζες.
Όπως ανέφερε η »Financial Times», στελέχη της στελέχη της κυβέρνησης του  Τραμπ συζητούν την πιθανή άρση επιπλέον δασμών αξίας 112 δισ. δολαρίων σε αγαθά που εισάγουν οι ΗΠΑ από την Κίνα γεγονός σχετικό με την επιβολή των δασμών της 1ης Σεπτεμβρίου. Αυτά έχουν ως προοπτική την αποκλιμάκωση του εμπορικού πολέμου που κυριαρχεί εδώ και αρκετούς μήνες.
Το γεγονός ότι ο Τραμπ την ώρα που δηλώνει πως θέλει να αποσύρει ένα σημαντικό μέρος των αμερικανικών εταιρείων και παράλληλα επιβάλλει δασμούς άρα έλεγχο στο εμπόριο της Κίνας, ενώ δέχεται τις σημαίες και τα λάβαρα που κατασκευάζονται από την Κίνα για την προεκλογική του εκστρατεία στις προεδρικές εκλογές του 2020, αυτό δείχνει στοιχεία διττότητας ως προς τα εμπορικά και κυρίως επικοινωνιακά »παιχνίδια» που γίνονται εκ μέρους τόσο των ΗΠΑ όσο και της Κίνας. Δείχνει οικονομικό »πατριωτισμό» η επιβολή δασμών ωστόσο πολιτικό »διεθνισμό» η αναίρεση αυτών και η αποδοχή κινεζικών σημαιών για τις εκλογές.

        Αυτοκίνητα : Αλλαγές φέρνουν τα πάνω κάτω – Τι θα συμβεί με τα τέλη κυκλοφορίας
      
