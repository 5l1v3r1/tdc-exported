
# Dramatiškai pratęsime kritęs „Zenit“ Vieningoje lygoje patyrė ketvirtąją nesėkmę paeiliui

Published at: **2019-11-04T17:48:00+00:00**

Author: ****

Original: [basketnews.lt](https://www.basketnews.lt/news-134308-dramatiskai-pratesime-krites-zenit-vieningoje-lygoje-patyre-ketvirtaja-nesekme-paeiliui.html)

Nuotr.: BNS
Nuotr. BNS
Sankt Peterburgo „Zenit“ (2-4) VTB Vieningoje lygoje kaip reikiant buksuoja.
Joano Plazos auklėtiniai svečiuose per pratęsimą 108:109 (22:26, 17:31, 32:15, 25:24, 12:13) nusileido Nursultano „Astana“ (2-2) komandai.
Iki mačo pabaigos likus minutei, Dmitrijus Chvostovas smeigė tritašį ir išvedė „Zenit“ į priekį 106:104. Tuomet Dušanas Rističius bei Willas Thomasas apsikeitė taikliais dvitaškiais ir likus pusei minutės, „Zenit“ tebebuvo priekyje – 108:106.
Vis tik pačioje mačo pabaigoje „Astana“ gynėjas Isaiah Whiteheadas ėmėsi iniciatyvos ir, likus 6 sekundėms, paleido tolimą šūvį, kuris ir nulėmė Kazachstano ekipos pergalę.
Chvostovo tritaškis tikslo nepasiekė, o kamuolį puolime atkovojęs Mateuszas Ponitka nepataikė iš po krepšio ir finalinė sirena paskelbė „Astana“ pergalę.
Po šio pralaimėjimo „Zenit“ trylikos komandų čempionate žengia devinti, o „Astana“ ekipa – septinta.

        „Astana“: Dušanas Rističius 30 (12/15 dvit., 31 naud. bal.), Jeremiah Hillas 25 (5/11 trit., 8 rez. perd., 34 naud. bal.), Isaiah Whiteheadas 20 (3/6 trit.), Malcolmas Hillas 15 (3/7 dvit.).
      

        „Zenit“: Austinas Hollinsas 22 (5/13 trit.), Dmitrijus Chvostovas 20 (6/9 trit., 7 rez. perd.), Gustavo Ayonas 17 (7/11 dvit., 13 atk. kam.), Willas Thomasas 13 (4/6 dvit.).
      
42% 72,7
