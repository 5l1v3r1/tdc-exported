
# Голова Дніпропетровської облради заявив про відставку

Published at: **2019-11-05T16:19:41+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/holova-dnipropetrovskoyi-oblrady-zayavyv-pro-vidstavku)


        Голова Дніпропетровської обласної ради Гліб Пригунов у вівторок, 5 листопада, подав у відставку.
      
Про це він повідомив на своїй сторінці у Facebook.
Своє рішення Пригунов пояснив зміною політичної картини в області та країні.
«Чотири роки тому ми об'єдналися в демократичну коаліцію, щоб усунути Партію регіонів від управління процесами в області. І це нам вдалося... Останні шість місяців в облраді відбувається спроба підлаштуватися під всеукраїнську політичну картину за умови підтримки «попередників». Хоча отримати недовіру від Партії регіонів вважаю позитивною оцінкою своєї діяльності, значить, ми все робили правильно!.. У цій ситуації вважаю за доцільне скласти свої повноваження і піти з посади голови обласної ради!» - написав Пригунов, наголосивши, що залишиться в місцевій політиці.
Він також зазначив, що не згоден з деякими процесами, що відбуваються в місті, наприклад, відключення від електропостачання будівлі «Медіа-простору».
Як свідчить розпорядження про призначення на 8 листопада чергової сесії Дніпропетровської облради, депутати планували розглянути питання про оголошення недовіри Пригунову та його відставку.
Раніше у Львівській області мер міста подав у відставку через зрив опалювального сезону.
Також раніше на засіданні Кабміну погодили звільнення Віталія Комарницького з посади голови Луганської ОДА.
Хочете обговорити цю новину? Долучайтеся до телеграм-чату CHORNA RADA
