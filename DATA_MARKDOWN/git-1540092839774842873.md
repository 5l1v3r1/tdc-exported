
# Δίκη Χρυσής Αυγής: Διακοπή στη διαδικασία για να προετοιμάσει η εισαγγελέας την αγόρευσή της

Published at: ****

Author: ****

Original: [CNN.gr](https://www.cnn.gr/news/ellada/story/196577/diki-xrysis-aygis-diakopi-sti-diadikasia-gia-na-proetoimasei-i-eisaggeleas-tin-agoreysi-tis)

Newsroom, CNN Greece 15:06 , 07 November 2019
Δεν αποκλείεται ωστόσο, όπως διευκρινίστηκε από έδρας, να της δοθεί και άλλος χρόνος, σε περίπτωση που η εισαγγελέας δεν είναι έτοιμη μέχρι τότε.
Νωρίτερα στο δικαστήριο υποβλήθηκε από την υπεράσπιση των κατηγορουμένων ένσταση ακυρότητας του κατηγορητηρίου και ειδικότερα ως προς το αδίκημα της εγκληματικής οργάνωσης.
Οι συνήγοροι υπεράσπισης έκαναν επίκληση της Σύμβασης του Παλέρμου, η οποία κυρώθηκε από την Ελλάδα. Μεταξύ άλλων, η σύμβαση αυτή προβλέπει ότι το αδίκημα της εγκληματικής οργάνωσης προϋποθέτει την επιδίωξη οικονομικού οφέλους. Μάλιστα, επικαλέστηκαν και την άποψη του εφέτη Νίκου Σαλάτα, (που αποτυπώθηκε στο παραπεμπτικό βούλευμα (μειοψηφία), σύμφωνα με την οποία δεν στοιχειοθετείται το αδίκημα της εγκληματικής οργάνωσης, επειδή δεν απεδείχθη ότι οι κατηγορούμενοι έδρασαν με στόχο να προσπορίσουν οικονομικό όφελος.
Στον αντίποδα οι συνήγοροι πολιτικής αγωγής, υποστήριξαν ότι η σύμβαση του Παλέρμο ρητά προβλέπει ότι κάθε έννομη τάξη είναι ελεύθερη να επιλέξει ποια χαρακτηριστικά θα προσδώσει στο αδίκημα της εγκληματικής οργάνωσης. Όπως υποστήριξαν, η επιδίωξη οικονομικού οφέλους αποτελεί επιβαρυντική περίσταση.

        Διαβάστε επίσης
      
