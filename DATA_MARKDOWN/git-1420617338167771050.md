
# Roma, rapina finisce nel sangue: un morto e due feriti a Cinecittà

Published at: **2019-11-05T20:26:13+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/roma-rapina-finisce-nel-sangue-un-morto-e-due-feriti-a-cinecitta.html)

Tragedia a Roma nella serata di oggi, martedì 5 novembre 2019, dove un tentativo di rapina è sfociato nel sangue. I fatti si sono svolti intorno alle 19 in Viale Ciamarra, zona Cinecittà Est: due malviventi hanno fatto irruzione in una tabaccheria ma qualcosa è andato storto. 
Il titolare, a quel punto, ha ingaggiato una lotta con i rapinatori  ma all’improvviso, in circostanze ancora da chiarire, sembrerebbe sia partito un colpo d’arma da fuoco. Uno dei due malviventi, Ennio Proietti di 69 anni, è rimasto a terra senza vita, l’altro è stato bloccato dalla Polizia allertata nel frattempo. Anche il proprietario dell’esercizio, un commerciante cinese, è rimasto ferito ed è stato portato in ospedale.  
 
