
# Сквер Небесної сотні залишився у власності держави

Published at: **2019-11-07T18:01:00+00:00**

Author: ****

Original: [НВ](https://nv.ua/ukr/biz/consmarket/skver-nebesnoji-sotni-zalishitsya-u-vlasnosti-derzhavi-novini-kiyeva-50052263.html)

Господарський суд Києва залишив без розгляду заяву компанії GPP Developers LTD про перегляд судових рішень щодо земельної ділянки під Сквером Небесної сотні. Про це повідомив заявив радник мера Києва Володимир Бондаренко, повідомили у КМДА.
«Сквер збережено у державній власності», — резюмував Бондаренко.
У КМДА нагадали, що раніше компанія GPP Developers LTD подала заяву про перегляд судового рішення, яким сквер повернули місту, за нововиявленими обставинами: нібито через «неправильно проведену експертизу за належністю земельної ділянки до земель історико-культурного призначення».
Земельна ділянка площею 0,25 га під нинішнім Сквером Небесної сотні понад 12 років тому за рішенням Київради була продана компанії Укрінвестресурс під будівництво бутік-готелю. Поруч з будівлею інвестор обіцяв розбити сквер, для чого місто виділило йому в оренду ще 0,55 га. Пізніше земельну ділянку була кілька разів перепродано. У 2014 році прокуратура Києва подала позов до Господарського суду з вимогою визнати виділення землі незаконним, оскільки вона мала історико-культурне значення.
