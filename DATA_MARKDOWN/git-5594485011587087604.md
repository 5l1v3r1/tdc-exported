
# Бившият кмет на Благоевград хвърли бомба, а сега екипът му...

Published at: **2019-11-05T16:47:00+00:00**

Author: ****

Original: [Blitz.bg](https://blitz.bg/obshtestvo/regioni/bivshiyat-kmet-na-blagoevgrad-khvrli-bomba-a-sega-ekipt-mu_news707553.html)

https://blitz.bg/obshtestvo/regioni/bivshiyat-kmet-na-blagoevgrad-khvrli-bomba-a-sega-ekipt-mu_news707553.html Blitz.bg

        Екипът Камбитов депозира оставки и напуска общинска администрация. Заместниците му Христина Шопова и Зорница Кралева вече имат сериозни оферти за работа в София, а Иво Николов заминава за Америка, където са децата му, пише Struma.com.
      
Администрацията напускат още директорът на правната дирекция Антония Методиева, зам. кметът по строителството Емилия Тунева и още ресорни началници. Тази седмица е последната им работна и от понеделник кабинетите им са свободни за новия управленски екип на кмета Румен Томов.
Бившият кмет на Благоевград хвърли бомбаРазвихриха се вече и оракулските способности на някои, които вече подредиха новия екип и предсказват с кои ще управлява новия градоначалник.
Спрягат се разни имена на хора, които в предизборната кампания гравитираха около Румен Томов и такива, които го подкрепиха в балотажа. Например, председателят на инициативния му комитет Ясен Попвасилев щял да стане зам. кмет по финансите, други обаче твърдят, че това все още е в сферата на слуховете и Попвасилев нямал такива намерения. За този пост гладил панталони войводата и шеф на Топливо Иван Ризов.
Слагат Валери Смиленов на поста на Христина Шопова, като зам. кмет Култура и Хуманитарни дейности, имат и готов кмет по строителството, рокади предстоят и в пиар отдела на общинска администрация, където вече има набелязани хора..
Върнатият от съда главен арх. Васил Тинчев също щял да намери място в новия кметски екип. Търси се подходящо работно място и на дясната ръка и зам. кмет по времето на Костадин Паскалев - Виктор Асиски.
Вероятно за сигурността на кмета и общинска администрация ще се грижи бившият полицай Любен Милев, председател на БСП в областния град. Той дни наред след победата стриктно съблюдава реда в общината, разхождайки се по коридорите, за да не направят някоя "беля" в последните си дни хората на Камбитов.
Всичко това е в сферата на градските легенди, все още няма нищо сигурно. Интересна ще бъде съдбата на другите работещи в общинска администрация, които също тръпнат в очакване на "метлата", макар, че новият градоначалник се зарече да не уволнява на партиен принцип. Припомняме, че по-рано стана ясно, че общинските председатели на ГЕРБ в Русе и във Ветово Росен Даскалов и Андриан Райков са подали оставки.ОЧАКВАЙТЕ ПОДРОБНОСТИ В БЛИЦ!
