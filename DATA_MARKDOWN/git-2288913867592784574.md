
# Britse autoriteiten verlagen terreurdreigingsniveau

Published at: **2019-11-04T19:08:00+00:00**

Author: ****

Original: [De Standaard](https://www.standaard.be/cnt/dmf20191104_04699895)


        De Britse veiligheidsdiensten hebben het niveau van terreurdreiging in het land bijgesteld van het op een na hoogste naar het op twee na hoogste.
      
Dat heeft minister van Binnenlandse Zaken Priti Patel maandag aangekondigd. Een terreuraanslag geldt voortaan niet meer als ‘zeer waarschijnlijk’, maar nog slechts als ‘waarschijnlijk’. Wel geldt dus nog steeds een hoog dreigingsniveau, aldus de conservatieve politica.
In Groot-Brittannië neemt het terreuranalyse-centrum van de binnenlandse geheime dienst MI5 de beslissingen over het dreigingsniveau. Om de zes maanden wordt dat opnieuw geëvalueerd.
In 2017 gold verschillende maanden lang de hoogste alarmdrempel. In mei had toen een terrorist in Manchester 22 personen om het leven gebracht met een zelfgemaakte bom in de inkomhal van de Manchester Arena, na een concert van Ariana Grande. Daarbij raakten ook meer dan honderd anderen gewond.
