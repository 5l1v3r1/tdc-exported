
# Bakken aan info over World of Warcraft: Shadowlands, Diablo 4 én Overwatch 2 

Published at: **2019-11-02T00:00:00+00:00**

Author: **Marvin**

Original: [Power Unlimited](https://www.pu.nl/artikelen/nachtwacht/bakken-aan-info-over-world-of-warcraft-shadowlands-diablo-4-en-overwatch-2/)


        Blizzcon is vol op gang en in deze Weekendwacht lees je gigantisch veel informatie over Diablo 4, WoW: Shadowlands en Overwatch 2. Verder: Blizzard-president biedt z'n verontschuldigingen aan, Rick & Morty + Death Stranding, info over de gecancelde Star Wars-trilogie van de GoT-showrunners en veel meer. Goedemiddag!
      
Door de aankondigingen van Overwatch 2, Diablo 4 en World of Warcraft: Shadowlands zou je bijna vergeten dat ook de president van Blizzard het podium opkwam gedurende de openingsceremonie. En niet zomaar om even de hype voor deze games aan te slingeren – nee, in zijn korte praatje ging Blizzard-president J. Allen Brack in op de controverse rondom Hearthstone-eSporter Blitzchung en zijn recente verbanning voor het openlijk steunen van de Hong Kong-protesten. Brack zegt dat het hem (en ook de rest van het bedrijf) spijt voor hoe Blizzard met de situatie omging, en dat hij alle verantwoordelijkheid op zicht neemt:
Tja, lastige situatie. Het is goed dat de Blizzard-president op dit moment in de openingsceremonie de ballen heeft om zijn verontschuldigingen aan te bieden en vooral de verantwoordelijkheid op zich te nemen, maar aan de andere kant weet iedereen dat hij hoogstwaarschijnlijk erg weinig met deze situatie te maken had. En met alle aandacht en de discussies die deze situatie teweegbracht – waaronder bemoeienis van Amerikaanse congresleden – kon het eigenlijk ook niet anders dat Blizzard ook tijdens Blizzcon er nog even op reageert. Enfin, ‘sorry’ is gezegd, Blizzard moet er nu werk van maken en dit soort absurde taferelen zien te voorkomen. Brack sluit als volgt af: ‘We will do better going forward, but our actions are going to matter more than any of these words.’
              
Heilige Jezus, wat was die aankondigingstrailer van World of Warcraft: Shadowlands een potje episch! Wie het verhaal van de MMORPG trouw volgt zal hoogstwaarschijnlijk ook wel enthousiast worden van de wendingen die het verhaal neemt; Sylvanas verslaat Bolvar – met dank aan een mysterieuze Jailer uit de Shadowlands en de krachten die ze door hem vrijspeelt –, vernietigt de kroon van de Lich King en opent een portal naar een van de bruutste delen van de WoW-mythos: de Shadowlands, aka het hiernamaals. Hoewel we niet precies weten wat er allemaal komt kijken bij de nieuwste uitbreiding van WoW, heeft een presentatie van game director Ion Hazzikostas wel heel wat verduidelijkt over de toekomst van de game. En wat blijkt? Er gaat een hoop veranderen, en het klinkt de Wacht als muziek in de oren! Een overzicht van de belangrijke punten (ook te vinden via deze pers release):
Gedurende de rest van Blizzcon zal meer informatie over de uitbreiding gedeeld worden. Een specifieke releasedatum is er nog niet, maar we weten wel dat het in 2020 plaatsvindt. Als Blizzard het patroon van uitbreidingen volgt dan zal World of Warcraft: Shadowlands in juli of augustus van 2020 te spelen zijn.                  
Niet alleen van World of Warcraft: Shadowlands hebben we een hoop nieuwe info, ook Diablo 4 was van de partij tijdens een eigen panel. Later vandaag zullen er meer panels gehouden worden (onder andere over de Diablo 4-kunst en enkele gameplayveranderingen), maar eerst kijken we naar het volgende:
Tot slot zijn er nog een paar dingen die Blizzard heeft geleerd van Diablo 3. Polygon vroeg aan drie Blizzard-medewerkers (executive producer Allen Adham, art director John Mueller en game director Luis Barriga) wat ze dit keer anders gaan doen en ze noemen drie belangrijke punten. 1: de Auction House verdwijnt, maar je kunt nog wel ruilen met andere spelers. 2: de servers zullen nu beter getest worden om een soepelere launch te krijgen, met als gevolg dat er ook meer beta’s plaats zullen vinden. 3: de contentstroom moet wat constanter zijn dan die van Diablo 3. Meer patches, fixes en mogelijk zelfs uitbreidingen, dus.               
Allemaal leuk en aardig, Diablo 4, maar wanneer komt de game nou uit? Nou, volgens game director Luis Barriga zal dat nog wel even duren. Sterker nog, het klinkt alsof de game 2020 niet gaat halen. ‘A game of this scope takes time. [..] We’re not coming out soon – not even Blizzard soon.’ Volgens Barriga is de ontwikkeling nog niet zo ver als je misschien zou vermoeden na het zien van de gameplaytrailer, hij noemt de huidige build een ‘first early step in the journey’. De game is in de eerste stadia van ontwikkeling, dus het zal nog wel even duren voor Blizzard überhaupt weer over de game gaat praten en nieuwe informatie (of beelden) deelt. En laten we niet vergeten dat ook DIablo 3 enorm lang op zich liet wachten – aangekondigd in 2008, uitgekomen in 2012. Overwatch was onthuld in 2014 en kwam in 2016 uit. Diablo 4 zou dus zomaar pas in 2021 of zelfs nóg later uit kunnen komen. We houden je natuurlijk op de hoogte. Diablo 4 komt uit voor PC, Xbox One en PS4, maar misschien dus ook voor de volgende generatie consoles.
                        
Als Diablo 4 en WoW: Shadowlands de eerste dag gelijk een panel krijgen mag Overwatch 2 natuurlijk niet ontbreken. En dat deed de game ook zeker niet. Alle nieuwe info vind je hieronder opgesomd. Net als bij de andere games zal er de rest van het weekend meer infor worden gedropt, dus hou PU.nl in de gaten voor meer Overwatch 2-informatie.
              
Death Stranding is bijna uit en met alle hype en media-aandacht zullen we dat de komende week ook niet vergeten. Het PR-team van de game staat echter voor een laster parket; hoe breng je zo’n niche game onder het oog van het grote publiek? Nou, Rick & Morty zouden wel eens kunnen helpen, want wie beter om een absurde reclamespot voor een absurde game te maken dan Justin Roiland en consorten? De 30 seconden durende reclame is geupload door Adult Swim (thuisbasis van Rick & Morty) maar verder nog nergens gespot; mogelijk zien we hem in aanloop naar de Death Stranding-release vaker voorbij komen, mogelijk is dit alleen iets wat Adult Swim erg grappig vond en zal het verder niet gebruikt worden.
Grappig genoeg geven de eerste tien seconden van deze reclame een beter beeld van wat Death Stranding inhoudt dan de tig officiële trailers die we de afgelopen maanden voorgeschoteld kregen. Wtf is de Death Stranding? Morty legt het uit. Waar slaat die baby op? Nou ja, dat wordt niet helemaal duidelijk, maar de Wacht wil je in ieder geval vragen niet dezelfde fout te maken als Rick en Morty. Flikker in ieder geval wat kruiden op je baby voor je hem opeet:
