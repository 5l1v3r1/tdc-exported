
# Europas dyreste flyplassparkering

Published at: **2019-11-05T16:00:00+00:00**

Author: **Kristin Sørdal**

Original: [Dinside](https://www.dinside.no/reise/europas-dyreste-flyplassparkering/71780695)

Stockholm Arlanda er den dyreste hovedflyplassen i EU når det kommer til parkering, men Oslo følger hakk i hæl.
Det skriver TravelDailyNews.
De viser til en prisundersøkelse gjort av selskapet Taxi2Airport. Dinside har også dobbeltsjekket en del av prisene, og det ser ut til at de stemmer.
Prisene som er undersøkt, er for en time parkering på flyplassene.
Dette er altså parkering beregnet for dem som skal slippe av eller hente passasjerer.
På Arlanda i Stockholm koster det 100 svenske kroner å parkere 1 time på korttidsparkeringen. Dette tilsvarer cirka 94 norske kroner med dagens kurs.
På Oslo Lufthavn Gardermoen koster det 30 kroner per 20. minutt på korttidsparkeringen, noe som blir 90 kroner for en time.
Dermed er Oslo nest dyrest i denne sammenlikningen av 28 hovedflyplasser i Europa, alle medlemsland i EU.

        (Prisene er hentet fra TravelDailyNews)
      
På Oslo Lufthavn har du også mulighet til å slippe av og hente passasjerer uten at det trenger å koste deg noe. Dette kan skje innenfor den designerte «kiss and fly»-sonen.
Men der skal du passe på: Du har sju minutter på deg til å gjøre avleveringen eller hentingen; bruker du lengre tid enn det så vil du automatisk faktureres for tiden du bruker.
