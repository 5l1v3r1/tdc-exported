
# Το σχόλιο του Μπογδάνου για τη δήλωση Γιαννούλη περί μπάρμπεκιου - ΦΩΤΟ

Published at: **2019-11-06T17:21:00+00:00**

Author: ****

Original: [enikos.gr](http://www.enikos.gr/politics/682684/to-scholio-tou-bogdanou-gia-ti-dilosi-giannouli-peri-barmpekiou-p)

«Να το δούμε επί της ουσίας; Σε αυτό αναφέρθηκε ο κ. Γιαννούλης και ζήτησε να απαγορευθεί. Παρά το ότι, όσο κι αν διαφωνεί κανείς ιδεολογικά ή αισθητικά, δεν γίνεται τίποτα παράνομο. Διότι αυτή είναι η βαθιά αντιφιλελεύθερη αντίληψη της αριστεράς: Ό,τι δεν μας αρέσει να απαγορεύεται», έγραψε στον προσωπικό λογαριασμό του στο twitter o βουλευτής της Νέας Δημοκρατίας Κωνσταντίνος Μπογδάνος σχολιάζοντας την τοποθέτηση του βουλευτή του ΣΥΡΙΖΑ Χρήστου Γιαννούλη περί μπάρμπεκιου με χοιρινό έξω από προσφυγικές δομές.
Ακολούθησε νέο tweet από τον κ. Μπογδάνο «Το θέμα δεν είναι αν το εγκρίνει ή όχι, αν το ασπάζεσαι ή όχι, αν μου αρέσει ή όχι. Το θέμα είναι ότι ζήτησε να απαγορευθεί. Κάτι προκλητικό, για κάποιους χοντροκομμένο, για κάποιους ευρηματικό, αλλά σε κάθε περίπτωση απολύτως νόμιμο. Συγκεντρωθείτε».
Λίγες ώρες αργότερα ο βουλευτής της Νέας Δημοκρατίας «ανέβασε» μία φωτογραφία, την οποία συνόδευσε με το εξής σχόλιο «Και τα δύο μπορούν να χαρακτηριστούν χοντροκομμένα και προκλητικά δρώμενα. Κανένα δεν νοείται να απαγορευθεί από μια φιλελεύθερη δημοκρατία. Μόνο για το ένα ζητήθηκε από εκπρόσωπο κοινοβουλευτικού κόμματος να προβλεφθεί ποινικός κολασμός. Αυτό είναι το θέμα, φίλοι. Over and out».
Νωρίτερα, βέβαια, ο Κωνσταντίνος Μπογδάνος είχε βρεθεί στο «στόχαστρο» των χρηστών του twitter για ένα tweet στο οποίο ανέφερε «Ελλάδα θρησκεία / σουβλάκι με πίτα»: Σαδιστικός και κτηνώδης στίχος του Διονύση Σαββόπουλου».
Όπως μπορεί να δει οποιοσδήποτε ο βουλευτής της Νέας Δημοκρατίας δέχθηκε πολλά σχόλια, τα οποία του τόνιζαν ότι ο στίχους δεν είναι του Διονύση Σαββόπουλου, αλλά του Γιάννη Κακουλίδη για να ακολουθήσει άλλο ένα «τιτίβισμα» του κ. Μπογδάνου, στο οποίο σημείωνε ότι «Λοιπόν ο σαδιστικός και κτηνώδης στίχος είναι (και) του Κακουλίδη. Οι πιο πολλοί αριστεροί σοφοί του google που κοιτούν το δάχτυλο κι έσπευσαν να διορθώσουν φωνάζοντας Χάρυ Κλυν το παρέλειψαν. Και ναι, περιγράφει ακριβώς την πασοκίλα του 84, τον αισθητικοϊδεολογικό προπομπό τους».
