
# На Донбасі громадянин Туреччини вербував українок у закордонні борделі

Published at: **2019-11-02T10:44:26+00:00**

Author: ****

Original: [ГЛАВКОМ](https://glavcom.ua/country/criminal/na-donbasi-gromadyanin-turechchini-verbuvav-ukrajinok-u-zakordonni-bordeli-637204.html)

У районі операції Об’єднаних сил Оперативні підрозділи Держприкордонслужби затримали громадянина Туреччини, який вербував українок, що опинилися у скруті, у закордонні борделі.
45-річний громадянин Туреччини знаходив дівчат та жінок, які перебували в складному матеріальному становищі, через соціальні мережі він переконував їх на працевлаштування в сексіндустрію в одній з країн Західної Європи. Про це повідомляє пресслужба Держприкордонслужби України.
Вербувальника зупинили на одному з блокпостів співробітники оперативних підрозділів Донецько-Луганського регіонального управління ДПСУ у взаємодії зі співробітниками поліції в Донецькій області. Іноземець після пошуку нових жертв повертався з м. Маріуполь. Він саме перевозив двох громадянок України, яких збирався вивезти за кордон для їх подальшої сексуальної експлуатації в країнах Європейського союзу. 
За даним фактом розпочато кримінальне провадження за ч.2 ст. 149 КК України  (Торгівля людьми або інша незаконна угода щодо людини), в рамках якого правоохоронці задокументували декілька фактів вербування громадянок України.
Іноземцю повідомлено про підозру у вчиненні кримінального правопорушення, слідство триває.
