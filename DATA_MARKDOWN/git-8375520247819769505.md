
# У Бершадському районі затримали зловмисників, які протягом року грабували жителів Вінниччини

Published at: **2019-11-01T12:48:04+00:00**

Author: ****

Original: [ГЛАВКОМ](https://glavcom.ua/vinnytsia/news/u-bershadskomu-rayoni-zatrimali-zlovmisnikiv-yaki-protyagom-roku-grabuvali-zhiteliv-vinnichchini-637001.html)

Тривалий час жили у викраденій автівці. Автомобіль викрадачів оперативники виявили в лісосмузі за межами Бершаді. Під час переслідування, один з правопорушників, який перебував за кермом не впорався з керуванням та зіткнувся з деревом. Тепер зловмисникам загрожує до 8 років позбавлення волі.
Чоловіки протягом року  вчиняли крадіжки з приватних будинків та викрадали  автотранспорт на території Вінницької та Київської областей. Переховуючись від поліції, зловмисники місяць мешкали у автівці, яку викрали на території сусідньої області. Правопорушники затримані, наразі їх перевіряють на причетність до вчинення інших злочинів.
23 жовтня до  відділу  поліції з заявою про крадіжку з  дачного будинку  звернувся  43 – річний мешканець Бершадського району.  Потерпілий повідомив, що під  час його відсутності невідомі викрали гумовий човен, тюнер та електромотор.
За словами заступника начальника Бершадського відділу поліції Миколи Павлишина, в ході проведення комплексу оперативно-розшукових заходів поліцейські з’ясували, що правопорушники пересуваються на автомобілі «ВАЗ 2104». Переглянувши записи з камер відеонагляду, поліцейські встановили ймовірне місцезнаходження  зловмисників.
Автомобіль правопорушників оперативники виявили в лісосмузі за межами міста. Помітивши працівників поліції, зловмисники почали тікати. Під час втечі, водій не впорався  з керуванням  та зіткнувся з деревом.
Поліцейські затримали зловмисників та для подальшого документування злочину викликали слідчо-оперативну групу. Правопорушниками виявили раніше судимі 27 – річний місцевий житель та 29 – річний мешканець Закарпатської області.
Правоохоронці  встановили, що затримані причетні до вчинення ряду злочинів на території Вінницької та Київської областей.
Транспортний засіб, на якому пересувались  зловмисники, вони  викрали у вересні цього року у м. Ірпінь Київської області.
Аби не потрапити в поле зору поліції, правопорушники  тривалий час мешкали у  викраденій автівці.
Наразі зловмисники затримані, їм оголошено про підозру. Суд обрав правопорушникам запобіжний захід у вигляді арешту терміном на 60 діб.
Слідчим відділом поліції відкрито кримінальне провадження за ч.3 ст.185 ККУ (крадіжка) та ч.2 ст.289 (незаконне заволодіння транспортним засобом). За такі злочини передбачено до 8 років позбавлення волі.
