
# Путін хоче контролювати інтернет, а Трамп руйнує Facebook – Венедиктов

Published at: **2019-11-06T17:08:00+00:00**

Author: ****

Original: [DT.ua](https://dt.ua/WORLD/putin-hoche-kontrolyuvati-internet-a-tramp-ruynuye-facebook-venediktov-328732_.html)

Головний редактор російської радіостанції "Ехо Москви" Олексій Венедиктов вважає, що в Росії борються за демократію, але нічого не можуть зробити з фейковими новинами та їх розповсюдженням. Під час Всесвітнього форуму за демократію в Страсбурзі він сказав, що правозахисники згодні з тим, що ми переживемо цікаві і страшні речі, передає кореспондентка DT.UA.
"Ми знаходимося або в темряві, або в тумані, але між ними є реальність. Я не вважаю, що ми переживаємо революцію, витікаючу з цифрового простору, ми проживаємо революцію зі свого життя", - сказав Венедиктов. "Ми боремося за демократію. Але ми нічого не можемо зробити з фейковими новинами. Що ми повинні зробити? Розстрілювати? Можна сказати, що людина – брехун, і вона все одно виграє на виборах".
Він вважає, що необхідно розуміти, кого карати за поширення фейкових новин.
"Facebook? Twitter? Або ж Трампа, який пише там брехливі речі", - додав він. "Трамп руйнує Facebook. Путін хоче контролювати інтернет. А чому у Трампа 30 мільйонів передплатників у його Twitter? Тому що їм цікаво стежити за Трампом. Ви повинні працювати як Трамп – розважати людей".
Нагадаємо, що 6 листопада, в місті Страсбург стартував 8-й Всесвітній форум за демократію. Тема форуму – "Чи є демократія під загрозою в інформаційній ері?" 
