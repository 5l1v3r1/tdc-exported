
# Μπέρκοου: Το Brexit το μεγαλύτερο μεταπολεμικό λάθος της Βρετανίας

Published at: **2019-11-06T23:24:00+00:00**

Author: ****

Original: [enikos.gr](http://www.enikos.gr/international/682767/berkoou-to-brexit-to-megalytero-metapolemiko-lathos-tis-vretanias)

Mιλώντας σε δημοσιογράφους της Ένωσης Ξένων Ανταποκριτών, o μέχρι πρότινος πρόεδρος της Βουλής των Κοινοτήτων, Τζον Μπέρκοου χαρακτήρισε το Brexit, το μεγαλύτερο λάθος που έχει διαπράξει το Ηνωμένο Βασίλειο μετά τον Β΄ Παγκόσμιο Πόλεμο.
Ο Μπέρκοου διαδραμάτισε ρόλο-κλειδί σε πολλά από τα γεγονότα που ακολούθησαν το δημοψήφισμα του 2016 για το Brexit. Συχνά κοντραρίστηκε με την κυβέρνηση των Συντηρητικών -του κόμματος από το οποίο προέρχεται και ο ίδιος- τόσο της Τερέζα Μέι όσο και του Μπόρις Τζόνσον στο Κοινοβούλιο.
«Πιστεύω ότι το Brexit είναι το μεγαλύτερο λάθος στην εξωτερική πολιτική μετά τη μεταπολεμική περίοδο», είπε χαρακτηριστικά.
Ο Μπέρκοου εξέφρασε τον σεβασμό του για τον πρωθυπουργό Τζόνσον, όμως επέμεινε στην άποψή του ότι το Ηνωμένο Βασίλειο θα ήταν σε καλύτερη θέση ως μέλος της Ευρωπαϊκής Ένωσης.
Πηγή: ΑΠΕ-ΜΠΕ
