
# 
        تغییر قوانین مالیاتی در بازار سرمایه حقیقت ندارد
      

Published at: **2019-11-02T22:35:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637648/%D8%AA%D8%BA%DB%8C%DB%8C%D8%B1-%D9%82%D9%88%D8%A7%D9%86%DB%8C%D9%86-%D9%85%D8%A7%D9%84%DB%8C%D8%A7%D8%AA%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%B3%D8%B1%D9%85%D8%A7%DB%8C%D9%87-%D8%AD%D9%82%DB%8C%D9%82%D8%AA-%D9%86%D8%AF%D8%A7%D8%B1%D8%AF)

به گزارش بولتن نیوز، شاپور محمدی گفت: بنا بر مذاکرات صورت گرفته با وزیر اقتصاد، هیچگونه تغییری در مالیات سود سهام شرکت های بورسی و فرابورسی صورت نخواهد گرفت؛ ضمن اینکه اگر مقررات مالیاتی جدیدی وضع شود، بنا به اعلام وزیر، این مالیات باید در راستای حمایت از شرکت های بورسی کاهش یابد تا شفافیت مورد تشویق قرار گرفته و تولید و صادرات کشور تقویت شود.
سخنگوی سازمان بورس و اوراق بهادار، همچنین در خصوص شایعاتی مبنی بر وضع مالیات عایدی سرمایه تصریح کرد: همانگونه که در مصاحبه های قبلی هم اعلام شده بود، مخالفت سازمان بورس با وضع چنین مالیاتی بر بازار سرمایه به وزارت امور اقتصادی و دارایی اعلام شد و وزیر محترم نیز بر عدم وضع چنین مالیاتی تاکید داشته اند.
محمدی اطمینان داد: جای هیچگونه نگرانی درخصوص تغییر مقررات مالیاتی مرتبط با بازار سرمایه نیست و در صورت تغییر، به گونه ای خواهد بود که بازار سرمایه بیش از پیش مورد حمایت قرار گیرد.
