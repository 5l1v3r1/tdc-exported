
# Na Tržaški cesti avto na boku, policija prosi za pomoč

Published at: **2019-11-07T21:50:00+00:00**

Author: **T. V.**

Original: [Slovenske novice](https://www.slovenskenovice.si/kronika/doma/clanek/na-trzaski-cesti-avto-na-boku-policija-prosi-za-pomoc-246937)

MARIBOR – Policisti prometne postaje Maribor obravnavajo prometno nesrečo z lahkimi telesnimi poškodbami in prosijo morebitne priče, da se jim zaradi razjasnitve okoliščin javijo.Nesreča se je zgodila okoli 18.20 na Tržaški cesti pri trgovini Mercator. V njej sta bila udeležena srebrna osebna avtomobila VW golf in škoda octavia, ki jo je po trčenju prevrnilo na bok.Gasilci JZ GB Maribor so zavarovali kraj nesreče, prevrnjeno vozilo postavili na kolesa in odklopili akumulator.Dve osebi so reševalci prepeljali v UKC Maribor.Morebitne priče prometne nesreče policija prosi, da se zaradi razjasnitve okoliščin zglasijo na Postaji prometne policije Maribor, Ptujska cesta 117, oziroma pokličejo 450 20 30 ali 113.
