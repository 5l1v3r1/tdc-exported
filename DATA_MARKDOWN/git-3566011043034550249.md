
# ورود دستگاه قضایی استان هرمزگان به نحوه واگذاری برخی اراضی ساحلی قشم

Published at: **2019-11-01T15:49:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543900.html/%D9%88%D8%B1%D9%88%D8%AF-%D8%AF%D8%B3%D8%AA%DA%AF%D8%A7%D9%87-%D9%82%D8%B6%D8%A7%DB%8C%DB%8C-%D8%A7%D8%B3%D8%AA%D8%A7%D9%86-%D9%87%D8%B1%D9%85%D8%B2%DA%AF%D8%A7%D9%86-%D8%A8%D9%87-%D9%86%D8%AD%D9%88%D9%87-%D9%88%D8%A7%DA%AF%D8%B0%D8%A7%D8%B1%DB%8C-%D8%A8%D8%B1%D8%AE%DB%8C-%D8%A7%D8%B1%D8%A7%D8%B6%DB%8C-%D8%B3%D8%A7%D8%AD%D9%84%DB%8C-%D9%82%D8%B4%D9%85)

رئیس دادگستری شهرستان قشم از ورود دستگاه قضایی استان هرمزگان به نحوه واگذاری برخی اراضی ساحلی خبر داد و مصوبات جلسه‌ای برای بررسی این موضوع را تشریح کرد.
به گزارش شبکه اطلاع رسانی راه دانا؛ به نقل از هرمز؛ مسعود رحمانی رئیس دادگستری قشم از ورود دستگاه قضایی استان هرمزگان به نحوه واگذاری برخی اراضی ساحلی خبر داد و گفت: در این زمینه شورای حفاظت از اراضی در محل دادگستری و با حضور دادستانی و کلیه نهاد‌های متولی از جمله سازمان منطقه آزاد و شیلات و منابع طبیعی، اداره ثبت، جهاد کشاورزی و نهاد‌های دیگر تشکیل شد.
رحمانی افزود: توقف عملیات اجرایی در خصوص برخی اراضی، اتخاذ ترتیبی برای دسترسی آسان عموم به سواحل و پرهیز از هرگونه خدشه به نمای دریا از طریق واگذاری اراضی و احداث بنا، رعایت فواصل قانونی در واگذاری اراضی جهت پرورش میگو و سایر آبزیان از محل سکونت عموم در این جلسه مصوب شد.
رئیس دادگستری قشم در ادامه عنوان کرد: همچنین ترتیبی اتخاذ شد تا در خصوص حواشی پیش آمده اطلاع رسانی دقیق توسط نهاد متولی صورت گیرد تا موجبات برداشت خلاف واقع منتفی شود.
انتهای پیام/
 
 
