
# 'ดาว'ตอบชัดปมชาวเน็ตเล่า 'พอร์ช'ควงหญิงใหม่เที่ยว?

Published at: **2019-11-03T23:20:00+00:00**

Author: ****

Original: [เดลินิวส์](https://www.dailynews.co.th/entertainment/739847)


        "ดาว-พิมพ์ทอง" โผล่ตอบคอมเมนต์ชาวเน็ต หลังมีผู้หวังดีคาบข่าวมาบอก "พอร์ช-ศรัณย์" อดีตแฟนหนุ่มไปเที่ยวกับสาวอื่นแล้ว "ไม่แปลกใจค่ะ"
      
เพิ่งตัดสินใจออกมายอมรับว่าได้เลิกรากันไปแล้ว สำหรับคู่ของนักแสดงสาว ดาว-พิมพ์ทอง กับอดีตหวานใจหนุ่ม พอร์ช-ศรัณย์ ศิริลักษณ์ แต่ล่าสุดดูเหมือนเรื่องราวของหนุ่มพอร์ช จะยังถูกชาวเน็ตนำมาบอกเล่ากับสาวดาวอยู่เสมอ ล่าสุดในอินสตาแกรมของสาวดาว เจ้าตัวก็ได้โพสต์รูปตัวเองในอิริยาบทสวย ๆ พร้อมแคปชั่นว่า "แม่กลับมาแล้ว" จากนั้นก็มีผู้ใช้บัญชีรายหนึ่งเข้ามาคอมเมนต์ในรูปดังกล่าวว่า "Move On ดีแล้วค่ะ อย่าให้ค่าผู้ชายคนนั้น มีเพชรไปเอากรวด ล่าสุดผู้ชายก็ไปต่างจังหวัดกับผู้หญิงอื่นแล้วจ้า เข้มแข็งนะคะ" ก่อนที่สาวดาวจะเข้ามาคอมเมนต์ตอบกลับว่า "ไม่แปลกใจค่ะ" พร้อมส่งอีโมติคอนยิ้มให้ จากนั้นก็มีชาวเน็ตเข้ามากดไลค์และให้กำลังใจสาวดาวมากมาย โดยบอกในทำนองว่าเลิกกันแล้วก็อยากให้ต่างคนต่างเดิน อย่าไปคิดมากหรือถือสากันเลยจำนวนมาก ขอบคุณภาพ :@pimtdao, @porshe_saran
