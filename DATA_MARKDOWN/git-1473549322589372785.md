
# Spadł wprost pod nadjeżdżający pociąg. Ratunek nadszedł w ostatniej chwili

Published at: **2019-11-05T14:00:00+00:00**

Author: **ow//now**

Original: [TVN24](https://www.tvn24.pl/wiadomosci-ze-swiata,2/mezczyzna-spadl-wprost-pod-najezdzajacy-pociag,983059.html)

Do zdarzenia doszło w Oakland w Kalifornii w USA. Pasażer, który najprawdopodobniej rozmawiał przez telefon, zbliżył się do krawędzi peronu. W pewnym momencie stracił równowagę i spadł na tory, wprost pod nadjeżdżający pociąg. Wtedy na ratunek rzucił mu się pracownik linii przewozowej. Chwycił pasażera i dosłownie w ostatniej chwili wciągnął go z powrotem na peron.
Jak później tłumaczył, nie zrobił nic wielkiego, tylko to, co należało zrobić.
- Odszedł na bok, stracił równowagę. Wiedział, że już spadnie. Szczęśliwie szybko chwyciłem go i udało mi się go wciągnąć na peron. Właśnie po to jestem. Na tym polega moja praca - mówił po całym zdarzeniu John O'Connor, pracownik komunikacji miejskiej w Oakland.
Na amatorskim nagraniu wykonanym po całym zdarzeniu widać, jak pasażerowie na peronie biją brawo pracownikowi, a ten obejmuje uratowanego mężczyznę. - Dobra robota, stary - mówi ktoś spoza kadru.
