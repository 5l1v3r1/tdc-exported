
# Σπουδαία νίκη του Κεραυνού επί των Bulls

Published at: **2019-11-06T21:20:00+00:00**

Author: **Sigmalive.Sports**

Original: [SIGMALIVE](https://www.sigmalive.com/sports/all-other-sports/basketball/basketball-international/596098/spoudaia-niki-tou-keravnou-epi-ton-bulls)

Τη δεύτερη του νίκη του στον δεύτερο όμιλο του FIBA Europe Cup πέτυχε ο Κεραυνός, ο οποίος κέρδισε 76-70,  στο στάδιο «Κώστας Παπαέλληνας», την Kapfenberg Bulls, για την τρίτη αγωνιστική της διοργάνωσης. Κορυφαίος για τον Κεραυνό, που πέτυχε την ανατροπή στο τελευταίο δεκάλεπτο, ήταν ο Τζόσουα Χάγκινς με 22 πόντους (4 τρίποντα, 7 ριμπάουντ, 8 ασσίστ). Η ομάδα του Στροβόλου μετά το τέλος της πρώτης περιόδου ήταν πίσω με δέκα πόντους (13-23), ενώ μέχρι τη συμπλήρωση του πρώτου ημιχρόνου μείωσε τη διαφορά στους έξι (37-41). Μέχρι και τέσσερα λεπτά πριν από τη λήξη του τρίτου δεκαλέπτου η ομάδα του Χριστόφορου Λειβαδιώτη ήταν πίσω στο σκορ με δέκα πόντους (43-53), όμως βρήκε τον τρόπο να καλύψει το χαμένο έδαφος και μέχρι το φινάλε αυτής της περιόδου πλησίασε την αντίπαλό του και έφερε τη διαφορά στους δύο πόντους (53-55). Η «ερυθροκίτρινη» αντεπίθεση συνεχίστηκε και στο τέταρτο δεκάλεπτο, στην έναρξη του οποίου ο Κεραυνός πέτυχε ένα σερί δέκα πόντων και επτά λεπτά πριν από το τέλος είχε προβάδισμα οκτώ πόντων (63-55). Από εκείνο το σημείο και έπειτα, οι γηπεδούχοι κρατήθηκαν μπροστά στο σκορ και πήραν τη νίκη με αποτέλεσμα 76-70. TA ΔΕΚΑΛΕΠΤΑ: 13-23, 37-41, 53-55, 76-70 Κεραυνός (Χριστόφορος Λειβαδιώτης) Γκραντ, Χάγκινς 22 (4), Μιχαήλ 19 (4), Ο'Μπράιαν 13 (1), Ρόρι 2, Κινγκ 9, Κορωνίδης 3 (1), Στυλιανού 3 (1), Kapfenberg Bulls (Mike Coffin) Gumbs 19 (4), Hahn 3 (1), Jones 11 (1), Sarlija 4, Vujosevic 27 (3), Atwood 3 (1), Braxton 3 (1), Koka, MoschikΘεοχαρίδης 5 (1) Δείτε τα στατιστικά του αγώνα.
