
# Rafał Gikiewicz bohaterem derbów Berlina. Zatrzymał chuliganów swojego klubu

Published at: **2019-11-03T10:29:00+00:00**

Author: ****

Original: [TVN24](https://eurosport.tvn24.pl/pilka-nozna,105/rafal-gikiewicz-zatrzymal-chuliganow-union-berlin-hertha-berlin-wynik-meczu-bundesliga,982526.html)


        
          Mecze ligi niemieckiej można oglądać w kanałach ELEVEN SPORTS w Player.pl
        
      
To był historyczny dzień w stolicy Niemiec. Po raz pierwszy doszło bowiem do derbów pomiędzy Unionem a Herthą w Bundeslidze. Starcie zapowiadano jako mecz podwyższonego ryzyka. Na początku drugiej połowy spotkanie zostało na kilka minut przerwane, bowiem z sektora zajmowanego przez kibiców gości na murawę poleciały race.
Wynik został rozstrzygnięty dopiero w 90. minucie. Union wygrał 1:0 po golu z rzutu karnego Sebastiana Poltera. Kibice beniaminka oszaleli z radości, ale po końcowym gwizdku nikomu nie było do śmiechu.
Na boisku pojawiła się grupa zamaskowanych chuliganów. Byli to fani gospodarzy, którzy ruszyli w stronę miejsc zajmowanych przez przyjezdnych. Musieli interweniować piłkarze. Jednym z najaktywniejszych był Rafał Gikiewicz. Bramkarz Unionu zareagował zdecydowanie, nakazując pseudokibicom powrót na trybuny. Polecenia Polaka poskutkowały, bo kibice opuścili murawę.
 
Dzięki postawie Gikiewicza nie doszło do zamieszek, a skończyło się jedynie na strachu. Bramkarz został okrzyknięty bohaterem samego meczu, jak i wydarzeń po jego zakończeniu.
Po 10 kolejkach Bundesligi Union zajmuje 13. miejsce w tabeli. Hertha jest dwie lokaty wyżej.
Autor: Kaszaj / Źródło: Eurosport
