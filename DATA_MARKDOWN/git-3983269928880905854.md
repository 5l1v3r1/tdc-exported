
# Blindatge total de la Diagonal davant el Palau de Congressos per la visita de Felip VI

Published at: **2019-11-04T12:55:00+00:00**

Author: **Redacció**

Original: [CCMA](https://www.ccma.cat/324/gran-desplegament-policial-en-previsio-de-protestes-per-la-visita-dels-reis/noticia/2960702/)

Gran desplegament policial a l'accés al Palau de Congressos de Catalunya, al capdamunt de la Diagonal de Barcelona, on aquesta tarda es fa l'acte de lliurament dels Premis Princesa de Girona.
Els Mossos d'Esquadra i la Policia Nacional custodien conjuntament la zona, on també hi ha efectius de la Guàrdia Urbana i un ampli desplegament de tanques.
Centenars de persones amb banderes independentistes i republicanes ocupen des de les 16.00 un tram de la calçada central de la Diagonal i també els carrils laterals. Protesten contra la presència del rei Felip VI a Catalunya en una convocatòria dels CDR, Arran, Pícnic per la República i l'ANC a la què s'han afegit partits i entitats independentistes.
La policia ha desplaçat els manifestants fins a l'alçada del carrer Doctor Marañon, a uns 200 metres del Palau de Congressos. Els Mossos han desallotjat tota la zona propera al Palau de Congressos i un fort cordó policial separa la zona: 
