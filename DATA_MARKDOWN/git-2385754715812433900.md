
# Χειρουργείται τον Δεκέμβρη ο Λεβαντόφσκι

Published at: **2019-11-04T13:43:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/football/595649/xeirourgeitai-ton-dekemvri-o-levantofski)

Το πρόβλημα που αντιμετωπίζει ο Ρόμπερτ Λεβαντόφσκι στους προσαγωγούς τον αναγκάζει να υποβληθεί σε χειρουργική επέμβαση. Ο Πολωνός επιθετικός είναι ο αρχισκόρερ της φετινής Μπάγερν μετρώντας 20 γκολ σε 16 παιχνίδια, με τον «Λέβα» να «καθαρίζει» σε αρκετά ματς για τους Βαυαρούς. Ωστόσο, ένα πρόβλημα που αντιμετωπίζει στους προσαγωγούς δεν φαίνεται να το ξεπερνά και θα τον αναγκάσει να περάσει την πόρτα του χειρουργείου. Ο Λεβαντόφσκι, όπως αναφέρει η Bild, αναμένεται να υποβληθεί σε αυτή την επέμβαση μέσα στη χειμερινή διακοπή στην Bundesliga προκειμένου να εκμεταλλευτεί εκείνο το νεκρό χρονικό διάστημα για να αναρρώσει και να είναι απόλυτα έτοιμος για το δεύτερο μισό της σεζόν και φυσικά το καλοκαίρι για το Euro 2020. Από: gazzetta.gr
