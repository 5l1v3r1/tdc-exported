
# آمریکا در حوزه های مختلف نسبت به ۴۰ سال قبل ضعیف تر شده است

Published at: **2019-11-04T10:47:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544708.html/%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AD%D9%88%D8%B2%D9%87-%D9%87%D8%A7%DB%8C-%D9%85%D8%AE%D8%AA%D9%84%D9%81-%D9%86%D8%B3%D8%A8%D8%AA-%D8%A8%D9%87----%D8%B3%D8%A7%D9%84-%D9%82%D8%A8%D9%84-%D8%B6%D8%B9%DB%8C%D9%81-%D8%AA%D8%B1-%D8%B4%D8%AF%D9%87-%D8%A7%D8%B3%D8%AA)

تحلیل گر مسائل سیاسی با بیان اینکه در سطح منطقه و جهان تسخیر سفارت آمریکا در ایران به تمام آزادی خواهان انگیزه قیام داد گفت: امروزه به لحاظ قدرت نظامی، سیاسی و اقتصادی آمریکا با قدرت ۴۰ قبل از قابل قیاس نیست و به مراتب ضعیف شده است.
به گزارش شبکه اطلاع رسانی راه دانا؛ کامران غضنفری در گفتگو با خبرنگار پایگاه خبری تحلیلی عصر همدان؛  با بیان اینکه  تسخیر لانه جاسوسی، در سطح جهان و منطقه اثرات و پیامد هایی داشت اظهار کرد:  در سطح جهان به همه آزادی خواهان در کشورهای مختلفی که علم مبارزه با آمریکا را برداشته وزیر سلطه آمریکا بودند انگیزه ای مضاعف داد.
وی افزود: در سطح منطقه هم مردم مظلومی که زیر یوغ حکومت دست نشاندگان آمریکا بودند انگیزه ای برای قیام پیدا کردند و علیه آمریکا و نوکران منطقه آن قیام کردند.
این پژوهشگر تاریخ معاصر در ادامه با بیان اینکه تسخیر سفارت تحقیر و شکستی برای آمریکا بود خاطر نشان کرد:بعد از تسخیر، آمریکا تمام تلاش خود را به کار بست تا بتواند گروگان ها را آزاد کند به همین دلیل تهدیداتی را علیه ایران مطرح کرد اما حضرت امام ره در برابر  تهدیدات آمریکا فرمودند «آمریکا هیچ غلطی نمی‌تواند بکند»
تحلیل گر مسائل سیاسی با اشاره به اینکه آمریکا در آن زمان ابرقدرت نظامی در دنیا بود گفت: اینک بعد از گذشت ۴۰ سال از عمر انقلاب جمهوری اسلامی ایران در برابر تهدیدات آمریکا می ایستد و به لحاظ نظامی با زدن پهباد گران قیمت و پیچیده آمریکایی رو به افول بودن قدرت آن را نشان می دهد.
غضنفری در ادامه تاکید کرد: امام خمینی ره می دانستند که آمریکا نمی‌تواند اعمال قدرت بکند و از افول قدرت آمریکا خبر داشت.
وی با اشاره به افول هژمون و سیطره آمریکا و پایان سیطره این کشور افزود: امروزه به لحاظ قدرت نظامی، سیاسی و اقتصادی آمریکا با قدرت ۴۰ قبل از قابل قیاس نیست و به مراتب ضعیف تر شده است.
این تحلیلگر سیاسی با بیان اینکه در حوزه اقتصادی ما شاهد بدهی ۲۳ هزار میلیارد دلاری هستیم گفت: آمریکا بزرگترین بدهکار جهان است و قدرت اقتصادی ۴۰ سال قبل را ندارد.
وی گفت: نفوذ آمریکا در خاورمیانه٬ کشورهای آفریقایی و کشورهای آمریکای لاتین از دست رفته و در عراقی که می‌خواستند  در سال ۸۲ فرماندار تعیین کنند اما با خفت و خواری از عراق خارج شدند و در سوریه هم همین اتفاق افتاد و آمریکا متحمل شکست شد.
انتهای پیام/
