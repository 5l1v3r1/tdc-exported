
# Englezi ponovo potenciraju rasizam u Srbiji, Poketino: Razgovaraću sa igračima

Published at: **2019-11-02T10:30:54+00:00**

Author: **Milos**

Original: [Sportska centrala](https://www.sportskacentrala.com/2019/11/02/englezi-ponovo-potenciraju-rasizam-u-srbiji-poketino-razgovaracu-sa-igracima/)

Mediji na Ostrvu pred svaku utakmicu sa klubovima iz Srbije potenciraju događaje iz 2012. godine, i utakmicu u Kruševcu.
Podsetimo, na meču između mladih reprezentacija Srbije i Rngleske na rasnoj osnovi vređan Deni Rouz, sadašnji fudbaler Totenhema. U ostrvskim medijama ta tema je potencirana pred duel Partizana i Mančester Junajteda, koji je protekao bez najmanjeg incidenta, a sada su im puni stubci i pred susret između Crvene zvezde i Totenhema, iako u redovima crvemo-belih ima veliki broj tamnoputih igrača.
O toj temi je za za britanski “Ekspres” govorio menadžer Spursa Mauricio Poketino.
– Razgovaraćemo o tome. U ovom trenutku ne treba tome da dajemo na značaju, jer kada nešto pričaš, onda podstičete ljude da upravo to i rade. Moramo da odemo u Beograd i razmišljamo o tome da se ništa neće dogoditi. Moramo da verujemo u protokole UEFA. Ne možemo da odemo tamo i razmišljamo kako će nešto da se dogodi. Verujem da ćemo rešiti situaciju, ako se ona dogodi, ali ja sam osoba koja veruje da ljudi mogu da uče i da se menjaju, rekao je Poketino za britanski “Ekspres”
