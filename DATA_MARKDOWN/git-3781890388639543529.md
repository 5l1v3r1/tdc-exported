
# ดิฌงพลิกโค่นเปแอสเชหนีบ๊วยสำเร็จ

Published at: **2019-11-01T22:44:00+00:00**

Author: ****

Original: [เดลินิวส์](https://www.dailynews.co.th/sports/739582)


        "ดิฌง" พลิกล็อคโค่น "เปแอสเช" หน้าตาเฉย โกยแต้มหนีบ๊วยสำเร็จ
      
การแข่งขันฟุตบอลลีกเอิง ฝรั่งเศส เมื่อวันศุกร์ที่ผ่านมา มีลงสนามฟาดแข้งกันคู่เดียว ผลปรากฏว่า ทีมบ๊วย ดิฌง สร้างเซอร์ไพร้ส์ พลิกล็อคโค่นทีมจ่าฝูง "เปแอสเช" ปารีส แซงต์-แชร์กแมง หน้าตาเฉย 2-1 ทีมเยือนขึ้นนำไปก่อนจาก คิเลียน เอ็มบัปเป นาที 19 แต่เจ้าถิ่นได้ 2 เม็ดรวดแซงชนะจาก มูนีร์  ชูอาร์ นาที 45, ยอนแดร์ คาดิซ นาที 47ชัยชนะเกมนี้ทำให้ ดิฌง หนีบ๊วยสำเร็จ ขยับขึ้นมารั้งอันดับที่ 18 ของตาราง มี 12 คะแนน จาก 12 นัด ส่วน "เปแอสเช" มี 27 คะแนนเท่าเดิมแข่งเท่ากัน ยังนำโด่งเป็นจ่าฝูงของตารางต่อไป มีแต้มทิ้งห่างอันดับ 2 นองต์ส ถึง 8 คะแนน.
