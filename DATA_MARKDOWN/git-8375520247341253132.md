
# На вулиці Києва поліція затримала молодика із набитою наркотиками сумкою (фото)

Published at: **2019-11-06T15:15:19+00:00**

Author: ****

Original: [ГЛАВКОМ](https://glavcom.ua/kyiv/news/na-vulici-kijeva-policiya-zatrimala-molodika-iz-nabitoyu-narkotikami-sumkoyu-foto-638073.html)

Під час відпрацювання Голосіївського району на вулиці Метрологічна детективи зупинили підозрілого молодика, під час поверхневого огляду якого в сумці виявили пакетики з речовинами, схожими на канабіс і амфетамін.
У 26-річного киянина були вилучені речові докази та направлені на експертизу.
На місці працювала слідчо-оперативна група, повідомляє пресслужба поліції Києва.
«Як пояснює сам фігурант, наркотичні речовини він зберігав для власного вживання. Раніше молодик вже притягувався до кримінальної відповідальності за крадіжку», - розповів начальник слідчого відділення Голосіївського управління поліції Дмитро Полохало.
1 з 3на весь екран згорнути

        Всі фоторепоратажі
      
Слідчі Голосіївського управління поліції розпочали кримінальне провадження за ч. 1 ст. 309 (Незаконне виробництво, виготовлення, придбання, зберігання, перевезення чи пересилання наркотичних засобів, психотропних речовин або їх аналогів без мети збуту) Кримінального кодексу України. Санкція статті передбачає до трьох років позбавлення волі.
