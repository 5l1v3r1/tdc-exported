
# Χαρίτσης : Σκανδαλώδης παρανομία η εξαίρεση Τζανακόπουλου-Πολάκη από Προανακριτική

Published at: **2019-11-01T11:25:30+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/politics/xaritsis-skandalodis-paranomia-i-eksairesi-tzanakopoulou-polaki-apo-proanakritiki/)

Ως «σκανδαλώδη παρανομία» χαρακτήρισε ο εκπρόσωπος τύπου του ΣΥΡΙΖΑ Αλέξης Χαρίτσης την εξαίρεση από την προανακριτική επιτροπή για τη Novartis των Δημήτρη Τζανακόπουλου και Παύλου Πολάκη.
«Μετά και τις ξεκάθαρες και τεκμηριωμένες δηλώσεις του πρώην υπουργού Δικαιοσύνης και βουλευτή του Κινήματος Αλλαγής, κ. Καστανίδη, είναι σαφές ότι η εξαίρεση των δύο βουλευτών του ΣΥΡΙΖΑ από την Προανακριτική Επιτροπή δεν αποτελεί μονάχα πολιτική μεθόδευση της ΝΔ και της συνιστώσας του κ. Σαμαρά στο ΚΙΝΑΛ, αλλά και σκανδαλώδη παρανομία», σημείωσε χαρακτηριστικά ο κ. Χαρίτσης.

        Διαβάστε ακόμη : «Βράζουν» τα νησιά του Αιγαίου - Πάνω από 15.000 πρόσφυγες στη Μόρια – Κινητοποιήσεις στη Λέρο
      
Ο Αλέξης Χαρίτσης συμπληρώνει μάλιστα ότι ο ΣΥΡΙΖΑ περιμένει από τον Πρόεδρο της Βουλής Κώστα Τασούλα, «να αρθεί στο ύψος των περιστάσεων και να αποκαταστήσει τη νομιμότητα με την τήρηση του Συντάγματος και του Κανονισμού της Βουλής».
Πηγή: ΑΠΕ-ΜΠΕ

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
