
# 
        تهدیدهای دشمن را به فرصت تبدیل می‌کنیم
      

Published at: **2019-11-07T16:25:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638703/%D8%AA%D9%87%D8%AF%DB%8C%D8%AF%D9%87%D8%A7%DB%8C-%D8%AF%D8%B4%D9%85%D9%86-%D8%B1%D8%A7-%D8%A8%D9%87-%D9%81%D8%B1%D8%B5%D8%AA-%D8%AA%D8%A8%D8%AF%DB%8C%D9%84-%D9%85%DB%8C%E2%80%8C%DA%A9%D9%86%DB%8C%D9%85)

به گزارش بولتن نیوز، سرلشکر حسین سلامی فرمانده کل سپاه پاسداران انقلاب اسلامی، صبح امروز (پنجشنبه ۱۶ آبان) در جمع بسیجیان و سپاهیان سپاه حضرت محمد رسول الله تهران بزرگ و در آیین بهره‌برداری از ۷۰۰ پروژه عمرانی و محرومیت زدایی این سپاه در سراسر کشور، اظهار داشت: ما نمی‌توانیم در هیچ نبردی شکست بخوریم و این غیرممکن است. گروه های جهادی سربازان و افسران یک نبرد بزرگ هستند، نبردی که عزت ملت و سرزمین ما را هدف قرار گرفته است.
وی افزود: جنگ اقتصادی و عملیات روانی دشمن، عزت و اقتدار و سربلندی ما را هدف قرار گرفته بود، اما تمام شد.
فرمانده کل سپاه با تاکید بر اینکه شما جهادی ها که باشید، ایران همیشه روز و روشن است، گفت: شما جهادی‌ها که باشید ملت ما از سختی‌ها، ساده‌تر عبور می‌کنند و به اهداف بزرگ زودتر می‌رسند.
سرلشکر سلامی تاکید کرد: شان ملت ما کمیت‌های کوچک نیست، مردم ما باید همیشه خوشحال و سرحال باشند.
وی خاطرنشان کرد: به دشمنان هم می‌گوییم هر تهدید را دنبال کنید ما آن را به فرصت تبدیل می‌کنیم و شکست خواهید خورد، چرا که شما آموخته‌اید همیشه بازنده باشید و ما هم یاد گرفته‌ایم همیشه پیروز باشیم.
