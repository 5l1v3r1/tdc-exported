
# Russisk idrettsminister avviser juks med dopingmateriale

Published at: **2019-11-07T10:16:10+00:00**

Author: **NTB-Ritzau-AFP**

Original: [Aftenbladet](https://www.aftenbladet.no/sport/i/0nqORM/russisk-idrettsminister-avviser-juks-med-dopingmateriale)

– Eksperter har slått fast at det ikke er blitt fjernet noe fra dem, sier Kolobkov ifølge AFP.
I januar klarte Russland etter lengre tids tautrekning å overgi testdata fra det beryktede dopinglaboratoriet i Moskva. Det skal angivelig ha vært senteret for organisert statsdoping av russiske idrettsutøvere.
Verdens antidopingbyrå (WADA) kunne raskt konstatere at noen av dataene var manipulert med og har bedt den russiske regjeringen om en forklaring.
En uavhengig kommisjon vurderer samtidig om Det russiske antidopingbyrået (RUSADA) nok en gang skal utestenges fra samarbeidet med WADA.
Onsdag gikk den russiske antidopingsjefen Jurij Ganus ut mot de russiske myndighetene i Moskva. Han har beskyldt dem for å stå bak juksingen med materialet til WADA. Det avviser Kolobkov.
– Det er ikke manipulert med noe, som Jurij Ganus påstår, sier han.
Ganus mener at RUSADA nærmest er blitt tatt som gissel i den siste dopingskandalen.
– RUSADA har ikke noe å gjøre med databasen og overføringene til WADA, sa Ganus under WADAs kongress i Polen onsdag.
Han oppfordret WADA til å tenke seg godt om før de bestemte seg for eventuelle sanksjoner.
Ganus sa i oktober at han forventer at Russland blir utestengt fra OL i Tokyo neste år og vinterlekene i Beijing i 2022.
