
# Muž pobodal ženu vo vlaku, cestujúci ho spacifikovali a odovzdali polícii

Published at: **2019-11-07T19:35:04+00:00**

Author: **Webnoviny**

Original: [Denník politika](http://dennikpolitika.sk/archiv/88997)

7.11.2019 (Webnoviny.sk) – Vo vysokorýchlostnom vlaku neďaleko talianskej Modeny pobodal muž ženu a spôsobil jej vážne zranenia. Ľahšie zranil aj ďalšiu osobu. Informovala o tom talianska spravodajská televízia TG24 s odvolaním sa na predstaviteľku talianskej železničnej polície Annaritu Santantonio. Obaja, páchateľ aj obeť, boli podľa nej Taliani a páchateľ svoju obeť poznal, hoci spolu necestovali. Ďalší cestujúci, keď videli hrôzostrašný útok, páchateľa zakrátko spacifikovali a odovzdali policajtom.
Vlak, ktorý išiel z Turína, zastavil v Bologni a tam aj zostane, kým sa tento čin nevyšetrí. Cestujúcich premiestnili do iného vlaku. Páchateľ podľa polície nechce zatiaľ nič povedať a iba mlčí.
Viac k témam: útok nožom, vlakZdroj: Webnoviny.sk – Muž pobodal ženu vo vlaku, cestujúci ho spacifikovali a odovzdali polícii © SITA Všetky práva vyhradené.
