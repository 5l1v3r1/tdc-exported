
# У Дніпропетровській області поліцейські затримали педофіла

Published at: **2019-11-04T11:29:00+00:00**

Author: ****

Original: [ZIK.UA](https://zik.ua/news/2019/11/04/u_dnipropetrovskiy_oblasti_politseyski_zatrymaly_pedofila_1683049)


        У Кам’янському Дніпропетровської області до поліції звернулась матір неповнолітньої, яка повідомила, що за її відсутності вдома 35-річний чоловік зґвалтував її 13-річну доньку.
      
Про це повідомила пресслужба поліції Дніпропетровської області за матеріалами Кам’янського відділу поліції.
«Поліцейські Кам’янського ВП оперативно затримали місцевого жителя, який може бути причетний до скоєння цього злочину. Чоловік затриманий в порядку ст. 208 Кримінального процесуального кодексу України. На даний час вирішується питання про повідомлення йому підозри за ч. 4 ст. 152 Кримінального кодексу України (зґвалтування) та обрання запобіжного заходу. Згідно із санкцією статті йому загрожує від 8 до 15 років позбавлення волі», – йдеться у повідомленні.
Нагадаємо, раніше столичні оперативники затримали тренера, який упродовж майже 4-х років переховувався від органів суду за розбещення неповнолітніх.
