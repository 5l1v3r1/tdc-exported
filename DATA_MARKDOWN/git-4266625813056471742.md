
# Жовтий рівень небезпеки: Завтра у Києві очікуються сильні пориви вітру

Published at: **2019-11-05T15:35:00+00:00**

Author: ****

Original: [ZIK.UA](https://zik.ua/news/2019/11/05/zhovtyy_riven_nebezpeky_zavtra_u_kyievi_ochikuyutsya_sylni_poryvy_vitru_1684165)


        Завтра, 6 листопада, у Києві очікуються пориви вітру у межах 15-20 м/с, жовтий рівень небезпеки.
      
Про це повідомляє пресслужба Київської міської державної адміністрації з посиланням на Укргідрометцентр.
Згідно з повідомленням, управління з питань цивільного захисту КМДА закликає жителів столиці бути обережними та дотримуватись основних рекомендацій під час сильного вітру:
- усі вікна будинків щільно закрити, прибрати з балконів і лоджій предмети, які можуть випасти назовні;
- якщо ви опинилися на вулиці, то триматися подалі від рекламних щитів, ліній електропередачі, дерев;
- у разі сильного вітру сховатися в найближчому приміщенні або природному укритті;
- уникати перебування поблизу великих дерев, особливо тополь, а також не паркувати поруч із ними автотранспорт.
Раніше повідомлялося, що 4 листопада, у столиці зафіксували новий температурний рекорд. За даними спостережень метеостанції товпчик максимального термометра піднявся вище +14,9 градусів. Таким чином перевищено максимум температури повітря для цього дня, зафіксований у 1957 році.
