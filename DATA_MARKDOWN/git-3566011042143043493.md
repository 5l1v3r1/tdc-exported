
# ورزشگاه بازی عراق - ایران مشخص شد

Published at: **2019-11-07T17:12:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545502.html/%D9%88%D8%B1%D8%B2%D8%B4%DA%AF%D8%A7%D9%87-%D8%A8%D8%A7%D8%B2%DB%8C-%D8%B9%D8%B1%D8%A7%D9%82---%D8%A7%DB%8C%D8%B1%D8%A7%D9%86-%D9%85%D8%B4%D8%AE%D8%B5-%D8%B4%D8%AF)

با اعلام رئیس فدراسیون فوتبال عراق، ورزشگاه میزبان دیدار تیم ملی فوتبال این کشور برابر ملی‌پوشان ایران مشخص شد.
به گزارش شبکه اطلاع رسانی راه دانا؛ فدراسیون جهانی فوتبال (فیفا) روز گذشته (چهارشنبه)، با برگزاری دیدار تیم‌های ملی فوتبال عراق و ایران در شهر بصره، به دلیل التهاب‌های کشور عراق مخالفت، و از فدراسیون فوتبال این کشور درخواست کرد که کشور ثالثی را به عنوان میزبان این بازی معرفی کند.
عبدالخالق مسعود رئیس فدراسیون فوتبال عراق در گفت‌وگو با سایت خبری «الکأس» قطر، ورزشگاه بین‌المللی امان در پایتخت کشور اردن را به عنوان میزبان دیدار شاگردان کاتانتس مقابل ایران و بحرین معرفی کرد.   عراق در چارچوب مرحله مقدماتی جام جهانی 2022 قطر و جام ملت‌های آسیا 2023 چین، روز پنجشنبه 23 آبان به مصاف ایران خواهد رفت و پنج روز بعد، مقابل تیم ملی بحرین صف‌آرایی می‌کند.   منبع: تسنیم 
