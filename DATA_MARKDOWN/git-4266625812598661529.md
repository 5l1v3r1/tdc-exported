
# У ЄС відреагували на слова Оржеля щодо припинення транзиту російського газу

Published at: **2019-11-05T16:34:00+00:00**

Author: ****

Original: [ZIK.UA](https://zik.ua/news/2019/11/05/u_yes_vidreaguvaly_na_slova_orzhelya_shchodo_prypynennya_tranzytu_rosiyskogo_1684239)


        Європейський Союз продовжує зусилля на тристоронній основі у межах переговорів щодо транзиту газу через Україну з Росії.
      
Про це заявила офіційний представник Європейської комісії Міна Андрєєва, коментуючи заяву  міністра енергетики України Олексія Оржеля про готовність припинити транзит російського газу, пише УНН.  
"Не думаю, що нам варто коментувати коментарі. Що стосується України, ми продовжуємо наші зусилля на тристоронній основі в межах цих переговорів щодо газу", – зазначила Андрєєва.
Нагадаємо, напередодні Оржель в ефірі ток-шоу "Свобода слова" заявив, що Україна готова до можливої зупинки транспортування російського газу по своїй території. При цьому він наголосив, що підписання договору з "Газпромом" залишається пріоритетом. 
