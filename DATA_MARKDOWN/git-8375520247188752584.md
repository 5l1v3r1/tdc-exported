
# Шевченко викликав до збірної України дебютанта

Published at: **2019-11-05T13:35:16+00:00**

Author: ****

Original: [ГЛАВКОМ](https://glavcom.ua/sport/news/shevchenko-viklikav-do-zbirnoji-ukrajini-debyutanta-637847.html)

Головний тренер збірної України з футболу Андрій Шевченко викликав до табору команди півзахисника луганської «Зорі» Дмитра Іванісеню, інформує УАФ.
Для 25-річного футболіста це дебютний виклик до національної команди. Раніше півзахисника залучали до юнацької та молодіжної збірних, за які загалом він зіграв 10 поєдинків.
Збірна України найближчим часом зіграє два поєдинки: 14 листопада у Запоріжжі товариський проти Естонії та 17 листопада в Бєлграді проти Сербії заключний матч кваліфікації чемпіонату Європи 2020 року.
Нагадаємо, збірна України раніше гарантувала собі участь у фінальному турнірі Євро-2020.
