
# Не е за вярване! 11-годишен открадна лаптоп, след дни - магаре

Published at: **2019-11-01T22:50:00+00:00**

Author: ****

Original: [Blitz.bg](https://blitz.bg/obshtestvo/ne-e-za-vyarvane-11-godishen-otkradna-laptop-sled-dni-magare_news706767.html)

https://blitz.bg/obshtestvo/ne-e-za-vyarvane-11-godishen-otkradna-laptop-sled-dni-magare_news706767.html Blitz.bg
Преди дни открадна лаптоп, сега магарето на съсед. Какво да кажем?! Това споделиха жители на момчилградското село Равен след като малолетен бе установен като извършител на кражба на домашно животно в населеното място, пише 24rodopi.com.   Деянието бе разкрито от полицаи в РУ-Момчилград. Сигнал за кражбата бил подаден от собственика на добичето в село Равен.В хода на проверката и организираните издирвателни действия било установено, че извършител на кражбата е малолетно момче. Животното е намерено и върнато на собственика.Материалите по случая ще бъдат изпратени в Комисията за борба с противообществените прояви на малолетни и непълнолетни за предприемане на възпитателни мерки, посочиха от Областната дирекция на МВР.  Момчето задигнало магарето на потърпевшия стопанин. 11-годишният дори го възседнал и яздил из населеното място, разказаха жители на Равен.  Дни преди това, момчето откраднало лаптоп, чанта и зарядно, както и 20 лева от книжарница в Момчилград. След подаден сигнал и организирани издирвателни действия малолетният бил установен в дома му в селото.
