
# Українець, який врятував людей в ДТП, отримав громадянство Польщі

Published at: **2019-11-06T18:52:00+00:00**

Author: ****

Original: [НВ](https://nv.ua/ukr/world/countries/ukrajinskiy-geroy-otrimav-gromadyanstvo-polshchi-50052037.html)

Про це повідомляє Польське радіо.
Андрію Сироватському та його родині вручили акт про надання польського громадянства через п’ять місяців після трагічної події.
ДТП сталася біля Щецина 9 червня 2019 року. Водій вантажівки в'їхав в автомобілі на автостраді А6, у результаті чого загинуло шестеро осіб. Український водій Андрій Сироватський, ризикуючи власним життям, витягував людей з пошкоджених автомобілів.
«За 100 м від себе я побачив великий вибух, а після нього — вогонь, вищий від вантажівки. Я побачив легковик з розбитим заднім вікном, у якому були діти. Як батько і чоловік, я повинен був їм допомогти», — згадує він.
Колишній мешканець Черкаської області Андрій Сироватський разом з дружиною та двома дітьми проживають у Польщі з 2016 року.
