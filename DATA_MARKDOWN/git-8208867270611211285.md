
# Leonardo Di Caprio incontra Greta: ''Insieme per un futuro più luminoso''

Published at: **2019-11-02T08:20:00+00:00**

Author: ****

Original: [Repubblica.it](https://www.repubblica.it/le-storie/2019/11/02/news/leonardo_di_caprio_incontra_greta-240058121/)

"Spero che il messaggio di Greta possa svegliare i leader mondiali" e "che il tempo dell'inerzia sia finito". E' il post dell'attore Leonardo Di Caprio che sui suoi canali social condivide due fotografie insieme alla sedicenne svedese Greta Thunberg.
"È a causa sua e degli altri giovani attivisti ovunque nel mondo", scrive nel post, che "sono ottimista sul futuro". "E' stato un onore passare del tempo con Greta. Io e lei ci siamo impegnati a sostenerci l'un l'altro nella speranza di garantire un futuro più luminoso al nostro pianeta. #scioperoperilclima #ClimateStrike".Intanto la giovane attivista pianifica il suo ritorno in Europa dopo il lungo viaggio negli Stati Uniti dove è arrivata a bordo di una barca a vela. "Visto che #COP25 è stata ufficialmentetrasferita da Santiago a Madrid ho bisogno di un pò di aiuto - scrive sui social - a quanto pare ho viaggiato per metà del mondo, nella direzione sbagliata. Ora ho bisogno di trovare un modo per attraversare l'Atlantico a novembre. Sarei grata se qualcuno potesse aiutarmi a trovare un mezzo di trasporto".
E' l'appello lanciato su Twitter dall'attivista svedese Greta Thunberg, dopo che la conferenza internazionale sul clima è stata trasferita nella capitale spagnola da Santiago del Cile, che ha rinunciato a causa della crisi sociale e le proteste che stanno scuotendo il Paese. 
