
# Lampard ziet Chelsea-fans gaan: Eén van hen was waarschijnlijk mijn vader

Published at: **2019-11-07T15:44:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902806/chelsea-fans-missen-bizarre-comeback-tegen-ajax-luister-ik-snap-het-wel-.html)


        Frank Lampard ligt niet wakker van de Chelsea-fans die Stamford Bridge dinsdagavond voortijdig verlieten. Na de 1-4 van Ajax in de 55ste minuut pakten tientallen supporters hun biezen.
      
Chelsea knokte zich echter - mede door rode kaarten voor Daley Blind en Joël Veltman - terug naar 4-4. Die bizarre comeback ging aan de neus van de supporters voorbij. "Eén van hen was waarschijnlijk mijn vader", reageert Lampard tegenover talkSPORT.
"Bijna altijd is hij eerder weg, zodat hij de verkeersdrukte omzeilt", vervolgt de Chelsea-manager, die begrip heeft voor de 'ongeduldige' supporters. "Luister, ik snap het wel bij sommige mensen, helemaal op een avond dat veel mensen aan het werk zijn."
"Maar de mensen die zijn gebleven hebben een speciale avond beleefd. Het was jammer dat we niet nog de 5-4 maakten. Wat dat betreft zat niet mee", besluit Lampard. Door het gelijkspel staan Chelsea, Ajax en Valencia gelijk in hun Champions League-groep met zeven punten.
