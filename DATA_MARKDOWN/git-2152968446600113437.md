
# Фантастичен Григор е на 1/2 финал в Париж!

Published at: **2019-11-01T16:54:00+00:00**

Author: **Веселина Йорданова**

Original: [Dnes.bg](https://www.dnes.bg/sport/2019/11/01/fantastichen-grigor-e-na-1-2-final-v-parij.428251)

Григор Димитров достигна своя първи 1/2-финал на "Мастърс" турнира в Париж, след като победи чилиеца Кристиан Гарин след 6:2, 7:5.Българинът приключи своя противник за точно час и половина игра и в спор за място на финала ще срещне победителя от мача между Новак Джокович и Стефанос Циципас.В първия сет хасковлията проби противника си във втория и осмия гейм и бе перфектен по време на частта.Във втория сет Димитров проби във втория гейм, но изненадващо след това допусна да бъде пробит и пробивът бе върнат.В играта на българина последва спад и Гарин се възползва от него, за да поведе с пробив за 5:4 и да сервира за сета. Точно навреме обаче ритъмът в играта на нашето момче се върна и той не само върна моментално пробива, но и в дванадесетия гейм проби решително, за да спечели мача.
Още спортни новини четете на Gol.bg 
