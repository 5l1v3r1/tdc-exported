
# Брюссель вимагає від Великої Британії єврокомісара і бажано жінку

Published at: **2019-11-06T15:15:00+00:00**

Author: ****

Original: [DT.ua](https://dt.ua/WORLD/bryussel-vimagaye-vid-velikoyi-britaniyi-yevrokomisara-i-bazhano-zhinku-328709_.html)

Майбутня глава Єврокомісії Урсула фон дер Ляен написала британському прем'єру Борису Джонсону лист з проханням висунути кандидата на пост єврокомісара і бажано жінку, повідомляє Politico.
За словами заступника прессекретаря фон дер Ляйєн, Джонсону направлено лист з проханням запропонувати кандидата або кандидатів і включити в список жінок. Джонсона попросили швидко відповісти на прохання майбутньої керівниці комісії.
Фон дер Ляйєн хоче, щоб до кінця листопада в Європарламенті відбулося голосування за весь склад нової комісії.
Нагадаємо, минулого місяця Європейський Союз погодився продовжити строк дії Brexit до кінця січня.
Незадовго до цього фон дер Ляйєн сказала, що якщо Великобританія буде залишатися членом ЄС після 1 листопада, "тоді, звичайно, я б просила Великобританію надіслати комісара".
Початок роботи нової Єврокомісії перенесли на 1 грудня через відхилення кандидатур єврокомісарів від Франції, Румунії та Угорщини.
Варто відзначити, Корбін раніше заявляв, що його партія готова підтримати проведення дострокових виборів на прохання прем'єра Джонсона.
Як раніше повідомлялося, Верхня палата парламенту Великої Британії схвалила закон про проведення дострокових парламентських виборів 12 грудня. Після того, як його підпише королева Єлизавета II, він отримає статус закону.
30 жовтня, стало відомо про те, що Британія офіційно не виходить з ЄС до 31 січня.
Європейська рада формально затвердила рішення про продовження строку, передбаченого статтею 50 Договору про ЄС, що дозволяє відкласти Brexit.
Більше про проблеми та ризики Brexit читайте в статті Віктора Константинова для ZN.UA "Ендшпіль".
