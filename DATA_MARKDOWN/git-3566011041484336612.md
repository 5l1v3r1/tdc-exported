
# کردهای عراقی کالاهای ترکیه را تحریم کردند

Published at: **2019-11-01T20:16:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543934.html/%DA%A9%D8%B1%D8%AF%D9%87%D8%A7%DB%8C-%D8%B9%D8%B1%D8%A7%D9%82%DB%8C-%DA%A9%D8%A7%D9%84%D8%A7%D9%87%D8%A7%DB%8C-%D8%AA%D8%B1%DA%A9%DB%8C%D9%87-%D8%B1%D8%A7-%D8%AA%D8%AD%D8%B1%DB%8C%D9%85-%DA%A9%D8%B1%D8%AF%D9%86%D8%AF)

مغازه داران اقلیم کردستان عراق در همراهی با فعالان مدنی وارد تحریم کالاهای ترکیه شدند.
به گزارش شبکه اطلاع رسانی راه دانا؛ به نقل از یاهو، فروشگاه‌های اقلیم کردستان عراق با پاسخ مثبت درخواست فعالان مدنی کالاهای ترکیه را در اعتراض به حمله آنکارا به شمال سوریه تحریم کرده‌اند.

        اقلیم کردستان عراق سالانه 8 میلیارد دلار از ترکیه واردات دارد که از انار گرفته تا ماست، محصولات بهداشتی و سبدهای پلاستیکی را شامل می‌شود.
      
فعالان مدنی حالا به قسمت این حجم از واردات کالاهای ترکیه رفته و به دلیل حمله دو هفته‌ای به شمال سوریه توسط این کشور خواستار ممنوعیت ورود کالاهای ترک شده‌اند.
به دلیل حمله ترکیه حدود 12 هزار نفر از کردهای سوریه وارد شمال عراق شده‌اند.
یکی از سازمان دهندگان تحریم کالاهای ترکیه که از اشخاص معروف کردستان عراق محسوب می‌شود گفت:‌ ما نمی‌توانیم به خطوط مقدم مبارزه با ترکیه برویم. بنابراین سلاح ما تحریم کالاهای ترکیه است.
وی تاکید کرد: ما به دنبال تعمیم این رویکرد در تمام حوزه‌های اجتماعی هستیم که می‌تواند ضربه‌ای بزرگ به اقتصاد ترکیه باشد.

        فعالان مدنی در شهرهای شمالی عراق با پخش کردن پلاکارد و اعلامیه در فروشگاه‌های اقلیم کردستان از مصرف کنندگان خواسته‌اند تا از خرید محصولات ترک خودداری کرده و از سوی دیگر به دنبال راضی کردن عمده فروش‌ها برای توقف کامل واردات از ترکیه هستند. 
      
یک فروشنده لوازم آرایشی و بهداشتی می‌گوید پس از حمله ترکیه به شمال سوریه ما تصمیم گرفتیم  واردات محصولات ترک را قطع کرده و حالا به دنبال جایگزین‌های آن هستیم.
منبع: فارس
