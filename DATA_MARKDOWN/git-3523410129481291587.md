
# 
        کشف قریب به یک تن تریاک در همدان
      

Published at: **2019-11-02T20:42:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637603/%DA%A9%D8%B4%D9%81-%D9%82%D8%B1%DB%8C%D8%A8-%D8%A8%D9%87-%DB%8C%DA%A9-%D8%AA%D9%86-%D8%AA%D8%B1%DB%8C%D8%A7%DA%A9-%D8%AF%D8%B1-%D9%87%D9%85%D8%AF%D8%A7%D9%86)

به گزارش بولتن نیوز، فرمانده انتظامی استان همدان گفت:قریب به یک تن تریاک دریک عملیات پیچیده وهوشمندانه در همدان کشف شد.
سردار "کامرانی صالح" گفت:در پی تلاش مجاهدانه و انجام اقدامات اطلاعاتی ۶ ماهه بر روی یک باند سابقه دار قاچاق مواد مخدر، مشخص شد که اعضای این باند اقدام به انتقال محموله‌های مواد مخدر از استان‌های جنوبی وجنوب شرق کشوربه استان‌های غربی می‌کنند.
وی افزود: در پی رصد اطلاعاتی ماموران پلیس مبارزه با مواد مخدر استان مشخص شد که اعضای این باند قصد دارند یک محموله ۹۵۴ کیلویی تریاک را از استان‌های جنوبی به استان‌های غربی کشور منتقل کنند.
کامرانی صالح بیان داشت: با اقدامات خاص وهوشمندانه فعالیت اعضای این باند در چتر اطلاعاتی ماموران قرار گرفته ودر یک اقدام عملیاتی پیچیده، هوشمندانه وضربتی در شهرستان نهاوند این محموله شناسایی و توقیف شد.
این مقام ارشد انتظامی بیان داشت:در این عملیات ۲ دستگاه خودرو توقیف و ۴ نفر از اعضای باند دستگیر شدند وتمامی اعضای این باند ۱۰ نفره شناسایی که اقدامات لازم جهت دستگیری دیگر اعضاء در دستور کار ماموران پلیس مبارزه با مواد مخدر استان قرار گرفت.
سردار کامرانی صالح گفت:همچنین در طی این مدت ماموران توانستند در یک اقدام ضربتی دیگر بر روی چند نفر از قاچاقچیان فعال در سطح استان ۴ کیلوگرم شیشه و ۵ کیلوگرم هروئین را کشف و ۳ نفر از قاچاقچیان را دستگیر ویک دستگاه خودرو را در این رابطه توقیف کنند.
فرمانده انتظامی استان همدان در خاتمه با اشاره به معضل اعتیاد ومواد مخدر گفت:این یک معضل بزرگ اجتماعی است که برخورد ومقابله با آن عزم ملی وهمگانی را می‌طلبد وهمه مردم وخانواده‌ها باید در این راستا تلاش کنند وپلیس به افرادی که قصد دارند با اینگونه اعمال مجرمانه موجبات ناامنی را در جامعه فراهم کنند قاطعانه برخورد وآنان را به چنگال عدالت خواهد سپرد.
