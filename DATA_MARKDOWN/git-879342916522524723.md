
# Україна повністю припинила закачування газу до ПСГ

Published at: **2019-11-04T10:53:41+00:00**

Author: ****

Original: [Слово і Діло](https://www.slovoidilo.ua/2019/11/04/novyna/ekonomika/ukrayina-povnistyu-prypynyla-zakachuvannya-hazu-psh)

Закачування природного газу до своїх підземних сховищ Україна припинила повністю, а імпортні поставки газу з ЄС істотно скоротилися.
Про це свідчать дані Укртрансгазу в понеділок, 4 листопада.
Станом на 2 листопада (оператор публікує дані з дводенною затримкою) з ПСГ було відібрано 19,44 млн куб. м газу. Закачування не проводилося.
При цьому до України протягом доби надійшло 34,338 млн кубометрів газу: зі Словаччини - 23,466 млн куб. м, з Угорщини - 5,843 млн куб. м, з Польщі - 5,030 млн куб. м газу. Ще минулого тижня Україна імпортувала понад 50 млн кубів газу.
Власний видобуток газу за добу становив 55,739 млн кубометрів.
Найбільші в Європі українські підземні сховища заповнені більш ніж на 70%.
Як повідомлялося, в суботу, 2 листопада, Україна почала відбір газу з ПСГ у зв'язку з похолоданням і початком опалювального сезону.
Нагадаємо, цього року запаси газу в Україні різко збільшилися і досягли 10-річного максимуму.
Хочете обговорити цю новину? Долучайтеся до телеграм-чату CHORNA RADA
