
# На нормандській зустрічі Зеленський і Путін обговорять газовий контракт – Пристайко

Published at: **2019-11-04T01:53:00+00:00**

Author: ****

Original: [DT.ua](https://dt.ua/UKRAINE/na-normandskoyi-zustrichi-zelenskiy-i-putin-obgovoryat-gazoviy-kontrakt-pristayko-328357_.html)

Однією з важливих тем для обговорення у рамках "нормандської зустрічі" між лідерами України та Росії Володимиром Зеленським і Володимиром Путіним стане укладення нового газового контракту між Україною та Росією, заявив глава Міністерства закордонних справ України Вадим Пристайко в коментарі інформаційному агентству "Інтерфакс-Україна".
"Якщо лідери збираються, ми не можемо заборонити їм обговорювати актуальні питання і для нас, і для Росії, і для Європи. Ми намагаємося використовувати кожну можливість, тим більше, що контракти реально закінчуються і 10 років пройшло. Будемо підписувати новий 10-річний контракт", – заявив міністр.
При цьому він запевнив, що на зустрічі відбудеться тільки обговорення умов нового контракту без його підписання.
На зустрічі 28 жовтня учасники переговорів  щодо транзиту газу з Росії до ЄС через ГТС України не досягли якихось предметних домовленостей. Зокрема Єврокомісія заявила, що відверто розчарована підсумками тристоронніх консультацій щодо газу у форматі РФ — ЄС — Україна. Заступник голови Єврокомісії з Энергосоюзу Марош Шефчович зазначив, що російська делегація на консультаціях щодо газу не готова йти на поступки.
