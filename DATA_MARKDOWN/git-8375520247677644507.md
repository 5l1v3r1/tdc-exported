
# Кличко про справу НАБУ: Нехай перевіряють

Published at: **2019-11-06T18:21:46+00:00**

Author: ****

Original: [ГЛАВКОМ](https://glavcom.ua/kyiv/news/klichko-pro-spravu-nabu-nehay-pereviryayut-638189.html)

Інформації про те, що НАБУ відкрило провадження щодо мера Києва Віталія Кличка та його двох заступників навмисне надають сенсаційного характеру в інформаційному полі.
Про це мер Києва Віталій Кличко заявив в ефірі телеканалу «Україна».
«Цій «новині» вже майже три тижні. І зараз так звані «друзі» розганяють її вже не першою хвилею в інформаційному полі. Неназваний скаржник - фізична особа - звернувся до суду, щоб той зобов'язав НАБУ відкрити провадження», - повідомив Кличко. 
«Перспективи ця справа не має, я переконаний. І мені дуже смішно, що там йдеться ще й про нібито держзраду. Нехай перевіряють», - підкреслив мер Києва.
Раніше ЗМІ повідомили, що Національне антикорупційне бюро України відкрило справу про можливу державну зраду і розкрадання щодо мера Києва Віталія Кличка та його двох заступників.
Мова йде про можливу держзраду і розкрадання бюджетних коштів при забудові Києва з боку Кличка і його заступників.
