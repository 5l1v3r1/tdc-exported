
# ΕΕ: μάχη κατά των δασμών στον ΠΟΕ

Published at: **2019-11-04T15:34:01+00:00**

Author: **Maria Psara**

Original: [euronews](https://gr.euronews.com/2019/11/04/maxi-eu-kata-twn-dasmwn-ston-poe)

Μάχη κατά των δασμών σε μέταλλο και αλουμίνιο ξεκίνησε η ΕΕ στο πλαίσιο του Παγκόσμιου Οργανισμού Εμπορίου.
Οι δασμοί επιβλήθηκαν από τον Αμερικανό Πρόεδρο Ντόναλντ Τραμπ, ο οποίος δήλωσε ότι είναι απαραίτητοι για λόγους ασφαλείας.
Είναι η πρώτη από μια σειρά υποθέσεων που υποβλήθηκαν στο εμπορικό όργανο με έδρα τη Γενεύη από τις χώρες που επλήγησαν από τα μέτρα αυτά.
Λόγω της πολυπλοκότητας των θεμάτων, η απόφαση δεν αναμένεται νωρίτερα από το φθινόπωρο του 2020.
Η έναρξη της υπόθεσης εναντίον της Ουάσινγκτον έρχεται την εποχή της επιβολής πιθανών δασμών από τις ΗΠΑ στα ευρωπαϊκά αυτοκίνητα.
Ο Αμερικανός υπουργός Εμπορίου Γουίμπουρ Ρος δήλωσε ότι η κυβέρνηση μπορεί να μην χρειάζεται να επιβάλλει δασμούς στα εισαγόμενα αυτοκίνητα ύστερα από «καλές συζητήσεις» με τους κατασκευαστές αυτοκινήτων στην ΕΕ, την Ιαπωνία και αλλού.
Οι διαπραγματεύσεις με μεμονωμένες εταιρείες σχετικά με τα επενδυτικά σχέδια κεφαλαίων ενδέχεται να αποδώσουν αρκετούς καρπούς ώστε οι δασμοί να μην είναι απαραίτητοι, ανέφερε ο Ρος σε συνέντευξή του.
Τον Μάιο, ο Λευκός Οίκος συμφώνησε να καθυστερήσει τους δασμούς για έξι μήνες, καθώς η Ουάσιγκτον ξεκίνησε διαπραγματεύσεις με την ΕΕ και την Ιαπωνία.
Ενώ οι ΗΠΑ έκαναν συμφωνία με την Ιαπωνία τον περασμένο μήνα που απέτρεψε τους δασμούς, η ΕΕ δεν έχει ακόμη καταλήξει σε συμφωνία με την κυβέρνηση Τραμπ.
