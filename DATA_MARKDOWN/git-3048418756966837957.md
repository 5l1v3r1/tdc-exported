
# Apeldoorn voor de rechter gedaagd vanwege louter roetpieten bij Sinterklaasintocht

Published at: **2019-11-05T12:48:00+00:00**

Author: **Redactie**

Original: [ThePostOnline](https://tpo.nl/2019/11/05/apeldoorn-voor-de-rechter-gedaagd-vanwege-louter-roetpieten-bij-sinterklaasintocht/)

De gemeente Apeldoorn is voor de rechter gedaagd vanwege de kleur van de pieten tijdens de landelijke intocht van Sinterklaas volgende week zaterdag. De bezwaarmaker wil dat de vergunning voor de intocht wordt geschrapt omdat er alleen roetveegpieten te zien zullen zijn, aldus een woordvoerder van de gemeente.
De NTR besloot in september dat er geen zwarte pieten meer bij de intocht zullen zijn. Daartegen kwamen in Apeldoorn twee bezwaren binnen. Organisaties als anti-islambeweging Pegida en de Nederlandse Volks Unie NVU roepen op om als Zwarte Piet naar Apeldoorn te komen. Volgens de gemeente zijn deze groeperingen niet naar de rechter gestapt. Het gaat om een van de twee bezwaarmakers, maar een woordvoerder wilde dinsdag nog niet zeggen wie dat is.
De rechtbank bestudeert volgens een woordvoerder dinsdag de ingediende stukken voor een zitting en neemt later een besluit of en zo ja wanneer de rechtszaak plaatsheeft.

        ANP
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
Â 
