
# Най-малко 10 загинали при взрив в сирийски град на границата с Турция

Published at: **2019-11-02T16:43:00+00:00**

Author: ****

Original: [bTV Новините](https://btvnovinite.bg/svetut/naj-malko-10-zaginali-pri-vzvi.html)

Най-малко десет души са загинали и над 30 са ранени при взрив в сирийския град Тал Абияд на границата с Турция, съобщи Ройтерс.
Според съобщението взривът е станал на един от градските пазари, където е избухнала кола-бомба.
Според медицински източници, цитирани от ДПА, жертвите са поне 15, главно деца. Броят на ранените е поне 30, съобщават агенциите.
Според ДПА колата е била заредена с големи количества експлозиви и е причинила големи щети на околните магазини и други автомобили.
Сред загиналите вероятно има протурски бойци. 
В Тал Абияд станаха някои от най-тежките сражения от началото на турската военна операция в срещу кюрдските милиции в Североизточна Сирия.
По време на операцията "Извор на мира", която започна на 9 октомври, Турция установи контрол върху граничната зона между градовете Рас ал Айн и Тал Абияд.
