
# Денісова заявила про погіршення здоров’я 4 політв’язнів

Published at: **2019-11-05T10:36:30+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/denisova-zayavyla-pro-pohirshennya-zdorovya-4-politvyazniv)


        Здоров'я українських політв'язнів – Джеміля Гафарова, Сервета Газієва, Енвера Омерова та Асана Янікова, утримуваних в Росії за підозрою в участі в забороненій на території РФ релігійній організації «Хізб ут-Тахрір», – погіршується.
      
Про це написала уповноважена ВР з прав людини Людмила Денісова у Facebook:
«Згідно з уточненою інформацією, Джеміль Гафаров, який утримується в ФКУ СИЗО 5 ГУФСИН России по Ростовской области, знаходиться в преддіалізному стані та потребує термінової госпіталізації. Сервет Газієв, що знаходиться в ФКУ СИЗО 1 ГУФСИН России по Ростовской области, має проблеми з кишківником та зубами. Він також потребує термінової госпіталізації».
Також, за її даними мають проблеми зі здоров'ям, які потребують негайного хірургічного втручання, Енвер Омеров та Асан Яніков. Цих політв’язнів утримують у ФКУ СИЗО 1 УФСИН России по Республике Крым и г. Севастополю.
Омбудсмен додала, що звернулася до своєї колеги у РФ Тетяни Москалькової і просила провести повне медобстеження громадян України, за результатами якого надати відповідну допомогу.
Нагадаємо, Москалькова «відстежує долю» за гратами в Україні 36 росіян.
Раніше Пристайко анонсував новий обмін полоненими.
Хочете обговорити цю новину? Долучайтеся до телеграм-чату CHORNA RADA
