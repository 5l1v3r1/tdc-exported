
# മഹാരാഷ്ട്രയിൽ റിസോര്‍ട്ട് രാഷ്ട്രീയം; ശിവസേന എംഎൽഎമാരെ മാറ്റിത്താമസിപ്പിച്ചു

Published at: **2019-11-07T14:58:00+00:00**

Author: **Ruhasina J R**

Original: [Anweshanam | Part of A.N.N News Private Limited](http://anweshanam.com/index.php/india/news/sena-mla-moves-to-resort)

മുംബൈ: മഹാരാഷ്ട്രയിലും റിസോര്‍ട്ട് രാഷ്ട്രീയം. ശിവസേന എംഎൽഎമാരെ മാറ്റിത്താമസിപ്പിച്ചു. എം.എല്‍.എമാരെ സ്വാധീനിക്കാന്‍ ബി.ജെ.പി ശ്രമിച്ചെന്ന് കണ്ടെത്തിയതോടെയാണ് നടപടി. ബി.ജെ.പി നീക്കത്തില്‍ വീഴരുതെന്ന് എം.എല്‍.എമാരോട് ഉദ്ധവ് താക്കറെ മുന്നറിയിപ്പ് നൽകി. ബാന്ദ്രയിലെ ഹോട്ടലിലാണ് എം.എല്‍.എമാരെ താമസിപ്പിച്ചിരിക്കുന്നത്. ബി.ജെ.പി പ്രതിനിധി സംഘം ഗവര്‍ണറെ കാണാന്‍ രാജ്ഭവനില്‍ എത്തി.
അതേസമയം ദേവേന്ദ്ര ഫഡ്നാവിസ് തന്നെ മുഖ്യമന്ത്രിയാകുമെന്ന് കേന്ദ്രമന്ത്രി നിതിന്‍ ഗഡ്കരി പറഞ്ഞു. ശിവസേന–ബിജെപി തര്‍ക്കത്തില്‍ ആര്‍.എസ്.എസ്. ഇടപെടില്ലെന്നും ഗഡ്കരി വ്യക്തമാക്കി. മുഖ്യമന്ത്രി സ്ഥാനത്തില്‍ വിട്ടുവീഴ്ചയില്ലെന്ന നിലപാടില്‍ ശിവസേന ഉറച്ചുനില്‍ക്കുകയാണ്. മുഖ്യമന്ത്രി പദം വിട്ടുകൊടുക്കരുതെന്ന് നിയമസഭാകക്ഷിയോഗം ഏകകണ്ഠമായി ആവശ്യപ്പെട്ടു. 
