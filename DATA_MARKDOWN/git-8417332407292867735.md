
# 7.500 evakuert grunnet ny skogbrann i California

Published at: **2019-11-01T04:53:46+00:00**

Author: **(NTB) NTB-AP**

Original: [adressa.no](https://www.adressa.no/nyheter/utenriks/2019/11/01/7.500-evakuert-grunnet-ny-skogbrann-i-California-20296410.ece)

7.500 mennesker er bedt om å evakuere grunnet en ny stor skogbrann som torsdag blusset opp i Santa Paula-området, nord for Los Angeles i California.
Brannen blusset opp i South Mountain torsdag kveld, og spredte seg ifølge brannvesenet i Ventura fylke raskt til over 16.000 mål.
Skogbrannen truer det utenforliggende området Somis som har rundt 3.000 innbyggere. Ifølge nyhetsbyrået AP er «tusenvis» i nærliggende områder til brannen evakuert, til tross for at vindstyrken i området har gått ned.
Hundrevis av brannfolk hjulpet av helikoptre og bulldosere kjemper mot flammene, mens andre beskytter boliger.
Samtidig som den nye skogbrannen har blusset opp, har brannmannskapet i vinregionen Sonoma gjort framgang og rundt 200.000 evakuerte innbyggere har fått flytte hjem. 80.000 boliger var truet i brannen. Minst 140 har så langt gått tapt.
Brannen var den største skogbrannene som har herjet i California de siste tre ukene.
(©NTB)
