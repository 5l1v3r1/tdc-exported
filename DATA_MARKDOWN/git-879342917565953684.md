
# Суд продовжив домашній арешт експосадовця Інституту титану

Published at: **2019-11-06T10:40:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/ekonomika/sud-prodovzhyv-domashnij-aresht-eksposadovcya-instytutu-tytanu)


        Суд продовжив цілодобовий домашній арешт колишнього першого заступника генерального директора Державного науково-дослідного та проєктного інституту титану Андрія Рачкова, якого обвинувачують у нанесенні збитків установі.
      
Таке рішення 1 листопада ухвалила колегія суддів Вищого антикорупційного суду, повідомляє «Слово і Діло».
Як відомо, Рачкова обвинувачують у тому, що він, зловживаючи службовим становищем, наніс Інституту титану збитків на 1,258 млн доларів. За даними слідства, колишній посадовець у змові з іншими особами впродовж 2012-2013 рр забезпечив перерахування Інститутом титану іноземній компанії (Британські Віргінські острови) 1,258 млн доларів за роботи та послуги, які, як з'ясувало слідство, насправді не надавались.
У зв'язку з наближенням дати завершення запобіжного заходу прокурор САП просив продовжити домашній арешт. Вивчивши клопотання, судді його задовольнили.
Нагадаємо, САП направила до ВАКС справу Рачкова. Раніше суд продовжив йому домашній арешт. Також ВАКС призначив цю справу до розгляду.
Хочете обговорити цю новину? Долучайтеся до телеграм-чату CHORNA RADA
