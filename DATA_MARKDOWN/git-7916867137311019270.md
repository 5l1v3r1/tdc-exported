
# „Bayern“ anksti suvaržiusi „Baskonia“ reabilitavosi po pralaimėjimo

Published at: **2019-11-02T00:17:00+00:00**

Author: ****

Original: [basketnews.lt](https://www.basketnews.lt/news-134228-bayern-anksti-suvarziusi-baskonia-reabilitavosi-po-pralaimejimo.html)

Nuotr.: BNS
Nuotr. BNS
Po prieš kelias dienas patirto pralaimėjimo atsigavusi Vitorijos „Baskonia“ (3-3) penktadienio vakarą apgynė savo namų tvirtovę.
Ispanijos klubas Eurolygos susitikime 93:60 (29:10, 23:19, 14:18, 27:13) sutriuškino dar šią savaitę Madrido „Real“ krepšininkus nugalėjusią Miuncheno „Bayern“ (3-3) ekipą.
„Bayern“ komanda į duobę įkrito jau pirmajame kėlinyje, o po dviejų ketvirčių ji nuo varžovų atsiliko net 23 taškais – 29:52.
Nors trečiąjį kėlinį Tornike Shengelia ir Mattas Janningas užbaigė taikliais dvitaškiais, „Bayern“ sugebėjo atsilikimą sumažinti iki 19 taškų – 47:66.
Visgi lemiamame ketvirtyje Vokietijos klubas jėgų ir vėl pristigo, o nutolusi „Baskonia“ darbą užbaigė lengva pergale 33 taškų persvara.

        „Baskonia“: Tornike Shengelia 19, Mattas Janningas 16 (3/6 trit.), Nikas Stauskas 12, Patricio Garino ir Achile Polonara (5 atk. kam.) po 10.
      

        „Bayern“: Gregas Monroe 18, Maodo Lo 12 (3/5 trit.), Paulas Zipseris 7 (8 atk. kam.).
      
