
# 
        فاش شدن اطلاعات جدید از دو گوشی جدید شیائومی
      

Published at: **2019-11-03T14:37:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637806/%D9%81%D8%A7%D8%B4-%D8%B4%D8%AF%D9%86-%D8%A7%D8%B7%D9%84%D8%A7%D8%B9%D8%A7%D8%AA-%D8%AC%D8%AF%DB%8C%D8%AF-%D8%A7%D8%B2-%D8%AF%D9%88-%DA%AF%D9%88%D8%B4%DB%8C-%D8%AC%D8%AF%DB%8C%D8%AF-%D8%B4%DB%8C%D8%A7%D8%A6%D9%88%D9%85%DB%8C)

به گزارش بولتن نیوز، شرکت چینی شیائومی آماده است تا گوشی جدید خود، Mi CC9 Pro را در تاریخ ۵ نوامبر رونمایی کند و نه روز بعد از آن، Mi Note 10 را به صورت رسمی معرفی کند.
به رسم همیشگی، این گوشی‌ها هم مانند گوشی‌های دیگر قبل از معرفی در بنچمارک‌های مختلفی آزمایش می‌شوند و با آزمایش آن‌ها در همین بنچمارک‌ها اطلاعات آن‌ها هم لو می‌رود؛ درست مانند دو گوشی جدید شیائومی. اینگونه که بنچمارک Geekbench مشخص کرده است، Mi CC9 Pro و Mi Note 10 دارای دوربین پنج‌گانه‌ای خواهند بود که لنز اصلی آن‌ها ۱۰۸ مگاپیکسل قدرت خواهد داشت. بر اساس این اطلاعات، Mi Note 10 همان مشخصاتی را خواهد داشت که Mi CC9 Pro خواهد داشت و این مشخصات توسط بنچمارک Geekbench تأیید شده است.
اطلاعات منتشر شده توسط بنچمارک Geekbench نشان می‌دهد که Mi Note 10 و Mi CC9 Pro مشخصات یکسانی دارند، اما Note 10 حافظه رم ۶ گیگابایتی دارد در حالی که همتای چینی آن دارای حافظه رم ۸ گیگابایتی است. این در حالی است که لیست TENNA مشخص کرده است Mi CC9 Pro دو مدل دیگر دارد که حافظه رم آن‌ها ۶ و ۱۲ گییگابایت ظرفیت دارد.
دیگر مشخصاتی که از Mi CC9 Pro در TENNA لو رفته است درباره پردازنده آن است. بر اساس این اطلاعات، Mi CC9 Pro دارای یک پردازنده ۲.۲ گیگاهرتزی هشت هسته‌ای خواهد بود که گفته می‌شود مدل آن Snapdragon 730G باشد. این گوشی یک نمایشگر ۶.۴۷ اینچی از جنس OLED با کیفیت تصویر +FHD خواهد داشت که حسگر اثر انگشت هم زیر آن تعبیه شده است. همچنین این اطلاعات نشان می‌دهند که دوربین سلفی این گوشی ۳۲ مگاپیکسل قدر ت دارد.
Mi CC9 Pro هوشمند با سه مدل حافظه داخلی ۶۴، ۱۲۸ و ۲۵۶ گیگابایتی عرضه خواهد شد و یک باطری تأثیرگذار با ظرفیت ۵۲۶۰ خواهد داشت که این باطری از فناوری شارژ سریع ۳۰ واتی پشتیبانی می‌کند.
