
# Наше момиче отпадна след 3-часова битка в Тайланд

Published at: **2019-11-07T13:13:00+00:00**

Author: ****

Original: [Plovdiv24.bg](https://www.plovdiv24.bg/sport/911958.html)

Пловдивчанката Александрина Найденова отпадна във втория кръг на турнира по тенис на твърди кортове в Хуа Хин (Тайланд) с награден фонд 25 хиляди долара. Поставената под номер 5 тенисистка загуби от състезаващата се за Тайван британка Джоана Гарланд с 4:6, 6:2, 2:6 след 2:39 часа игра.
27-годишната Найденова на два пъти пропиля пробив аванс в началото на мача, след което допусна обрат в първия сет. Нашето момиче спечели категорично втората част, но след 2:2 в третата квалификантката Гарланд взе четири поредни гейма, а с това и мача. Все пак Александрина Найденова ще прибави 5 точки към актива си за световната ранглиста.
