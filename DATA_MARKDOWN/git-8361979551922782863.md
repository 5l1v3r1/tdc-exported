
# СБУ найближчим часом покаже результати в розслідуванні справи Гандзюк

Published at: **2019-11-01T21:28:00+00:00**

Author: ****

Original: [НВ](https://nv.ua/ukr/ukraine/events/vbivstvo-gandzyuk-u-sbu-pokazhut-rezultati-rozsliduvannya-novini-ukrajini-50051219.html)

Про це повідомив керівник Головного слідчого управління СБУ Богдан Тиводар в ефірі Свободи Слова з Савіком Шустером.
За його словами, окрім кримінального провадження щодо вбивства Гандзюк, розслідується ще п’ять пов’язаних кримінальних проваджень.
«Всього є 5 кримінальних проваджень. І по цих 5 кримінальних провадженнях робота слідчих продовжується під процесуальним керівництвом ГПУ. Можу вас запевнити, що найближчим часом в цих провадженнях будуть результати і вони будуть оприлюднені для громадськості», — заявив Тиводар.
Катерина Гандзюк померла в лікарні 4 листопада 2018 року. Офіційна причина смерті:поліорганна недостатність, хімічні опіки із залученням 30−39% тіла; напад з використанням хімічної речовини з метою вбивства чи нанесення ушкоджень.
Читайте також:
Мустафа НайємОдне важливе питання у справі Гандзюк
31 липня 2018 року в Херсоні на неї було скоєно напад. Її облили сірчаною кислотою, в результаті активістка отримала хімічні опіки тулуба, руки та обличчя (більше 35% тіла).
У нападі на Гандзюк підозрюються п’ятеро осіб: Володимир Васянович, Микита Грабчук (йому інкримінують безпосередньо виконання), Віктор Горбунов, В’ячеслав Вишневський та Сергій Торбін.
Читайте також:&nbspВбивство Гандзюк: Рябошапка пообіцяв «хороші просування» у справі
Всі, крім Торбина (він — можливий організатор), визнали свою провину і розповіли, що погодилися здійснити напад за грошову винагороду.
Покровський райсуд Дніпропетровської області затвердив угоду зі слідством п’яти обвинувачених і призначив їм покарання. Підозрювані отримали від трьох до шести років ув’язнення.
Читайте також:
