
# Statistieken zeggen veel: Denayer op drie na beste voetballer in Europa in oktober

Published at: **2019-11-06T15:40:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902665/statistieken-zeggen-veel-denayer-op-drie-na-beste-voetballer-in-europa-in-oktober.html)


        Youri Tielemans excelleerde de voorbije weken bij Leicester City, terwijl ook Jason Denayer het uitstekend doet bij Olympique Lyon. Dat is zeker niet alleen een subjectief oordeel, want hun glansprestaties kunnen ook objectief gemeten worden. Daar is CIES expert in.
      
Le Centre International d'Etude du Sport, afgekort het CIES, is een organisatie die allerlei data verzameld over het internationale voetbal. Op basis van al dat cijfermateriaal creëerde het een algoritme waarmee de prestaties van voetballers wetenschappelijk benaderd kunnen worden. Op de website van CIES verschijnt regelmatig een virtuele rangschikking met de beste spelers van het moment.
De ranglijst past zichzelf automatisch aan, want ze is gebaseerd op de voorbije 1000 speelminuten van de spelers in kwestie, de voorbije elf wedstrijden zeg maar. Wie momenteel bovenaan staat, presteerde dus het best in september en oktober. Op nummer één prijkt voorlopig Ilkay Gündogan, de spelverdeler van Manchester City. Hij heeft een score van 96.0 op honderd.
Denayer en Tielemans aan de topOok Denayer en Tielemans hebben de voorbije weken hoog gescoord. Denayer, vaste waarde in de defensie van Lyon, is zelfs opgeklommen naar plaats vier. De Rode Duivel telt 92.7 punten en moet, naast Gündogan, enkel Jorginho (Napoli) en Ruben Garcia (CA Osasuna) voorlaten. Net achter hem volgt Angel Di Maria, in bloedvorm bij Paris Saint-Germain. Tielemans vinden we wat verder terug, hij neemt plek zeventien in.
De score op honderd wordt opgebouwd aan de hand van zes indicatoren: striktheid, herstel, het spel verdelen, kansen creëren, schoten en dribbels.
