
# Αυστηροποίηση των ποινών για τους παιδεραστές προανήγγειλε ο Τσιάρας

Published at: **2019-11-06T19:36:00+00:00**

Author: ****

Original: [enikos.gr](http://www.enikos.gr/politics/682730/afstiropoiisi-ton-poinon-gia-tous-paiderastes-proaningeile-o-tsia)


        Βουλή, του Γιώργου Λυκουρέντζου
      
Την άμεση αντίδραση του υπουργού Δικαιοσύνης Κώστα Τσιάρα προκάλεσε το αίτημα βουλευτών της Νέας Δημοκρατίας και της Ελληνικής Λύσης για αυστηροποίηση των ποινών σε παιδεραστές.
Έπειτα από τη χθεσινή σχετική τοποθέτηση του Προέδρου της Επιτροπής Μάξιμου Χαρακόπουλου και του βουλευτή της Ελληνικής Λύσης Αντώνη Μυλωνάκη αίσθηση προκάλεσε σήμερα η ομιλία του βουλευτή της Ν.Δ και εγκληματολόγου Άγγελου Τσιγκρή, ο οποίος ανέλυσε τις ισόβιες συνέπειες που έχει για ένα παιδί ο βιασμός του, καταλήγοντας με το ότι ένα παιδί είναι καλύτερα να το σκοτώσεις παρά να το βιάσεις.
“Είναι αμαρτία αυτό που λέω για όποιον πιστεύει στον Θεό. Όμως ένα παιδί καλύτερα να το σκοτώσεις παρά να το βιάσεις. Αν το σκοτώσεις πεθαίνει άπαξ. Αν το βιάσεις πεθαίνει κάθε μέρα” είπε ο κ. Τσιγκρής λέγοντας πως η πρόβλεψη για κάθειρξη από 5 έως 15 έτη για τους βιαστές δεν είναι αρκετή και ότι το καταλληλότερο είναι το κυπριακό μοντέλο, το οποίο προβλέπει ισόβια κάθειρξη.
Στο σημείο εκείνο τον λόγο έλαβε ο Πρόεδρος της Επιτροπής Μάξιμος Χαρακόπουλος καλώντας τον κ. Τσιάρα να επανεξετάσει το ζήτημα αυστηροποίησης των ποινών για τους παιδεραστές. Απαντώντας ο υπουργός δεσμεύτηκε πως αν και το πλαίσιο είναι ήδη αυστηρό θα φέρει τροπολογία για περαιτέρω αυστηροποίησή του.
Πηγή: real.gr
