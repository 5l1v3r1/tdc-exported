
# Δάγκωσε και έκοψε το αυτί της φίλης της επειδή θεωρούσε ότι είναι... λυκάνθρωπος

Published at: **2019-11-01T15:15:00+00:00**

Author: ****

Original: [enikos.gr](http://www.enikos.gr/international/681647/dagkose-kai-ekopse-to-afti-tis-filis-tis-epeidi-theorouse-oti-ein)

Μια γυναίκα από το Μίσιγκαν δάγκωσε και έκοψε το αυτί μιας φίλης της, ενώ είπε στους αστυνομικούς ότι είναι... λυκάνθρωπος, σύμφωνα με την ανακοίνωση των αρχών.
Η Allison Thompson Weaver, 44 ετών, είπε στους αστυνομικούς ότι ενώ έκανε σεξ με την 48χρονη φίλη της, η οποία υποδυόταν το βαμπίρ σε ένα παιχνίδι ρόλων, της δάγκωσε και της έκοψε το αυτί.
Όπως περιγράφει η Toronto Sun, όταν οι αστυνομικοί έφτασαν στο διαμέρισμα στο Rochester Hills, βρήκαν και τις δύο γυναίκες ημίγυμνες και γεμάτες αίματα. Το θύμα ήταν γεμάτο γρατζουνιές, μελανιές και τρυπήματα.
“Η Weaver μου είπε ότι έκαναν συναινετικό σεξ και ότι (το θύμα) υποδυόταν το βαμπίρ ενώ η ίδια ήταν λυκάνθρωπος" δήλωσε ο αστυνομικός Shawn Hopkins, ο οποίος κατέθεσε στη δίκη.
Όμως το θύμα κατέθεσε ότι κοιμόταν πριν γίνει η επίθεση σε βάρος της.
“Θυμάμαι ότι προσπαθούσε να με στραγγαλίσει. Επίσης έλεγε 'συγγνώμη αλλά πρέπει να πεθάνεις σήμερα'".
Σύμφωνα με την αστυνομία, η Weaver ήταν υπό την επήρεια ναρκωτικών και αλκοόλ.
Πηγή: NY Post
