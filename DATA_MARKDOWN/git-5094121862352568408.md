
# Pěší zónou v Masarykově ulici v Brně projíždí moc aut, vadí kritikům

Published at: **2019-11-06T17:23:00+00:00**

Author: **Pavla Hloušková**

Original: [Deník.cz](https://www.denik.cz/regiony/pesi-zonou-v-masarykove-ulici-projizdi-moc-aut-vadi-kritikum-20191106.html)

Lidé si stěžují především na hustý provoz v pěší zóně a míchání chodců s různými dopravními prostředky. „Kam tak máme skákat? Zleva, zprava odstavená auta, kurýr, pak jede šalina, naproti si to fičí dodávka, šílenec na koloběžce a pak hromada turistů,“ komentovala třeba Vendula Kořínek Hořínková.
Problém má vyřešit zpřísnění vjezdů do centra, které začne platit v lednu. „Každodenní zkušenosti ukazují, že uvolnění pěší zóny pro auta bylo nejen hloupé, ale doslova nebezpečné,“ komentoval předseda spolku bránícího řidiče Brno autem a současný radní pro dopravu Brna-středu Jana Mandáta.
Vjezdy do pěší zóny a povolení nyní hlídají brněnští strážníci. „Řidiče namátkově kontrolujeme, záleží na volné kapacitě. V kontrolách budeme pokračovat dokud nezačne fungovat kamerový systém,“ popsala mluvčí městské policie Tereza Kadrnožková.
