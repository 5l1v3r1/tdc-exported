
# Ján Koleník spáchal daňový podvod. Musel zaplatiť 10 000 €

Published at: **2019-11-06T16:39:00+00:00**

Author: **Jakub Paulík**

Original: [REFRESHER](https://refresher.sk/76297-Jan-Kolenik-spachal-danovy-podvod-Musel-zaplatit-10-000)


        Peňažný trest už herec uhradil.
      
Populárny slovenský herec Ján Koleník bol právoplatne odsúdený za daňový podvod. O tejto skutočnosti ako prvý informoval portál Bratislavské noviny.sk. Predstaviteľa vyšetrovateľa NAKY zo seriálu Za Sklom Okresný súd Bratislava IV. odsúdil ešte 15. augusta 2019. 
Koleník bol uznaný ako vinný z daňového podvodu, kvôli čomu mu súd uložil peňažný trest vo výške 10 000 €. V prípade nezaplatenia danej sumy by odsúdený musel nastúpiť do väzenia, kde by si posedel celé 4 mesiace.
Portál bratislavských novín oslovil priamo Jána Koleníka, ktorý im potvrdil, že sumu 10 000 € uhradil ešte v priebehu augusta. „Všetko je vyrovnané. Dôležité je, že štátu nevznikla žiadna škoda,“ prehlásil. 39-ročného herca si mohol v posledných rokoch vidieť v seriáloch, ako Autoškola, Za Sklom či Oteckovia.
