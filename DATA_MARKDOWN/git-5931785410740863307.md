
# Zvezda rutinski do nove pobede, Garsiji prija „Karađorđe“

Published at: **2019-11-02T17:50:19+00:00**

Author: **Darko**

Original: [Sportska centrala](https://www.sportskacentrala.com/2019/11/02/zvezda-rutinski-do-nove-pobede-garsiji-prija-karadjordje/)

Proleter – Crvena zvezda 0:2(0:0)Garsija 59′, Boaći 82′
Fudbaleri Crvene zvezde su rutinski osvojili nova tri boda pošto su u 15. kolu Linglong Super lige Srbije na stadionu „Karađorđe“ savladali Proleter. Novosađani su dobro parirali šampionu u prvih 45 minuta, ali su crveno-beli u nastavku dodali gas i golovima Garsije i Boaćija stigli do pobede.
Proleter: Petrić – Tanasin, Leandro, Andrejević, Kovačević – Jovanović (Rušević od 73′), Pejić – Šćepanović (Novaković od 64′), Babić, Marjanović (Jovanović od 84′) – Mirosavljev.
Crvena zvezda: Borjan – Gajić, Pankov, Milunović, Rodić – Vulić (Jovančić od 62′), Kanjas – Garsija, Marin, Simić (Boaći od 62′) – Pavkov (Jevtović od 81′).
U prvom poluvremenu nije bilo mnogo zanimiljivih detalja. Prvi je zapretio Proleter, u 18. minutu kada je Jovanović volej udarcem sa 20 metara probudio Borjana. Zvezda je uglavnom pretila preko Pavkova, koji je u propustio tri prilike, najbolju u 30. minutu, kada je njegov udarac glavom odbranio golman Petrić. To je ujedno bio i jedini šut u okvir gola u prvih 45 minuta.
Mogao je Proleter do vođstva u 36. minutu, posle dobre akcije. Babić se našao u idealnoj poziciji, ali je Milunović fantastično izblokirao njegov udarac.
U nastavku je Zvezda zaigrala mnogo agresivnije. Igralo se pred golom domaćina i to se isplatilo u 59. minutu. Simić je pobegao po levoj strani, pronašao Garsiju na petercu, a Argentinac u padu zatresao mrežu. Garsija je bio strelac na „Karađorđu“ i krajem avgusta, kada je spektakularnim golom doneo pobedu Zvezdi protiv Vojvodine.
