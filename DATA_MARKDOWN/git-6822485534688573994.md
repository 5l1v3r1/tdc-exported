
# طرح درج جنایات آمریکا در کتب درسی در کمیسیون آموزش رای آورد

Published at: **2019-11-04T18:09:00+00:00**

Author: ****

Original: [جامعه خبری تحلیلی الف](https://www.alef.ir/news/3980813146.html)

عضو کمیسیون آموزس و تحقیقات مجلس شورای اسلامی گفت: طرح درج جنایات آمریکا در کتب درسی در کمیسیون آموزش رای آورد.
 حجت‌الاسلام علیرضا سلیمی در گفت‌وگو با فارس با اشاره به موضوعات مطرح شده در کمیسیون آموزش اظهار کرد: یکی از موضوعات مطرح شده طرح رفع انحصار آموزش زبان انگلیسی بود که تمام نمایندگان حاضر هرچند با توجه به فرمایش مقام معظم رهبری موافق رفع انحصار بودند، اما بخاطر دروغی که گفته شده بود و فضاسازی‌های صورت گرفته که بحث حذف را القاء کرده بودند، آقایان حاضر به رای نشدند.
وی تصریح کرد: وقتی نماینده عوام باشد و فریب فضاسازی رسانه‌ای را بخورد و از طرفی شجاعت نداشته باشد از منطق خود دفاع کند، نباید غیر از این انتظار داشت، باید گریست که نماینده فرق حذف با رفع انحصار را نفهمد!
سلیمی ادامه داد: برای آنکه ظاهرا با فرمایش مقام معظم رهبری مبنی بر رفع انحصار مخالفت نکرده باشند! فرمودند شورای عالی آموزش پرورش موضوع رفع انحصار را پیگیری کند! واقعا شق القمر کردند وظیفه خود را به جای دیگر حواله دادند.
وی با اشاره به اینکه موضوع تخلف تحصیلی آقای فریدون باز به تاخیر افتاد، گفت: نمی‌دانم ترس از چه دارند که نزدیک دو سال است این گزارش امروز و فردا می‌شود، برخی هم جلسه را ترک کردند تا از نصاب بیفتد از جمله لیست امید، البته اعتراض شدید در این راستا کردم و رئیس مجبور شد اعلام کند فردا یا هفته آینده قرائت شود باز اگر جلسه را از نصاب نیندازند! 
 وی تاکید کرد: طرح درج جنایات آمریکا در کتب درسی هم رای آورد.
