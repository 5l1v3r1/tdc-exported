
# کشف یک تن برنج قاچاق در چابهار

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696627/%DA%A9%D8%B4%D9%81-%DB%8C%DA%A9-%D8%AA%D9%86-%D8%A8%D8%B1%D9%86%D8%AC-%D9%82%D8%A7%DA%86%D8%A7%D9%82-%D8%AF%D8%B1-%DA%86%D8%A7%D8%A8%D9%87%D8%A7%D8%B1)

فرمانده انتظامی شهرستان چابهار در جنوب سیستان و بلوچستان گفت: یک تن برنج قاچاق در بازرسی از یک دستگاه خودروی سواری هیوندا در این شهرستان کشف شد.
به گزارش ایرنا؛ سرهنگ حیدرعلی کیخایی‌مقدم روز یکشنبه در این‌باره اظهار داشت: ماموران این فرماندهی روز گذشته هنگام گشت‌زنی به یک دستگاه خودروی سواری هیوندا مشکوک و آن را برای بررسی بیشتر متوقف کردند.
وی افزود: ماموران در بازرسی از این خودرو ۱۰۰ کیسه ۱۰ کیلوگرمی برنج پاکستانی قاچاق به ارزش تقریبی ۱۲۰میلیون ریال کشف کردند.
فرمانده انتظامی چابهار افزود: خودرو توقیف و فرد متخلف پس از تشکیل پرونده برای سیر مراحل قانونی به مقام قضایی معرفی شد.
