
# У місті Березівка відремонтували подвір'я школи (фото)

Published at: **2019-11-06T08:49:24+00:00**

Author: ****

Original: [ГЛАВКОМ](https://glavcom.ua/odesa/news/shkolu-1-v-m-berezivka-misceva-vlada-hoche-zrobiti-spravdi-pershoyu-u-svojemu-rayoni-638010.html)

Загальноосвітню школу №1  міста Березівка Одеської області місцева влада хоче зробити справді першою у Березівському районі.
Фотозвіт на сторінці Березівської міської ради у фейсбуці про те, як було і як стало, виклав міський голова Валерій Григораш.
«Всі освітні заклади нашої громади останнім часом змінюються на краще. Ось і черга дійшла до комунального закладу  загальної середньої освіти. Ми повністю замінили в школі систему опалення, зроблено великий обсяг робіт всередині школи. Перші класи отримали все необхідне обладнання і меблі «нової української школи». Багато коштів міська рада виділила на благоустрій території школи», - зазначив міський голова Валерій Григораш.
Разом з тим, міська влада планує виділити ще чималі кошти для продовження модернізації цієї школи. Хочуть облаштувати внутрішні туалети у навчальному закладі та оновити фасад, а також потребує капітального ремонту дах школи.
Зазначимо, що до міста Березівка торік вливалася Вікторівська сільрада зі своїми трьома населеними пунктами. Місцева школа також відчула переваги спільної  з містом ОТГ, бо міська влада почала дбати і про начальний заклад у селі Вікторівка. 
