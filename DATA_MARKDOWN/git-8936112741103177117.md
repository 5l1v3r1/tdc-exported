
# Koszmarna kontuzja. Piłkarze odwracali głowy, winowajca płakał

Published at: **2019-11-03T20:19:00+00:00**

Author: ****

Original: [TVN24](https://eurosport.tvn24.pl/pilka-nozna,105/dramat-andre-gomesa-koszmarna-kontuzja-w-meczu-everton-liverpool,982651.html)

Była 78. minuta spotkania 11. kolejki Premier League. Pędzącego z piłką Portugalczyka gonił Heung-Min Son. Koreańczyk zdecydował się na wślizg. Zrobił to beznadziejnie, nie trafił w piłkę, a w nogi rywala. Ten, wytrącony z równowagi, jeszcze wpadł na obrońcę Tottenhamu Serge'a Auriera i nieszczęśliwe upadł, z nienaturalnie wygiętą prawą stopą.
 
Sprawa była bezdyskusyjna - poważne złamanie w okolicach stawu skokowego.
- Coś strasznego - skwitował Pat Nevin, były piłkarz Evertonu, który analizował mecz dla BBC Radio.
- Piłkarze wyglądają na zdruzgotanych, z głowami schowanymi w rękach. Panuje tu wielkie zamieszane - relacjonował.

        UWAGA. DRASTYCZNE WIDEO
      
 
 
Wszyscy, którzy zobaczyli efekt faulu, koledzy Gomesa z Evertonu i rywale z Tottenhamu, odwracali głowy. Zasłaniali je rękami.
Sam winowajca wpadł w histerię, płakał, bo pewnie zdawał sobie sprawę, do czego się przyczynił.
Sędzia ukarał go najpierw żółtą kartkę, ale decyzję i kolor zmienił. Son wyleciał z boiska. Gomesa zniesiono na noszach, kibice pożegnali go brawami.
Do tego momentu londyńczycy prowadzili po golu Dele Allego. Wyrównał już w doliczonym czasie Cenk Tosun.
Wyniki 11. kolejki:Crystal Palace - Leicester City 0:2Everton - Tottenham Hotspur 1:1Watford - Chelsea 1:2Bournemouth - Manchester United 1:0Arsenal - Wolverhampton 1:1Aston Villa - Liverpool 1:2Brighton - Norwich City 2:0Manchester City - Southampton 2:1Sheffield United - Burnley 3:0 West Ham United - Newcastle United 2:3
Autor: twis / Źródło: eurosport.pl
