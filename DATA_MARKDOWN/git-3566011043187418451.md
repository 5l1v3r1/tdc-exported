
# رسیدگی به بیش از 62 هزار نسخه پزشکی طی 6 ماه در بابلسر

Published at: **2019-11-06T10:00:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545242.html/%D8%B1%D8%B3%DB%8C%D8%AF%DA%AF%DB%8C-%D8%A8%D9%87-%D8%A8%DB%8C%D8%B4-%D8%A7%D8%B2-62-%D9%87%D8%B2%D8%A7%D8%B1-%D9%86%D8%B3%D8%AE%D9%87-%D9%BE%D8%B2%D8%B4%DA%A9%DB%8C-%D8%B7%DB%8C-6-%D9%85%D8%A7%D9%87-%D8%AF%D8%B1-%D8%A8%D8%A7%D8%A8%D9%84%D8%B3%D8%B1)

رئیس اداره بیمه سلامت بابلسر با بیان اینکه حدود 50 درصد جمعیت بابلسر تحت پوشش بیمه سلامت هستند گفت: در 6 ماهه نخست امسال بیش از 62 هزار نسخه مورد رسیدگی قرار گرفت.
به گزارش شبکه اطلاع رسانی راه دانا؛ امیرمحمد حریری در گفت‌وگو با خبرنگار بلاغ اظهار کرد: در شهرستان بابلسر 60 هزار و 313 نفر از اقشار مختلف تحت پوشش بیمه سلامت قرار دارند که از این میزان 9 هزار و 902 نفر دارای بیمه کارمندی، دو هزار و 945 نفر سایر اقشار، 9 هزار و 77 نفر سلامت همگانی، 238 نفر ایرانیان و همچنین تعداد 38 هزار و 151 نفر در شهرهای بهنمیر و هادی شهر از بیمه سلامت برخوردارند.وی خاطرنشان کرد: 17 داروخانه، سه فیزیوتراپی، پنج آزمایشگاه، 17 پزشک متخصص، پنج پزشک عمومی، 22 پزشک خانواده، سه دندانپزشک، سه بیمارستان، دو درمانگاه، یک شبکه بهداشت و یک کلینیک تخصصی از مراکزی هستند که طرف قرارداد بیمه سلامت بابلسر هستند.رئیس اداره بیمه سلامت بابلسر تصریح کرد: این شهرستان دارای 168 نفر بیمار خاص است که شامل 73 نفر تالاسمی، 29 نفر ام اس، 38 نفر نارسایی مزمن کلیوی، چهار نفر هموفیلی و 24 نفر پیوند کلیه هستند.حریری یادآور شد: در سال 97 تعداد 150 هزار و 399 نسخه و اسناد در بخش‌های مختلف دریافت شد که مبلغ این اسناد به ارزش 55 میلیارد و 464 میلیون ریال بوده که از این میزان مبلغ 31 میلیارد و 607 میلیون ریال برای بخش سرپایی و مبلغ هفت میلیارد و هفت میلیون ریال برای بخش بستری بیماران بیمه سلامت در بابلسر هزینه پرداخت شده و مابقی این عدد از ناقصی اسناد کسر شده است.وی افزود: در 6 ماهه نخست امسال 62 هزار و 101 مورد اسناد به ارزش بیش از 23 میلیارد و 878 میلیون ریال دریافت و مورد رسیدگی قرار گرفت که از این میزان مبلغ 14 میلیارد و 348 میلیون ریال برای بخش سرپایی و چهار میلیارد و 176 میلیون ریال برای بخش بستری هزینه شده است.انتهای پیام/
