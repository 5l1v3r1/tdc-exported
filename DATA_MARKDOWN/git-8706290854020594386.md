
# Συνάντηση Μητσοτάκη-Ζάεφ την επόμενη εβδομάδα στη Θεσσαλονίκη

Published at: **2019-11-07T14:31:00+00:00**

Author: ****

Original: [enikos.gr](http://www.enikos.gr/politics/682865/synantisi-mitsotaki-zaef-tin-epomeni-evdomada-sti-thessaloniki)

Συνάντηση με τον Πρωθυπουργό της Βόρειας Μακεδονίας, Ζόραν Ζάεφ, θα έχει ο Κυριάκος Μητσοτάκης την Πέμπτη 14 Νοεμβρίου, στο περιθώριο των εργασιών της διάσκεψης Thessaloniki Summit 2019, που διοργανώνει ο Σύνδεσμος Βιομηχανιών Ελλάδος.
Το τετ α τετ των δύο Πρωθυπουργών αναμένεται με ιδιαίτερο ενδιαφέρον, καθώς έχει προηγηθεί το “μπλόκο” στην έναρξη των ενταξιακών διαπραγματεύσεων της Βόρειας Μακεδονίας και οι δηλώσεις που είχε κάνει ο κ. Ζάεφ ότι μέρος της Συμφωνίας των Πρεσπών θα παγώσει διότι δεν είναι δυνατή η εφαρμογή της.
Ο Έλληνας Πρωθυπουργός αναμένεται να συναντήσει, επίσης, την ίδια ημέρα τον Βούλγαρο ομόλογό του, Μπόικο Μπορίσοφ.
