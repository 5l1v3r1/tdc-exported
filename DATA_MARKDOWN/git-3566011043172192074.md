
# طرح آموزش یادآوران معروف در مدارس همدان برگزار می شود

Published at: **2019-11-02T14:48:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544187.html/%D8%B7%D8%B1%D8%AD-%D8%A2%D9%85%D9%88%D8%B2%D8%B4-%DB%8C%D8%A7%D8%AF%D8%A2%D9%88%D8%B1%D8%A7%D9%86-%D9%85%D8%B9%D8%B1%D9%88%D9%81-%D8%AF%D8%B1-%D9%85%D8%AF%D8%A7%D8%B1%D8%B3-%D9%87%D9%85%D8%AF%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF)

مسئول خواهران طلایه داران معروف در همدان با اشاره به اهمیت امر به معروف و نهی از منکر گفت: طرح آموزش یادآوران معروف با هدف ترویج این فریضه در مدارس استان اجرا می شود
به گزارش شبکه اطلاع رسانی راه دانا؛ الهه مختاری، مسئول واحد خواهران طلایه داران معروف در همدان و مربی طرح امین در گفتگو با خبرنگار عصر همدان؛ با اشاره به اهمیت امر به معروف و نهی از منکر گفت: در مدارس امروزه ما ضرورت امر به معروف و پرورش نسلی که دغدغه امر به معروف را داشته باشند الزامی است و در همین راستا مجموعه طلایه داران معروف استان همدان به فرماندهی میثم صابریون با تعامل مدیران سعی در احیا و فرهنگ سازی اقامه امر به معروف در مدارس استان را دارند.
وی ادامه داد:اولین مدرسه ای که از این طرح استقبال کردند مدرسه ریحانه النبی با مدیریت بهناز جعفرپور بودند که اولین همایش یادآوران معروف و دوره آموزشی امر به معروف و نهی از منکر در سطح استان برگزار شد.
مختاری با اشاره به اهمیت امر به معروف و نهی از منکر در جامعه افزود: یکی از بهترین مکان هایی که می تواند رواج دهنده این فریضه مهم باشد آموزش و پرورش است که نه تنها دانش آموزان بلکه مربیان و والدین نیز در این حوزه باید آموزش داده شوند چرا که مربیان با بیان شیوای معروف و تقبیح منکر می توانند زمینه را طوری فراهم کنند که دانش آموزان مروج معروف و ترد کننده منکر باشند.
وی عنوان کرد: در کنار جلسات و همایش های برگزار شده می توان از نمایشگاههای امر به معروف و نهی از منکر و معرفی کتب مناسب در این حوزه استفاده کرد تا دانش آموزان بهتر و بیشتر در این زمینه شناخت پیدا کنند.
انتهای پیام/
