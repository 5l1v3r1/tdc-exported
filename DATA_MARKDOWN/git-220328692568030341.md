
# В Хасково се кълнат на 8 ноември

Published at: **2019-11-01T20:09:00+00:00**

Author: **Стандарт**

Original: [Стандарт Новини](https://standartnews.com/blgariya-mestni-izbori-2019/v-khaskovo-se-klnat-na-8-noemvri-405610.html)

Новоизбраните кмет и 41 общински съветници в община Хасково ще положат клетва преди първото заседание на органа на местното самоуправление след вота на 27 октомври, съобщи БТА. То ще се състои на 8 ноември, петък, от 10 часа, а заповедта за свикването на Общинския съвет е на временния областен управител Стефка Здравкова, съобщиха от общината. На заседанието трябва да бъде избран председател на Общинския съвет. В него ще заседават представители на 7 партии и коалиции, а постът на кмета ще бъде зает от Станислав Дечев /ГЕРБ/, който спечели на първия тур с 51,75 процента.
