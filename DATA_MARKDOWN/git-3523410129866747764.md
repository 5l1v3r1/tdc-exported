
# 
        انتصابات جدید در سازمان امور مالیاتی کلید خورد
      

Published at: **2019-11-05T13:41:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638327/%D8%A7%D9%86%D8%AA%D8%B5%D8%A7%D8%A8%D8%A7%D8%AA-%D8%AC%D8%AF%DB%8C%D8%AF-%D8%AF%D8%B1-%D8%B3%D8%A7%D8%B2%D9%85%D8%A7%D9%86-%D8%A7%D9%85%D9%88%D8%B1-%D9%85%D8%A7%D9%84%DB%8C%D8%A7%D8%AA%DB%8C-%DA%A9%D9%84%DB%8C%D8%AF-%D8%AE%D9%88%D8%B1%D8%AF)

به گزارش بولتن نیوز، امیدعلی پارسا رئیس کل سازمان امور مالیاتی کشور در احکامی جداگانه معاونین جدید این سازمان را منصوب کرد.   بر این اساس با ادغام دو معاونت مالیات‌ مستقیم و ارزش افزوده محمد مسیحی به عنوان معاون درامدهای مالیاتی این سازمان منصوب شد.   محمد مسیحی پیش از این معاون مالیات بر ارزش افزوده سازمان امور مالیاتی بود و نادر جنتی هم عهده‌دار معاونت مالیات‌های مستقیم این سازمان بود.   همچنین در حکمی دیگر نادر جنتی جایگزین محمدابراهیم طریقت در معاونت توسعه مدیریت و منابع شد.   بر این اساس ابراهیم طریقت بازنشسته شد.   همچنین در حکمی دیگر هادی خانی به عنوان معاون فناوری اطلاعات این سازمان منصوب شد.   خانی پیش از این مدیرکل دفتر بازرسی ویژه مبارزه با پولشویی و فرار مالیات این سازمان بود که جایگزین سیدمحمدرضا احمدی شد.
