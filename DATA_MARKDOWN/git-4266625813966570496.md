
# У МОЗ запевняють, що епідемії дифтерії в Україні немає

Published at: **2019-11-02T13:14:00+00:00**

Author: ****

Original: [ZIK.UA](https://zik.ua/news/2019/11/02/u_moz_zapevnyayut_shcho_epidemii_dyfterii_v_ukraini_nemaie_1682227)


        В Україні ситуація з дифтерією знаходиться під контролем, і про епідемію наразі не йдеться.
      
Про це сказала міністр охорони здоров’я Зоряна Скалецька в інтерв’ю ВВС Україна.
«Ми ще не говоримо про серйозну епідемію, ситуація з дифтерією під контролем», – заявила міністр.
За її словами, минулого року було 10 хворих, а використовували 141 дозу сироватки. Кілька сотень доз списали, бо закінчився термін придатності.
«Тобто 141 флакон – це і була потреба України в сироватці», – зазначила Скалецька.
При цьому вона додала, що цього року є 200 флаконів, ще додатково 150 чи 170 передадуть міжнародні організації у якості гуманітарної допомоги. Також у якості допомоги ще 100 нададуть  посольства, у разі, якщо буде така необхідність.
«Тобто насправді ми можемо розраховувати на 450 флаконів сироватки і цієї кількості ліків достатньо», – наголосила Скалецька.
Нагадаємо, станом на 1 листопада в Україні зафіксовано 21 випадок захворювання на дифтерію.
