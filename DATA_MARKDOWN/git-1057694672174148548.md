
# Τάκης Βαμβακίδης: Πήγα στο γραφείο του Μανουσάκη, δεν το έχω κάνει ξανά

Published at: **2019-11-05T16:00:02+00:00**

Author: ****

Original: [News.gr](https://www.news.gr/lifestyle/article/2020847/takis-vamvakidis-piga-sto-grafio-tou-manousaki-den-to-echo-kani-xana.html)

H Ειρήνη Παπαδοπούλου και ο Τάκης Βαμβακίδης βρέθηκαν καλεσμένοι στην εκπομπή «Μεσημέρι με τον Γιώργο Λιάγκα» με αφορμή την παράσταση «Oμμάτα δακρωμένα» που θα πρωταγωνιστήσουν σε λίγες μέρες στη Θεσσαλονίκη.
Ο δημοφιλής ηθοποιός αναφέρθηκε, μέσα σε όλα, στη συμμετοχή του στο νέο σίριαλ του Μανούσου Μανουσάκη, «Κόκκινο Ποτάμι» και τον τρόπο με τον οποίο ο ίδιος ζήτησε να βρίσκεται σε αυτό.
«Όταν διάβασα κάπου ότι θα συμβεί αυτό στην ελληνική τηλεόραση, πήγα νωρίς το πρωί στο γραφείο του Μανούσου Μανουσάκη πριν καν ανοίξει.
Δεν το έχω κάνει ξανά, ούτε εσύ θα το έκανες. «Μόλις το διάβασα, σαν είδηση, βούρκωσα. Σαν θέμα. Το βιβλίο το είχα διαβάσει και είχα συγκλονιστεί» ομολόγησε ο γνωστός ηθοποιός και συνέχισε: «Πήγα, όχι για να κολλήσω μερικά ακόμα ένσημα ή να πάρω 10-20 ακόμα επεισόδια μεροκάματο, το οποίο βεβαίως είναι σημαντικό, αλλά γιατί λέω εδώ τα πράγματα είναι σοβαρά» πρόσθεσε.
«Ο Μανούσος με ρώτησε τι συμβαίνει και του απάντησα, «τίποτα, δώσε ρόλο». Μου είπε απευθείας ναι για τον Τούρκο ή τον έμπορο» κατέληξε.
