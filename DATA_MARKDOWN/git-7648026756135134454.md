
# בעקבות בקשת גרינברג: בית המשפט הקדים את הדיון בנושא זיהום האוויר מהמפעלים בסגולה

Published at: **2019-11-05T09:54:00+00:00**

Author: **מתן דויטש**

Original: [חדשות פתח תקוה](http://mynetpetahtikva.co.il/%d7%97%d7%93%d7%a9%d7%95%d7%aa/%d7%91%d7%a2%d7%a7%d7%91%d7%95%d7%aa-%d7%91%d7%a7%d7%a9%d7%aa-%d7%92%d7%a8%d7%99%d7%a0%d7%91%d7%a8%d7%92-%d7%91%d7%99%d7%aa-%d7%94%d7%9e%d7%a9%d7%a4%d7%98-%d7%94%d7%a7%d7%93%d7%99%d7%9d-%d7%90%d7%aa-%d7%94%d7%93%d7%99%d7%95%d7%9f-%d7%91%d7%a0%d7%95%d7%a9%d7%90-%d7%96%d7%99%d7%94%d7%95%d7%9d-%d7%94%d7%90%d7%95%d7%95%d7%99%d7%a8-%d7%9e%d7%94%d7%9e%d7%a4%d7%a2%d7%9c%d7%99%d7%9d-%d7%91%d7%a1%d7%92%d7%95%d7%9c%d7%94-415968/2)

אמש (שני) התבשר ראש עיריית פתח תקוה רמי גרינברג, כי בית המשפט המחוזי בלוד קיבל את בקשת הקדמת הדיון שנקבע לדצמבר בנושא זיהום האוויר בסגולה, זאת עקב ממצאי דו"ח המומחים שנחשפו ביום חמישי.
הדיון הוקדם ליום 13.11 בשעה 10:00 בבית המשפט המחוזי בלוד. לצורך כך, תעמיד העירייה הסעה לתושבים שירצו להגיע מהשכונה לדיון החשוב.
כזכור, בדו"ח נחשף כי מפעלים באזור התעשייה סגולה פלטו חומרים מסוכנים וכי אינם מקיימים את הוראות היתרי הרעלים והוראות הרישיון שלהם כנדרש.
ראש העיר רמי גרינברג: "זהו הישג חשוב מאד. חשוב לנו שהתושבים יגיעו לדיון ועל כן נעמיד הסעות לבית המשפט. אמשיך לפעול בנחישות למיגור הבעיה ואעדכן בכל התפתחות".
