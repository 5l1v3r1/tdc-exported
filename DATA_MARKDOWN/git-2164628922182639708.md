
# У Тернополі невідомий з ножем напав на чоловіків

Published at: **2019-11-07T09:41:00+00:00**

Author: ****

Original: [PRESS-ЦЕНТР](http://press-centr.com/ua/news/42685_U-Ternopoli-nevidomiy-z-nozhem-napav-na-cholovikiv)


        З колото-ріжучими ранами ноги до лікарні потрапив житель Тернополя, 1974 року народження.
      
П`ятого листопада на лінію "102" надійшло повідомлення про напад. На місце події виїжджали медики та правоохоронці.За попередньою інформацією, на вулиці Київській в Тернополі, в одному з закладів громадського харчування відпочивало троє чоловіків. Коли тріо вийшло з приміщення, до них підійшов невідомий і попросив цигарки.В якийсь момент він почав хамити, а потім кудись пішов. За кілька хвилин повернувся, тримаючи в руці предмет, схожий на ніж. Двоє з компанії встигли відійти, а третій спробував ногою вибити ніж. Проте йому це не вдалося і невідомий поранив тернополянина.Потерпілого госпіталізували до лікарні. У нього травми середньої тяжкості. Нападник уже неодноразово потрапляв в поле зору правоохоронців за вживання та розповсюдження наркотиків, хуліганку та інші правопорушення.Даний факт внесений і ЄРДР відповідно до статті 296 частина 4 ККУ - хуліганство. Триває слідство.

        Фото ілюстративне
      
