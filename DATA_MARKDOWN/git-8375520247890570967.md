
# Троє неповнолітніх вистрибнули з вікна психлікарні в Києві

Published at: **2019-11-05T10:44:15+00:00**

Author: ****

Original: [ГЛАВКОМ](https://glavcom.ua/kyiv/news/troje-nepovnolitnih-vistribnuli-z-vikna-psihlikarni-v-kijevi-637785.html)

У Києві троє неповнолітніх дівчат вистрибнули з вікна психіатричної лікарні на вул. Кирилівській. У результаті одна з них перебуває у лікарні з травмами.
Про це УНН повідомили у відділі комунікації поліції Києва.
«На вулиці Кирилівська, 103 з вікна психіатричної лікарні вистрибнуло 3 дівчинки. Одна дівчина з травмами зараз знаходиться у лікарні, дві інші дівчини встановлені, з ними зараз все в порядку», - повідомили правоохоронці.
Як зазначається, дівчат знайшли у тітки однієї з них.
«Дівчинка, яка травмувалася, – вона 2002 року народження, найстарша. Іншим двом дівчатам по 15 років», - додали в поліції.
Як повідомлялося, 23 жовтня, на проспекті Відрадному у Солом’янському районі Києва з вікна школи вистрибнула учениця 7-го класу. Школярку з численними забійними ранами та переломами негайно госпіталізували у лікарню для надання необхідної допомоги.
Зараз дівчинка перебуває в столичній лікарні «Охматдит». У дитини травми ніг, тазу, хребта, переломи ребер, забій легень та черепно-мозкова травма. Її стан залишається важким.
