
# Валядолид нанесе пета поредна загуба на Майорка като гост

Published at: **2019-11-03T15:13:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/valqdolid-nanese-peta-poredna-zaguba-na-majorka-kato-gost-1391331.html)

Отборът на Валядолид надигра у дома новака Майорка с 3:0 в среща от 12-ия кръг на испанската Ла Лига. Домакините стигнаха до успеха след по-добра и ефективна игра от съперника.
Хоакин Фернандес откри в 40-та минута след асистенция на Мичел Ереро. Пет минути след стара на втората част Енеш Юнал удвои аванса на „виолетовите“ след точно изпълнена дузпа, а Сандро Рамирес направи резултата класически в заключителните мигове.
Така Валядолид остава непобеден у дома от началото на сезона – две победи и три равенства. За Майорка пък това беше пета последователна загуба при гостувания в Примера Дивисион. В следващия кръг Валядолид гостува на Алавес, докато Майорка приема у дома Виляреал.
