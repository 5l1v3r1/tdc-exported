
# Розведення сил у Петрівському має розпочатися 8 листопада – штаб ООС

Published at: **2019-11-07T11:28:13+00:00**

Author: ****

Original: [ФАКТИ](https://fakty.com.ua/ua/ukraine/20191107-rozvedennya-syl-u-petrivskomu-maye-rozpochatysya-8-lystopada-shtab-oos/)

Початок розведення сил та засобів у районі Петрівського Донецької області заплановано на п’ятницю, 8 листопада.
У штабі Операції об’єднаних сил заявили, що готові 8 листопада о 12.00 розпочати розведення військ у Петрівському та Богданівці.
Начальник прес-центру ООС Андрій Агєєв також назвав необхідну умову – відсутність провокацій з боку російсько-окупаційних сил.
Агєєв повідомив, що за останні шість діб у цьому районі було тихо.
Читайте: Австрія виділила €1 млн на допомогу мешканцям Донбасу
Нагадаємо, раніше розведення сил та засобів у Петрівському планувалося на 4 листопада, але через обстріли на цій ділянці 30 жовтня дату перенесли.
