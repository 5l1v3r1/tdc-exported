
# Garfield, un gatto da salvare

Published at: **2019-11-03T12:34:56+00:00**

Author: **Gianluca Ginella**

Original: [Cronache Maceratesi](https://www.cronachemaceratesi.it/2019/11/03/garfield-un-gatto-da-salvare/1320693/)

Condividi288TweetEmail288 Condivisioni
 
Un gatto da salvare, si chiama Garfield, ha otto mesi, e qualcuno probabilmente lo ha investito a Urbisaglia dove tre giorni fa è stato trovato in mezzo alla strada, sofferente. Il gatto è ora affidato ai volontari dell’associazione Argo. Garfield è stato immediatamente portato al veterinario: «ha la colonna vertebrale spezzata. Probabilmente non camminerà più, ma è chiaro che lui vuole vivere» dice l’associazione. Un gatto affettuoso e giocoso, per salvarlo servono «una visita neurologica (con risonanza magnetica) e un intervento chirurgico (che verrà eseguito in una clinica specializzata a Firenze) e continuare una terapia del dolore finché la sua situazione non si stabilizzerà – dice l’associazione –. I costi sono ingenti, ma come è accaduto in passato per altri animali, siamo sicuri che insieme possiamo salvarlo e noi non vogliamo arrenderci». L’associazione fa un appello «a chiunque crede che anche la vita di un gatto vale la pena di essere salvata e che vuole aiutarci anche con una piccolissima donazione. Se Garfield non verrà operato a breve andrà incontro a grandi sofferenze e, purtroppo, ad una morte certa». Per aiutare Argo ad iniziare la cura di Garfield è possibile inviare un bonifico all’associazione (Iban: IT58N0760113400000010838621, causale “Per Garfield”), o andare al canile di Macerata e fare una donazione.
