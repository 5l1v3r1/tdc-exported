
# آخرین وضعیت اعلام اموال نمایندگان مجلس + جدول

Published at: **2019-11-02T09:51:00+00:00**

Author: ****

Original: [جامعه خبری تحلیلی الف](https://www.alef.ir/news/3980811038.html)

آخرین وضعیت اعلام اموال نمایندگان مجلس به قوه قضاییه به علاوه مواضع وکلای ملت در این‌باره منتشر شد. اگر مسئولان لیست اموال خود را اعلام نکنند یا اطلاعات ناقص باشد و کتمان کنند مشمول مجازات تعزیری درجه ۶ می‌شوند که محرومیت از حقوق اجتماعی است.
فارس نوشت: بر اساس اصل ۱۴۲ قانون اساسی، دارایی رهبر، رئیس جمهور، وزیران و معاونان قبل و بعد از خدمت توسط رئیس قوه قضائیه و یک ماه بعد از اتمام مأموریت اموال باید اعلام شود.
همچنین بر اساس این قانون، مسؤولان باید تعهد بدهند که لیست اموال خود را اعلام کنند و این شرط تصدی‌هاست و به غیر از اصل ۱۴۴ قانون اساسی و فهرست مربوطه، ۲۴ عنوان و مسؤولیت شامل این قانون می‌شود که باید این متصدیان، اموال خود و خانواده شان را ثبت کنند.
در این فهرست، نمایندگان مجلس، اعضای مجمع تشخیص نظام و شورای نگهبان، تا رده مدیر کلی در سازمان‌ها قرار دارند و در واقع حدود ۲۵۰ هزار نفر شامل این قانون می‌شوند که باید اموال خود را لیست و اعلام کنند.
صورت دارایی‌ها، ۷ مورد شامل کلیه اموال غیرمنقول که شامل ملک و املاک است، حقوق دارای ارزش مالی، سرمایه‌گذاری‌ها و حق انتقال آنها، اوراق بهادر، موجودی حسابها در بانکها و صندوق ها، مطالبات، دیون و هرگونه منبع درآمدی مستمر از دیگر این موارد است.
اگر مسؤولان لیست اموال خود را اعلام نکنند یا اطلاعات ناقص باشد و کتمان کنند مشمول مجازات تعزیری درجه 6 می‌شوند که محرومیت از حقوق اجتماعی است.
بنابراین به مدت یک ماه یعنی تا اول آبان ماه ۹۸ مسؤولان مهلت اعلام اموال خود را دارند و مسؤولانی که بعد از اجرای قانون یعنی بعد از ۲۹ آذر ۹۴ عهده دار مسؤولیت شده اند و دوره مسؤولیتشان تمام شده است نیز باید اموالشان را اعلام کنند.
آنها باید بعد از دریافت حساب کاربری «ثنا» از دفاتر خدمات الکترونیک قضایی تا پایان آبان ماه دارایی‎ها و اموال خود را در سامانه مذکور به آدرس https://residegi.adliran.ir اظهار کنند.
290 نماینده مجلس که هم اکنون به دلیل درگذشت 2 نماینده و انتقال یکی دیگر به شورای نگهبان 287 نفر هستند باید به عنوان بخشی از 250 هزار مدیر و مسئول اموال و دارایی خود را در سامانه قوه قضائیه ثبت کنند. 
آخرین وضعیت اعلام اموال نمایندگان مجلس به قوه قضاییه به علاوه مواضع وکلای ملت در این باره را در جدول زیر بخوانید:
