
# غنی سازی در فردو ازسرگرفته شد

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697155/%D8%BA%D9%86%DB%8C-%D8%B3%D8%A7%D8%B2%DB%8C-%D8%AF%D8%B1-%D9%81%D8%B1%D8%AF%D9%88-%D8%A7%D8%B2%D8%B3%D8%B1%DA%AF%D8%B1%D9%81%D8%AA%D9%87-%D8%B4%D8%AF)


        غنی سازی در مرکز فردو که در چارچوب برجام تعلیق شده بود با برداشتن گام چهارم کاهش تعهدات برجامی دوباره آغاز شد.
      
عملیات گازدهی زنجیره ها و ماشین های سانتریفیوژ و جمع آوری اورانیوم غنی شده در سایت فردو آغاز شد.
به گزارش عصرایران با ابلاغ ریاست جمهوری و رئیس شورای امنیت ملی مبنی بر آغاز فعالیت مجدد سایت فردو جهت غنی سازی اورانیوم، پس از انتقال مخزن حاوی دوهزار کیلوگرم uf6 از سایت شهید احمدی روشن (نطنز) به سایت شهید علیمحمدی (فردو) و اتصال مخزن به خطوط خوراک‌دهی و انجام موفقیت آمیز کلیه عملیات فنی مرتبط شامل خلا سازی نهایی کنترل ماشین های سانتریفیوژ و شیرها و چک نمودن سیستم های کنترل و اتوماسیون و راه اندازی بخش های جمع آوری و اتمام عملیات پسیواسیون، پس از دقایق اولیه روز پنج شنبه عملیات گازدهی زنجیره ها و ماشین های سانتریفیوژ و جمع آوری اورانیوم غنی شده در سایت فردو آغاز شد.
  لازم به ذکر است کلیه اقدامات تحت نظر آژانس بین المللی انرژی اتمی انجام پذیرفته است.
