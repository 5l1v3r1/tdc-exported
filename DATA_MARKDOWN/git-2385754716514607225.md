
# Ο Νάιτζελ Φάρατζ δεν θα είναι υποψήφιος στις εκλογές

Published at: **2019-11-03T14:43:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595531/o-naitzel-faratz-den-tha-einai-ypopsifios-stis-ekloges)

Ο Νάιτζελ Φάρατζ, ο ηγέτης του Κόμματος του Brexit στη Βρετανία, δήλωσε σήμερα ότι δεν θα είναι υποψήφιος στις βουλευτικές εκλογές που θα διεξαχθούν τον ερχόμενο μήνα στο Ηνωμένο Βασίλειο, καθώς επιλέγει αντ`αυτού να κάνει εκστρατεία σε όλη τη χώρα κατά της συμφωνίας του πρωθυπουργού Μπόρις Τζόνσον για την αποχώρηση από την ΕΕ. "Το σκέφτηκα πάρα πολύ αυτό: Πως θα υπηρετήσω καλύτερα τον σκοπό του Brexit;", δήλωσε στον Άντριου Μαρ του BBC. "Να βρω μια έδρα και να προσπαθήσω να μπω στο κοινοβούλιο ή θα υπηρετήσω τον σκοπό αυτόν καλύτερα διασχίζοντας το Ηνωμένο Βασίλειο από άκρη σε άκρη υποστηρίζοντας 600 υποψήφιους, και αποφάσισα ότι το δεύτερο είναι το σωστό", πρόσθεσε ο Φάρατζ.
