
# В Україні є 189 сироваток проти дифтерії - МОЗ

Published at: **2019-11-01T11:16:03+00:00**

Author: ****

Original: [ГЛАВКОМ](https://glavcom.ua/news/v-ukrajini-je-189-sirovatok-proti-difteriji-moz-636979.html)

В Україні на сьогодні є 189 сироваток проти дифтерії.
Про це 1 листопада під час пресконференції у МОЗ України повідомив гендиректор «Центру громадського здоров'я МОЗ України» Володимир Курпіта.
За його словами, сироватка розподілена в усіх областях України.
Між тим, за словами міністерки охорони здоров’я Зоряни Скалецької, цього року лікарі зафіксували вже 21 підтверджений випадок захворювання на дифтерію.
Вона запевнила, що сьогодні в Україні достатня кількість вакцин проти дифтерії. «Є 2 млн вакцин для дітей і 5 млн для дорослих», - сказала Скалецька під час пресконференції.
«До 1 року вакциновані лише 59%, дорослих лише 52%», - повідомила міністерка, заявивши про вкрай низький відсоток вакцинованості, яка є найкращою профілактикою захворюваності.
Нагадаємо, наприкінці жовтня повідомлялося про зафіксований у Києві другий випадок захворювання на дифтерію. Медики використали останню в наявності на той момент сироватку проти цієї хвороби.
