
# KAA Gent kijkt naar Preud’homme en Standard: “Dat vind ik te kort door de bocht

Published at: **2019-11-02T13:47:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902067/kaa-gent-kijkt-naar-preud-homme-en-standard-dat-vind-ik-te-kort-door-de-bocht-.html)


        KAA Gent neemt het komende speeldag op tegen Standard Luik. Assistent-coach van de Buffalo’s Peter Balette kijkt naar coach Michel Preud’homme en de Rouches.
      
Preud’homme paste zijn tactiek aan om leider Club Brugge te bekampen. “Ik vind dat elke ploeg het recht heeft om op de manier te spelen waarbij zij zich het beste voelen. Michel koos vorige week in Brugge quasi voor een individuele mandekking over het hele terrein”, citeert Het Nieuwsblad Balette.
“Maar ik vind het toch wel te kort door de bocht als een tegenpartij zich omwille van die reden zou ergeren aan een bepaalde tactiek”, gaat Balette verder. “Ik denk ook niet dat onze coach enorm bezig is met de manier waarop Michel zal proberen te spelen. Wij willen terug goed voor de dag komen. Gissen naar zijn ploeg, daar hebben we geen tijd voor. Wij moeten uitgaan van eigen sterkte want we spelen thuis.”
Balette heeft veel respect voor Preud’homme. “Michel en ik hebben heel wat clubs gemeen op ons cv en ik hoorde telkens alleen maar positieve geluiden over hem. Ik zat trouwens ook bij zijn lichting tijdens de Pro License-cursus. Het is simpelweg een toptrainer in onze vaderlandse competitie. Trouwens, het is als voetballer toch ook leuk om tegen een ex-coach van je club een topprestatie af te leveren, nee?”
