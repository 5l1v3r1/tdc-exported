
# ВИДЕО: Абсурдната причина за отменения гол на Фирмино

Published at: **2019-11-03T14:02:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/video-absurdnata-prichina-za-otmeneniq-gol-na-firmino-1391315.html)

В съботния ден отборът на Ливърпул записа важна победа по пътя си към титлата в английската Висша лига. Тимът на Юрген Клоп надигра Астън Вила с 1:2 след късни попадения на Анди Робъртсън и Садио Мане, които осигуриха пълен обрат за мърсисайдци.
Двубоят обаче ще се запомни и с отменения заради ВАР гол на Роберто Фирмино през първото полувреме. При резултат 1:0 за домакините бразилецът засече центриране отляво на Мане и вкара топката в мрежата. След преразглеждане със системата за видеоповторение обаче попадението му беше отменено.
Ситуацията бе доста тънка, както може да се види от стопкадъра при повторението. Според официалния Twitter на Премиър лийг голът на Фирмино е бил отменен, тъй като подмишницата му е била в засада. „Червената линия обозначава мишницата на Фирмино, която бе малко пред последния защитник на Вила.“ – гласеше написаното в Туитър.
Напомняме ви, че при подобни положения за засада се разглеждат единствено частите от тялото, с които е позволено да се играе с топката.Главен съдия на този двубой бе Джонатан Мос, а реферът, отговарящ за ВАР бе Мартин Аткинсън.

        
          А каква е пълната програма на Ливърпул до началото на 2020 година - вижте в този материал.
        
      
