
# Під час розмінування в Золотому вилучили 20 вибухонебезпечних предметів

Published at: **2019-11-05T23:00:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/bezpeka/rozminuvannya-zolotomu-vyluchyly-20-vybuxonebezpechnyx-predmetiv)


        У ході обстеження та розмінування місцевості у місті Золоте Луганської області піротехніки вилучили 20 вибухонебезпечних предметів.
      
Про це повідомляє пресцентр штабу операції Об’єднаних сил.
Повідомляється, що тривають заходи на ділянці розведення №2 у районі населеного пункту Золоте-4 Луганської області. За даними штабу, проходить технічне обстеження, розмінування доріг та узбіч, очистка місцевості забрудненої, вибухонебезпечними предметами.
«Задіяні 5 груп ДСНС України загальною чисельністю 24 особи. На це час обстежено 14,1 гектара території ділянки розведення №2. Вилучено 20 вибухонебезпечних предметів», - йдеться в повідомленні.
Нагадаємо, в районі населеного пункту Золоте-4 Луганської області, на ділянці розведення сил і засобів, стартував процес розмінування.
Розмінування в районі розведення сил в населеному пункті Золоте-4 Луганської області триватиме до 9 листопада.
Хочете обговорити цю новину? Долучайтеся до телеграм-чату CHORNA RADA
