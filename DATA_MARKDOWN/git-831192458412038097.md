
# «Το ρήγμα της Πάρνηθας είναι ενεργό! Θα δώσει και άλλους ισχυρούς σεισμούς! Το δυναμικό του είναι τέτοιο που…»: Εφιαλτικές προβλέψεις από τον σεισμολόγο Γεράσιμο Παπαδόπουλο

Published at: **2019-11-02T20:55:34+00:00**

Author: ****

Original: [europost.gr](https://europost.gr/to-rigma-tis-parnithas-einai-energo-tha-dosei-kai-alloys-ischyroys-seismoys-to-dynamiko-toy-einai-tetoio-poy-efialtikes-provlepseis-apo-ton-seismologo-gerasimo-papadopoylo/)

Ορατό από απόσταση 12 χιλιομέτρων είναι το ρήγμα της Πάρνηθας, το οποίο έδωσε τον φονικό σεισμό το 1999.
Μιλώντας στον ΑΝΤ1 ο σεισμολόγος Γεράσιμος Παπαδόπουλος τόνισε ότι «αυτό που ενεργοποιήθηκε από τον καταστροφικό σεισμό του 1999 αλλά και στις 19 Ιουλίου του 2019 με τον γνωστό σεισμό της Μαγούλας. Αυτός ο τεράστιος βράχος είναι του ενός έως δύο εκατομμυρίων ετών είναι το δημιούργημα της επανειλημμένης δράσης του ρήγματος λόγω των σεισμών».
Ο βράχος «σκίστηκε» στη μέση με τον σεισμό του 1999 όμως με το σεισμό της Μαγούλας μεγάλωσε το άνοιγμα με αποτέλεσμα τα τελευταία 20 χρόνια το έδαφος να έχει βυθιστεί κατά 8 εκατοστά.
Σύμφωνα με τους επιστήμονες, με κάθε σεισμό το ρήγμα διευρύνεται. Όπως επισήμανε ο κ. Παπαδόπουλος, «το ρήγμα αυτό το έχουμε δει σε μήκος περίπου 10-12 χιλιομέτρων».
«Το ρήγμα είναι ενεργό, θα δώσει στο μέλλον και άλλους ισχυρούς σεισμούς. Πιστεύουμε όμως ότι το δυναμικό του είναι τέτοιο που δεν θα μας δώσει μέγεθος μεγαλύτερο του 6 ή 6,2 Ρίχτερ», πρόσθεσε.
