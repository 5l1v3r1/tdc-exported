
# На Харківщині потяг травмував чоловіка

Published at: **2019-11-04T12:03:00+00:00**

Author: ****

Original: [ZIK.UA](https://zik.ua/news/2019/11/04/na_harkivshchyni_potyag_travmuvav_cholovika_1683085)


        На Харківщині на перегоні «Баварія-10 км» поблизу міста Люботин 3 листопада електропотяг сполученням «Харків – Люботин» збив чоловіка віком близько 45-55 років.
      
Про це повідомила пресслужба поліції Харківської області.
«Машиніст застосовував звуковий сигнал та екстрене гальмування, проте уникнути наїзду на громадянина, який стояв на коліях, не вдалося.Потерпілий з численними травмами доставлений до Харківської міської клінічної лікарні швидкої та невідкладної медичної допомоги. Стан його здоров’я медики оцінюють як тяжкий. Рух потягів не припинявся», – йдеться у повідомленні.
Нагадаємо, раніше у Чернівецькій області поліцейські розслідують травмування чернівчанина внаслідок наїзду потяга.
