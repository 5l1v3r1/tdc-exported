
# Dálnici D10 uzavřela dvojice dopravních nehod. Srazilo se při nich pět aut

Published at: **2019-11-02T17:35:00+00:00**

Author: **Miroslav Jilemnický ,Redakce**

Original: [Deník.cz](https://www.denik.cz/nehody/dalnici-d10-uzavrela-nehoda-ctyr-aut-20191102.html)

U jedné nehody se střetly tři osobní automobily a tři osoby skončily v péči záchranářů. "U druhé nehody se srazily dva osobní automobily a jedna osoba byla v péči zdravotnické záchranné služby. Hasiči na obou místech provedli protipožární opatření a zasypali uniklé provozní kapaliny," uvedli středočeští hasiči.
Dálnice byla přibližně od 17.30 zcela neprůjezdná a policie odkláněla dopravu. Před 20. hodinou byla dálnice zprůjezdněna jedním jízdním pruhem.
Příčiny nehod vyšetřuje policie.
