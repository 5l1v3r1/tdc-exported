
# Real nije blistao, Garuba dvocifren! Baskonija razbila Bajern već u prvom poluvremenu

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/kosarka/vesti/real-nije-blistao-garuba-dvocifren-baskonija-razbila-bajern-vec-u-prvom-poluvremenu/341355)


        U poslednjem terminu za danas u Evroligi igralo se u Španiji. Real Madrid je otaljavao posao protiv Albe, nije blistao, ali je uspeo da dobije nemački sastav sa 85:71, dok je Baskonija dočekala i razbila Bajern već u prvom poluvremenu, a na kraju je slavio rezultatom - 93:60.
      
Kraljevski klub je u prvoj četvrtini već napravio razliku od 14 poena i delovalo je da će to biti klasična igra mačke i miša, ali nije bilo tako. Alba je pokazala zube, pokazala da nije došla u Madrid da bude samo posmatrač i uspela je da uvede meč u egal tok i da Realu u gostima ubaci 38 poena za poluvreme.
Verovatno Pablo Laso nije bio zadovoljan igrom svog tima, malo je našpanovao svoje igrače za drugo poluvreme i tek su u poslednjoj četvrtini igrači Reala uspelo da prelome utakmicu i dobiju i ubedljivije rezultatski nego što je to bilo na parketu.
Najefikasniji kod Real Madrida bili su Entoni Rendolf sa 12 poena, a toliko je ubacio i mlađani Usman Garuba koji je opet pokazao da ga čeka velika budućnost. Tome u prilog ide i činjenica da je šutirao 5/5 za dva poena.
Biće zanimljivo videti kako će se dalje razvijati Garubina karijera. Kod Albe Martin Hermanson dao 13, a po 10 su ubacili Mejson, Siva i Tieman.
Baskonija je odigrala fantastično prvo poluvreme protiv Bajerna iz Minhena i to je ekipi iz Vitorije omogućilo pobedu. Treća deonica je bila klimava za domaćina, Bajern je najavio da bi mogao da se vrati, ali se ekipe Velimira Perasovića na vreme probudila i uspela da smiri utakmicu, opet ode preko 20 razlike, pa i 30 razlike, i tu više povratka za tim Dejana Radonjića nije bilo.
Meč je odigran u napetoj atmosferi u poslednjoj deonici, bilo je dosta tenzija, gosti su bili nervozni zbog ubedljivog poraza, pa je na kraju došlo do koškanja Tornikea Šengelije i Grega Monroa. Brzo su razdvojeni pa nije eskaliralo u nešto ozbiljnije.
Do jedne od najubedljivijih pobeda ove sezone Baskoniju su vodili Šengelija sa 19 poena, Džening sa 16, Stauskas je dodao 12, a po 10 Garino i Polonara. U ekipi Dejana Radonjića najbolji je bio Greg Monro sa 18. Vladimir Lučić je ubacio četiri poena.

        EVROLIGA - 6. KOLO
      

        Četvrtak
      
Crvena zvezda - Himki 90:78/Simanić 18 - Šved 14/
Panatinaikos - Anadolu Efes 86:70/Rajs 18 - Larkin 28/

        Petak
      
Zenit - CSKA 70:87/Ajon 20 - Džejms 16/
Fenerbahče - Žalgiris 76:79/De Kolo 29 - Grigonis 19/
Valensija - Asvel 81:72/Dubljević 13 - Livio 20/
Olimpija Milano - Barselona 83:70/Rodrigez 17 - Dejvis 15/
Olimpijakos - Makabi 65:90/Printezis 16 - Vilbekin 19/ Baskonija - Bajern 93:60/Šengelija 19 - Monro 18/
Real Madrid - Alba 85:71/Rendolf 12, Garuba 12 - Hermanson 13/
