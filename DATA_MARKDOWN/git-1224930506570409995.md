
# На YouTube з'явиться новий формат реклами - Радіо Максимум

Published at: **2019-11-07T13:33:00+00:00**

Author: **Лейцюсь Наталія**

Original: [Радіо Максимум](https://maximum.fm/na-youtube-zyavitsya-novij-format-reklami_n169201)


        Youtube вирішив запустити новий вид реклами, який не так біситиме користувачів. А все тому, що вона не заважатиме перегляду відео. Детальніше про новинку читайте у нашій статті.
      
Відеохостинг YouTube вводить рекламний формат, який дозволить менше набридати користувачам і приносити більший прибуток компаніям. Все доволі просто: з'явиться окремий блок у вигляді каруселі із різноманітними запропонованими товарами. Він розміститься між відео та пошуковою стрічкою на платформі.
Звісно ж, всі пропозиції базуються на вподобаннях кожного користувача. Тому, якщо ви полюбляєте дивитись відео чи просто шукали в Google кросівки Puma, то вони з'являться і в новому блоці. До слова, саме у бренду Puma дуже зраділи новинці, адже вона допоможе розширити аудиторію.
У самій корпорації Google заявили, що така реклама буде не менш ефективною, аніж у пошуковику. І це не дивно, адже, за статистикою, перегляд роликів про свята чи просто святкові покупки, за останні кілька років виріс у понад 4 рази.
Джерело: Радіо МАКСИМУМ
