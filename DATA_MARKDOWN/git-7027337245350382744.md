
# ملایی پس از اخذ پناهندگی آلمان: حالا خودم را برای شرکت در رقابت‌های جهانی و المپیک آماده می‌کنم

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696484/%D9%85%D9%84%D8%A7%DB%8C%DB%8C-%D9%BE%D8%B3-%D8%A7%D8%B2-%D8%A7%D8%AE%D8%B0-%D9%BE%D9%86%D8%A7%D9%87%D9%86%D8%AF%DA%AF%DB%8C-%D8%A2%D9%84%D9%85%D8%A7%D9%86-%D8%AD%D8%A7%D9%84%D8%A7-%D8%AE%D9%88%D8%AF%D9%85-%D8%B1%D8%A7-%D8%A8%D8%B1%D8%A7%DB%8C-%D8%B4%D8%B1%DA%A9%D8%AA-%D8%AF%D8%B1-%D8%B1%D9%82%D8%A7%D8%A8%D8%AA%E2%80%8C%D9%87%D8%A7%DB%8C-%D8%AC%D9%87%D8%A7%D9%86%DB%8C-%D9%88-%D8%A7%D9%84%D9%85%D9%BE%DB%8C%DA%A9-%D8%A2%D9%85%D8%A7%D8%AF%D9%87-%D9%85%DB%8C%E2%80%8C%DA%A9%D9%86%D9%85)

جودوکای سابق تیم ملی ایران پس از اخذ پناهندگی کشور آلمان از تمرکز خود روی تمریناتش برای کسب سهمیه حضور در المپیک ۲۰۲۰ توکیو خبر داد.
به گزارش تسنیم، سعید ملایی، جودوکای سابق تیم ملی ایران، به چیزی که از چند هفته پیش منتظرش بود رسید و دولت آلمان پناهندگی او به این کشور را به رسمیت شناخت.
او پس از مسابقات قهرمان جهان سال 2019 در توکیو، به کشور آلمان رفت و درخواست پناهندگی کرد و اکنون درخواست او از سوی دفتر مهاجرت و پناهندگی این کشور مورد تأیید واقع شده است.
ملایی پس از اخذ پناهندگی آلمان اعلام کرد تمریناتش از پایان ماه آگوست به حالت تعلیق درآمده بود را از سر خواهد گرفت. او به محض انتشار خبر پذیرفته شدن درخواست پناهندگی‌اش در آلمان به سایت فدراسیون جهانی جودو گفت: بسیار خوشحالم و مایلم از صمیم قلب از همه آنهایی که به من کمک کردند تشکر کنم. حالا می‌توانم تمام تمرکزم را روی جودو و اردوی‌های آماده‌سازی برای شرکت در رویدادهای بعدی فدراسیون جهانی بوکس و بازی‌های المپیک بگذارم.
طبق اعلام فدراسیون جهانی بود، مراحل اداری تأیید پناهندگی ملایی هنوز کامل نشده است و او باید مدارک لازم جهت سفر و شرکت در رویدادهای بعدی فدراسیون جهانی جودو را اخذ کند.
