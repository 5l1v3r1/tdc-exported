
# Έφηβη φόρτιζε το κινητό της και έπαθε ηλεκτροπληξία στο κρεβάτι

Published at: **2019-11-04T14:38:32+00:00**

Author: ****

Original: [News.gr](https://www.news.gr/kosmos/article/2018899/efivi-fortize-to-kinito-tis-ke-epathe-ilektroplixia-sto-krevati.html)

Μια έφηβη από την Βορειοανατολική Ταϊλάνδη, πέθανε από ηλεκτροπληξία όταν το κινητό της που ήταν σε φόρτιση με ένα φθαρμένο καλώδιο, το οποίο ήρθε σε επαφή με τα μεταλλικά πόδια του κρεβατιού της.
Όπως αναφέρει η Daily Mail, η Νονγκ Γινγκ φόρτιζε το κινητό της και έπαιζε ενώ ήταν ξαπλωμένη στο κρεβάτι. Ωστόσο το καλώδιο λόγω φθοράς ήταν καλυμμένο με μονωτική ταινία, και ήρθε σε επαφή με τον αλουμινένιο σκελετό του κρεβατιού, με αποτέλεσμα η 17χρονη να χάσει την ζωή της.
Η 47χρονη μητέρα της Νονγκ Γινγκ ήταν αυτή που βρήκε την κόρη της νεκρή στο κρεβάτι, όταν επέστρεψε στο σπίτι. Η γυναίκα νόμιζε πως στην αρχή κοιμόταν και προσπάθησε να την ξυπνήσει, με αποτέλεσμα να κινδυνέψει και εκείνη να πάθει ηλεκτροπληξία.
H γυναίκα έβγαλε το καλώδιο του φορτιστή από την πρίζα, αλλά ήταν πια αργά.
Ο επικεφαλής της αστυνομικής έρευνας ανέφερε πως πιθανότατα μια διαρροή ρεύματος από το σημείο που είχε φθαρεί η ταινία προκάλεσε την ηλεκτροπληξία είτε ακουμπώντας απευθείας το κρεβάτι είτε μέσω του πατώματος.
