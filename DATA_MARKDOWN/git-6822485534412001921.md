
# فیفا تغییر میزبانی عراق را خواستار شد

Published at: **2019-11-06T11:35:00+00:00**

Author: ****

Original: [جامعه خبری تحلیلی الف](https://www.alef.ir/news/3980815036.html)

فدراسیون جهانی فوتبال در درخواستی رسمی به فدراسیون فوتبال عراق تغییر محل برگزاری‌ دو دیدار مقدماتی جام جهانی را خواستار شد.
به گزارش ایسنا، پس از کش‌وقوس‌های فراوان سرانجام فیفا در نامه‌ای به فدراسیون فوتبال عراق درخواست کرده است که محل بازی تیم ملی فوتبال عراق با تیم های ملی ایران و بحرین تغییر کند.
فیفا به فدراسیون فوتبال عراق ابلاغ کرده که دو بازی مقدماتی جام‌جهانی ۲۰۲۲ خانگی این تیم مقابل تیم‌های ملی ایران و بحرین در روزهای ۲۳ و ۲۸ آبان به دلایل امنیتی باید در خارج از عراق برگزار شود.
عراق تا روز پنج شنبه ۱۶ آبان (فردا) فرصت دارد تا محل برگزاری این دو دیدار را در خارج از خاک خود معرفی کند.
این موضوع توسط برخی خبرنگاران نزدیک به فیفا تایید و اعلام شده است.
