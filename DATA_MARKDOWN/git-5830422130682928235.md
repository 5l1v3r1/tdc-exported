
# توضیح بانک ملت درباره محدودیت افزایش سرمایه از محل تجدید ارزیابی

Published at: **2019-11-07T16:13:00+00:00**

Author: ****

Original: [boursepress.ir](http://boursepress.ir/news/140472/%D8%AA%D9%88%D8%B6%DB%8C%D8%AD-%D8%A8%D8%A7%D9%86%DA%A9-%D9%85%D9%84%D8%AA-%D8%AF%D8%B1%D8%A8%D8%A7%D8%B1%D9%87-%D9%85%D8%AD%D8%AF%D9%88%D8%AF%DB%8C%D8%AA-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87-%D8%A7%D8%B2-%D9%85%D8%AD%D9%84-%D8%AA%D8%AC%D8%AF%DB%8C%D8%AF-%D8%A7%D8%B1%D8%B2%DB%8C%D8%A7%D8%A8%DB%8C)


        بانک ملت پیرو اخبار منتشر شده مبنی بر محدودیت افزایش سرمایه بانک ها از محل تجدید ارزیابی دارایی ها توضیح داد.
      
به گزارش پایگاه خبری بورس پرس، بانک ملت که با سرمایه 5 هزار میلیارد تومانی در بازار اول معاملات بورس حضور دارد درخصوص محدودیت افزایش سرمایه بانک ها از محل تجدید ارزیابی توضیح داد.
براین اساس، "وبملت" پیرو اخبار منتشر شده در پایگاه خبری فارس، ایرنا، دنیای اقتصاد، بورس پرس و... مبنی بر محدودیت جدید افزایش سرمایه بانک ها اعلام کرد: پیرو شفاف سازی ۲۳ مهر ماه، برنامه این بانک برای افزایش سرمایه از محل تجدید ارزیابی املاک ملکی و سرقفلی است.
بنابراین در صورت ابلاغ محدودیت مندرج در اخبار فوق نیز خللی در برنامه افزایش سرمایه این بانک وارد نخواهد شد. بدیهی است در صورت وقوع هرگونه رویداد با اهمیت، مراتب طبق مفاد ماده ۱۳ دستورالعمل اجرایی افشای اطلاعات شرکت های ثبت شده نزد سازمان افشا می‌شود.
بنابراین گزارش، کاظم چاوشی مدیر مالی بانک ملت به بورس پرس گفته بود، علاوه بر افزایش سرمایه ۱۶۰ درصدی از سایر اندوخته ها ، افزایش سرمایه دوم و از محل تجدید ارزیابی دارایی ها هم مدنظر است که شامل محدودیت بانک مرکزی نمی شود.
انتهای پیام
