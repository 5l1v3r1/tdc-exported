
# పైలట్ పొరపాటున విమానం హైజాక్ అలారం మోగించడంతో...

Published at: **2019-11-07T08:18:50+00:00**

Author: ****

Original: [Andhrajyothy](https://www.andhrajyothy.com/artical?SID=948737)

ADVT
ఆమ్‌స్టర్‌డామ్ (నెదర్లాండ్) : పైలట్ పొరపాటున విమానం హైజాక్ అలారం మోగించడంతో అప్రమత్తమైన భద్రతా బలగాలు వెంటనే విమానాశ్రయాన్ని ఖాళీ చేయించిన ఘటన నెదర్లాండ్ దేశంలోని ఆమ్‌స్టర్‌డామ్ నగరంలోని షిపోల్ విమానాశ్రయంలో వెలుగుచూసింది. బుధవారం రాత్రి ఎయిర్ యూరోపా విమాన పైలట్ ఆమ్‌స్టర్‌డామ్ నగరంలోని షిపోల్ విమానాశ్రయంలో దిగుతూ  పొరపాటున విమానం హైజాక్ అయినట్లు అలారం మోగించాడు. అంతే వెంటనే సైనికులు, పోలీసులు హుటాహుటిన తరలివచ్చి విమానాశ్రయంలో ప్రయాణికులను ఖాళీ చేయించారు.సాయుధ పోలీసులు, అంబులెన్సులు, హెలికాప్టర్ అంబులెన్సులను రంగంలోకి దించారు. అత్యంత రద్దీగా ఉన్న ఆమ్‌స్టర్‌డామ్ నగరంలోని షిపోల్ విమానాశ్రయం విమానం హైజాక్ హెచ్చరికతో మొత్తం ఖాళీ అయింది. అంతలో విమాన పైలట్ పొరపాటున హైజాక్ బటన్ నొక్కారని తెలియడంతో అంతా ఊపిరి పీల్చుకున్నారు.
