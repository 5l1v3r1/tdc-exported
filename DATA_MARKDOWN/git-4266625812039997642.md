
# Тренер «Олімпіка» Вісенте Гомес: Ми не думаємо про місце, головне – побудова гри команди

Published at: **2019-11-04T04:50:00+00:00**

Author: ****

Original: [ZIK.UA](https://zik.ua/news/2019/11/04/trener_olimpika_visente_gomes_my_ne_dumaiemo_pro_mistse_golovne__pobudova_1682881)


        Головний тренер донецького «Олімпіка» Вісенте Гомес поділився своїми враженнями від матчу 13-го туру чемпіонату України з футболу проти ковалівського «Колоса» (2:1).
      
«Ми провели прекрасний матч. Наша команда відмінно комбінувала. Футболісти добре пресингували суперника. Як тільки ми втрачали м’яч, то швидко знову повертали його під свій контроль. Ми виглядали досить добре, щоб спокійно довести поєдинок до перемоги, уникнувши такої нервової кінцівки.
Протягом 80 хвилин ми повністю контролювали хід матчу. Однак в кінці гри суперник зміг створити нам проблеми при розіграші стандартних положень. В цілому ж я радий, що нам вдалося перемогти, результат зараз вкрай важливий.
Ми не думаємо про місце, на якому опинимося в результаті. Зараз ми повністю сконцентровані на побудові гри команди, роботі над тими помилками, які допускаємо.
Коли я тільки прийшов у «Олімпік», перше, що я зробив – поговорив з футболістами і представив їм своє бачення. Ми вибрали певний напрям, свій стиль, поділилися ним з футболістами, і вони перейнялися нашою ідеєю.
Тепер кожен день ми всі разом працюємо над тим, щоб прогресувати і вдосконалювати нашу гру, наш стиль. Крок за кроком, ми рухаємося до нашої мети», – цитує Вісенте Гомеса olimpik.com.ua.
 
 
 
 
 
 
