
# هشدار گردان‌های قدس نسبت به «هرگونه حماقت رژیم صهیونیستی»

Published at: **2019-11-02T23:25:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619538/%D9%87%D8%B4%D8%AF%D8%A7%D8%B1-%DA%AF%D8%B1%D8%AF%D8%A7%D9%86%E2%80%8C%D9%87%D8%A7%DB%8C-%D9%82%D8%AF%D8%B3-%D9%86%D8%B3%D8%A8%D8%AA-%D8%A8%D9%87-%D9%87%D8%B1%DA%AF%D9%88%D9%86%D9%87-%D8%AD%D9%85%D8%A7%D9%82%D8%AA-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C)


        گردان‌های قدس، شاخه نظامی جنبش جهاد اسلامی با صدور بیانیه‌ای اعلام کرد که با هرگونه حماقتی که تل‌آویو مرتکب شده و به فلسطینیان یا رهبری مقاومت آسیبی بزند، به شدت مقابله خواهد کرد.
      

        آفتاب‌‌نیوز :
      
به نقل از روسیا الیوم، گردان‌های قدس در این بیانیه‌ اعلام کرد: تهدیدهای رهبران رژیم صهیونیستی درباره حمله به نوار غزه موضوع جدیدی نیست و این تهدیدها تنها عزم و اراده فلسطینیان را برای مقاومت و ادامه حمایت از فرزندان ملت و جهاد علیه اشغالگر غاصب افزایش می‌دهد.
در این بیانیه آمده است: تا زمانی که تجاوز صورت بگیرد، گردان‌های قدس به دفاع از مردم خود ادامه می‌دهد و به رژیم صهیونیستی اجازه تثبیت معادله جدیدی را نخواهد داد. دشمن مادامی که علیه ملت فلسطین مرتکب جنایت می‌شود و خاکش را اشغال می‌کند، نباید احساس راحتی کرده و با اطمینان به زندگی ادامه دهد.
گردان‌های قدس اعلام کرد: در صورتی که تل‌آویو هرگونه حماقتی مرتکب شده و به فلسطینیان یا رهبری مقاومت آسیبی بزند، جهاد اسلامی مساحت گسترده‌ای برای تعامل با واقعیت‌های میدان نبرد در اختیار دارد.
در این بیانیه آمده است: این وظیفه مقاومت است که از فرزندان ملت دفاع کند.
