
# FMI avertizează Europa să îşi facă un plan de urgenţă în cazul unei noi crize economice

Published at: **2019-11-06T18:10:26+00:00**

Author: **Eduard Ivanovici**

Original: [Ziarul Financiar](https://www.zf.ro/business-international/fmi-avertizeaza-europa-sa-isi-faca-un-plan-de-urgenta-in-cazul-unei-noi-crize-economice-18549541)

Fondul Monetar Internaţional (FMI) avertizează Europa privind posibilitatea unor planuri de urgenţă în cazul unei crize economice, de vreme ce politica monetară şi-a epuizat aproape tot arsenalul şi riscurile se extind în mod constant, potrivit Bloomberg.
„Luând în calcul riscurile ridicate ce pot duce la o nouă criză, planurile de contingenţă ar trebui să fie pregătite deja de implementare. Un răspuns fiscal sincronizat cu schimbările geopolitice, cu Brexitul şi cu protecţionismul comercial ar putea fi necesar situaţiei actuale în care se află continentul”, a declarat FMI.
Avertizarea vine în contextul informaţiilor conform cărora economia zonei euro se dovedeşte a fi mai flexibilă decât era de aşteptat, fapt rezultat din creşteri economice semnificative în ţări precum Franţa. Cu toate acestea, Germania a intrat probabil în recesiune tehnică în ultimul trimestru, piaţa muncii din cea mai mare economie a Europei începând recent să se deterioreze.
„Avem toate abilităţile necesare pentru a acţiona în cazul în care are loc cu adevărat o criză. Dar nu există nicio criză pe care să nu o vedem astăzi şi pe care nu o putem anticipa” a declarat Ministrul de Finanţe german, Olaf Scholz, agenţiei de ştiri Bloomberg.
În situaţia în care Marea Britanie părăseşte fără acord Uniunea Europeană în ianuarie, producţia economică a ţării va scădea cu 3.5% în doi ani, potrivit prognozei FMI. Economia UE ar scădea cu 0.5% în acest scenariu.
Din raport reiese că strategiile slabe din comerţ şi producţie s-ar putea răspândi şi în alte sectoare – în principal sectorul de servicii – mult mai rapid decât s-a putut preconiza. Raportul avertizează, de asemenea, că preţurile ridicate ale activelor în unele ţări, în special în industria imobiliară, nu fac decât să facă băncile mult mai vulnerabile la şoc.
Ţările cu deficite şi datorii mari ar trebui să ia în calcul un „ritm temporar mai lent al consolidării fiscale sau al unei expasiuni” în cazul în care scenariile negative vehiculate se materializează. Între timp, guvernele ar trebui să găsească „opţiuni de gestionare ale datoriilor” pentru a putea profita de pe urma randamentelor slabe şi pentru a-şi putea îmbunătăţi cerinţele de finanţare pentru anii ce urmează.
În ciuda efectelor secundare ale politcilor monetare mediocre de gestionare a preţurilor activelor, FMI recomandă băncilor centrale să îşi menţină poziţiile de acomodare pentru a opri viitoarele încetiniri.
