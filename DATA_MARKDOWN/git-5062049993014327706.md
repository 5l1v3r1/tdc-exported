
# Milán hostí potřetí juniorský Turnaj mistrů. Nechybí další vlna novinek

Published at: **2019-11-04T16:45:00+00:00**

Author: ****

Original: [Tenisový svět](https://www.tenisovysvet.cz/article/detail/10625--milan-hosti-potreti-juniorsky-turnaj-mistru-nechybi-dalsi-vlna-novinek)


        Potřetí v historii se v italském Miláně představí nastupující generace tenisových hvězdiček, konkrétně na turnaji Next Gen ATP Finals pro hráče do 21 let. Na osm nejlepších mladíků uplynulé sezony čeká boj o titul, ale také zkouška řady novinek, které organizace ATP právě na tomto podniku testuje. Hráči budou například používat moderní technologie k měření rychlosti a směru pohybu na kurtu.
      
Řada novinek a inovací, které ATP chystá zavést na profesionální okruh, se nejprve testují v Miláně na Next Gen ATP Finals. Podobně tomu bude i v letošním roce v rámci třetího ročníku tohoto turnaje. Zástupci této tenisové organizace si znovu připravili řadu vylepšení, které mladíci otestují v praxi. Podívejte se, o které se jedná.
Moderní technologie Poprvé v historii okruhu ATP budou mít hráči povoleno používat moderní technologie v soutěžním zápase. Každý z hráčů dostane přístroj s GPS lokátorem, který bude při zápase a trénincích měřit rychlost, směr pohybu, zrychlení, sílu, rotaci, orientaci těla a další specifická data. Tenisté a jejich trenéři vždy obdrží podrobný report, včetně mapy pohybu tenisty na kurtu. 
Kratší čas na rozehrávkuZápas začne čtyři minuty poté, co druhý z tenistů vkročí na kurt k rozehrávce.
Odpočet časuNa kurtu v Miláně budou umístěné hodiny, které budou odpočítávat čas mezi jednotlivými výměnami. Tenisté mají přesně 25 sekund na zahájení další výměny.
Medical time-outKaždý z účastníků turnaje má v zápase povolený jeden medical time-out.
Komunikace trenéra s hráčemTenisté mohou komunikovat s trenéry pomocí zvukového zařízení, které bude promítáno divákům v televizním přenosu. Trenéři nebudou mít možnost vstoupit během zápasu na kurt. 
Stojan na ručníkyV zadní části kurtu v Miláně bude umístěný stojan na ručníky, který musí tenisté povinně využít. Podavačům míčků tak odpadne povinnost nosit tenistům ručníky. 
Video analýzaTenisté mají povoleno zažádat si u umpirového rozhodčího o přezkoumání kontroverzních situací pomocí videa. Jedná se například o: dvojdopad, dvojitý zásah míčku raketou, zásah hráče – pokud se míček odrazil od oblečení apod.
Skupina A: Alex De Minaur (AUS), Casper Ruud (NOR), Miomir Kecmanovič (SRB), Alejandro Davidovich Fokina (ESP)
Skupina B: Frances Tiafoe (USA), Ugo Humbert (FRA), Mikael Ymer (SWE), Jannik Sinner (ITA)
