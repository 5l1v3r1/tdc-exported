
# Netflix strikt Bird Box-actrice voor nieuwe film

Published at: **2019-11-05T20:02:00+00:00**

Author: **RubenPriest**

Original: [Apparata](https://www.apparata.nl/nieuws/netflix-strikt-bird-box-actrice-voor-nieuwe-film-33035)

Netflix gaat een nieuwe samenwerking aan met actrice Sandra Bullock. Je kunt haar kennen van de film Bird Box. Bullock krijgt de hoofdrol in een verfilming van de Britse mini-serie Unforgiven.
De serie komt uit 2009 en gaat over een vrouw die probeert haar leven weer op te bouwen en weer contact te maken met de jongere zus die ze moest verlaten na 15 jaar gevangenisstraf voor de moord op twee politieagenten.
Het script van de film zal geschreven worden door Christopher McQuarrie. Deze meneer is onder meer bekend van de films Mission: Impossible Rogue Nation en M:I Fallout. De regie is handen van de Duitse filmmaker Nora Fingscheidt.
Het is nog niet bekend wanneer de verfilming op Netflix verschijnt. Het is niet het enige project waar de actrice druk mee is. Voor Amazon werkt ze aan een musical waarin haar leven in de jaren tachtig centraal zal staan. De geruchten dat Bullock een nieuwe samenwerking met Netflix zou aangaan klonken al een tijdje, nu is het dus zo goed als officieel.
