
# Хайди Клум - царицата на Хелоуин

Published at: **2019-11-01T13:40:00+00:00**

Author: **Агенция Стандарт**

Original: [Стандарт Новини](https://standartnews.com/lifestyle-lyubopitno/khaydi-klum-tsaritsata-na-khelouon-405565.html)

Хайди Клум доказа за пореден път, че е царицата на Хелоуин. И тази година супермоделката успя да надмине себе си с оригинален и зашеметяващ костюм. За празничната галавечеря "Halloween Bash" в Ню Йорк, която празнува 20-я си юбилей и е организирана от самата Хайди, звездата се издокара като кървав извънземен хуманоид с разскъсана кожа, виждащ се мозък и стърчащи навсякъде тръби. Със сигурност това е най-сложният й костюм до сега, защото направатa му отнела няколко седмици, а преобразяването на Клум - цял ден. Супермоделката документира целия процес в своя Инстаграм. Дигизацията на звездата можеше да бъде наблюдавана и на живо през витрината на магазин на Амазон в Ню Йорк, където случайните минувачи през деня били шокирани от гледката. Съпругът на Хайди - фронтменът на групата "Токио хотел" Том Каулиц, не изостана от половинката си и също се появи в най-сложния си костюм до сега. Той се облече като окървавен космонавт.
