
# ظریف: ایرانی‌ها هرگز تسلیم زورگویی آمریکا نمی‌شوند

Published at: **2019-11-01T19:51:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543927.html/%D8%B8%D8%B1%DB%8C%D9%81--%D8%A7%DB%8C%D8%B1%D8%A7%D9%86%DB%8C-%D9%87%D8%A7-%D9%87%D8%B1%DA%AF%D8%B2-%D8%AA%D8%B3%D9%84%DB%8C%D9%85-%D8%B2%D9%88%D8%B1%DA%AF%D9%88%DB%8C%DB%8C-%D8%A2%D9%85%D8%B1%DB%8C%DA%A9%D8%A7-%D9%86%D9%85%DB%8C-%D8%B4%D9%88%D9%86%D8%AF)

وزیر امور خارجه ایران روز جمعه در پیامی در توئیتر نوشت که آمریکا هرگز نمی‌تواند ایرانی‌ها را تسلیم زورگویی خود کند.
به گزارش شبکه اطلاع رسانی راه دانا؛ «محمد جواد ظریف» وزیر امور خارجه ایران در پیامی در توئیتر به تحریم‌های جدید آمریکا علیه بخش عمرانی ایران واکنش نشان داد.
وی در این پیام توئیتری نوشت: «هدف قرار گرفتن کارگران بخش عمرانی ایران توسط تروریسم اقتصادی تنها نشان دهنده حداکثر شکست (سیاست) "فشار حداکثری" است.»
ظریف در ادامه این پیام توئیتری نوشت: «آمریکا می‌تواند هر مرد و زن و بچه‌ای را تحریم کند اما هرگز نمی‌تواند ایرانی‌ها را تسلیم زورگویی خود کند. آمریکا به جای آنکه (چاهی را که در آن قرار دارد) عمیق تر حفر کند، باید سیاست‌های شکست خورده را کنار گذاشته و به برجام بازگردد.»
«مورگان اورتاگوس» سخنگوی وزارت امور خارجه آمریکا روز جمعه خبر داد: «آمریکا با هدف قرار دادن بخش عمرانی ایران به دنبال افزایش فشارها علیه رژیم ایران است.»
سخنگوی وزارت امور خارجه اضافه کرد: «بخش عمرانی ایران تحت کنترل سپاه پاسداران انقلاب اسلامی بوده که سازمانی تروریستی است.»
اورتاگوس در ادامه تهدید کرد: «هر کسی که اقدام به فروش،‌تامین یا انتقال مواد برای بخش عمرانی ایران بپردازد، با تحریم‌های قانونی مواجه خواهد شد.»
انتهای پیام/
