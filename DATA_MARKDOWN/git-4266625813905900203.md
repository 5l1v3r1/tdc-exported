
# У Києві підірвали автомобіль директора фармакомпанії, загинув його охоронець, – ЗМІ

Published at: **2019-11-07T08:59:00+00:00**

Author: ****

Original: [ZIK.UA](https://zik.ua/news/2019/11/07/u_kyievi_pidirvaly_avtomobil_dyrektora_farmakompanii_zagynuv_yogo_1685627)


        Автомобіль «Мерседес», який вночі підірвали у Києві, належить директору фармацевтичної компанії Ігорю Сало. Внаслідок вибуху загинув його охоронець.
      
Про це повідомляє Київ Оперативний з посиланням на свої джерела.
Нагадаємо, у Святошинському районі Києва підірвали автомобіль, у результаті чого щонайменше одна особа загинула.
Інцидент трапився близько о 22:00 вечора 6 листопада на Житомирській трасі.
Зазначається, що чоловік на мотоциклі під’їхав до автомобіля марки Mercedes-Benz, після чого поклав на дах легковика невідомий предмет та втік з місця події. 
Одразу після того, як чоловік зник, предмет на даху автомобіля вибухнув. 
У результаті вибуху особа, що знаходилася у салоні транспорту, загинула.
У зв’язку з інцидентом у Києві було оголошено план-перехоплення «Сирена» по розшуку та затриманню чорного мотоцикла BMW.
Згодом у поліції повідомили, що внаслідок вибуху автомобіля Mercedes на Брест-Литовському шосе загинув водій, а ще дві особи отримали травми.
