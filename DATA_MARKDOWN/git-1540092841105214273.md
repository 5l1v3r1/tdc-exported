
# Χάιντι Κλουμ: Η κινηματογραφική μεταμφίεσή της για το Χάλοουιν ξεπέρασε κάθε προηγούμενο

Published at: ****

Author: ****

Original: [CNN.gr](https://www.cnn.gr/style/psyxagogia/story/195877/xainti-kloym-h-kinimatografiki-metamfiesi-tis-gia-to-xalooyin-xeperase-kathe-proigoymeno)

Newsroom, CNN Greece 13:40 , 01 November 2019 - 13:41
Χωρίς να φοβάται να τσαλακώσει την εικόνα της αψεγάδιαστης καλλονής -που όλοι ξέρουμε άλλωστε ότι είναι-, η 46χρονη Γερμανίδα επιλέγει πάντα στολές «κόντρα» στην εντυπωσιακή εμφάνισή της. Είτε μεταμορφώνεται σε υπερήλικη εκδοχή του εαυτού της, σε καταπράσινη «Φιόνα» (από το Σρεκ) ή σε γδαρμένο ανθρώπινο κορμί, το σίγουρο είναι ότι όλα τα φλας των φωτογράφων πέφτουν επάνω της όταν κάνει την εμφάνισή της στο πρώτο Halloween Party.Για τη φετινή χρονιά, η Κλουμ και πάλι ξεπέρασε τον εαυτό της. Η εμφάνισή της με στολή εξωγήινου πλάσματος στο 20th Annual Halloween Bash στη Νέα Υόρκη το βράδυ της Πέμπτης έμοιαζε βγαλμένη από sci-fi blockbuster.
Φέτος, μάλιστα, η Κλουμ έδωσε στους φαν της την ευκαιρία να παρακολουθήσουν από κοντά την πολύωρη διαδικασία της μεταμόρφωσής της, η οποία έγινε σε μια βιτρίνα ενός καταστήματος της Amazon στη Νέα Υόρκη. 
Φρόντισε μάλιστα να καταγράψει τα διάφορα στάδια της διαδικασίας και για τους διαδικτυακούς φαν της, ποστάροντας πολλές φωτογραφίες και βίντεο στον λογαριασμό της στο Instagram.

        Διαβάστε επίσης
      
