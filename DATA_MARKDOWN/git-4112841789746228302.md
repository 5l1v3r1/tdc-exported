
# Nový podcast Netflixu bude spin-off séria post-apokalyptickej komédie Daybreak. Spoluprácou so Spotify chce predbehnúť konkurenciu

Published at: **2019-11-03T12:18:00+00:00**

Author: **Timea Krauszová**

Original: [REFRESHER](https://refresher.sk/76159-Novy-podcast-Netflixu-bude-spinoff-seria-postapokalyptickej-komedie-Daybreak-Spolupracou-so-Spotify-chce-predbehnut-konkurenciu)


        Je to prvý pôvodný podcast od Netflixu, ktorý vyrozpráva príbeh fiktívnych postáv zo sveta ich vlastného seriálu.
      
Portál Variety informoval o novom podcaste, ktorý vytvára streamovacia platforma Netflix. Trefný názov The Only Podcast Left je podcastová spin-off verzia seriálu Daybreak, ku ktorému slúži ako akýsi sprievodca post-apokalyptickým svetom tínedžerov bez dospelákov. Budeš si ho môcť vypočuť exkluzívne na Spotify, a to len od 7. novembra do 12. decembra.
Pre Variety sa tvorcovia vyjadrili nasledovne: „Ak môžu decká po apokalypse hrať videohry, môžu tiež nahrávať podcast.“  Práve o tom bude podcast. V podstate budeme môcť sledovať, ako sa vytvára podcast tým... že postavy zo sveta Daybreak jeden jednoducho vytvoria. Popri tom sa samozrejme snažia prežiť vo svete bez dospelých, bez pravidiel a bez istôt. Týmto krokom chce Netflix pravdepodobne konkurovať ďalším streamovacím službám ako Apple+ a Disney+.
Príbeh postáv v audioformáte je zasadený do rovnakého času a priestoru ako príbeh seriálu. Zatiaľ nevieme, či budeme počuť aj hlasy hlavných postáv zo seriálu, avšak vieme, že tie majú plné ruky práce s prežitím po konci sveta. Predpokladáme, že to budú úplne nové postavy, možno aj z iných častí L.A., nech ktoré poznáme z Daybreak.

        Trailer k seriálu Daybreak
      
