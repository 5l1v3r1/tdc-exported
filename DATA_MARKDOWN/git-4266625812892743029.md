
# Іран заявив про новий етап скорочення своїх зобов’язань щодо ядерної програми

Published at: **2019-11-05T12:43:00+00:00**

Author: ****

Original: [ZIK.UA](https://zik.ua/news/2019/11/05/iran_zayavyv_pro_novyy_etap_skorochennya_svoih_zobovyazan_shchodo_yadernoi_1683969)


        У середу, 6 листопада, стартує четвертий етап скорочень зобов’язань Тегерана в рамках Спільного всеосяжного плану дій (СВПД).
      
Про це повідомив президент Ірану Хасан Рухані, пише Анадолу.
В рамках четвертого етапу Іран відновить подачу газу на 1044 центрифуги на ядерному об’єкті в Фордо (передмістя Кума).
За словами Рухані, нові дії відбуваються під контролем МАГАТЕ.
Президент зазначив, що цей крок буде таким же безповоротним, як і попередні.
Рухані також назвав великим науковим прогресом відкриття фабрики інновацій в країні.
Він також закликав країни 4 + 1, які є сторонами ядерного угоди, повернутися до своїх зобов’язань і умов до 1 січня 2017 року.
«Іран зробив четвертий крок, тому що не зміг досягти результату в переговорах із зазначеними країнами. Якщо США скасують санкції, то Тегеран теж почне виконувати зобов’язання», – сказав Рухані.
Ядерна угода під назвою «Спільний всеосяжний план дій» (СВПД), підписана між Іраном і п’ятьма постійними членами РБ ООН і Німеччиною в 2015 році, дає Тегерану право продовжувати свою діяльність зі збагачення урану на рівні 3,67%.
За угодою Іран може зберігати до 300 кілограмів урану.
Крім того, угода дозволяє Ірану продавати надлишки на міжнародному ринку і купувати натомість природний уран.
Згідно з угодою, запаси важкої води в Ірані не повинні перевищувати 130 тонн, надлишки Тегеран зобов’язаний вивозити.
Нагадаємо, Міністерство фінансів Сполучених Штатів Америки ввело санкції проти дев’яти людей з оточення верховного лідера країни аятоли Алі Хаменеї, а також проти генерального штабу Збройних сил Ірану.
