
# قاتل فراری ۴ عضو یک خانواده در شهرستان مهر دستگیر شد

Published at: **2019-11-06T10:11:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620156/%D9%82%D8%A7%D8%AA%D9%84-%D9%81%D8%B1%D8%A7%D8%B1%DB%8C-%DB%B4-%D8%B9%D8%B6%D9%88-%DB%8C%DA%A9-%D8%AE%D8%A7%D9%86%D9%88%D8%A7%D8%AF%D9%87-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D9%85%D9%87%D8%B1-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF)


        فردی که هفدهم مهرماه گذشته چهار تن از اعضای یک خانواده را در یک روستای شهرستان مهر به ضرب گلوله به قتل رسانده بود، دستگیر شد.
      

        آفتاب‌‌نیوز :
      
این رویداد در روستای غلام آباد از توابع بخش مرکزی شهرستان مهر رخ داد و چهار نفر از اعضای یک خانواده (دو مرد و دو زن) جان خود را از دست دادند.
قاتل پس از حضور کارشناس دادگستری برای قیمت گذاری بر روی زمینی در روستای غلام آباد، در محل حضور یافت و با اسلحه گرم، برادر و اعضای خانواده وی را به قتل رسانده و از محل متواری شده بود.
سرپرست پلیس آگاهی استان فارس اعلام کرد: قاتل متواری پس از اقدامات فنی و تلاش‌های شبانه‌روزی در یک عملیات مشترک توسط پلیس آگاهی استان وفرماندهی انتظامی شهرستان مهر شناسایی و در یکی از محلات این شهرستان به دام افتاد.
سرهنگ کاووس حبیبی گفت: برای بررسی علت و انگیزه قتل، باهماهنگی دستگاه قضایی، فرد قاتل در اختیار پلیس قرارگرفته است.
شهرستان مُهر در فاصله ۳۲۵ کیلومتری جنوب شیراز قرار دارد.
