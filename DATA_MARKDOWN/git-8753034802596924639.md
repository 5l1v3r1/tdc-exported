
# Solberg til stede under redegjørelsen om trygdeskandalen

Published at: **2019-11-05T07:37:43+00:00**

Author: **NTB**

Original: [Aftenbladet](https://www.aftenbladet.no/lokalt/i/dOaj0A/solberg-til-stede-under-redegjoerelsen-om-trygdeskandalen)

Opprinnelig var det et besøk til Trøndelag som sto på planen for Solberg. Hun skal fortsatt reise, men må utsette avreisen til etter redegjørelsen.
Arbeids- og sosialminister Anniken Hauglie (H) skal klokken 10 tirsdag forklare for Stortinget hvordan og ikke minst hvorfor EU-forordningen om trygderettigheter i årevis har blitt feiltolket av både Nav og myndighetene.
Dermed utgår Solbergs besøk til Produsentpakkeriet Trøndelag og Frosta Grønt, Norges største agurkgartneri, på Frosta, som skulle finne sted tirsdag formiddag.
Hun rekker imidlertid deler av et toppmøte for kvinnehelse på St. Olavs hospital. Solberg skal også delta på en studentkveld på Samfundet i Trondheim.
