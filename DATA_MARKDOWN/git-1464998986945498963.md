
# യുഎപിഎ കരിനിയമം; ചില പൊലീസ് ഉദ്യോഗസ്ഥർക്ക് ഇത് ബോധ്യപ്പെട്ടിട്ടില്ല; വിദ്യാര്‍ഥികള്‍ക്കെതിരായ കേസ് പുന:പരിശോധിക്കണമെന്ന് എം.എ.ബേബി

Published at: **2019-11-02T19:42:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/kerala/news/ma-baby-criticized-kerala-police-arrested-of-2-youngsters-uapa)

കോഴിക്കോട്: കോഴിക്കോട് മാവോവാദി ബന്ധം ആരോപിച്ച്‌ സിപിഎം പ്രവര്‍ത്തകരായ രണ്ട് വിദ്യാര്‍ഥികള്‍ക്കെതിരെ യുഎപിഎ ചുമത്തി കേസ് എടുത്ത പോലീസ് നടപടിക്കെതിരെ സിപിഎം പൊളിറ്റ് ബ്യൂറോ അംഗം എം.എ ബേബി. യുവാക്കള്‍ക്ക് എതിരെ കേസ് എടുത്ത പൊലീസ് നടപടി പുനപരിശോധിക്കണമെന്ന് അദ്ദേഹം ആവശ്യപ്പെട്ടു..
യു എ പി എ ഒരു കരിനിയമമാണ് എന്നതിൽ സിപിഐ എമ്മിനോ കേരള സർക്കാരിനോ ഒരു സംശയവുമില്ല. പക്ഷേ, കേരളത്തിലെ ചില പൊലീസ് ഉദ്യോഗസ്ഥർക്ക് ഇത് ബോധ്യപ്പെട്ടിട്ടില്ല. സർക്കാർ ഇക്കാര്യത്തിൽ വ്യക്തമായ നിലപാട് എടുക്കും എന്ന് കേരളത്തിലെ ജനങ്ങൾക്ക് ഉറപ്പുണ്ടെന്ന് എം എ ബേബി ഫെയ്‌സ്ബുക്ക് പോസ്റ്റില്‍ കുറിച്ചു. 
