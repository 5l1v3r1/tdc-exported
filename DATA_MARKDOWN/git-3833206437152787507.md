
# Циганинът, измъчвал нечовешки малко кученце, бе арестуван

Published at: **2019-11-05T07:39:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Ciganinut-izmuchval-nechoveshki-malko-kuchence-be-arestuvan-911185)

Ефективна присъда до 3 години извън глобата до 5 хил. лв. може да получи 32-годишният Ангелин, измъчвал куче по особено жесток начин, ако вината му бъде доказана в съда. На видеоклип, публикуван в социалните мрежи, се вижда как мъжът хвърля животното, натиска го и пълни устата му с пясък.
Вчера Ангелин беше задържан от полицията. Кадрите са правени преди месец в стопанска постройка, където работел като охрана. Кучето не е негово, но го взимал със себе си на работа. 
Христо Петров от РУ-Казанлък обясни, че арестуваният е разказал подробно къде и кога се е случило събитието. Освен това е познат на органите на реда за други престъпления. По думите на Петров той е изтърпявал наказанията си. Той подчерта, че от други публикации в интернет има сигнали за жестокост към други животни от страна на Ангелин. По случая не е установено той да е употребявал алкохол, съобщава bTV.
Петров обясни, че вероятна причина за жестокостта е това, че извършителят е бил ухапан от кучето по време на игра с него. Ивелина Недкова от организацията "Енимъл Хоуп" в Казанлък изтъкна, че подобни случаи продължават, защото няма ефективни присъди върху извършителите.
Други хора твърдят, че иззетото вчера куче, което беше прегледано от ветеринари, не е същото от клипа в социалните мрежи. Тече петиция Ангелин да получи максималната присъда
