
# Екс-посол України в США розповів НВ, хто міг би стати його «оптимальним» наступником

Published at: **2019-11-01T11:26:00+00:00**

Author: ****

Original: [НВ](https://nv.ua/ukr/ukraine/politics/hto-mozhe-stati-novim-poslom-ukrajini-v-ssha-dumka-diplomata-novini-ukrajini-50051026.html)

Про це в інтерв'ю Радіо НВ розповів екс-посол України в Сполучених Штатах Валерій Чалий.
«У нього величезний досвід. Я вважаю, що він і зараз на [своєму] місці, постпредом в ООН, зробив там багато за період свого перебування вже у другій каденції на цій позиції. Але якщо буде прийнято таке рішення і підписано відповідний указ президента після отримання агреману у Сполучених Штатах, якщо буде послом Володимир Єльченко — я вважаю, що це рішення в цих умовах майже оптимальне», — повідомив він.
Також Чалий зазначив, що «дуже позитивно» оцінює Єльченка як дипломата.
Крім цього, свій власний відхід з посади посла Чалий пояснив тим, що, відповідно до закону Про дипломатичну службу, «відпрацював повний період, більше чотирьох років».
Раніше в ЗМІ з’явилася інформація про те, що посаду посла України в США може обійняти нинішній постійний представник України в ООН Володимир Єльченко.
Нагадаємо, під час прес-марафону 10 жовтня президент України Володимир Зеленський сказав, що кандидатуру нового посла України в США вже визначили, і його призначать найближчим часом. Однак імені кандидата він не назвав.
