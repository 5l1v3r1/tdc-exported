
# Accusato di evasione: un 55enne finisce ai domiciliari

Published at: **2019-11-06T12:47:00+00:00**

Author: **Redazione**

Original: [AvellinoToday](http://www.avellinotoday.it/cronaca/evasione-arresti-domiciliari-6-novembre-2019.html)

I Carabinieri della Stazione di Aiello del Sabato hanno tratto in arresto un 55enne in esecuzione di un provvedimento emesso dall’Ufficio Esecuzioni Penali del Tribunale di Avellino. I fatti risalgono a qualche anno fa allorquando l’uomo si rendeva responsabile del reato di evasione. Dopo le formalità di rito l’arrestato è stato associato presso la propria abitazione in regime di detenzione domiciliare dove sconterà la pena di sei mesi di reclusione. Il risultato operativo è strettamente collegato alla capillare attività di controllo del territorio quotidianamente svolta, tesa a garantire sicurezza e rispetto della legalità.
