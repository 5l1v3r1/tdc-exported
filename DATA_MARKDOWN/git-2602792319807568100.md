
# СПУ підписали меморандум з УКАЗ

Published at: **2019-11-06T16:41:00+00:00**

Author: ****

Original: [Инфоиндустрия](https://infoindustria.com.ua/spu-pidpisali-memorandum-z-ukaz/)


        Спілка пасічників України підписала меморандум про співпрацю з спілкою Український контроль аграрного захисту, щоб разом протидіяти ввезенню контрабандних ЗЗР та спільно займатися просвітницькою роботою щодо правильного використання агрохімї.
      
«Меморандум передбачає складення плану спільних дій. Насамперед ми почнемо популяризувати програму системи моніторингу GRAND EXPERT. Також розміщуватимемо на інсектицидах застереження використання по бджолам, об’єднуватимемо зусилля проти порушення в застосуванні ЗЗР, працюватимемо з контролюючими органами, щоб притягувати порушників до відповідальності. Сьогодні 30-40% проблем полягає в неправильному використанні засобів захисту рослин», — зазначає голова правління спілки Український контроль аграрного захисту Сергій Кузьменко.
За його словами, є ідеї ініціювати заборону в Україні певних препаратів, які шкодять бджолам, як це вже зробили в Європі, але це станеться лише після детального вивчення ситуації і пошуку альтернативи.
«Також ми маємо надію, що частина проблем вдасться уникнути за допомогою програми GRAND EXPERT. Фермери там можуть позначати, які поля і коли будуть обробляти. І всім пасічникам, які зареєстровані в цій зоні приходитиме сповіщення про майбутню обробку поля. Зараз програма має лише версію для використання на комп’ютері, але розробники вже працюють над версією для гаджетів», — повідомив Сергій Кузьменко.
Інфоіндустрія за матеріалами agroportal.ua
