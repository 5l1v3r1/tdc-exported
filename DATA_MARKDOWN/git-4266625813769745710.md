
# Офіційно: Єгіше Мелікян змінив Володимира Мазяра на посаді головного тренера ФК «Львів»

Published at: **2019-11-01T09:29:00+00:00**

Author: ****

Original: [ZIK.UA](https://zik.ua/news/2019/11/01/ofitsiyno_yegishe_melikyan_zminyv_volodymyra_mazyara_na_posadi_golovnogo_trenera_1681317)


        Футбольний клуб «Львів» підтвердив відставку головного тренера Володимира Мазяра.
      
ФК «Львів» і Володимир Мазяр розірвали контракт за взаємною згодою сторін. Новим головним тренером львівського клубу призначений Єгіше Мелікян, який в кінці вересня увійшов до тренерського штабу команди і був асистентом головного тренера.
Нагадаємо, що Мазяр очолив ФК «Львів» 10 вересня, змінивши Богдана Блавацького. При Мазярі «синьо-ззолоті» в шести матчах здобули дві нічиї, забивши всього один гол. Після 12-ти турів УПЛ в активі команди вісім очок і останнє місце в турнірній таблиці. Також львів’яни вилетіли з Кубку України, програвши два дні тому дебютанту Першої ліги «Минаю» із Закарпаття.
Також відзначимо, що Єгіше Мелікян (на фото) раніше працював з донецьким «Металургом» і «Сталлю» із міста Кам’янське.
 
