
# Πέθανε πρωταγωνιστής από τα Ατίθασα Νιάτα - ΒΙΝΤΕΟ

Published at: **2019-11-07T16:14:00+00:00**

Author: ****

Original: [enikos.gr](http://www.enikos.gr/international/682841/pethane-protagonistis-apo-ta-atithasa-niata-video)

aΈνας αγαπημένος σταρ της σαπουνόπερας πέθανε. Ο William Wintersole, που έγινε γνωστός από τους ρόλους του στις σαπουνόπερες "Ατίθασα Νιάτα" και "Γενικό Νοσοκομείο", άφησε την τελευταία του πνοή σε ηλικία 88 ετών. Την ανακοίνωση έκανε χθες η κόρη του.
Όπως είπε, ο πατέρας της πέθανε ήρεμος στο σπίτι τους στο Λος Άντζελες, όπου και έμενε τα τελευταία 40 χρόνια.
“Ο αγαπημένος μου πατέρας, William Wintersole, πέθανε το βράδυ της Τρίτης 5-11-2019 σε ηλικία 88 ετών" έγραψε στον λογαριασμό της στο Facebook, η Tiffany Harmon.
“Ως ηθοποιός στο Χόλιγουντ για περισσότερα από 60 χρόνια άγγιξε τις ζωές αρκετών ανθρώπων. Έκανα ότι μπορούσα για εκείνον... αυτό μου φέρνει ηρεμία. Αλλά μου λείπει τόσο πολύ" πρόσθεσε.
Ο Wintersole, γεννήθηκε στο Οχάιο το 1931 και ενσάρκωσε τον Mitchell Sherman στα "Ατίθασα Νιάτα" για περισσότερα από 20 χρόνια, από το 1986 έως το 2011.
