
# O Centro PEN Galicia concede o oitavo Premio Voz de Liberdade a Marina Mayoral

Published at: **2019-11-06T23:10:19+00:00**

Author: ****

Original: [academia.gal](https://academia.gal/inicio/-/asset_publisher/m2gF/content/o-centro-pen-galicia-concede-o-oitavo-premio-voz-de-liberdade-a-marina-mayoral?redirect=https%3A%2F%2Facademia.gal%2Finicio%3Fp_p_id%3D101_INSTANCE_m2gF%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-1%26p_p_col_pos%3D1%26p_p_col_count%3D4)


        Marina Mayoral é a gañadora do oitavo Premio Voz de Liberdade do Centro PEN Galicia. O xurado tivo en conta tanto a traxectoria literaria da académica de honra como a súa defensa do dereito de expresión e opinión e do papel das mulleres nas letras e na sociedade en xeral.
      
O xurado, composto por Luís González Tosar, Ánxela Gracián, Bieito Iglesias, Xabier Castro Martínez, Inma López Silva, Pablo Rubén Eiré, Luis Menéndez, Xosé Ramón Pena e Manuel Guede, valorou a obra literaria da escritora, as súas achegas sobre Rosalía de Castro, Emilia Pardo Bazán ou Valle Inclán e, "sobre todo, a súa constante defensa do dereito de expresión e de opinión e a reivindicación do papel da muller no ámbito da literatura e na sociedade en xeral", salienta o Centro PEN Galicia nun comunicado.
Marina Mayoral recollerá o premio, unha peza orixinal de Azisclo Manzano, no transcurso dun acto literario que terá lugar na segunda quincena de novembro.
