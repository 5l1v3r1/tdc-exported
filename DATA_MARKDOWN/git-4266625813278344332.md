
# Трамп погодився допомогти Мексиці у війні з наркокартелями

Published at: **2019-11-06T05:10:00+00:00**

Author: ****

Original: [ZIK.UA](https://zik.ua/news/2019/11/06/tramp_pogodyvsya_dopomogty_meksytsi_u_viyni_z_narkokartelyamy_1684605)


        Глава Білого дому заявив про готовність США разом із Мексикою оголосити війну наркокартелям та пообіцяв «стерти з лиця землі» злочинців.
      
Про це Трамп заявив у Twitter після трагедії в Мексиці, де випадковими жертвами стрілянини між двома бандами стали американці, в тому числі діти.
«Чудова родина та її друзі зі штату Юта опинилися між двох жорстоких наркокартелів, які стріляли один в одного, в результаті чого було вбито багато чудових американців, у тому числі маленьких дітей, а деякі зникли безвісти», – написав Трамп.
Він наголосив: якщо Мексиці потрібна допомога в очищенні від «цих монстрів», Сполучені Штати готові «швидко й ефективно» виконати цю роботу.
«Картелі стали настільки великими й потужними, що іноді потрібна армія, аби перемогти армію», – зауважив президент США.
У цьому зв’язку він підкреслив, що очікує від Мехіко лише сигналу про необхідність підтримки.
«Для Мексики настав час за допомогою Сполучених Штатів розпочати війну проти наркокартелів і стерти їх з лиця землі. Ми просто чекаємо дзвінка від вашого чудового нового президента», – заявив Трамп.
Напередодні стало відомо про те, що в Мексиці бойовики наркокартелів обстріляли три автомобілі, у яких країною подорожували американці. Загинули три жінки та семеро дітей, у тому числі двоє немовлят.
Нагадаємо, у Мексиці під час нападу невідомих осіб на родину мормонів загинули дев’ять членів сім’ї, серед яких шестеро дітей.
 
