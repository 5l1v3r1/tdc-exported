
# Vodafone Internet Unlimited, 100 euro di buoni spesa per chi attiva la fibra online

Published at: **2019-11-05T13:35:00+00:00**

Author: **Alessandro Crea**

Original: [Tom&#39;s Hardware](https://www.tomshw.it/altro/vodafone-internet-unlimited-100-euro-di-buoni-spesa-per-chi-attiva-la-fibra-online/)

Se state considerando la possibilità di cambiare operatore per la vostra connessione Internet domestica o vorreste attivare una nuova connessione in fibra con velocità fino a 1 Gbps, questo è il momento buono per farlo con Vodafone. L’operatore infatti premierà tutti i nuovi utenti che attiveranno Vodafone Internet Unlimited per la connessione online entro il prossimo 10 novembre con un buono spesa del valore di 100 euro (50 euro per chi attiverà invece la versione FTTC ibrida fibra/rame) da usare in alcune catene di supermercati.
Il buono spesa, in formato digitale o stampabile, sarà ottenibile, previa registrazione e inserimento di un codice univoco e seguendo le relative istruzioni, sul sito dell’iniziativa, scegliendo tra i seguenti marchi: Carrefour, Conad, Despar e Iper. Sul Sito Buono Spesa, una volta completato l’ordine utilizzando il codice, sarà possibile effettuare subito, o in modalità differita, il download del buono stesso, accedendo alla propria area riservata.
Nel documento ufficiale Vodafone fornisce una sintesi delle varie condizioni di utilizzo:
Inoltre, indipendentemente dalla scelta fatta, il buono spesa non sarà rimborsabile né sostituibile (neppure in caso di furto o smarrimento) e non potrà essere convertito in denaro, nemmeno in caso di mancato utilizzo entro la data di scadenza. Il codice ricevuto dagli aventi diritto dovrà inoltre essere utilizzato entro 3 mesi dalla ricezione da parte di Vodafone, termine decorso il quale perderà ogni validità.
Per quanto riguarda l’offerta vera e propria, Vodafone Internet Unlimited ha un costo di 27,90 euro al mese, con assistenza, costi di attivazione inclusi nel prezzo. L’offerta comprende anche Vodafone Station, SIM con 30 GB al mese, Vodafone TV e intrattenimento con le migliori serie TV e l’intrattenimento di Sky e Servizi Vodafone Ready. Inoltre, per chi effettua la sottoscrizione online, le chiamate verso tutti i fissi e i mobili nazionali sono incluse nel pacchetto.
