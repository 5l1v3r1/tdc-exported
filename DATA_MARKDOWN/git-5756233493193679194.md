
# اظهارات فرمانده سپاه درباره آزادراه چرمشهر-آبیک

Published at: **2019-11-01T02:34:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619165/%D8%A7%D8%B8%D9%87%D8%A7%D8%B1%D8%A7%D8%AA-%D9%81%D8%B1%D9%85%D8%A7%D9%86%D8%AF%D9%87-%D8%B3%D9%BE%D8%A7%D9%87-%D8%AF%D8%B1%D8%A8%D8%A7%D8%B1%D9%87-%D8%A2%D8%B2%D8%A7%D8%AF%D8%B1%D8%A7%D9%87-%DA%86%D8%B1%D9%85%D8%B4%D9%87%D8%B1-%D8%A2%D8%A8%DB%8C%DA%A9)


        فرمانده کل سپاه گفت: برادران ما در قرارگاه خاتم الانبیا تمام تلاش خود را به کار گرفته‌اند تا پروژه آزادراه چرمشهر-آبیک هرچه سریع‌تر به بهره‌برداری برسد تا مردم بتوانند از آن استفاده کنند.
      

        آفتاب‌‌نیوز :
      
سردار سرلشکر پاسدار حسین سلامی، فرمانده سپاه پاسداران انقلاب اسلامی در حاشیه بازدید از آزادراه چرمشهر-آبیک، این پروژه را آزادراهی بزرگ و زیبا برشمرد و گفت: با بهره برداری از پروژه آزادراه چرمشهر - آبیک بخشی از ترافیک ورودی تهران و کرج، زمان سفر و نیز مصرف سوخت کاهش می یابد.
فرمانده سپاه پاسداران انقلاب اسلامی با بیان اینکه افتتاح این پروژه نقش بسزایی در کاهش آلودگی هوای تهران و کرج ایفا می کند، اذعان کرد: به دنبال راه اندازی این آزادراه فرصت های شغلی جدیدی در منطقه ایجاد می شوند؛ آزادراه چرمشهر - آبیک شامل چهار قطعه است که دو قطعه از آن تا پایان سال جاری و دو قطعه دیگر نیز تا نیمه اول سال آینده بهره برداری می شود.
سردار سرلشکر سلامی اظهار کرد: برادران ما در قرارگاه خاتم الانبیا تمام تلاش خود را به کار گرفته اند تا این پروژه هرچه سریعتر به بهره برداری برسد تا مردم بتوانند از آن استفاده کنند.
