
# Vége a balatoni viharjelzésnek

Published at: **2019-11-06T12:28:21+00:00**

Author: **Infostart**

Original: [infostart](https://infostart.hu/eletmod/2019/11/06/vege-a-balatoni-viharjelzesnek)

Véget ért a balatoni viharjelzési szezon - írja a Sonline. A téli szünet november 1-től március végéig tart.
A rendszer a magyar tenger körül 31 fényjelző lámpából áll, ezeket további mobilegységek egészítik ki. Uniós pénzből idén 8 új lámpát szereltek fel.
2005 óta idén volt a legkevesebbszer szükség a jelzőrendszer bekapcsolására a tavon, öt olyan vihar volt mindössze, amikor a szélsebesség 90 km/h fölé emelkedett (a rekord 102,2 volt Balatonmáriánál).
A jelzőrendszer 1934. július 8. óta szolgál a Balatonon. A Balatoni Szövetség közben kérte a Belügyminisztériumot, hogy lehessen egész évben viharjelzés, ám erre egyelőre nincs válasz.
A rendőrök a szezonban 148 esetben 314 fürdőző vagy hajózó embert mentettek ki. 10 ember fulladt vízbe, vízi közlekedési balesetben viszont nem halt meg senki.

        Nyitókép: police.hu
      
