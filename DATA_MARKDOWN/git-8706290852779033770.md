
# Έρευνα της ΕΛ.ΑΣ. για την επίθεση που κατήγγειλε αλλοδαπός μαθητής σε Γυμνάσιο της Θεσσαλονίκης

Published at: **2019-11-07T01:30:00+00:00**

Author: ****

Original: [enikos.gr](http://www.enikos.gr/society/682754/erevna-tis-elas-gia-tin-epithesi-pou-katingeile-allodapos-mathiti)

Σε εξέλιξη βρίσκεται η έρευνα της Διεύθυνσης Ασφάλειας Θεσσαλονίκης, έπειτα από καταγγελία αλλοδαπού μαθητή της Α΄ Γυμνασίου σε σχολείο του δήμου Νεάπολης, ότι δέχθηκε επίθεση από άγνωστα άτομα.
Σε ανακοίνωση της, η Γενική Αστυνομική Διεύθυνση Θεσσαλονίκης, αναφέρει ότι πρόκειται για 12χρονο, υπήκοο Κουβέιτ, ο οποίος κατήγγειλε ότι το πρωί κατά τη μετάβασή του στο σχολείο, δύο άγνωστα νεαρά άτομα, με καλυμμένα τα χαρακτηριστικά του προσώπου τους, τον προσέγγισαν και αφού τον ακινητοποίησαν, ρίχνοντάς τον στο έδαφος, τον απείλησαν λεκτικά και του προξένησαν εκδορές στο αριστερό χέρι, με μαχαίρι.
Η Αστυνομία αναμένει και τα αποτελέσματα της ιατροδικαστικής εξέτασης, που διενεργήθηκε άμεσα, ώστε να αποσαφηνιστούν τα χαρακτηριστικά του περιστατικού, με βάση τα ιατροδικαστικά ευρήματα και το λοιπό προανακριτικό υλικό.
Πηγή: ΑΜΠΕ
