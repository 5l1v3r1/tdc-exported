
# Дъжд, мокър асфалт... Автобус се обърна във Франция

Published at: **2019-11-03T18:46:00+00:00**

Author: **Веселина Йорданова**

Original: [Dnes.bg](https://www.dnes.bg/world/2019/11/03/dyjd-mokyr-asfalt-avtobus-se-obyrna-vyv-franciia.428413)

Пътничекски автобус на компанията "Фликсбус" (Flixbus) се преобърна днес в Северна Франция, при което бяха ранени 33-ма души, съобщиха местните власти.
Автобусът пътувал по маршрута Париж-Лондон и катастрофирал близо до град Амиен на магистрала А1. Според в. "Курие Пикар" автобусът поднесъл на завой при мокра от дъжда настилка, блъснал се в мантинела и след това се преобърнал.
Общо 29 пътници били леко ранени, а четирима са с по-тежки травми. В автобуса имало 33-ма души заедно с шофьора.
Според регионалната префектура сред пътниците имало граждани на САЩ, Испания, Австралия, Нидерландия, Румъния, Русия и Великобритания, предаде ДПА.
По-късно руското посолство във Франция съобщи, че по информация от жандармерията на департамент Сома сред ранените при инцидента няма руски граждани. (БТА) 
