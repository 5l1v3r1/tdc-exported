
# چهره خبرساز بازی فولاد - پرسپولیس از حضور در تمرینات منع شد!

Published at: **2019-11-04T23:42:00+00:00**

Author: ****

Original: [جامعه خبری تحلیلی الف](https://www.alef.ir/news/3980813199.html)

عضو کادر تدارکات تیم فوتبال فولاد خوزستان بعد از فیلم عجیبی که در حاشیه بازی برابر پرسپولیس از او منتشر شد، فعلاً اجازه حضور در تمرینات سرخپوشان را نخواهد داشت.
به گزارش تسنیم، پیش از آغاز دیدار تیم‌های فوتبال فولاد خوزستان و پرسپولیس در هفته دهم لیگ برتر فیلمی در فضای مجازی منتشر شد که در آن یکی از اعضای کادر تدارکات تیم فولاد مایعی مشکوک را روی خط یکی از دروازه‌ها می‌ریخت. این اقدام با عکس‌العمل‌های متفاوتی مواجه شد و عده‌ای آن را به جادو و طلسم نسبت دادند! به همین خاطر مسئولان باشگاه فولاد خوزستان تا مشخص شدن حقیقت ماجرا  این فرد را از حضور در تمرینات تیم فولاد منع کردند.همچنین قرار است کمیته انضباطی باشگاه فولاد خوزستان این موضوع را مورد بررسی قرار دهد تا از قصد و غرض‌های احتمالی پشت صحنه، پرده برداشته شود.
