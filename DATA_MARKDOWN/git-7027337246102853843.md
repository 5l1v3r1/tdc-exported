
# ورزشگاهی که برای فولاد خوش یمن نبوده

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696988/%D9%88%D8%B1%D8%B2%D8%B4%DA%AF%D8%A7%D9%87%DB%8C-%DA%A9%D9%87-%D8%A8%D8%B1%D8%A7%DB%8C-%D9%81%D9%88%D9%84%D8%A7%D8%AF-%D8%AE%D9%88%D8%B4-%DB%8C%D9%85%D9%86-%D9%86%D8%A8%D9%88%D8%AF%D9%87)

به گزارش عصرایران؛ مهدی جم - فولاد خوزستان شب گذشته یازدهمین بازی رسمی خود را در ورزشگاه شهدای فولاد برگزار کرد و سومین باخت خود در این ورزشگاه را برابر پرسپولیس متحمل شد. به‌نظر می‌رسد این ورزشگاه برای قرمز پوشان خوزستانی خوش‌یمن نیست. فولاد از یازده بازی تنها دو پیروزی و شش تساوی بدست آورده است.
فولاد فصل قبل نیز شش بازی در ورزشگاه اختصاصی خود انجام داد و تنها یک پیروزی بدست آورد و حالا هم از پنج بازی خانگی تنها موفق به کسب یک پیروزی شده ضمن اینکه فصل گذشته در امر گلزنی موفق تر بوده اما حالا از پنج بازی تنها یک گل به ثمر رسانده که نشان می دهد فولاد در ورزشگاه جدید خود از هر نظر آمار خوبی ندارد.

        خاطرات خوب برای پرسپولیس/ طلسمی که شکسته شد
      
پرسپولیس در حالی روز گذشته در ورزشگاه شهدای فولاد پیروز شد که قبل از آن در همین ورزشگاه فاتح جام حذفی شده بود. آنها در این ورزشگاه تاکنون گل دریافت نکرده اند. به این ترتیب از دو بازی، دو پیروزی برای قرمز پوشان پايتخت می تواند آمار خوبی باشد. 
فولاد مقابل پرسپولیس برای اولین بار از دروازه شمالی ورزشگاه اختصاصی خود گل دریافت کرد. قبل از این دیدار هیچ توپی از خط دروازه شمالی به ضرر فولاد نگذشته بود. در بازی با تراکتورسازی توپ به تیرک عمودی برخورد کرد و سپس به مهاجم این تیم رسید و دروازه فولاد را باز کرد که کمک داور اعلام آفساید کرده بود.
نتایج تیم فولاد در ورزشگاه خانگی فولاد آرنا را مرور می کنیم:

        فصل قبل:
      
فولاد 1-1سپاهان فولاد1-1 شهر خودرواستقلال خوزستان 1-3 فولاد فولاد 1-4صنعت نفتفولاد 1-1پیکان فولاد 2-2 تراکتور آذربایجان

        فصل کنونی:
      
فولاد 0-1 صنعت نفت آبادان فولاد 0-0 پیکانفولاد 0-0 سپاهانفولاد 1-0 نساجیفولاد 0 - 1 پرسپولیس
