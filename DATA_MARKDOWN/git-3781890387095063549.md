
# ยอดราชันพลิกคว้าชัยมวยแม็กซ์ช่องอมรินทร์

Published at: **2019-11-01T15:08:00+00:00**

Author: ****

Original: [เดลินิวส์](https://www.dailynews.co.th/sports/739558)


        "ยอดราชัน มิตซูบิชินาจอมเทียน" พลิกล็อกคว้าชัย ในศึกมวยแม็กซ์ ช่องอมรินทร์ทีวี เอชดี (หมายเลข 34)
      
ยอดราชัน มิตซูบิชินาจอมเทียน ช่วงต้น ๆ ตกเป็นรองชั้นเชิงของ ฟ้าคำราม ทต.จานแสนชัย ที่ใช้จังหวะฝีมือสาดแข้งสะกัด แต่เมื่อบี้ไปบี้มาแล้วเป็นยอดราชันย์ที่ได้ลูกแข็งแรง จับตีที่วงในเล่นงานจน ฟ้าคำราม แผ่วปลายส่งผลให้ ยอดราชันพลิกล็อกเฉือนเอาชนะคะแนนไปได้สนุกพร้อมคว้าเงินรางวัลโบนัสไปครองคนละ 5 พันบาท ในการชกเป็นคู่เอกนำรายการมวยไทยแบทเทิล ที่เวทีแม็กซ์ พัทยา สเตเดี้ยม ถ่ายทอดสดช่องอมรินทร์ทีวี เอชดี (หมายเลข 34) เมื่อวันศุกร์ที่ 1 พ.ย.ที่ผ่านมา ส่วนคู่รอง เดือดไม่แพ้กัน พลพล ศิษย์ซาเล้ง(พุ่มพันธ์ม่วง) ได้รูปร่าง ออกแข้งต่อยหมัดแลกกับ รุ่นพี่อย่าง กิตติศักดิ์ ช.รัตนชัย ได้อย่างสนุก แถมโดนกิตติศักดิ์ ต่อยหมัดมีอาการแกว่ง แต่ท้าย ๆ พลพล ได้หนุ่มยืนระยะดีกว่า ครบยกเป็น พลพล เบียดเอาชนะคะแนนไปเร้าใจคว้าโบนัสไปครองทั้งคู่เช่นกัน.
