
# Маркевич розійшовся: з «Чорноморця» вигнали вже третього футболіста

Published at: **2019-11-05T15:45:14+00:00**

Author: ****

Original: [ГЛАВКОМ](https://glavcom.ua/sport/news/markevich-roziyshovsya-z-chornomorcya-vignali-vzhe-tretogo-futbolista-637896.html)

Новий головний тренер першолігового одеського «Чорноморця» Остап Маркевич відразу після своєї появи в Одесі почав чистку складу.
Першими при ньому покинули клуб нападник Володимир Коваль і екс-кандидат у збірну України, воротар Дмитро Безотосний. Але на цьому, за повідомленням «Українського футболу», Остап Миронович не зупинився.
За обопільною згодою сторін, як це прийнято називати в останні роки, був розірваний контракт із оборонцем Максимом Войтиховським.
В останніх матчах у складі «Чорноморця» все більше ігрового часу отримують вихованці клубної Академії.
Під час зимового антракту команду, схоже, знову чекає чергова кадрова революція.
Нагадаємо, що в чотирьох іграх з Маркевичем-молодшим на посаді головного тренера «Чорноморець» набрав сім очок і піднявся на дев’яте місце в турнірній таблиці першої української ліги.
