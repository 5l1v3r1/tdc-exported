
# Які області України підключили до опалення – карта

Published at: **2019-11-04T12:52:17+00:00**

Author: ****

Original: [Слово і Діло](https://www.slovoidilo.ua/2019/11/04/novyna/suspilstvo/yaki-oblasti-ukrayiny-pidklyuchyly-opalennya-karta)


        Станом на 4 листопада в Україні до опалення підключені 85,2% житлових будинків та 90,6% об'єктів соціальної сфери.
      
Про це повідомили в Міністерстві розвитку громад і територій України.
У Закарпатській, Івано-Франківській і Тернопільській областях опалюються 100% житлового та соціального фондів. При цьому у Львові у зв'язку зі значним потеплінням частково припинена подача тепла.
Також 100% об'єктів соціальної сфери підключені до опалення у Вінницькій, Житомирській, Миколаївській областях, 99,9% - у Хмельницькій.
У Чернігівській (99,8%), Рівненській (99,5%), Житомирській (99,3%) та Сумській (99,3%) областях опалюються майже 100% житлових будинків.
Нагадаємо, 1 листопада опалення житлового фонду в Україні розпочато в 23 областях, непідключеною залишалася лише Херсонська область.
Також прем’єр Гончарук повідомив, кого слід звинувачувати у відсутності опалення.
Хочете обговорити цю новину? Долучайтеся до телеграм-чату CHORNA RADA
