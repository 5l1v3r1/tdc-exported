
# Трамп пропонував Україні $391 млн за розслідування проти сина Байдена – Сондленд

Published at: **2019-11-06T09:21:34+00:00**

Author: ****

Original: [ФАКТИ](https://fakty.com.ua/ua/ukraine/20191106-tramp-proponuvav-ukrayini-391-mln-za-rozsliduvannya-proty-syna-bajdena-sondlend/?utm_source=telegram&utm_medium=social&utm_campaign=live)

Посол США у ЄС Гордон Сондленд несподівано змінив свідчення у справі щодо імпічменту президента Дональда Трампа, які стосуються надання Україні військової допомоги.
Гордон Сондленд, який на початку жовтня заперечував, що Білий дім у переговорах з Україною використовував принцип quid pro quo (послуга за послугу), тепер стверджує, що відновлення військової допомоги залежало від розслідування справи щодо компанії Burisma, де працював син головного конкурента Трампа Джозефа Байдена.
Виступаючи на слуханнях у Конгресі, посол США у ЄС уникнув відповіді на питання про причини призупинення військової допомоги, бо нібито не пам’ятає всіх обставин тих подій.

        Читайте:
         США можуть надати військову допомогу Україні наступного року
      
У нових свідченнях Сондленда, які додано в оприлюднений текст стенограми закритого допиту, він згадує, що 1 вересня сказав помічнику президента України Володимира Зеленського Андрію Єрмаку, “що відновлення американської допомоги, ймовірно, не відбудеться, поки Україна не виступить з публічною антикорупційною заявою”.
Американський дипломат мав на увазі розслідування справи щодо компанії Burisma та Хантера Байдена – сина екс-віце-президента США Джо Байдена.
Водночас генеральний прокурор Руслан Рябошапка стверджує, що справи щодо компанії Burisma, яку пов’язують із сином екс-віце-президента США Джо Байдена Хантером, не існує.
