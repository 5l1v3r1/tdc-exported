
# Помпео підтримав протестуючих у Іраку

Published at: **2019-11-01T21:28:00+00:00**

Author: ****

Original: [НВ](https://nv.ua/ukr/world/countries/pompeo-pidtrimav-protestuyuchih-v-iraku-novini-svitu-50051220.html)

Про це повідомляє Інтерфакс-Україна.
«Уряду Іраку слід прислухатися до законних вимог іракського народу, який вийшов на вулиці, щоб їхні голоси почули», — заявив Помпео.
Держсекретар США також закликав владу поважати свободу слова та схвалив те, що уряд докладає зусиль, щоб вирішити суспільні протиріччя.
Масові вуличні протести в Багдаді та інших містах Іраку почалися на початку жовтня та поновилися 25 жовтня після двотижневої паузи.
За офіційними даними, під час зіткнень між протестувальниками та правоохоронцями з 1 по 6 жовтня загинули щонайменше 157 осіб.
Кількість загиблих під час нової хвилі масових протестів у Іраку зросла до 74, поранення отримали понад 3600 осіб.
Стихійні протести викликані безробіттям, поганими комунальними послугами та корупцією.
