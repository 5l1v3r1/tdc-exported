
# Невероятно! Само след 2 дни температурите достигат 27 градуса у нас!

Published at: **2019-11-01T18:14:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Neveroyatno-Samo-sled-2-dni-temperaturite-dostigat-27-gradusa-u-nas-910443)

В неделя и понеделник повишението на температурите ще продължи. Ще духа умерен, в Източна България и на места северно от планините и силен вятър от юг-югозапад; там дневните температури ще достигнат до 25-27°, в останалите райони ще са между 15-20°, съобщиха от НИМХ. Облачността ще е разкъсана, на места и до слънчево.
По-значителни временни увеличения на облачността ще има в понеделник след обяд над югозападните райони, през нощта срещу вторник - над югоизточните; на места там и ще превали. Вятърът за кратко ще се смени със запад-северозападен, но във вторник отново ще стане южен. Във вторник и облачността отново ще намалее, в по-голямата част от страната до слънчево време.
Остава топло. И в средата на седмицата ще бъде предимно слънчево и топло, но на места сутрин ще има краткотрайна мъгла, а в четвъртък ще има и по-значителни, но временни увеличения на облачността и на места ще превали. Вятърът ще бъде от запад-югозапад, слаб до умерен. В петък отново ще се усили южният вятър и ще се задържи топло. Облачността ще е разкъсана, до слънчево.
