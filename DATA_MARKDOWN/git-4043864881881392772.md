
# В Петрівському були обстріли, розведення військ відкладається – Міноборони

Published at: **2019-11-01T11:43:51+00:00**

Author: ****

Original: [Українська правда](https://www.pravda.com.ua/news/2019/11/1/7230735/)

В Петровському 30 жовтня зафіксовано обстріли, тому розведення сил і засобів на цій ділянці 4 листопада не почнеться.
Джерело: заява міністра оборони України Андрія Загороднюка на брифінгу в п'ятницю в Києві
Пряма мова: "Дійсно обстріли були, і тому ми очікуємо перегляду дати розведення, тому що ми ждемо 7 днів від обстрілів".
Деталі: Він уточнив, що останні обстріли були зафіксовані 30 жовтня.
Напередодні президент України Володимир Зеленський заявив, що розведення у Петрівському розпочнеться 4 листопада, за умови дотримання семиденного режиму тиші.
Чому це важливо: Розведення сил у Золотому і Петрівському одна з основних умов зустрічі у Нормандському форматі на найвищому рівні. Президент України і міністр закордонних справ сподіваються, що зустріч відбудеться у листопаді. 
Після повідомлення про розведення у Золотому 29 жовтня Зеленський розмовляв з канцлером Німеччини Ангелою Меркель. 
Прессекретар президента РФ Дмитро Пєсков говорив, що проведення "нормандської зустрічі" залежить від Путіна не в останню чергу.
Лідери "четвірки": Зеленський, Меркель, президент РФ Володимир Путін, президент Франції Емманюель Макрон.

        
          Читайте також: Пристайко: "нормандська зустріч" в листопаді – останній шанс "Мінська"
        
      

        Передісторія: 
      

        
          Знати більше: 
        
        
          
            Піти чи залишитись. Чи допоможе розведення військ закінчити війну на Донбасі
          
        
      

        
          
            Українізація Штайнмаєра: як зробити ідею Кремля безпечною для України
          
        
      
