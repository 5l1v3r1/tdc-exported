
# Депутатський комітет з нацбезпеки вивезуть у Золоте

Published at: **2019-11-02T05:10:00+00:00**

Author: ****

Original: [ZIK.UA](https://zik.ua/news/2019/11/02/deputatskyy_komitet_z_natsbezpeky_vyvezut_u_zolote_1682105)


        Комітет Верховної Ради з питань національної безпеки, оборони та розвідки 5 листопада проведе виїзне засідання у Золотому Луганської області.
      
Про це повідомив голова фракції «Слуга народу», член Комітету з питань нацбезпеки, оборони та розвідки Давид Арахамія, повідомляє Укрінформ.
«У нас у вівторок (5 листопада, – ред.) засідання нашого комітету в Золотому. Ми беремо весь комітет з національної безпеки і оборони», – повідомив Арахамія.
29 жовтня о 12.00 розпочався процес розведення сил і засобів з обох сторін (дзеркально) на ділянці розведення у районі населеного пункту Золоте-4 Луганської області.
У середу, 30 жовтня, командування ООС ввело в районі проведення операції Об’єднаних сил режим «жовтий», який передбачає спеціальні повноваження для військовослужбовців та правоохоронців і водночас обмеження для цивільного населення.
Передбачено, що загалом процес розведення сил і засобів біля Золотого-4 триватиме до 30 днів.
 
