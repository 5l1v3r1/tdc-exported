
# Курс НБУ: гривня трохи подешевшала

Published at: **2019-11-05T09:56:00+00:00**

Author: ****

Original: [DT.ua](https://dt.ua/ECONOMICS/kurs-nbu-grivnya-trohi-podeshevshala-328498_.html)

Національний банк України встановив офіційний курс гривні до долара на вівторок, 5 листопада, на рівні 24,7980 грн/долар, гривня подешевшала на 6 копійок в порівнянні з попереднім робочим днем (24,7381 грн/долар в понеділок, 4 листопада). Євро також трохи зміцнився, курс встановлено на рівні 27,6696 грн/євро (4 листопада – 27,5558 гривні), 10 рублів – 3,8728 грн/рубль (4 листопада – 3,8634 гривні).
Раніше Міжнародний валютний фонд оновив прогноз курсу долара до гривні до кінця 2019 року і на наступні роки. МВФ очікує, що за підсумками цього року долар коштуватиме в середньому 26,75 грн, в 2020 - 27,72 грн, в 2021 - 28,7 грн.
І хоча середній курс долара в проєкті держбюджету на 2020 рік на разі не закладено, але у макропрогнозі уряду він встановлений на рівні 28,2 грн/долар.
Бізнес при плануванні бюджету на наступний рік закладає вартість валюти на рівні 28 грн/долар, повідомляється в дослідженні Європейської бізнес асоціації (ЄБА) "Глобальний огляд економіки України".
 
