
# Foto: Dvojica dílerov skončila vo väzbe, počas domovej prehliadky zaistili pervitín

Published at: **2019-11-04T16:35:16+00:00**

Author: **Webnoviny**

Original: [Denník politika](http://dennikpolitika.sk/archiv/88671)

4.11.2019 (Webnoviny.sk) – Dvaja obvinení díleri sú výsledkom protidrogovej akcie vo Veľkých Úľanoch v okrese Galanta. Policajti počas domovej prehliadky zaistili väčšie množstvo kryštalického materiálu a rôzne predmety súvisiace s predajom a distribúciou drog.
Ako agentúru SITA informovala trnavská policajná hovorkyňa Martina Kredatusová, expertíza potvrdila, že ide o pervitín a zo zaisteného množstva by sa dalo pripraviť minimálne 870 dávok. Jeho hodnota na čiernom trhu by presiahla 2 200 eur.
Vyšetrovateľ 40-ročného muža a 35-ročnú ženu obvinil z obzvlášť závažného drogového zločinu. Stíhaní sú väzobne. V prípade dokázania viny im hrozí trest na 10 až 15 rokov.
Viac k témam: drogoví díleri, drogy, pervitín, protidrogová raziaZdroj: Webnoviny.sk – Foto: Dvojica dílerov skončila vo väzbe, počas domovej prehliadky zaistili pervitín © SITA Všetky práva vyhradené.
