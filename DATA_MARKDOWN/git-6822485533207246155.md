
# درخشش تنیس باز ایرانی در تنیس روی میز اپن جهانی

Published at: **2019-11-03T23:51:00+00:00**

Author: ****

Original: [جامعه خبری تحلیلی الف](https://www.alef.ir/news/3980812223.html)

در رقابت‌های تنیس روی میز اپن جهانی نوجوانان و جوانان اسلواکی، نماینده ایران به مدال طلا دست یافت.
به گزارش فارس، در مسابقات اپن جهانی نوجوانان و جوانان نیترا اسلواکی و در بخش انفرادی نوید شمس قهرمان شد و به مدال طلا دست یافت.ملی پوش نوجوان ایران در مسابقات انفرادی ابتدا در جدول اصلی ۳ بر ۲ حریف هلندی را برد و سپس با شکست ۳ بر ۱ میچنا از لهستان به مرحله نیمه نهایی راه یافت.در مرحله نیمه نهایی این رقابت ها نوید شمس موفق شد ۳ بر صفر مقابل فلاویو از فرانسه به برتری دست یابد و به فینال مسابقات راه پیدا کند.نوید در دیدار نهایی موفق شد با پیروزی ۳ بر ۱ مقابل سلیان بسنیر از فرانسه به عنوان قهرمانی دست یابد.در این رقابت ها افشین بدیعی نوید شمس را همراهی می کرد.
