
# Трамп порадив Пелосі очистити вулиці від наркотиків замість трати часу на його імпічмент

Published at: **2019-11-05T07:54:00+00:00**

Author: ****

Original: [НВ](https://nv.ua/ukr/world/countries/tramp-rozkritikuvav-diji-pelosi-50051628.html)

Під час передвиборної кампанії в Лексінгтоні, штат Кентуккі, він заявив, що Пелосі повинна повернутися в рідний район Сан-Франциско і очистити вулиці від наркотиків замість трати часу на його імпічмент, пише The Hill.
"Ненсі повинна припинити витрачати час, повернутися в свій район в Сан-Франциско, допомогти бездомним, позбутися від наркотиків", - сказав Трамп.
Він додав, що демократи займаються «гіперпартизанським полюванням на відьом».
Читайте також:
Іван ЯковинаУльтиматум Трампу. Як у США пройде процедура імпічменту
"Засоби масової інформації та демократи почали ще більш нахабну атаку на нашу країну, зайнявшись божевільним, гіперпартизанським полюванням на відьом, пов'язаним з імпічментом", - резюмував американський лідер.
Нагадаємо, 26 вересня комітет з розвідки Палати представників США опублікував скаргу співробітника американської спецслужби на телефонну розмову Дональда Трампа з Володимиром Зеленським.
Вона була розсекречена після публікації Білим домом стенограми цієї бесіди.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.
Після скандалу навколо телефонної розмови спікер Палати представників Ненсі Пелосі оголосила про запуск процедури імпічменту Трампа за ймовірний тиск на президента України.
Пізніше Палата представників Конгресу США прийняла резолюцію на підтримку процедури імпічменту президента Дональда Трампа.
