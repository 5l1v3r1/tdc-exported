
# गेल को टिकट होने के बावजूद फ्लाइट में चढ़ने से रोका, यूं लगाई क्लास

Published at: **2019-11-04T17:12:26+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/cricket/story-west-indies-cricketer-chris-gayle-lashes-out-at-airline-for-not-allowing-him-to-board-flight-2831975.html)

वेस्टइंडीज के विस्फोटक बल्लेबाज क्रिस गेल ने कंफर्म टिकट होने के बावजूद बिजनेस क्लास में नहीं बैठने देने को लेकर विमान कंपनी को जमकर लताड़ा है। गेल ने अपना गुस्सा सोमवार को ट्विटर पर जाहिर किया। उन्होंने कहा कि उनके पास बिजनेस क्लास का टिकट था, लेकिन इसके बावजूद उन्हें इकॉनोमी क्लास में बैठने को कहा गया। 
गेल ने ट्विटर पर लिखा, “एमिरेट्स एयरलाइन ये बेहद दुभार्ग्यपूर्ण है। मेरी फ्लाइट कनफर्म थी लेकिन इसके बावजूद उन्होंने मुझे कहा कि उनके पास बुकिंग नहीं है। यही नहीं एमिरेट्स एयरलाइन ने मुझे इकॉनोमी क्लास में यात्रा करने को कहा, जबकि मेरे पास बिजनेस क्लास टिकट है। अब मुझे अगली उड़ान में ट्रैवल करना होगा। बेहद गलत, खराब अनुभव।”   
