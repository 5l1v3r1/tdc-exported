
# In Thailandia sono morte almeno 15 persone in un attacco nella provincia di Yala, nel sud del paese

Published at: **2019-11-06T08:17:12+00:00**

Author: ****

Original: [Il Post](https://www.ilpost.it/2019/11/06/thailandia-attacco-yala/)

Nella provincia di Yala, che si trova nella Thailandia meridionale ed è a maggioranza musulmana, sono morte almeno 15 persone in seguito a un attacco a un posto di blocco: tra i morti ci sono un poliziotto e alcuni volontari della protezione civile locale. Altre cinque persone sarebbero ferite, ha detto il portavoce dell’esercito Pramote Prom-in alle agenzie stampa, aggiungendo che gli autori dell’attacco hanno rubato delle armi dal posto di blocco e hanno piazzato esplosivi e chiodi lungo la strada per ritardare i soccorsi. La dinamica non è ancora chiara, ma sembra che l’attacco sia stato eseguito con armi da fuoco.
