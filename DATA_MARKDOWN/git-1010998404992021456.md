
# Лудогорец търси реванш в Испания

Published at: **2019-11-07T08:51:00+00:00**

Author: ****

Original: [bTV Новините](https://btvnovinite.bg/sport/ludgorec-tarsi-revansh-v-ispanija.html)

Няма място за отстъпление, нужна е победа! "Лудогорец" ще излезе срещу "Еспаньол" в четвъртия кръг на груповата фаза на Лига Европа с тази мисъл.
Срещата е на стадиона в Барселона тази вечер (7 ноември) от 22:00 ч. и е пряк сблъсък за първото място в групата.
"Лудогорец" се представяше отлично в турнира след две изразителни победи над ЦСКА Москва с 5:1 у дома и като гост на унгарския "Ференцварош" с 3:0. И тогава дойде разочароващата разградска нощ, в която "орлите" записа поражение с 0:1.
За това победата е приоритет днес. Особено когато залогът е приближаване до следващата елиминационна фаза на втория по сила европейски клубен турнир.
"Еспаньол" продължава да има проблеми в Ла Лига и да е на предпоследното място в класирането със само 2 победи в 12 мача. Докато "Лудогорец" има стабилно предимство на върха у нас. 
В щаба на българския тим не трябва да мислят за контузии и всички звезди са налице. Изненадващо обаче е отсъствието от официалния списък на... треньора Станислав Генчев. Младият специалист продължава да няма про лиценз, за това в стартовия състав на "Лудогорец" като треньор е записан Алекси Желязков.
Дали "Лудогорец" ще се доближи до елиминациите или Каталуния няма да е толкова гостоприемна? Ще разберем по-късно днес!
