
# Wizz Air вперше за 11 років виконав рейси з Одеси

Published at: **2019-11-04T14:55:49+00:00**

Author: ****

Original: [ГЛАВКОМ](https://glavcom.ua/economics/finances/wizz-air-vpershe-za-11-rokiv-vikonav-reysi-z-odesi-637600.html)

Угорський лоукостер Wizz Air виконав перші рейси з міжнародного аеропорту Одеса до Будапешта (Угорщина), Берліна (Німеччина), Гданська, Вроцлава, Катовіце (Польща) і Братислави (Словаччина), повідомили в авіакомпанії.
Відтепер польоти здійснюватимуться двічі на тиждень:
 — Вроцлав — по понеділках і п’ятницях;
 — Берлін (Шьонефельд) — по вівторках і суботах;
 — Будапешт — по вівторках і суботах;
 — Катовіце — по вівторках і суботах;
 — Братислава — по середах і неділях;
 — Гданськ — по понеділках і п’ятницях.
Вартість складає від 429 грн в один бік з ручним багажем.
Wizz Air стане першою авіакомпанією в аеропорту Одеса, міжнародні рейси якої будуть повністю і на приліт, і на виліт обслуговуватися в новому терміналі.
У 2008 році Wizz Air Ukraine, «дочка» угорської авіакомпанії, кілька місяців виконувала польоти за маршрутом Одеса-Київ.
Раніше повідомлялося, що з березня 2020 року Wizz Air запускає рейси із Запоріжжя до Гданська, Вроцлава, Кракова (всі - Польща), Відня (Австрія), Вільнюса (Литва) і Будапешта (Угорщина).
Як повідомлялося, Wizz Air і SkyUp майже синхронно запустили нові рейси зі Львова.
Також Wizz Air наступного року запустить 15 нових рейсів з Польщі.
