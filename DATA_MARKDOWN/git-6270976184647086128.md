
# На ділянці розведення сил біля Золотого почали розмінування

Published at: **2019-11-03T12:32:01+00:00**

Author: **Богдан Петришин**

Original: [Рубрика](https://rubryka.com/2019/11/03/na-dilyantsi-rozvedennya-syl-bilya-zolotogo-pochaly-rozminuvannya/)


        
          Розмінування і демонтаж укріплень розпочали українські військові на ділянці розведення сил поблизу Золотого Луганської області сьогодні, 3 листопада. 
        
      
Про це повідомив начальник пресцентру ОКП ОС Андрій Агєєв, пише УНН.
“За офіційним звітом ОБСЄ, нашими зобов’язаннями в рамках розведення з сьогоднішнього дня розпочалося розмінування територій. Зараз на ділянці працюють 5 саперних розрахунків  від ДСНС, які входять до складу ООС”, – розповів він.
Після відходу військових у так званій буферній зоні опинилися понад 60 будинків, в яких проживають близько 150 людей. Місцеві запевняють: останнім часом пострілів не чути.
