
# 'Anderlecht kan pas versterking halen na vertrek van overbodige pionnen'

Published at: **2019-11-02T18:17:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902109/-anderlecht-kan-pas-versterking-halen-na-vertrek-van-overbodige-pionnen-.html)


        RSC Anderlecht staat komende winter voor een belangrijke transferperiode. Die zou weleens kunnen beslissen over deelname aan Play-Off 1 of niet. Makkelijk zal het echter niet worden om versterking te vinden.
      
Om punten te sprokkelen heeft RSC Anderlecht versterking en dus nieuwe aanwinsten nodig. Om die nieuwe aanwinsten te halen, zal er ook voldoende geld moeten zijn. De financiën van paars-wit kleuren op dit moment echter rood, waardoor het niet makkelijk wordt voor Michael Verschueren en co.
Bij Het Nieuwsblad valt dan ook te lezen dat Verschueren één belangrijke taak heeft in de komende transferperiode. Eerst moet er voor 'overbodige' spelers zoals Kenny Saief en Knowledge Musona een nieuwe club worden gevonden.
Wanneer Anderlecht die spelers van de hand kan doen, zou er opnieuw geld beschikbaar zijn om die broodnodige nieuwe aanwinsten te halen. Er is echter nog geen sprake van interesse in de overbodige pionnen van Anderlecht.
