
# Столтенберг сумнівається в необхідності заявки України на ПДЧ

Published at: **2019-11-01T14:55:00+00:00**

Author: ****

Original: [ZIK.UA](https://zik.ua/news/2019/11/01/stoltenberg_sumnivaietsya_v_neobhidnosti_zayavky_ukrainy_na_pdch_1681615)


        Генеральний секретар НАТО Энс Столтенберг не бачить необхідності в подачі нової заявки України на отримання Плану дій щодо членства (ПДЧ) в альянсі.
      
Про це він розповів в інтерв'ю Європейської правди.
"Немає сумнівів, що Україна прагне до членства, але зараз ані питання вступу в НАТО, ані питання ПДЧ не знаходиться у фокусі уваги... ПДЧ – це невід'ємна частина шляху для тих, хто стає членом. Але (без ПДЧ, - ред.) Україна все одно має ряд інструментів. У вас є Комісія Україна – НАТО, є Річна національна програма, є Комплексний пакет допомоги. Ви вже маєте достатньо змістовних речей, необхідних для отримання ПДЧ", – наголосив Столтенберг.
Генсек НАТО вважає, що на сьогодні Україна має сконцентруватися на реформах і модернізувати сектор оборони, посилити боротьбу з корупцією і поліпшити систему правосуддя. 
Він зазначив, що у той же час ці реформи наближають Україну " і до отримання ПДЧ, і до самого членства".
Нагадаємо, 30 жовтня Північноатлантична рада НАТО розпочала дводенний візит в Україну. Як повідомлялося, напередодні Україна і НАТО домовилися про нові проєкти.
