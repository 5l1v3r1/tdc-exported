
# У центрі найбільшого міста Африки Лагоса почалося відразу дві пожежі

Published at: **2019-11-05T18:38:00+00:00**

Author: ****

Original: [НВ](https://nv.ua/ukr/world/countries/pozhezha-v-lagosi-foto-nigeriya-novini-svitu-50051794.html)

Займання сталося у п'ятиповерхівках, які впритул прилягають до ринку, відомому широким вибором барвистих нігерійських тканин, передає DW.
Пожежа почалася вранці, до середини дня від палаючих будівель піднімалися стовпи чорного диму.
Люди намагалися рятувати речі, викидаючи їх з вікон, а до приїзду пожежників гасили вогонь за допомогою відер з водою.
За словами голови Федеральної протипожежної служби Ганії Олайволи, пожежі, імовірно, не пов'язані.
Чи є загиблі і постраждалі внаслідок пожеж на даний момент невідомо.
Про причини відразу двох загорянь поки що теж нічого не відомо.
Пожежі не рідкість у Лагосі - в березні 2019 року внаслідок пожежі обвалилася будівля, в якій розміщувалися школа, магазини і квартири. Тоді загинуло щонайменше 20 людей.
