
# ونگر محبوب‌ترین گزینه برای هدایت بایرن

Published at: **2019-11-06T14:07:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620220/%D9%88%D9%86%DA%AF%D8%B1-%D9%85%D8%AD%D8%A8%D9%88%D8%A8%E2%80%8C%D8%AA%D8%B1%DB%8C%D9%86-%DA%AF%D8%B2%DB%8C%D9%86%D9%87-%D8%A8%D8%B1%D8%A7%DB%8C-%D9%87%D8%AF%D8%A7%DB%8C%D8%AA-%D8%A8%D8%A7%DB%8C%D8%B1%D9%86)


        به نظر می‌رسد سرمربی کهنه‌کار فرانسوی محبوب‌ترین گزینه برای هدایت بایرن مونیخ است.
      

        آفتاب‌‌نیوز :
      
باشگاه بایرن مونیخ دو روز پیش نیکو کواچ را از هدایت تیم برکنار کرد تا سرمربی باورایی‌ها به طور موقت در اختیار هانس فیلیک قرار گیرد.
با خروج کواچ از جمع مونیخی‌ها گزینه‌های زیادی برای رسیدن به سرمربیگری بایرن نامزد شدند. نفراتی مانند ژوزه مورینیو، آرسن ونگر، ماکس آلگری، تن هاگ و رالف رانگنیک نفراتی بودند که بیش از همه نام‌شان بر سر زبان‌ها افتاد.
در این میان برخی رسانه‌های آلمانی از جمله بیلد به گمانه‌زنی برای انتخاب سرمربی پرداخته‌اند و آرسن ونگر را نزدیک ترین و به نوعی محبوب‌ترین فرد به نیمکت بایرن معرفی کرده‌اند.
این در شرایطی است که ونگر کاملا مسلط به زبان آلمانی است و پیش از این در سال‌های دور پیشنهاد هدایت بایرن را هم داشت اما رد کرد.
باید دید در روزهای آینده بایرنی‌ها چه تصمیمی خواهند گرفت و آیا پیرمرد فرانسوی راهی مونیخ خواهد شد یا اتفاق دیگری در غول فوتبال آلمان رقم خواهد خورد.
