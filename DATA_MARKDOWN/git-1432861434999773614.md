
# Къде да гледаме двубоя Борусия Дортмунд - Интер в Шампионска лига?

Published at: **2019-11-05T09:01:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/kyde-da-gledame-dvuboq-borusiq-dortmund---inter-v-shampionska-liga-1402312.html)

Тази вечер Борусия Дортмунд посреща Интер на "Сигнал Идуна Парк" в един от най-вълнуващите сблъсъци от груповата фаза на Шампионска лига. Двубоят е от ключово значение за развоя на събитията в група F, а евентуална загуба за някой от двата отбора драстично ще намали шансовете му за класиране.
Двата отбора са с по 4 точки, заемайки второ и трето място след лидера Барселона, който е със 7 пункта и днес домакинства на Славия. Срещата в Италия завърши с успех за "нерадзурите", което ги върна в битката за място на 1/8-финалите.
За домакините отсъстват Марко Ройс и Марсел Шмелцер, докато за италианския тим липсват Алексис Санчес, Стефано Сенси, Данило Д'Амброзио. Пако Алкасер се завръща от контузия, но едва ли е готов за пълни 90 минути. Николо Барела за "нерадзурите" ще пропусне следващия мач на отбора, ако получи жълт картон.
Двубоят е с начален час 22:00, като ще бъде излъчен пряко в ефира на MAX Sport 3. Срещата може да проследите и НА ЖИВО в SportLive.bg
