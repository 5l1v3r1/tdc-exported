
# МВФ поки що не готовий затвердити нову програму співпраці з Україною: чому так

Published at: **2019-11-07T16:07:25+00:00**

Author: **Ольга Проскурова**

Original: [Рубрика](https://rubryka.com/2019/11/07/mvf-poky-shho-ne-gotovyj-zatverdyty-novu-programu-spivpratsi-z-ukrayinoyu-chomu-tak/)


        
          Дискусії між Міжнародним валютним фондом і Україною про нову програму співпраці тривають.
        
      
Про це на брифінгу у Вашингтоні заявив директор департаменту комунікацій МВФ Джеррі Райс, передає РБК-Україна.
Райс підкреслив важливість зміцнення верховенства права і боротьби з корупцією в Україні та зазначив, що узгодження умов нової програми підтримки з боку МВФ вимагає часу.
“Після виборів, які відбулися в цьому році, українська влада має можливості просунутися в дуже необхідні реформах, і вони поставили перед собою дуже амбітні цілі трансформування економіки. Вони також запросили нову програму підтримки від МВФ, щоб допомогти їм у цьому. Дискусії про нову програму тривають”, – сказав він.
При цьому Райс заявив, що був досягнутий прогрес в обговоренні фіскальної та монетарної політик, і ключові заходи, що забезпечують незалежність і фінансову стабільність центрального банку.
Представник МВФ зазначив, що Фонд підтримує глобальну мету більш стабільного економічного зростання України для покращення життя українців та залучення інвестицій.
“Україні потрібно провести низку структурних реформ, покращити якість держуправління, боротися з корупцією, зменшити роль держави і олігархів”, – сказав Райс.
Раніше Маркарова розповіла, скільки держава заробить на гральному бізнесі.
Також Маркарова відповіла, чи може Коломойський розраховувати на $2 млрд компенсації за “Приватбанк”.
Крім того, вона оцінила критичність затримки траншу від МВФ для України.
Зазначимо, Милованов заявив, що наша делегація знайшла спільну мову з МВФ щодо ПриватБанку.
Також Зеленський заявляв, що в питаннях ПриватБанку я буду захищати тільки інтереси нашої країни.
