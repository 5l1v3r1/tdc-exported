
# Milan-Lazio in diretta TV e in streaming

Published at: **2019-11-03T18:15:50+00:00**

Author: ****

Original: [Il Post](https://www.ilpost.it/2019/11/03/milan-lazio-tv-streaming/)

Milan-Lazio è il posticipo dell’undicesima giornata di Serie A. Si gioca stasera alle 20.45 allo stadio Giuseppe Meazza di Milano e sarà trasmesso da Sky. Entrambe le squadre si presentano alla partita di stasera dopo una vittoria nell’ultimo turno di campionato. In classifica sono divise da cinque punti: la Lazio ha bisogno di una vittoria per riprendere la Roma, il Milan invece deve iniziare a recuperare i punti persi nelle prime deludenti dieci giornate della stagione.
Milan-Lazio verrà trasmessa in esclusiva da Sky su Sky Sport Uno (201) e Sky Sport Serie A (canale 202) con il commento di Andrea Marinozzi e Massimo Ambrosini. Gli abbonati potranno seguirla in streaming tramite le piattaforme Sky Go e Now TV. Su Now TV chi non possiede un abbonamento a Sky potrà comunque acquistare la partita pagando 7,99 euro per il pass giornaliero. Qui trovate una guida completa per seguire in diretta Serie A, Serie B, Champions League e campionati esteri nel corso della stagione 2019/20.
Milan (4-3-3) Donnarumma; Calabria, Duarte, Romagnoli, Theo Hernandez; Paquetà, Bennacer, Krunic; Castillejo, Piatek, CalhanogluLazio (3-5-2) Strakosha; Luiz Felipe, Acerbi, Bastos; Lazzari, Milinkovic-Savic, Leiva, Luis Alberto, Lulic; Correa, Immobile
