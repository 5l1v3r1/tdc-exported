
# فوت 3 نفر به علت گاز گرفتگی در کشتی صیادی

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696671/%D9%81%D9%88%D8%AA-3-%D9%86%D9%81%D8%B1-%D8%A8%D9%87-%D8%B9%D9%84%D8%AA-%DA%AF%D8%A7%D8%B2-%DA%AF%D8%B1%D9%81%D8%AA%DA%AF%DB%8C-%D8%AF%D8%B1-%DA%A9%D8%B4%D8%AA%DB%8C-%D8%B5%DB%8C%D8%A7%D8%AF%DB%8C)

رییس مرکز مدیریت حوادث و فوریت های پزشکی هرمزگان از فوت سه نفر، به علت گاز گرفتگی در کشتی صیادی خبر داد.
به گزارش خبرگزاری مهر، محمود حسین پور اظهار داشت: در ساعت ۱۹:۶ عصر امروز، در پی تماس مرکز دریابانی با اورژانس ۱۱۵ و ارائه گزارشی مبنی بر گازگرفتگی چهار نفر در کشتی صیادی، بلافاصله دو دستگاه آمبولانس از پایگاه های شهری اورژانس ۱۱۵ به محل اعزام شد.
وی گفت: طبق گزارش تیم اعزامی اورژانس، چهار نفر در حین جوشکاری در محوطه سردخانه یک کشتی صیادی که متعلق به کشور چین بوده، دچار گاز گرفتگی با گاز نامشخصی میشوند که متاسفانه سه تن از آنها، دو آقای ۲۵ ساله و یک آقای ۳۲ ساله فوت میکنند و یه آقای ۳۶ ساله با مسمومیت استنشاقی و گیجی جهت ادامه درمان به بیمارستان صاحب الزمان منتقل شد.
رییس مرکز مدیریت حوادث و فوریت های پزشکی هرمزگان افزود: هنوز علت حادثه و نوع گازی که این افراد با آن مسموم شده اند؛ مشخص نشده است.
