
# Американське видання The New York Times опублікувало карту України без Криму

Published at: **2019-11-06T23:08:00+00:00**

Author: ****

Original: [DT.ua](https://dt.ua/POLITICS/amerikanske-vidannya-the-new-york-times-opublikuvalo-kartu-ukrayini-bez-krimu-328763_.html)

Американське видання The New York Times опублікувало статтю про українського олігарха Ігоря Коломойського, на якій зображена карта України без Криму. Стаття називається "Український олігарх планує новий гірський курорт".
У статті йдеться про відомий курорт в українських Карпатах - Буковель та можливості побудови Коломойським ще одного подібного курорту - Свидовець.
На одній з ілюстрацій до статті зображена карта регіону (розміщення гірських курортів), де континентальна Україна позначена білим кольором, а всі навколо, включно з Кримом, - сірим.
Дипломат Максим Кононенко у своїй статті для DT.UA пише, що російська окупація Криму — це надовго. На його думку, щоб надовго не перетворилося на назавжди, Україна повинна протиставити російському агресору послідовну, системну та консолідовану політику невизнання, розраховану на далеку перспективу.
Докладніше про необхідність активізації зусиль у цьому напрямку читайте в статті Кононенка "П'ять років окупації Криму: в пошуках політики невизнання" у тижневику "Дзеркало тижня. Україна".
 
