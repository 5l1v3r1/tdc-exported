
# Валверде: Нормално е феновете да изискват повече

Published at: **2019-11-06T08:15:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/valverde-normalno-e-fenovete-da-iziskvat-poveche-1403358.html)

Треньорът на испанския шампион Барселона - Ернесто Валверде, говори след изненадващото равенство на "Камп Ноу" срещу непретенциозния Славия Прага. Двата отбора така и не си вкараха гол в мач от груповата фаза на Шампионска лига. Това доведе до освирквания към Валверде.
"Нормално е феновете да изискват повече. Винаги искаш да печелиш. Истината е, че днес не успяхме да материализираме чистите шансове, които създадохме. Те, без да имат чисти положения, ни причиняваха щети, когато ни отнемаха топката, защото атакуваха на голяма скорост срещу нас. Не можахме да превърнем доминацията ни във възможности" - заяви Валверде.
Това е втори пореден неуспех, като преди броени дни, шокиращо, каталунците допуснаха поражение с 1:3 като гост на Леванте. Един от лидерите на тима - Жерар Пике, призова привържениците за търпение. Вижте повече от думите на Пике - в този материал на SportLive.
