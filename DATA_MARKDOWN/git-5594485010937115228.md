
# Петролен богаташ загина в брутална катастрофа със 100-годишна кола СНИМКИ

Published at: **2019-11-05T12:43:00+00:00**

Author: ****

Original: [Blitz.bg](https://blitz.bg/intsidenti/katastrofi/petrolen-bogatash-zagina-v-brutalna-katastrofa-ss-100-godishna-kola-snimki_news707358.html)

https://blitz.bg/intsidenti/katastrofi/petrolen-bogatash-zagina-v-brutalna-katastrofa-ss-100-godishna-kola-snimki_news707358.html Blitz.bg
Канадски милионер, изпълнителен директор в петролния бранш, загина в ужасяваща катастрофа с ретро автомобил. 80-годишният Рон Кери изхвърчал във въздуха „като парцалена кукла“, след като автомобилът му Knox Porcupine от 1903 година бил ударен вчера сутринта, съобщава „Сън“. Предполага се, че Кери е направил погрешен завой докато се състезавал на ретро рали заедно със съпругата си Били. 
Кери, който притежава колекция от класически автомобили на стойност 3,8 млн. лири, е обявен за починал на мястото на инцидента. Съпругата ми е откарана в болница с хеликоптер със сериозни наранявания на главата. Двамата долетели от Аризона във Великобритания, за да участват в ретро рали от Лондон до Брайтън. Участвали са в състезанието през 2011, 2012 и 2013 година без никакви инциденти. 
Ужасени очевидци разказват, че мъжът и жената полетели във въздуха, след като колата им била ударена от камион. „Когато камионът ги удари, те изхвърчаха във въздуха като парцалени кукли. Беше ужасно. На кръстовището нямаше достатъчно ясни знаци. Ако не познаваш района, е лесно да се объркаш. Не е организирано добре“, разказва един от тях. 
По думите му, на кръстовището е трябвало да има регулировчик. Автомобилът Knox Porcupine е част от скъпата колекция от ретро автомобили на Кери. По-голямата част от тях се намират в музея на бензина в Калгари – родния град на милионера. През 2007 година той дарил на музея 67 автомобила, след като направил състояние от петролната си компания “J&L Supplies”.
