
# Силно земетресение удари Италия, хора пищят по улиците и не смеят да се приберат

Published at: **2019-11-07T21:57:00+00:00**

Author: ****

Original: [Blitz.bg](https://blitz.bg/intsidenti/stikhii/silno-zemetresenie-udari-italiya-khora-pishchyat-po-ulitsite-i-ne-smeyat-da-se-priberat_news708032.html)

https://blitz.bg/intsidenti/stikhii/silno-zemetresenie-udari-italiya-khora-pishchyat-po-ulitsite-i-ne-smeyat-da-se-priberat_news708032.html Blitz.bg

        Земетресение с магнитуд 4,4 беше регистрирано в четвъртък вечерта в провинция Акуила в централна Италия, съобщи Националният институт по геофизика и вулканология в страната.
      
Сеизмолозите са регистрирали труса в 18.35 часа местно време. Епицентърът на земетресението е бил на 5 километра от град Балсорано на дълбочина 14 километра под земната повърхност. Трусът е усетен и в близките селища на регионите Абруцо и Лацио, съобщава БГНЕС.
Много от местните жители панически са напуснали домовете си и все още са на улицата. Земетресението е било усетено и от жителите на няколко части на Рим, предимно в източната част на италианската столица. До момента няма данни за пострадали и нанесени материални щети.В момента служителите на Националната служба за гражданска защита извършват проверки в районите, засегнати от земетресението.
Сеизмичната активност в Италия не спира. На 25 октомври беше регистрирано земетресение с магнитуд 4,4 в Тиренско море край южното крайбрежие на страната.
