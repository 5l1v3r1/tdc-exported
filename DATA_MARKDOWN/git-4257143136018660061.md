
# Ez lesz a győri menetrend Borkai Zsolt távozása után - érkeznek a nevek

Published at: **2019-11-07T06:06:00+00:00**

Author: **Infostart**

Original: [infostart](https://infostart.hu/belfold/2019/11/07/ez-lesz-a-gyori-menetrend-borkai-zsolt-tavozasa-utan-erkeznek-a-nevek)

A Magyar Nemzet csütörtöki cikkében arról ír, mi lesz a menetrend Győrben Borkai Zsolt polgármester pénteken hatályba lépő lemondása után.
Mint írják, kora tavasszal lehetnek új választások a kisalföldi megyeszékhelyen, de egyelőre nem lehet tudni, kit indít majd a Fidesz polgármesterjelöltként; a Fidesz elnöksége dönthet erről.
A Magyar Nemzet helyi forrásból úgy értesült, a csütörtöki győri alakuló ülésen várhatóan két fideszes alpolgármestert választanak (Radnóti Ákos, Fekete Dávid), akik a választásig ez a tandem vezetheti a megyeszékhelyt.
Az Index és mások szerint a két alpolgármester bármelyikét alkalmasnak tarthatja a kormánypárt Győr további vezetésére, de a pakliban van még Németh Zoltán megyei közgyűlési elnök, illetve Pálinger Katalin volt kézilabdakapus-sportlegenda neve is közszájon forog.
A Momentum a Facebookon már fel is vetette ellenzéki oldalon az előválasztás ötletét, amely módszer - mint írták - a fővárosban is "bevált korábban".

        Nyitókép: MTI/Koszticsák Szilárd
      
