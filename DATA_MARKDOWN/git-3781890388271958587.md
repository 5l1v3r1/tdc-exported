
# ไม่ใช่แน่นอน!'แพท'โต้'เบนซ์'ไม่พอใจ'โอ๊ต'ไปรับลูกที่รร.

Published at: **2019-11-01T03:48:00+00:00**

Author: ****

Original: [เดลินิวส์](https://www.dailynews.co.th/entertainment/739432)


        แพท-ณปภา โต้อดีตสามี เบนซ์ เรซซิ่ง โพสต์ข้อความเหน็บ โอ๊ต-ปราโมทย์ ไปรับลูกชายที่โรงเรียน ย้ำเบนซ์โพสต์ไม่ใช่เรื่องตนแน่นอน
      
จู่ๆก็ถูกโยงจนได้หลังอดีตสามีของสาว แพท-ณปภา อย่างหนุ่ม เบนซ์-อัครกิตติ์ วรโรจน์เจริญเดช หรือ เบนซ์ เรซซิ่ง โพสต์ข้อความ "#รู้กาลเทศะ หมายถึงความเหมาะสม และความควรไม่ควร” ลงบนเฟซบุ๊ก ซึ่งก็มีชาวเน็ตบางส่วนที่โยงว่าหนุ่มเบนซ์ไม่พอใจที่คู่จิ้นคนสนิทของสาวแพทอย่างนักร้องหนุ่ม โอ๊ต-ปราโมทย์ ปาทาน ไปรับ น้องเรซซิ่ง กลับบ้านหลังเลิกเรียน ล่าสุดเจอตัวสาวแพทเจ้าตัวก็เคลียร์ถึงเรื่องนี้ว่า“เรื่องโอ๊ตไปรับเรซซิ่งที่โรงเรียนคือนางอยากลองไปรับเพราะรายการของเรากำลังจะจบซีซั่นสอง บวกกับช่วงนี้โรงเรียนของเรซซิ่งใกล้จะปิดเทอม และเขาเองก็ยังไม่เคยไปรับหลานเลย เขาอยากรู้ว่าโรงเรียนหลานมันเป็นยังไง อยากรู้ว่าโมเมนต์การไปรับเด็กแพทก็เลยบอกว่าไปสิ ได้เลย วันนั้นเขาก็เลยไปช่วยรับเรซซิ่ง ซึ่งเรซซิ่งเองน้องไม่โอเค ไม่กล้าเดินเลย จนกระทั่งเห็นแพทนางถึงกล้า ตอนแรกน้องแบบเชิ่ดมาก มองหาแม่ตลอดว่าแม่อยู่ไหน ที่น้องไม่ไปหาคนแปลกหน้าแพทว่าด้วยโรงเรียนสอนด้วยและตัวเขาเองก็ไม่ใช่เด็กที่เข้าหาใครง่ายๆแพทก็เลยค่อนข้างสบายใจ แต่ที่คนโยงว่าพี่เบนซ์ไม่พอใจ ไม่น่าจะเกี่ยวกับของแพทหรอก จริงๆแพทก็เห็นที่เขาโพสต์เหมือนกัน แต่แพทคิดว่ามันน่าจะเป็นเรื่องวงการขับขี่เขา เหมือนรุ่นเล็กรุ่นใหญ่อะไรประมาณนั้นเพราะคิดดูง่ายๆ ถ้าหากเขาจะโพสต์ถึงเรื่องนี้จริงๆ ทำไมเขาถึงเพิ่งมาโพสต์เอาตอนนี้ แถมก่อนหน้านี้แพทจิ้นกันมากกว่านี้ด้วยซ้ำ แพทลงรูปคู่รูปสามคนมาเป็นสิบรูปแล้ว ลงสองด้วยซ้ำ ฉะนั้นคิดง่ายๆเลยว่าไม่ใช่เรื่องของแพทแน่นอนและแพทก็เชื่อด้วยว่าพี่เบนซ์ไม่น่าจะโพสต์อะไรเกี่ยวกับแพทอีกแล้ว"
“ที่คนมองว่ามันเกี่ยวกับเรซซิ่งเขาเลยโพสต์ แพทว่าไม่เกี่ยวนะเพราะปกติเราก็ลงรูปสามคนบ่อยมากอยู่แล้ว เราลงมานานแล้วแถมรายการเราก็ทำด้วยกัน มันนานมากแล้ว ไม่ใช่แน่นอน คนอย่างพี่เบนซ์ไม่ชอบคือพูดเลย เขาไม่เคยถามถึงเรื่องส่วนตัวของกันและกัน ส่วนใหญ่คุยกันเรื่องลูก มันเลยทำให้แพทมั่นใจว่าสิ่งที่เขาโพสต์ไม่ได้เกี่ยวกับแพทแน่นอน"ขอขอบคุณภาพประกอบจากอินสตาแกรม @pat_napapaและเฟซบุ๊ก Akarakit Worarojcharoendet
