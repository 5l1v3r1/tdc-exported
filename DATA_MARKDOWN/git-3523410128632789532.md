
# 
        انتقاد مسکو از ترویج روسیه هراسی در نشریات آمریکایی
      

Published at: **2019-11-06T15:38:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638470/%D8%A7%D9%86%D8%AA%D9%82%D8%A7%D8%AF-%D9%85%D8%B3%DA%A9%D9%88-%D8%A7%D8%B2-%D8%AA%D8%B1%D9%88%DB%8C%D8%AC-%D8%B1%D9%88%D8%B3%DB%8C%D9%87-%D9%87%D8%B1%D8%A7%D8%B3%DB%8C-%D8%AF%D8%B1-%D9%86%D8%B4%D8%B1%DB%8C%D8%A7%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C)

به گزارش بولتن نیوز، به نقل از خبرگزاری تاس، سفارت روسیه در آمریکا انتشار مطالبی با محتوای ضد روسی در نشریات برجسته آمریکا را اقدامی برای تقویت روسیه هراسی قلمداد کرد.
سفارت روسیه در واشنگتن با انتشار بیانیه‌ای در صفحه فیسبوک خود نوشت: دور جدید انتشار مطالب ضد روسی در رسانه‌های برجسته آمریکا توجه ما را جلب کرده است ما آن را یک تلاش سازمان یافته برای تقویت روسیه هراسی تلقی می‌کنیم.
در این پیام فهرستی از نشریات آمریکایی که به انتشار چنین مطالبی علیه روسیه پرداخته‌اند، عنوان شده بود.
مسکو در حالی چنین انتقادی از رسانه‌های آمریکایی کرده است که روزنامه نیویورک تایمز در مقاله‌ای روسیه را عامل اصلی تاخیر هواپیمای نظامی حامل یک سرباز زخمی آمریکا معرفی کرده بود. ماریا زاخارووا، سخنگوی وزارت خارجه روسیه این ادعای رسانه‌های آمریکایی را رد کرد.
