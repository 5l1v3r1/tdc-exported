
# 
        Gucci-gyilkost csinálnak Lady Gagából
      

Published at: **2019-11-02T17:30:00+00:00**

Author: **Bors**

Original: [www.borsonline.hu](http://www.borsonline.hu/celeb/gucci-gyilkost-csinalnak-lady-gagabol/185733)

Úgy tűnik, rákapott a filmezés ízére Lady Gaga. Mondjuk ez nem is csoda, hiszen első főszerepe, a Csillag születik szakmai- és közönségsiker is lett, emellett díjak tucatjait söpörte be. A New York Post értesülése szerint az extrém énekesnőt legközelebb Ridley Scott valós eseményeket feldolgozó filmjében láthatjuk viszont. Gaga azt a Patrizia Reggianit fogja alakítani, aki Guccio Gucci unokájának, Mauriziónak a felesége volt, és akit 1995-ben férje megölésének kiterveléséért ítéltek 29 évre. Reggiani - akit a média Fekete özvegynek nevezett el - végül 8 évet töltött el a rácsok mögött.
A film egyébként Sara Gay Forden "The House of Gucci: A Sensational Story of Murder, Madness, Glamour, and Greed" című könyvéből készül majd. A többi szereplő kiléte és a bemutató dátuma jelenleg még nem ismert.
