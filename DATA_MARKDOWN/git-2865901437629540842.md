
# Stiv Ker izveo najslabiju petorku u istoriji NBA? Korkmaz utišao Portland u poslednjoj sekundi (VIDEO)

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/kosarka/vesti/stiv-ker-izveo-najslabiju-petorku-u-istoriji-nba-korkmaz-utisao-portland-u-poslednjoj-sekundi-video/341484)


        Golden Stejt, 2. novembar 2018. godine. Utakmicu protiv Minesote počinju Stef Kari, Klej Tompson, Drejmond Grin, Kevin Durant i Demijan Džons.
      

        Golden Stejt, 2. novembar 2018. godine. Utakmicu protiv Šarlota počinju Džordan Puli, Erik Paskal, Kaj Boumen, Glen Robinson III i Vili Koli Stajn.
      
Put koji su Voriorsi, donedavno najdominantnija sila svetske košarke, prošli u poslednjih godinu dana potpuno je neverovatan... Da, svima je jasno da je Kevin Durant napustio franšizu, da Klej Tompson neće igrati verovatno cele sezone zbog teške povrede prednjih ukrštenih ligamenata, da će Stef Kari biti odsutan do februara, a da Drejmond Grin zbog povrede prsta nije mogao da odgovori izazovu. Kada na to dodate da je i D’Anđelo Rasel iskrenuo skočni zglob, nije ni čudo što je američka sportska javnost otišla toliko daleko da je petorku koju je Stiv Ker spremio za meč protiv Šarlota dobila etiketu “najslabija u istoriji NBA lige”. Tačnije, novinari s one strane okeana izazivali su svoje pratioce na društvenim mrežama da navedu koja je to lošija petorka viđena otkako je NBA liga organizovana?

        
          Jokićeva briljantnost za slom Orlanda - iz okreta, s jedne noge, preko Vučevića s velikim lukom (VIDEO)
        
      
Šarlot se lepšo počastio u novom domu Voriorsa i slavio rezultatom 93:87, a pobedi su najviše doprineli Dvejn Bejkon s 25 i Teri Rozir s 20 poena. Velika je šteta što i pored svih muka s povredama nije bilo mesta za Alena Smailagića, ali valjda će biser srpske košarke dobiti svoj prostor u nastavku sezone. U odsustvu apsolutno svih najvećih zvezda Golden Stejta najefikasniji bio je Erik Paskal s 25 poena (10/18 iz igre, 0/5 za tri), dok su Kaj Boumen i Glen Robinson III ubacili po 16 poena.
Kako je krenulo, čini se da su Voriorsi uveliko ušli u fazu ozbiljnog posrtanja...
