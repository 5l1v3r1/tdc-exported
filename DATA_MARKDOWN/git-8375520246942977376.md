
# Прикордонники не пустили в Україну російську акторку, яка незаконно відвідувала окупований Крим

Published at: **2019-11-06T10:30:45+00:00**

Author: ****

Original: [ГЛАВКОМ](https://glavcom.ua/news/prikordonniki-ne-pustili-v-ukrajinu-rosiysku-aktorku-yaka-nezakonno-vidviduvala-okupovaniy-krim--638074.html?utm_source=gravitec.m&utm_medium=push.m&utm_campaign=%D0%BA%D1%96%D0%BD%D0%BE)

В аеропорту «Бориспіль» серед пасажирів рейсу з Мінська прикордонники виявили правопорушницю українського законодавства - російську акторку Маргариту Аброськіну.
Про це повідомляє пресслужба ДПСУ.
Зазначається, що актриса прилетіла в Україну на зйомки. Однак з’ясувалося, що у 2018 році росіянка незаконно відвідувала окупований її країною Кримський півострів.
За порушення вимог Закону України їй заборонили в’їзд в Україну на 3 роки.
З відповідним штампом у документі вона вилетіла зворотним рейсом у Білорусь.
Радіо Свобода повідомляє, що йдеться про 25-річну акторку серіалів Маргариту Аброськіну.

        Нагадаємо, що незаконний перетин кордону з Кримом - це приїзд до півострову не з материкової частини України через українські КПВВ, а літаком чи морем зі сторони РФ. За це українцям загрожує адміністративне покарання,  а іноземцям - заборона в'їзду до України на 3 роки.
      
