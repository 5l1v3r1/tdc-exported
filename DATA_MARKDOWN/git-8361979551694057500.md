
# Суд зобов’язав розкрити податкові декларації Трампа

Published at: **2019-11-04T21:00:00+00:00**

Author: ****

Original: [НВ](https://nv.ua/ukr/world/countries/sud-dozvoliv-peredachu-podatkovih-deklaraciy-trampa-prokuraturi-nyu-yorka-50051597.html)

Про це повідомляє NBC News.
У своєму рішенні судді вказали, що «імунітет президента від кримінального процесу на рівні штату не поширюється на слідчі дії, такі як повістка великого журі, про яку йдеться».
Адвокат Трампа Джей Секулов заявив, що рішення федерального суду буде оскаржене у Верховному суді.
«Рішення другого округу буде передано до Верховного суду. Питання, порушене в цій справі, зачіпає саму суть нашої республіки. Конституційні питання мають значення», — сказав захисник.
Оскільки податкові декларації Трампа були запитані в рамках повістки великого журі, дуже малоймовірно, що їх опублікують для громадськості.
Окружний прокурор Мангеттена Сайрус Венс намагається отримати у бухгалтерської компанії Mazars податкові декларації Трампа за вісім років в рамках кримінального розслідування, пов’язаного з його бізнесом.
Венс намагається встановити роль Trump Organization у виплатах в порнозірці Стормі Деніелс і екс-моделі журналу Playboy Карен Макдугал, а також відшкодуванні витрат колишньому адвокату Трампа Майклу Коену.
