
# У Борисполі з-під варти втік росіянин

Published at: **2019-11-07T11:29:00+00:00**

Author: ****

Original: [ZIK.UA](https://zik.ua/news/2019/11/07/u_boryspoli_zpid_varty_vtik_rosiyanyn_1685705)


        У Борисполі під час доправлення до ізолятора тимчасового тримання утік громадянин Російської Федерації.
      
Як повідомляють у Нацполіції Київській області, спочатку росіянина, який розшукується правоохоронцями РФ за скоєння своєї держави за скоєння злочинів, затримали в аеропорту "Бориспіль".
На іноземця було складено протокол затримання для подальшої екстрадиції. До прийняття рішення судом його мали намір доправити в ізолятор тимчасового тримання. Однак росіянин утік.
"Був одягнений: спортивний костюм чорного кольору, коричнева куртка. Прикмети: зріст 170 см, худорлявої статури, вибриті виски, коротке русяве волосся у формі повздовжньої смуги, коротка борода чорного кольору", – повідомляють у Нацполіції.
І закликають усіх, хто володіє інформацією про втікача, або знає про його місцеперебування, зателефонувати на спецлінію 102. Анонімність гарантують.
Також зазначається, що за фактом втечі особи з-під варти керівництвом поліції Київщини призначено службове розслідування.
Нагадаємо, учора ввечері у Святошинському районі Києва підірвали автомобіль, у результаті чого щонайменше одна особа загинула. 
