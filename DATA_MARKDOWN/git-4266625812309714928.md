
# Facebook змінив логотип корпорації

Published at: **2019-11-05T03:20:00+00:00**

Author: ****

Original: [ZIK.UA](https://zik.ua/news/2019/11/05/facebook_zminyv_logotyp_korporatsii_1683733)


        Компанія Facebook представила новий логотип корпорації, щоб користувачі змогли відрізняти саму соціальну мережу від програм, які є у власності компанії.
      
Про це йдеться у блозі Facebook.
Зокрема, тепер у новому логотипі використовуються великі літери, які представлені у декількох кольорах. 
"Ми представляємо новий логотип компанії та надалі відрізняємо компанію Facebook від програми, що збереже власний бренд. Люди повинні знати, які компанії виробляють продукцію, яку вони використовують. Наші основні послуги включають додаток Facebook, Messenger, Instagram, WhatsApp, Oculus, Workplace, Portal та Calibra", йдеться у повідомленні. 
Також у корпорації заявили, що найближчим часом почнуть використовувати новий логотип у всіх програмах, якими володіє компанія, на офіційному сайті. 
Нагадаємо, нещодавно компанія Facebook зняла відмітку верифікації зі сторінки так званого «голови» окупованого Криму Сергія Аксьонова.
