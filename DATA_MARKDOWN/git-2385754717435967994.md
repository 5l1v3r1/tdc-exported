
# Κλειστά Γραφεία και Κέντρα εξυπηρέτησης ΑΗΚ αύριο λόγω στάσης εργασίας

Published at: **2019-11-06T17:34:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596055/kleista-grafeia-kai-kentra-eksypiretisis-aik-avrio-logo-stasis-ergasias)

Κλειστά καθ’ όλη τη διάρκεια της ημέρας θα παραμείνουν τα Γραφεία και τα Κέντρα Εξυπηρέτησης Πελατών της Αρχής Ηλεκτρισμού, λόγω της στάσης εργασίας που θα πραγματοποιήσουν μεταξύ των ωρών 07:00 π.μ. και 15:00 μ.μ. αύριο οι εργαζόμενοι στην ΑΗΚ, όπως ανακοίνωσαν οι τέσσερις συντεχνίες του προσωπικού της Αρχής.
Σύμφωνα με ανακοίνωση της ΑΗΚ, κατά τη διάρκεια της στάσης εργασίας,  το προσωπικό που εργάζεται στα Κέντρα Αναφοράς Βλαβών, οι Λειτουργοί Ελέγχου Συστήματος, το προσωπικό βάρδιας των Ηλεκτροπαραγωγών Σταθμών και τα συνεργεία επιφυλακής θα εργάζονται κανονικά.Η ΑΗΚ εκφράζει τη λύπη της προς το καταναλωτικό κοινό για οποιανδήποτε ταλαιπωρία ενδεχομένως προκληθεί προς τους καταναλωτές, καταλήγει η ανακοίνωση.
