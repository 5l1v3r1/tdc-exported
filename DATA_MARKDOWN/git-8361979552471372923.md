
# Опитування: Більше половини американців підтримують імпічмент Трампа

Published at: **2019-11-05T07:13:00+00:00**

Author: ****

Original: [НВ](https://nv.ua/ukr/world/countries/impichment-trampa-pidtrimuyut-bilshe-polovini-amerikanciv-50051622.html)

Дані опитування свідчать, що за проведення імпічменту висловилися 53% респондентів, 44% - проти.
Ще 49% вважають, що Трампа необхідно усунути з посади, 46% висловилися проти цього.
Нагадаємо, в кінці вересня опитування Politico/Morning Consult показав, що думки американців щодо імпічменту Трампа розділилися порівну: 43% заявляли, що Конгрес повинен почати процес імпічменту, ще 43% - що Конгрес не повинен починати процедуру імпічменту. Ще 13% виборців не визначилися.
Нагадаємо, 26 вересня комітет з розвідки Палати представників США опублікував скаргу співробітника американської спецслужби на телефонну розмову Дональда Трампа з Володимиром Зеленським.
Вона була розсекречена після публікації Білим домом стенограми цієї бесіди.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.
Після скандалу навколо телефонної розмови спікер Палати представників Ненсі Пелосі оголосила про запуск процедури імпічменту Трампа за ймовірний тиск на президента України.
31 жовтня Палата представників Конгресу США прийняла резолюцію на підтримку процедури імпічменту президента Дональда Трампа.
