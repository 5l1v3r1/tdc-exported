
# ریزش سیلوی گچ در رامهرمز جان 2 تن را گرفت

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696493/%D8%B1%DB%8C%D8%B2%D8%B4-%D8%B3%DB%8C%D9%84%D9%88%DB%8C-%DA%AF%DA%86-%D8%AF%D8%B1-%D8%B1%D8%A7%D9%85%D9%87%D8%B1%D9%85%D8%B2-%D8%AC%D8%A7%D9%86-2-%D8%AA%D9%86-%D8%B1%D8%A7-%DA%AF%D8%B1%D9%81%D8%AA)

رئیس اورژانس پیش‌بیمارستانی و مدیریت حوادث دانشگاه علوم پزشکی اهواز از کشته شدن دو نفر و مصدومیت یک تن بر اثر ریزش سیلوی مواد اولیه گچ در کارخانه گچ رامهرمز خبر داد.
دکتر محمدامین زرگر در گفت‌وگو با ایسنا، اظهار کرد: در حادثه ریزش سیلوی مواد اولیه گچ که ساعت ۱۶:۴۰ امروز (۱۱ آبان‌ماه) در کارخانه گچ رامهرمز رخ داد، دو نفر کشته شدند.
وی افزود: یکی از جان‌باختگان این حادثه کارگر و دیگری از پرسنل سازمان آتش‌نشانی بود که در بیمارستان مادر رامهرمز جان باخت.
زرگر ادامه داد: همچنین در این حادثه یک نفر دیگر مصدوم شد که توسط تکنسین‌های اورژانس ۱۱۵ به بیمارستان گلستان اهواز انتقال یافت.
