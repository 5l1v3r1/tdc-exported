
# محدودیت‌های ترافیکی در محورهای مواصلاتی مازندران

Published at: **2019-11-05T13:58:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620039/%D9%85%D8%AD%D8%AF%D9%88%D8%AF%DB%8C%D8%AA%E2%80%8C%D9%87%D8%A7%DB%8C-%D8%AA%D8%B1%D8%A7%D9%81%DB%8C%DA%A9%DB%8C-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D9%85%D9%88%D8%A7%D8%B5%D9%84%D8%A7%D8%AA%DB%8C-%D9%85%D8%A7%D8%B2%D9%86%D8%AF%D8%B1%D8%A7%D9%86)


        رییس پلیس راه مازندران گفت: به دلیل سهولت در آمد و شد خودروها، محدودیت‌های ترافیکی از امروز در محورهای مواصلاتی استان اعمال می‌شود.
      

        آفتاب‌‌نیوز :
      
علیرضا قدمی در تشریح این خبر گفت: محدودیت‌های ترافیکی در محورهای مواصلاتی مازندران از ساعت ۱۲ امروز سه‌شنبه ۱۴ آبان ماه آغاز و تا ساعت ۱۸ روز شنبه ۱۸ آبان ماه ادامه دارد.
وی تصریح کرد: تردد انواع وسایل نقلیه از ساعت ۱۴ روز جمعه ۱۷ آبان تا ۲ بامداد روز شنبه ۱۸ آبان ماه از کرج به سمت مرزن آباد ممنوع بوده و با اعلام ماموران پلیس راه د رمحل، آمد و شد انواع وسایل نقلیه از ساعت ۱۷ روز جمعه ۱۷ آبان تا ۲ بامداد روز شنبه ۱۸ آبان ماه از مرزن آباد به سمت کرج به‌صورت یک طرفه خواهد بود.
رییس پلیس راه مازندران خاطرنشان کرد: تردد انواع وسایل نقلیه از ساعت ۱۴ روز جمعه ۱۷ آبان ماه تا ۲ بامداد روز شنبه ۱۸ آبان ماه از رودهن به سمت آمل ممنوع بوده و با اعلام ماموران پلیس راه درمحل، آمد و شد انواع وسایل نقلیه از ساعت ۱۶ روز جمعه ۱۷ آبان تا ۲ بامداد روز شنبه ۱۸ آبان ماه از آب اسک به رودهن (محدوده مشاء) به‌صورت یک طرفه است.
قدمی افزود: در صورت افزایش و یا کاهش حجم تردد و به‌منظور تسهیل عبور و مرور وسایل نقلیه تمدید و یا لغو محدودیت‌ها در محورهای فوق توسط ماموران پلیس راه در محل اعمال خواهد شد.
وی ادامه داد: تردد کلیه تریلرها به استثنای حاملین مواد سوختی و فاسد شدنی از ساعت ۸ تا ۲۴ روز جمعه ۱۷ آبان ماه از تهران به قائم شهر و بالعکس ممنوع است.
رییس پلیس راه مازندران اظها ر کرد: تردد کلیه کامیون‌ها و کامیونت‌ها به استثنای حاملین مواد سوختی و فاسد شدنی از ساعت ۱۲ الی ۲۴ امروز سه شنبه ۱۴ آبان ماه و از ساعت ۶ الی ۲۴ روزهای چهارشنبه و پنجشنبه ۱۵ و ۱۶ آبان ماه ۱۶ و از ساعت ۶ روز جمعه ۱۷ آبان تا ۲ روز شنبه ۱۸ آبان ماه و همچنین از ساعت ۶ تا ۱۸ روز شنبه ۱۸ آبان ماه از محور هراز ممنوع است.
قدمی از رانندگانی که قصد تردد در جاده‌های مازندران را دارند، خواست: ضمن رعایت مقررات راهنمایی و رانندگی و مدیریت سفر خود در صورت نیاز به اطلاعات بیشتر با شماره‌های ۲۱۸۲۴۴۲۰ و ۲۱۸۲۴۴۳۴ پلیس راه استان با پیش شماره ۰۱۱ تماس بگیرند.
