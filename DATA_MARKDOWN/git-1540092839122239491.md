
# O Λεονάρντο Ντι Κάπριο στο πλευρό της Γκρέτα Τούνμπεργκ: «Είναι ηγέτιδα της εποχής μας»

Published at: ****

Author: ****

Original: [CNN.gr](https://www.cnn.gr/style/psyxagogia/story/196025/o-leonarnto-nti-kaprio-sto-pleyro-tis-gkreta-toynmpergk-einai-igetida-tis-epoxis-mas)

Newsroom, CNN Greece 20:45 , 02 November 2019
Ο διάσημος ηθοποιός, ανέβασε στον προσωπικό του λογαριασμό στο Instagram δύο φωτογραφίες με τον ίδιο στο πλάι της 16χρονης ακτιβίστριας, δηλώνοντας αισιόδοξος «λόγω της Γκρέτα και των νέων ακτιβιστών», για το τι επιφυλάσσει το μέλλον.
«Υπάρχουν λίγες φορές στην ανθρώπινη ιστορία, όπου οι φωνές ενισχύονται σε τόσο καθοριστικές στιγμές και με τέτοιο τρόπο που φέρνει αλλαγές, αλλά η Γκρέτα Τούνμπεργκ έχει γίνει ηγέτιδα της εποχής μας. Η ιστορία θα μας κρίνει για αυτό που κάνουμε σήμερα για να εγγυηθούμε ότι οι μελλοντικές γενιές θα μπορούν να απολαύσουν τον ίδιο πλανήτη, ο οποίος τόσο ξεκάθαρα θεωρούμε δεδομένο», αναφέρει στην ανάρτησή του ο Λεονάρντο Ντι Κάπριο.
«Ελπίζω ότι το μήνυμα της Γκρέτα είναι μια κλήση αφύπνισης προς τους ηγέτες του κόσμου οπουδήποτε ο χρόνος της αδράνειας έχει τελειώσει. Λόγω της Γκρέτα και των νέων ακτιβιστών παντού στον κόσμο είμαι αισιόδοξος για το τι επιφυλάσσει το μέλλον. Ήταν τιμή μου να περάσω χρόνο με την Γκρέτα. Εκείνη και εγώ δεσμευτήκαμε να υποστηρίξουμε ο ένας τον άλλο, ελπίζοντας να εξασφαλίσουμε ένα καλύτερο μέλλον για τον πλανήτη μας», καταλήγει ο βραβευμένος ηθοποιός. 
Ο γνωστός ηθοποιός είναι ιδιαίτερα ευαισθητοποιημένος με το περιβάλλον και έχει ιδρύσει το Leonardo DiCaprio Foundation, από το 1998, μέσω του οποίου στηρίζει εκατοντάδες πρότζεκ για την προστασία του πλανήτη.
Μαζί με την Λορίν Πάουελ Τζομπς -χήρα του Στιβ Τζομπς- και τον δισεκατομμυριούχο Μπράιαν Σεθ ίδρυσαν τον περασμένο Ιούλιο το «Earth Alliance» και σύμφωνα με την ιδρυτική διακήρυξη της οργάνωσης, φιλοδοξεί να δώσει απαντήσεις στην αυξανόμενη κλιματική κρίση και στην απειλητική απώλεια βιοποικιλότητας.

        Διαβάστε επίσης
      
