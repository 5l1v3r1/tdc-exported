
# На Одещині молодик зірвав прапор України та витер об нього ноги: відео

Published at: **2019-11-02T05:46:01+00:00**

Author: ****

Original: [ГЛАВКОМ](https://glavcom.ua/odesa/news/na-odeshchini-molodik-zirvav-prapor-ukrajini-ta-viter-ob-nogo-nogi-video-637161.html)

У селі Іллінка Одеської області молодик зірвав прапор України зі стовпа біля місцевого будинку культури і витер об нього ноги. 
Як повідомляє поліція Одещини, про злочин повідомив сільський голова.
Правоохоронці за кілька годин встановили, що наругу над державним прапором вчинив 23-річний місцевий мешканець.
У розмові з поліцейськими хлопець спробував виправдатися дією алкоголю, який вживав з товаришами. 
Дії правопорушника слідчі кваліфікували як наругу над державними символами: йому загрожує від штрафу у сумі 850 грн до позбавлення волі на термін до трьох років.
