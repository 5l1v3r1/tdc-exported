
# Champions League: debacle Inter in casa del Dortmund, qualificazione a rischio

Published at: **2019-11-06T09:15:52+00:00**

Author: **Redazione Sport**

Original: [Il Corriere della Città](https://www.ilcorrieredellacitta.com/news/champions-league-debacle-inter-in-casa-del-dortmund-qualificazione-a-rischio.html)

In champions è un Inter a due facce, a Dortmund succede come a Barcellona. I nerazzurri dominano il primo tempo chiudendo il parziale sul 2 a 0 ma nella ripresa si fanno rimontare, finisce 3 a 2 per i tedeschi. Le reti di Lautaro Martinez e di Vecino avevano illuso i tifosi giunti in terra tedesca che pregustavano una bella vittoria. Purtroppo nei secondi 45′ il Borussia ha cambiato atteggiamento mettendo sotto pressione la squadra di Antonio Conte. Una doppietta di Hakimi e il gol di Brandt affossano Lukaku e compagni. Con questa sconfitta si complica il discorso qualificazione per i nerazzurri anche se con due vittorie passerebbe il turno. La classifica vede in testa il Barcellona con 8 punti seguita dal Borussia con 7, l’Inter 4 e lo Slavia Praga 2. Vincendo a Praga, Antonio Conte si giocherebbe tutto a san Siro il 10 Dicembre contro i blaugrana di Messi. 
di Giuseppe Marrone
ph: Salvatore Fornelli
