
# Åpne flammer fra silo i Levanger

Published at: **2019-11-06T13:14:50+00:00**

Author: **Pål Solberg,Bård Sande,Martin Andersen**

Original: [adressa.no](https://www.adressa.no/nyheter/trondelag/2019/11/06/%C3%85pne-flammer-fra-silo-i-Levanger-20334893.ece)

Brannvesenet slukket en silobrann ved en gård på Skogn onsdag.
Onsdag ettermiddag kom det en melding om brann i en silo ved en gård på Skogn i Levanger.
Klokken 14.20 meldte politiet at nødetatene var på stedet hvor det var røykutvikling.
- Ikke meldt om skade på person. Skal ikke være spredningsfare. Brann jobber med å komme til arnestedet, skrev politiet.
Rett etter klokken 14.30 opplyste operatør Ole Marius Haugen ved 110-sentralen i Namsos, at det var åpne flammer på toppen av siloen.
- Det er ikke fare for spredning, sa han.
Ifølge politiet inneholder siloen kraftfôr.
Klokken 16.45 meldte 110-sentralen at brannvesenet fortsatt var på stedet, og at de jobbet med å tømme siloen.
Klokken 22.46 opplyser 110-sentralen at brannvesenet valgte å dynke innholdet i siloen med vann, og at brannvesenet nylig har forlatt stedet.
Telefon: 464 07 200 E-post: webred@adresseavisen.no
