
# Ukraïner. The Movie: дивіться онлайн надихаючий фільм про Україну - Радіо Максимум

Published at: **2019-11-01T19:45:00+00:00**

Author: **Русінкевич Тетяна**

Original: [Радіо Максимум](https://maximum.fm/ukrainer-the-movie-divitsya-onlajn-nadihayuchij-film-pro-ukrayinu_n168917)


        Команда медіапроєкту Ukraїner представила повнометражний фільм про Україну — "Ukraïner. The Movie". У стрічці показані історії українців із різних куточків нашої держави. Ці приклади не просто надихають, а й доводять, що нам є ким і чим пишатись. Дивіться відео та діліться враженнями!
      
Творці фільму запевняють, що "Ukraïner. The Movie" стане новим кроком у розвитку української тревел-журналістики та сторітелінгу. До цього формат експедицій і розповіді про культуру, ремесла, життя й побут людей, цікаві ініціативи в різних куточках України був частково втілений у проєкті Ukraїner, засновником якого є Богдан Логвиненко.
"Ukraïner. The Movie" – це історія про буденне життя однієї з найбільш невідомих країн європейського континенту. Фільм розповідає історії про героїв із різних куточків України, їхнє життя та побут, ремесла й мистецтво, цікаві ініціативи та культуру. Персонажі цієї стрічки не пов'язані між собою, їхні світи різні, утім, ця різність й об'єднує країну. Фактично стрічка "Ukraïner. The Movie" покаже один день із життя України. Дивіться та надихайтесь:
