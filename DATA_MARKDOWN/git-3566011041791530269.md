
# ایران پروتکل الحاقی را نقض نکرده است/انتقاد از فشارهای آمریکا

Published at: **2019-11-06T18:35:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545312.html/%D8%A7%DB%8C%D8%B1%D8%A7%D9%86-%D9%BE%D8%B1%D9%88%D8%AA%DA%A9%D9%84-%D8%A7%D9%84%D8%AD%D8%A7%D9%82%DB%8C-%D8%B1%D8%A7-%D9%86%D9%82%D8%B6-%D9%86%DA%A9%D8%B1%D8%AF%D9%87-%D8%A7%D8%B3%D8%AA-%D8%A7%D9%86%D8%AA%D9%82%D8%A7%D8%AF-%D8%A7%D8%B2-%D9%81%D8%B4%D8%A7%D8%B1%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7)

وزیر خارجه روسیه به گام چهارم برجامی ایران واکنش نشان داد.
به گزارش شبکه اطلاع رسانی راه دانا؛  به نقل از روسیا الیوم، سرگئی لاوروف وزیر خارجه روسیه در کنفرانس خبری مشترک خود با همتای یونانی اش در مسکو تاکید کرد که ایران پروتکل الحاقی توافقات پادمانی آژانس را نقض نکرده است.
وی در ادامه افزود: مسکو شدیدا در خصوص پرونده هسته ای ایران از زمان خروج یک جانبه آمریکا از توافق هسته ای نگران است.
لاوروف گفت: تمام اقدامات ایران تحت نظارت آژانس بین المللی انرژی اتمی قرار دارد. ایران بارها اعلام کرده است که اقداماتش در خصوص کاهش تعهدات هسته ای این کشور قابل برگشت است.
به گزارش مهر، وی تصریح کرد: روسیه به اجرای تعهدات هسته ای خود بر اساس توافق هسته ای ادامه می دهد و ما دلایل کاهش تعهدات هسته ای از سوی تهران را درک می کنیم. ما تلاش هایی از سوی کشورهای اروپایی برای حل این بحران مشاهده کردیم اما فشارهای آمریکا این تلاش ها را ناکام گذاشت.
لاوروف تاکید کرد: کشورهای اروپایی بنا به دلایل زیادی از جمله فشار آشکار واشنگتن تنها راهی که برای آنها مناسب است سرزنش کردن ایران است.
انتهای پیام/
