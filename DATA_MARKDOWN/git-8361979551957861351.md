
# Зеленський представив нового голову Тернопільської ОДА

Published at: **2019-11-01T09:48:00+00:00**

Author: ****

Original: [НВ](https://nv.ua/ukr/ukraine/politics/zelenskiy-predstaviv-novogo-golovu-ternopilskoji-oda-50051046.html)

Це сталося під час робочої наради з питань розвитку спиртової галузі.
«Дозвольте мені представити нового голову Тернопільської обласної державної адміністрації Сопел Ігоря Михайловича», — звернувся Зеленський до присутніх, після чого вручив новопризначеному керівнику області його посвідчення.
До свого призначення новий голова Тернопільської ОДА займався підприємницькою діяльністю і керував структурним підрозділом ТОВ Агробізнес у Хоросткові.
Крім того, у 2010−2015 роках Сопель був депутатом Хоростківської міськради.
Він також брав участь у парламентських виборах у 2019 році від партії Слуга народу по мажоритарному округу № 166, проте до Верховної Ради не пройшов.
