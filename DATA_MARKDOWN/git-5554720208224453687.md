
# दिल्ली: रोहिणी में BJP सांसद हंसराज हंस के ऑफिस के बाहर फायरिंग

Published at: **2019-11-04T13:55:38+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/bullets-fired-in-air-outside-bjp-mp-hans-raj-hans-rohini-office/271362/)

दक्षिण पश्चिम दिल्ली से भारतीय जनता पार्टी (भाजपा) के लोकसभा सांसद और गायक हंसराज हंस के रोहिणी स्थित दफ्तर के बाहर फायरिंग हुई है। रिपोर्ट्स के अनुसार, एक अज्ञात शख्स ने फायरिंग की और उसकी पहचान कर ली गई है। इस मामले में फिलहाल किसी के घायल होने की ख़बर नहीं है। फिलहाल, पुलिस मौके पर मौजूद है।
समाचार एजेंसी ANI के मुताबिक डीसीपी (रोहिणी) एस डी मिश्रा ने कहा, ‘भाजपा सांसद हंसराज हंस के रोहिणी स्थित आवास के बाहर हवा में गोलियां छोड़ी गईं। फायरिंग करने वाले की पहचान कर ली गई है। मामले की जांच जारी है।’ मामला सांसद के कार्यालय के बाहर का था लिहाजा पुलिस तुरंत हरकत में आ गई और आरोपी की तलाश शुरू कर दी।
