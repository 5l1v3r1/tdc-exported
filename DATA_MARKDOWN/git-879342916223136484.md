
# У ЦВК заявили про загрозу зриву місцевих виборів у ОТГ

Published at: **2019-11-07T18:24:02+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/czvk-zayavyly-pro-zahrozu-zryvu-miscevyx-vyboriv-oth)


        ЦВК заявила про загрозу зриву організації місцевих виборів у деяких Об'єднаних територіальних громадах (ОТГ) у зв'язку з ухиленням певних членів районних виборчих комісій від виконання своїх обов'язків.
      
Про це інформує пресслужба комісії у четвер, 7 листопада.
У деяких виборчих комісіях своїх повноважень здійснюють лише близько 60% членів від сформованої кількості комісій. Як додали в ЦВК, керівний склад окремих комісій також ухиляється від виконання своїх обов'язків.
«ЦВК звертається до політичних партій поставитися з розумінням і відповідальністю до зазначених проблем, знову ретельно переглянути членів комісій, яких вони подавали до їхнього складу, і в максимально стислі терміни вплинути на виправлення ситуації, щоб районні виборчі комісії змогли вчасно сформувати відповідні територіальні та дільничні виборчі комісії», - повідомили в ЦВК.
У ЦВК нагадали, що за ухилення членами комісії від виконання своїх повноважень відповідно до статті 157 Кримінального кодексу України передбачено кримінальну відповідальність.
Раніше ЦВК визнала Рудика обраним депутатом.
Також нагадаємо, ЦВК призначила дату перших місцевих виборів у шісти ОТГ.
Хочете обговорити цю новину? Долучайтеся до телеграм-чату CHORNA RADA
