
# Підпал лісу в Херсоні розглядають як один з мотивів нападу на Гандзюк

Published at: **2019-11-03T15:29:24+00:00**

Author: ****

Original: [ФАКТИ](https://fakty.com.ua/ua/ukraine/20191103-pidpal-lisu-v-hersoni-rozglyadayut-yak-odyn-z-motyviv-napadu-na-gandzyuk/)

Підпал Олешківського лісу розглядається, як один з ключових мотивів нападу на Катерину Гандзюк. Раніше активістка писала, що схема підпалу реалізовувалася задля подальшої вирубки лісу.
Начальник слідчого управління СБУ Богдан Тиводар повідомив, що найближчим часом у справі Гандзюк очікуються нові підозри. Він підтвердив той факт, що група організатора нападу Сергія Торбіна фігурувала у цьому злочині.

        Читайте: 
        Облити кислотою – план Б: реконструкція нападу на Гандзюк
      
Він також підтвердив, що відпрацьовується версія того, що створення парку Гілея, яке лобіювало керівництво Херсонських адміністрації та ради — Андрій Гордєєв, Євген Рищук та Владислав Мангер, могло працювати для покривання схеми незаконної вирубки лісу.
Нагадаємо, 6 червня 2019 року суд виніс вирок п’ятьом співучасникам нападу на Гандзюк: Сергію Торбіну, Микиті Грабчуку, Володимиру Васяновичу, В’ячеславу Вишневському та Віктору Горбунову.
