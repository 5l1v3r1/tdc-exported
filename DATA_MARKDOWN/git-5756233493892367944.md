
# سرنوشت عجیب باجناق رضاخان، بعد از پیروزی انقلاب+عکس

Published at: **2019-11-02T10:10:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619380/%D8%B3%D8%B1%D9%86%D9%88%D8%B4%D8%AA-%D8%B9%D8%AC%DB%8C%D8%A8-%D8%A8%D8%A7%D8%AC%D9%86%D8%A7%D9%82-%D8%B1%D8%B6%D8%A7%D8%AE%D8%A7%D9%86-%D8%A8%D8%B9%D8%AF-%D8%A7%D8%B2-%D9%BE%DB%8C%D8%B1%D9%88%D8%B2%DB%8C-%D8%A7%D9%86%D9%82%D9%84%D8%A7%D8%A8-%D8%B9%DA%A9%D8%B3)


        حسینعلی اسفندیاری، در جوانی با عفت دختر میرپنج تیمورخان ازدواج کرد و باجناق رضاشاه، شوهر خواهر تاج الملوک و شوهرخاله محمدرضا پهلوی شد. حاصل این ازدواج پسری به نام فرشید بود.
      

        آفتاب‌‌نیوز :
      
حسینعلی اسفندیاری، پسر میرزا حسن خان اسفندیاری محتشم السلطنه و نوه میرزا محمد خان نوری صدیق الملک بود که در سال ۱۲۸۰ه.ش. متولد شد. او دکترای طب خود را در شهر پاریس گرفت و پس از بازگشت به ایران در ۱۳۱۲ ه.ش به بهداری ارتش رفت و پس از طی مراتب، درجه سرتیپی گرفت.
او همچنین رایزن فرهنگی و سرپرست محصلین نظامی در آمریکا بود. اسفندیاری همچنین عضو مجلس سنای ایران ( از ۱۳۴۶/۰۷ه.ش. تا ۱۳۵۷/۱۱ه.ش. ) یعنی در دوره های پنجم، ششم و هفتم مجلس سنا و یک سناتور انتصابی بود. چندی نیز رئیس بهداری وزارت دارایی بود و زمانی عضو هیات عامل سازمان برنامه گردید.
او در جوانی با عفت دختر میرپنج تیمورخان ازدواج کرد و باجناق رضاشاه، شوهر خواهر تاج الملوک و شوهرخاله محمدرضا پهلوی شد. حاصل این ازدواج پسری به نام فرشید بود. پس از انقلاب مدتی در زندان بود و مدتی پس از آزادی در ۱۳۶۳ ه.ش در تهران به دست نوکر افغانی خود به قتل رسید.
