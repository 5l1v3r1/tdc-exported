
# Ляшко побився з Герусом через електроенергію для людей у VIP-терміналі Борисполя

Published at: **2019-11-06T19:28:53+00:00**

Author: ****

Original: [Українська правда](https://www.pravda.com.ua/news/2019/11/6/7231208/)

Лідер "Радикальної партії" Олег Ляшко влаштував "сцену" із депутатом фракції "Слуга народу" Андрієм Герусом на тему імпортованої Україною електроенергії.
Джерело: Ляшко і Герус у Facebook
Деталі: Ляшко зустрів Геруса нібито випадково у залі офіційних делегацій VIP-терміналу "Борисполя". 
Запитав, чому "слуга народу" не з народом і за які гроші той влаштовує переліт.
Далі Ляшко взявся питати про російську енергію і назвав Геруса "довб..ом".
Після того як колишній нардеп ткнув у чинного нардепа пальцем, між ними зав'язалася штовханина, під час якої Ляшко вчепився за Герусову сорочку і порвав її.
Інцидент записували на відео.
