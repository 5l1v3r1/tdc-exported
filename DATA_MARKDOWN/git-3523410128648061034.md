
# 
        خسارت وارده به دلیل اعتراضات اخیر ٦ میلیارد دلار برآورد می شود
      

Published at: **2019-11-07T15:23:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638687/%D8%AE%D8%B3%D8%A7%D8%B1%D8%AA-%D9%88%D8%A7%D8%B1%D8%AF%D9%87-%D8%A8%D9%87-%D8%AF%D9%84%DB%8C%D9%84-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A7%D8%AE%DB%8C%D8%B1-%D9%A6-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1-%D8%A8%D8%B1%D8%A2%D9%88%D8%B1%D8%AF-%D9%85%DB%8C-%D8%B4%D9%88%D8%AF)

به گزارش بولتن نیوز، سخنگوی نخست وزیر عراق میزان خسارت‌های ناشی از تظاهرات اخیر در این کشور را ۶ میلیارد دلار برآورد کرد.
 
عبدالکریم خلف، سخنگوی عادل عبدالمهدی، نخست وزیر عراق در جریان کنفرانسی مطبوعاتی خاطرنشان کرد: خسارات ناشی از تظاهرات اخیر در بغداد و شهرهای دیگر عراق به ۶ میلیارد دلار رسیده است و آنچه که در بندر "ام قصر" رخ داده ضررهای هنگفتی را به شهروندان وارد کرده است.
 
خلف ادامه داد: به نیروهای امنیتی دستور اکید داده شده تا قوانین را فورا اجرا کنند.
 
وی همچنین تصریح کرد: خرابکارانی که اقدام به بستن مسیرها می‌کنند، به دادگاه ارجاع داده خواهند شد. برخی افراد خرابکار خانه‌ها و مغازه‌ها را آتش می‌زنند.
سخنگوی نخست وزیر عراق گفت: از هیئت رسانه‌ها و ارتباطات خواسته شده تا شبکه‌های معاند را تعطیل کنند.
 
انتهای پیام/#
