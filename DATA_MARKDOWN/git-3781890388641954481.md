
# วัดเมาพุ่ง282'เด็กเสิร์ฟ'ซิ่งจยย.อัด'ด.ต.'คาด่านอาเซียน

Published at: **2019-11-04T07:40:00+00:00**

Author: ****

Original: [เดลินิวส์](https://www.dailynews.co.th/regional/739932)


        เผยผลตรวจวัดปริมาณแอลกอฮอล์สูงถึง 282 มิลลิกรัมเปอร์เซ็นต์ "เด็กเสิร์ฟ" บึ่งจยย.พุ่งชนตำรวจในด่านความมั่นคง "อาเซียนซัมมิท"
      
เมื่อวันที่ 4 พ.ย. พ.ต.อ.กัมพล รัตนประทีป ผกก.สน.ลุมพินี เปิดเผยว่า เมื่อช่วงดึกที่ผ่านมาได้รับแจ้งเหตุตำรวจถูก จยย.ชน บริเวณด่านความมั่นคงตามแผนการประชุมสุดยอดอาเซียนครั้งที่ 35 ช่วงแยกเพลินจิต ถนนเพลินจิต ขาเข้า แขวงลุมพินี เขตปทุมวัน จึงไปตรวจสอบ โดยเป็นด่านใหญ่เพราะต้องตรวจเข้มความปลอดภัยที่เกี่ยวกับการประชุม พบ ด.ต.สุพจน์ อินน์สุวรรณ์ อายุ 47ปี ผบ.หมู่ (ป.) สน.พระโขนง สภาพหน้าผากแตก แขนขวามีเลือดไหล ต้องปฐมพยาบาลเบื้องต้นห่างไปเล็กน้อยพบตัวผู้ก่อเหตุคือ นายสงกรานต์ ยอดเงิน อายุ 27 ปี ขี่รถ จยย.ฮอนด้า เวฟ 100 สีแดง-ดำ ทะเบียน 1กช.5483 เชียงใหม่ เจ้าหน้าที่ได้คุมตัวไว้ทันที ก่อนจะพาไปตรวจวัดแอลกอฮอล์ ทำให้พบว่ามีปริมาณแอกอฮอล์ในร่างกายถึง 282 มิลลิกรัมเปอร์เซ็นต์
สอบสวน นายสงกรานต์ ให้การรับสารภาพว่า ทำงานเป็นเด็กเสิร์ฟอยู่ที่ร้านอาหารแห่งหนึ่ง ก่อนเกิดเหตุได้ไปดื่มสุรากับเพื่อนในร้านเหล้าในซอยสุขุมวิท 24 แขวงคลองตัน เขตคลองเตย กระทั่งพอเลิกก็ขี่กลับบ้าน แต่ด้วยความเมาทำให้พลาดพุ่งชนตำรวจที่ด่านตรวจความั่นคงดังกล่าว เจ้าหน้าที่จึงแจ้งข้อหาขับขี่รถขณะมึนเมาสุราและทำร้ายเจ้าพนักงานได้รับบาดเจ็บดำเนินคดีตามกฎหมายต่อไป.
