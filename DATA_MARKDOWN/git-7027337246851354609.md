
# پاسخ منفی بایرن مونیخ به ونگر

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697285/%D9%BE%D8%A7%D8%B3%D8%AE-%D9%85%D9%86%D9%81%DB%8C-%D8%A8%D8%A7%DB%8C%D8%B1%D9%86-%D9%85%D9%88%D9%86%DB%8C%D8%AE-%D8%A8%D9%87-%D9%88%D9%86%DA%AF%D8%B1)

رسانه‌های آلمانی اعلام کردند سرمربی سابق آرسنال جایی روی نیمکت باشگاه بایرن مونیخ ندارد.
به گزارش ایلنا، کریستین فالک، خبرنگار ارشد روزنامه بیلد آلمان، رسانه نزدیک به باشگاه بایرن مونیخ اعلام کرد آرسن ونگر از گزینه‌های هدایت باوارایی‌ها کنار گذاشته شده است.
این خبرنگار اعلام کرد ونگر عصر روز گذشته با کارل-هاینتس رومنیگه مدیر اجرایی باشگاه بایرن مونیخ تماسی برقرار کرده و رومینگه در گفت و گو با او مشخص کرد که این سرمربی فرانسوی در لیست گزینه‌های مدنظر این باشگاه برای جانشینی نیکو کواچ نیست.
