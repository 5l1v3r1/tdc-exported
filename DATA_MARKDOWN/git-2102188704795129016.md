
# Україна готується отримувати газ через Балкани

Published at: **2019-11-07T12:11:00+00:00**

Author: ****

Original: [Економічна правда](https://www.epravda.com.ua/news/2019/11/7/653434/)

Укртрансгаз модернізував газовимірювальну станції (ГЗВ) "Гребеники" на кордоні з Молдовою, відтепер станція готова до реверсного трансбалканського транспортування газу у випадку припинення транзиту з РФ. 
Про це повідомляє прес-служба  Укртрансгазу.
Роботи здійснені відповідно до меморандуму про співпрацю з операторами ГТС Болгарії, Румунії та Греції, що передбачає забезпечення транспортування газу через трансбалканські трубопроводи у реверсному напрямку по території цих країн до України та Молдови. 
Проектна потужність станції після модифікації складає 70 млн куб. м на добу в аверсному режимі та 4 млн куб. м на добу в реверсному режимі з Молдови.
Повідомляється, що у 2018 році Укртрансгаз успішно провів оцінку попиту на вхідні потужності в Україну з Румунії та підтвердив економічну доцільність створення таких потужностей на трансбалканському маршруті.
Готовність об’єкта до роботи перевірили та підтвердили представники суміжного оператора ГТС "Молдовагаз", підписавши відповідний акт.
Нагадаємо:5 листопада глава "Нафтогазу" Андрій Коболєв відмовився "понять и простить" 22 мільярди доларів Газпрому

        Перед цим президент Росії Володимир Путін 
        
          закликав обнулити всі вимоги
        
         як зі сторони "Нафтогазу", так і з боку "Газпрому" у газовій суперечці.
      

        Раніше в Брюсселі відбулися тристоронні газові переговори між Україною, Росією та ЄС про новий довгостроковий контракт на транзит російського газу через Україну, після яких віцепрезидент Єврокомісії Марош Шефчович висловив розчарування.
      

        Шефчович зазначив, що 
        
          не вдалося домовитись
        
         щодо тривалості контракту, обсягів та тарифів. За його словами, параметри, які він представив, були прийнятні для українських партнерів, але росіяни на них не погоджувалися
      

        Також, 10 жовтня Болгарія підписала угоду з Грецією для скорочення повної газової залежності від РФ
      
Економічна правда
