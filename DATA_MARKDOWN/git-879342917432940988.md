
# Діденко дала прогноз погоди до 8 листопада

Published at: **2019-11-05T13:36:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/suspilstvo/didenko-dala-prohnoz-pohody-8-lystopada)


        У найближчу добу, 6 листопада, в Україні буде тепло і сухо, дощі можливі лише на Заході і на півночі України.
      
Про це написала в Facebook синоптик Наталка Діденко:
«6-го листопада дощі можливі на Заході і подекуди на півночі України, на решті території буде сухо. Тепла погода утримається: протягом дня в більшості областей +15 +20 градусів, на півдні до +22 градусів, у західних областях очікується +10 +16 градусів».
У Києві 6-го листопада атмосферний фронт, який буде визначати дощі на заході і півночі, може закрити хмарами сонце. Істотні опади малоймовірні. Температура в столиці +16 +18 градусів.
Згідно з прогнозом синоптика, 7-8 листопада дещо похолодає, а вже у вихідні температура повітря знову підвищиться.
Також стало відомо, що погода в Україні буде дощовою і хмарною.
Нагадаємо, раніше в горах випав сніг.
