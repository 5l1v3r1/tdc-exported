
# Νέες στρατιωτικές βάσεις ΗΠΑ στη Συρία για τα πετρέλαια

Published at: **2019-11-04T15:27:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595673/nees-stratiotikes-vaseis-hpa-sti-syria-gia-ta-petrelaia)

Δύο νέες στρατιωτικές βάσεις άρχισαν να κατασκευάζουν οι ΗΠΑ στην πλούσια με κοιτάσματα πετρελαίου περιοχή Deyr ez-zor της Συρίας, σύμφωνα με πληροφορίες του τουρκικού πρακτορείου ειδήσεων «Αναντολού».
Σύμφωνα με την ανταποκρίτρια του Σίγμα, Μαρία Ζαχαράκη, την περασμένη εβδομάδα η αμερικανική κυβέρνηση αύξησε τη στρατιωτική παρουσία γύρω από την επαρχία Deyr ez-zor, όπου υπάρχουν περισσότερες από 400 πετρελαιοπηγές, τις οποίες ελέγχουν αυτή τη στιγμή οι Κούρδοι.
Μετά την ανακοίνωση Τραμπ ότι οι Αμερικανοί στρατιώτες αποσύρονται από τη Συρία, οι ΗΠΑ αναδιπλώθηκαν και έστειλαν εκ νέου νέα δύναμη 300 στρατιωτών στην εν λόγω περιοχή, προκειμένου τα πετρέλαια να μην περάσουν στα χέρια του Άσαντ – Ρωσίας.
Σύμφωνα με το «Αναντολού», το οποίο επικαλείται τοπικές πηγές, οι ΗΠΑ ξεκίνησαν την εγκαθίδρυση μίας βάσης κοντά στην περιοχή της 113ης Ταξιαρχίας στη Deyr ez-zor και άλλη μία κοντά στην πόλη Sur.
