
# Сър Линзи Хойл е новият председател на Камарата на общините

Published at: **2019-11-05T07:04:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/sar-linzi-hojl-e-novijat.html)

Новият председател на Камарата на общините в британския парламент ще се казва сър Линдзи Хойл.
„Мистър ред” е 62-годишен депутат от опозиционната Лейбъристка партия.
Хойл е дългогодишен депутат в парламента. От 9 г. е заместник-председател. Той беше избран късно снощи след 4 тура тайно гласуване.
Хойл заменя на поста емблематичния Джон Бъркоу, който ръководеше работата на Камарата на общините цели 10 г. – рекорд в съвременната история на Великобритания.
Новият председител заяви, че председателят на камарата трябва да бъде независим и справедлив и обеща да работи за обединяването на парламента.
"Надявам се, че тази камара ще бъде уважавана не само тук, но и по целия свят. Трябва да се постараем катранът да бъде изтрит. И респектът и толерантността, които очакваме от всички тук, да бъдат показани и ще се погрижим това да стане", заяви той. 
От 2017 г. управляващата Консервативна партия няма мнозинство в парламента, което дава на опонентите ѝ свобода да се противопоставят на правителството и значителна роля на председателя на Камарата, отбелязва Ройтерс.
Това съотношение обаче може да се промени след изборите на 12 декември
