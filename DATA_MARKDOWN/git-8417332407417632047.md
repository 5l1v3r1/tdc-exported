
# Hadde null sikt og kjørte utfor veien i Orkdal

Published at: **2019-11-04T06:28:58+00:00**

Author: **Anne Berit Fagernes**

Original: [adressa.no](https://www.adressa.no/nyheter/trondelag/2019/11/04/Hadde-null-sikt-og-kj%C3%B8rte-utfor-veien-i-Orkdal-20310588.ece)

Bilen var ifølge politiet helt nediset.
En bilfører i 20-årene har fått førerkortet beslaglagt, etter at han kjørte av veien og ut i grøfta i krysset Gjelmeslisveien og E39.
- En melder ringte inn og fortalte om hendelsen. Da patruljen kom til stedet fant de føreren uskadd. Han hadde hatt lav fart, men kjørte med null sikt og nediset bil, opplyser operasjonsleder Ole Petter Hollingen i politiet.
Det skal ikke være mistanke om promillekjøring, men bilføreren fikk førerkortet beslaglagt på stedet, og er tatt med inn til avhør.
Politiet fikk melding om hendelsen litt før klokka 07.00 mandag morgen.
