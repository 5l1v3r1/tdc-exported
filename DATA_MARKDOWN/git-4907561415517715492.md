
# Emekli ve dar gelirliye bedava kaplıca

Published at: **2019-11-02T07:03:25+00:00**

Author: ****

Original: [Posta](https://www.posta.com.tr/emekli-ve-dar-gelirliye-bedava-kaplica-2216405)


        
          Gülten Uğurlu/POSTA
        
      

        
          Havalar soğudu, kaplıca mevsimi de açıldı. Emeklinin ve dar gelirlinin kaplıca tedavisi parası devletten. Refakatçi ve gündelik masraflar da devlet tarafından ödenenler listesinde...
        
      
Sosyal Güvenlik Kurumu (SGK), sigortalının sağlıkla ilgili muayene, tedavi ve ilaç ihtiyaçlarını karşılıyor. Ayrıca yaşlı ve muhtaç hastaya evde bakım hizmeti, hastaya evinde bakan yakınına da aylık 1383 lira para vermek gibi imkanlar da sağlıyor. Hatta çoğu kişi tarafından pek bilinmese de kaplıca tedavileri de sağlık sigortası yardımları kapsamında. Emekli, dar gelirli ve hasta olanların yararlanabileceği termal tesis hakkınızı kullanın!
Özellikle kış ve bahar ayları kaplıca mevsimi. Cilt hastalıkları, akciğer, karaciğer, romatizma gibi birçok hastalığı tedavi edici etkisi olan kaplıcalar, suları ve çamur banyolarıyla şifa arayanların vazgeçilmez adresi. Doğal kaynaklar konusunda çok seçenek sunan Türkiye, termal kaynak zenginliği açısından Avrupa’da birinci, dünyada ise 7’nci ülke özelliğine sahip. Türkiye’de 1100 termal kaynağı, 264 ruhsatlı kaplıca tesisi ve 500 termal su imkanı bulunuyor.
Bu zenginliklerden turistler ve parası olanlar her zaman yararlanabilirken, dar gelirlinin de kaplıcalara ücretsiz gitmesi mümkün. Yani kaplıca giderlerinin de Genel Sağlık Sigortası (GSS) kapsamında olmasından dolayı, kaplıca paranızı devlet ödüyor. Hatta Sosyal Güvenlik Kurumu (SGK) gerekli şartları sağlayan kişilerin kaplıca tedavisinin yanı sıra yol, refakatçi ve gündelik masraflarını da karşılıyor.
✘Sağlık kurulu raporu olmalı.
✘Sağlık kurulu raporunun düzenlendiği gün dahil 5 işgünü içinde, kaplıca tesisine müracaat edilmeli.
✘Bu süre aşılırsa 6 ay içinde sevk belgesi gerekiyor.
✘Yol giderinin ödenmesinde, tedavinin sağlanabildiği en yakın kaplıca tesisinin bulunduğu yerleşim yeri esas alınıyor.
✘Raporda/sevk formunda refakatin tıbben gerekli olduğunun belirtilmesi (18 yaşını doldurmamış çocuklar için aranmaz) ve tedavinin yapıldığı tesis tarafından refakatçi kalındığının belgelenmesi halinde, refakatçinin yol giderleri ve gündelikleri karşılanıyor.
✘Kaplıca tedavisine gerek görülenler, Sağlık Bakanlığı’nca işletme izni verilen kaplıca tesislerine müracaat edebiliyor. Bunun dışındakiler ödeme kapsamın dışında.
✘Sosyal Güvenlik Kurumu’nun (SGK) masraflarını ödeyeceği kaplıca tesislerinin listesine, sgk.gov.tr adresinden ulaşılabilir.
✘Kaplıcaya gidilmesi için yol parası. Otobüs ile gidilmiş ise otobüs bileti saklanmalı.
✘Günlük giderler için gündelik (yılsonuna kadar yaklaşık 28 lira)
✘Refakatçı yol ve gündelikleri.
BUNLARI OKUDUN MU?

        1 Tehdit edilen Seçil öğretmen için Türkiye seferber old...
      

        2 Selin İmer: Hiç keşkemiz yok
      

        3 Taner Ölmez ve sevgilisi Ece Çeşmioğlu objektiflerden ...
      

        4 Diyarbakır'da 3 terörist etkisiz hale getirildi
      

        5 İbrahim Kalın, ABD Temsilciler Meclisi Heyeti ile görü...
      

        6 Bosna Hersek’te 4,8 büyüklüğünde deprem
      

        7 Günün özeti | 2 Kasım 2019
      

        8 İbrahim Çelikkol ve eşinden 'geri sayım başladı' pozu
      

        9 İkinci Rus Askeri Heyeti ile gerçekleşen görüşmeler ta...
      

        10 Kadir Doğulu romantizmin dibine vurdu
      
