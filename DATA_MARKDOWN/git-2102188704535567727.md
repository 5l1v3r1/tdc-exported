
# Облікова ставка була знижена одноголосно — НБУ

Published at: **2019-11-04T14:03:00+00:00**

Author: ****

Original: [Економічна правда](https://www.epravda.com.ua/news/2019/11/4/653293/)

Всі члени Комітету монетарної політики Національного банку за підсумками засідання 22-23 жовтня висловилися за зниження облікової ставки.
Про це повідомляє прес-служба НБУ.
Учасники дискусії відзначили, що є достатньо макроекономічних підстав для швидшого пом’якшення монетарної політики, ніж передбачав липневий макропрогноз.
За підсумками вересня, споживча інфляція становила 7,5% у річному вимірі, а базова інфляція – 6,5%, що було нижчим за прогноз НБУ.
Зазначається, що рішення щодо прискорення зниження облікової ставки базується на ключовому припущенні макроекономічного прогнозу щодо успішної співпраці з МВФ.
Серед ризиків нереалізації макроекономічного прогнозу на кінець 2020 року (інфляція - 5%, економічне зростання - 3,5-4%), може бути відтерменування нової програми співпраці з МВФ та посилення загроз для макрофінансової стабільності, насамперед внаслідок рішень українських судів.Як і раніше, члени КМП вважають можливим досягнення облікової ставкою рівня 8% на кінець 2021 року за умови стійкого зниження інфляції до цілі 5%.Нагадаємо, що правління Національного банку ухвалило рішення знизити облікову ставку до 15,5% річних із 25 жовтня 2019 року.Економічна правда
