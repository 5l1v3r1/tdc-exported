
# Tre tunneler stengt etter trafikkulykke i Flåm

Published at: **2019-11-01T18:36:05+00:00**

Author: **(NTB) NTB**

Original: [adressa.no](https://www.adressa.no/nyheter/innenriks/2019/11/01/Tre-tunneler-stengt-etter-trafikkulykke-i-Fl%C3%A5m-20304837.ece)

Luftambulansen på stedet i forbindelse med en trafikkulykke på E16 i Flåm. Tre biler var involvert i ulykken, og flere tunneler er stengt.
Politiet mottok melding om ulykken klokken 18.38 fredag kveld.
– Det virker som det er tre kjøretøy med én person i hver. Hendelsesforløpet er ukjent, og det samme er skadeomfanget. En person satt fastklemt en stund, men ble raskt frigjort av brannvesenet. Luftambulansen har landet og driver behandling på stedet, sier operasjonsleder Bjarte Rebnord i Vest politidistrikt til NTB.
Både Fretheimtunnelen, Flenjatunnelen og Gudvangatunnelen ble stengt, for å hindre at mer trafikk hoper seg opp, ifølge Rebnord.
– Det kommer nok til å være stengt en stund fremover, sier han.
(©NTB)
