
# महिला सिपाही ने इंस्पेक्टर पर लगाए आरोप, वीडियो वायरल

Published at: **2019-11-05T19:29:22+00:00**

Author: **हमारे संवाददाता ,ककोड़ (बुलंदशहर)।**

Original: [https://www.livehindustan.com](https://www.livehindustan.com/national/story-woman-constable-accuses-inspector-for-pressure-of-friendhsip-video-goes-viral-2834202.html)

बुलंदशहर के ककोड़ थाना प्रभारी इंस्पेक्टर पर एक महिला सिपाही ने अश्लील मैसेज और दोस्ती के लिए दबाव बनाने का आरोप लगाया है। महिला सिपाही के आरोप लगाने का वीडियो वायरल भी हुआ है। एसएसपी ने मामले की जांच एसपी देहात को सौंपी है। उधर, इंस्पेक्टर ने आरोपों को निराधार बताया है।  
मंगलवार को वायरल वीडियो में एक महिला ने अपने आप को सिपाही बताते हुए ककोड़ थाना प्रभारी पर दोस्ती के लिए दबाव बनाने और कमरे पर बुलाने कामहिला आरोप लगाया है। बात नहीं मानने पर महिला सिपाही के खिलाफ कार्रवाई कराए जाने का आरोप भी है।
वीडियो वायरल होने पर पुलिस महकमे में खलबली मच गई। मामला संज्ञान में आने पर एसएसपी संतोष कुमार सिंह ने जांच एसपी देहात हरेन्द्र सिंह को सौंपी है। जांच रिपोर्ट 24 घंटे में मांगी है। जांच के बाद ही मामले ही हकीकत सामने आ सकेगी। 
