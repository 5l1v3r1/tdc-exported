
# Na výjezdu z Ústí na Děčín a Lovosice se bouralo. Nehoda zkomplikovala dopravu

Published at: **2019-11-04T07:07:00+00:00**

Author: **Jan Prošek**

Original: [Deník.cz](https://www.denik.cz/nehody/na-vyjezdu-z-usti-na-decin-a-lovosice-se-bouralo-nehoda-komplikuje-dopravu-20191104.html)

Do kolize se v šest hodin ráno dostala dvě vozidla, vyšetřování na místě stále probíhá. To značně komplikuje dopravu, vznikají kolony. 
"V ranních hodinách došlo na kruhovém objezdu pod Větruší k nehodě dvou osobních vozidel. Jednalo se o vozy ford a peugeot. Místo dopravní nehody bylo průjezdné. O půl hodiny později chtěl toto místo jeden z kolemjedoucích řidičů objet, ale nezvládl řízení a srazil se s kamionem. Během krátké doby došlo na tomto místě ke dvěma dopravním nehodám. Obě se obešly bez zranění, provoz byl ale na místě omezen," řekla tisková mluvčí krajské policie Veronika Hyšplerová. 
"Ráno jsme zaznamenali více dopravních nehod, jedna z nich se stala v Krásném Březně v ulici U Pivovarské zahrady," dodala mluvčí Hyšplerová. 
