
# Μητέρα Μυρτώς : Στο Καραΐσκάκη ζήσαμε κάτι πολύ όμορφο, ήταν πολύ συγκινητικό

Published at: **2019-11-01T06:41:08+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/sports/mitera-myrtos-sto-karaiskaki-zisame-kati-poly-omorfo-itan-poly-sygkinitiko/)

Το κορυφαίο γεγονός του ντέρμπι της περασμένης Κυριακής ανάμεσα στον Ολυμπιακό και την ΑΕΚ στο «Γ. Καραϊσκάκης» ήταν αναμφίβολα η παρουσία της Μυρτώς στο γήπεδο.
Η φίλαθλος της ΑΕΚ βρέθηκε εκεί ύστερα από την εξαιρετική πρωτοβουλία της «ερυθρόλευκης» ΠΑΕ με τις στιγμές να είναι άκρως συγκινητικές.

        Διαβάστε ακόμη : Από τις μούντζες… στους Monty Python – Όταν οι παρελάσεις μετατρέπονται σε διαμαρτυρία
      
«Αυτό που μπορώ να πω, είναι πως έγινε κάτι πολύ όμορφο, που φανερώνει πως μεταξύ των ομάδων, μπορεί να υπάρχει ομόνοια και σύμπνοια, όταν είναι κάτι ανθρώπινο και γίνεται με αγάπη», ανέφερε αρχικά.
«Ήταν πολύ συγκινητικό, όταν όλοι χειροκρότησαν την Μυρτώ στο Καραϊσκάκη. Και μάλιστα, γνωρίζοντας πως πρόκειται για μια φίλαθλο της αντίπαλης ομάδας», συνέχισε.
«Οι άνθρωποι μπορούν να κατευθυνθούν σε κάτι καλό, όπως και σε κάτι κακό. Η διαφορά είναι ανάμεσα σε αυτό που του προτείνεται. Στη συγκεκριμένη περίπτωση ο Ολυμπιακός, σε συνεννόηση με την ΑΕΚ, είχε την διάθεση και τη θέληση να το πράξει. Το ποδόσφαιρο, όπως και κάθε άθλημα που προσφέρει δύναμη, χαρά και ανθρωπιά. Όλα τα άλλα, ας μένουν στην άκρη», κατέληξε.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
