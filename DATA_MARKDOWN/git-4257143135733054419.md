
# Felfutóban az ingatlanpiac az agglomerációban

Published at: **2019-11-04T05:00:00+00:00**

Author: **Infostart / InfoRádió - Sipos Ildikó**

Original: [infostart](https://infostart.hu/gazdasag/2019/11/04/felfutoban-az-ingatlanpiac-az-agglomeracioban)

Tavaly Pest megye lakosságának száma 15 ezer fővel nőtt, míg Budapesté 6 ezerrel csökkent. A növekedés mértéke összefügg azzal, hogy milyen adottságú egy agglomerációs település - mondta az Otthon Centrum adatait elemezve Mester Nándor. A szakember példaként Budapest északnyugati és délnyugati agglomerációját említi, amely mindig fejlettebb volt, az infrastruktúra kiépültebb, a szolgáltatások pedig széles körűek.
Az utóbbi 2-3 évben azonban az észak-pesti és a délkelet-pesti agglomeráció is nagyon gyorsan növekedett. Vecsés és Gyál környékén például 35-40 százalékos emelkedés tapasztalható az ingatlanárakban, és Mester Nándor elképzelhetőnek tartja, hogy itt a családi házak árai pár éven belül megközelítik majd a külső budapesti kerületek ingatlanárait.
- mondja a szakember. Ez a beruházásokat is ösztönzi, Vecsésen már a harmadik lakóparkot építik, Mogyoródon pedig nemrég egy villaparkot, most pedig egy 60 családi házból álló lakóparkot kezdtek el építeni.
A szakember szerint a drágulásnak még nincs vége, a Portfolio vezető ingatlanpiaci elemzője szerint

        még 20-25 százalékos áremelkedés van az agglomeráció ingatlanpiacában.
      
Sok függ attól, milyen gyors lesz a kiáramlás Budapestről kifelé és a külső kerületekből még kijjebb, mert az felhajtja a keresletet.
Ez nemcsak Budapest agglomerációjára érvényes, tette hozzá Mester Nándor, nem szabad ugyanis elfelejteni azokat a nagyvárosokat, ahová komoly ipar települ. Iyen például Debrecen és Győr környéke, ahol a nagy iparvállalatok felsővezetői valószínűleg nem feltétlenül a városközpontban akarnak lakni, hanem inkább az agglomerációs övezetekben, ahonnan kocsival gyorsan bejuthatnak a munkahelyükre.

        Nyitókép: pixabay
      

        Kapcsolódó hang
      
Felfutóban az ingatlanpiac az agglomerációban - Mester Nándor
 
