
# Real nije iskoristio kiks Barselone, Betis odoleo na „Bernabeu“

Published at: **2019-11-02T23:18:51+00:00**

Author: **Darko**

Original: [Sportska centrala](https://www.sportskacentrala.com/2019/11/02/real-nije-iskoristio-kiks-barselone-betis-odoleo-na-bernabeu/)


        Real Madrid – Betis 0:0
      
Barselona je poražena od Levantea u 12. kolu Primere, ali to nisu uspeli da iskoriste rivali katalonskog kluba. Sevilja i Atletiko Madrid su podelili bodove, a pobednika nije bilo ni u duelu Reala i Betisa na „Santjago Bernabeu“.
„Kraljevski klub“ je još jednom razočarao svoje navijače, odigravši bez golove sa ekipom iz Sevilje. Istina, Eden Azar je u 8. minutu zatresao mrežu gostiju, ali je posle intervencije iz VAR sobe taj gol poništen zbog ofsajda u začetku akcije.
VAR nije bio na strani Reala ni u 81. minutu, iako je Fedal očigledno igrao rukom u kaznenom prostoru Betisa. Posle gledanja snimka sudija je ipak odlučio da nema penala za domaći tim.
Luka Jović je dobio šansu u 83. minutu, kada je zamenio Benzemu, ali nije imao vremena za ozbiljniju akciju.
Barselona i Real imaju po 22 boda, slede Atletiko i Sevilja sa po 21 bodom, a sve može da ih prestigne Granada, koja u nedelju dočekuje Real Sosijedad.
Odigrano ranije:Sevilja – Atletiko Madrid 1:1 (1:0)Vaskez 28′ – Morata 60′
Espanjol – Valensija 1:2 (1:0)Roka 31′(pen) – Pareho 69′(pen), Gomez 80′
Levante – Barselona 3:1 (0:1)Kampanja 62′, Majoral 63′, Radoja 68′ – Mesi 38′(pen)
Nedelja:12.00 Valjadolid – Majorka14.00 Viljareal – Atletik Bilbao16.00 Osasuna – Alaves18.30 Selta – Hetafe18.30 Leganes – Eibar21.00 Granada – Real Sosijedad
