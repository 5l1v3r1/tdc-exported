
# ഡൽഹിയിലേക്ക് വരൂ, കുറച്ച് ദിവസം ഇവിടെ താമസിക്കൂ; ട്വീറ്റുമായി ശശി തരൂർ

Published at: **2019-11-02T16:18:00+00:00**

Author: **Ruhasina J R**

Original: [Anweshanam | Part of A.N.N News Private Limited](http://anweshanam.com/index.php/india/news/public-health-emergency-in-delhi)

ന്യൂഡൽഹി: ഡൽഹി ആരോ​ഗ്യത്തിന് ഹാനികരമാണെന്ന ട്വീറ്റുമായി എംപി ശശി തരൂർ. അന്തരീക്ഷ മലിനീകരണം രൂക്ഷമായിക്കൊണ്ടിരിക്കുന്ന സാഹചര്യമാണ് ഇപ്പോൾ ഡൽഹിയിലുള്ളത്. ഡൽഹിയിലെ പ്രശസ്ത ചരിത്ര സ്മാരകമായ കുത്തബ് മിനാറിന്റെ ചിത്രമുൾപ്പെടെയാണ് തരൂരിന്റെ ട്വീറ്റ്. ഒരു സി​ഗരറ്റ് പാക്കറ്റിനുളളിൽ നിന്നും ഉയർന്നു നിൽക്കുന്ന കുത്തബ് മിനാറിന്റെ ചിത്രവും ഒപ്പം കുറിപ്പും ട്വീറ്റിൽ ഉൾപ്പെടുത്തിയിരിക്കുന്നു. ''സി​ഗററ്റ്, ബീഡി, എന്നിവയ്ക്കൊപ്പം നിങ്ങൾക്ക് എത്രകാലം ജീവിക്കാൻ സാധിക്കും? ഡൽഹിയിലേക്ക് വരൂ, കുറച്ച് ദിവസം ഇവിടെ താമസിക്കൂ. - ഡൽഹി ടൂറിസം.'' എന്നാണ് ട്വീറ്റ്. ഹിന്ദിയിലാണ് ചിത്രത്തിനൊപ്പമുള്ള കുറിപ്പ്.
