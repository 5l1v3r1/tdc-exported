
# Anderlecht geeft stadiondromen niet op: Wij zoeken nieuwe locatie

Published at: **2019-11-01T10:39:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901936/anderlecht-geeft-stadiondromen-niet-op-wij-zoeken-nieuwe-locatie-.html)


        Anderlecht hoopt om binnenkort in een nieuw stadion te kunnen spelen. Het project rond het Eurostadion draaide op niets uit, maar Anderlecht ziet nog andere pistes.
      
"We blijven op zoek naar een nieuwe locatie in de buurt om een nieuw hoofdstuk te schrijven", aldus manager Michael Verschueren in Goeiedag Magazine.
Anderlecht hoopt ook dat de gemeente kan helpen. "We willen niet zomaar een beroep gaan doen op projectontwikkelaars. Het Eurostadion komt er dan wel niet; daarom halen we de banden met de gemeente Anderlecht weer aan om een nieuw stadion een kans te geven."
Het Lotto Park is dan ook één van de oudste stadions in de Jupiler Pro League. Het werd al gebouwd in het jaar 1917, al heette het toen nog het Émile Verséstadion. Het alleroudste stadion is dat van KV Mechelen, dat er al sinds 1911 staat.
