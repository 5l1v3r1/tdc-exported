
# Βάζει μπρος το «Σχέδιο Β» το Υπ. Παιδείας για τα τετράμηνα

Published at: **2019-11-02T21:03:00+00:00**

Author: **Γιώτα Κούμουρου**

Original: [SIGMALIVE](https://www.sigmalive.com/news/local/595469/vazei-mpros-to-sxedio-v-to-yp-paideias-gia-ta-tetramina)

Βάζει μπρος το «Σχέδιο Β» το Υπουργείο Παιδείας, σε περίπτωση που οι καθηγητές προχωρήσουν σε δυναμικά μέτρα κατά των εξετάσεων τετραμήνων που αρχίζουν στις 9 Δεκεμβρίου.   Οι εξετάσεις θα γίνουν, είτε με καθηγητές είτε χωρίς αυτούς, διαμηνύει ο Σπύρος Αντωνέλλος.    «Το Υπουργείο Παιδείας και Πολιτισμού, έχοντας υπόψη ότι η νομοθεσία περί εξετάσεων τετραμήνων εφαρμόζεται από τις 6 Σεπτεμβρίου –ανεξάρτητα από το αποτέλεσμα του δημοψηφίσματος στις 11 Νοεμβρίου- θα προχωρήσει στην διεξαγωγή των εξετάσεων έχοντας ένα διαφορετικό σχέδιο από αυτό που προβλεπόταν στην αρχή, δηλαδή το σύστημα το οποίο προβλέπει τους καθηγητές, επιτηρητές, διορθωτές των εξετάσεων», ανέφερε.  Σύμφωνα με το «Σχέδιο Β’», οι μαθητές που θα απουσιάζουν αδικαιολόγητα από τις εξετάσεις τετραμήνων:   -Θα μένουν ανεξεταστέοι και θα παραπέμπονται στις εξετάσεις Ιουνίου    -Θα εξετάζονται μόνο γραπτώς στην ύλη και των δύο τετραμήνων   -Δεν θα διατηρούν τη βαθμολογία των τετραμήνων   -Για να προαχθούν θα πρέπει να πάρουν σε κάθε μάθημα βαθμό τουλάχιστον 10   Με δημοψήφισμα στις 11 Νοεμβρίου,  η ΟΕΛΜΕΚ θα αποφασίσει οριστικά αν θα προχωρήσει σε απεργιακά μέτρα.  Εντός των ημερών, θα αποφασίσουν τα επόμενα τους βήματα και οι οργανωμένοι μαθητές. 
