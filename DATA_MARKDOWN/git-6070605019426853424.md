
# ‘Adolescents iCat’ es converteix en un format televisiu al 33

Published at: **2019-11-01T21:42:35+00:00**

Author: ****

Original: [Ara.cat](https://www.ara.cat/media/Adolescents-iCat-converteix-format-televisiu_0_2336766324.html)

Després d’un any d’èxit a la graella d’iCat i de dos mesos d’emissió a Catalunya Ràdio, amb 3.250.000 visualitzacions a YouTube, el programa Adolescents iCat, amb Roger Carandell, Juliana Canet i Joan Grivé al capdavant, arriba al 33. La versió televisiva del programa s’estrenarà a la segona cadena pública catalana avui i demà, a les 21.30, amb dues entrevistes: una al youtuber badaloní CdeCiencia, divulgador amb més d’un milió de seguidors, i una al cantant sevillà Beret, amb cançons que sumen milions de reproduccions a YouTube.
L’equip, que inclou també Pol Gise, Long Li Xue, Marta Montaner, Bru Esteve i Miquel Castany, fa un seguiment diari de l’actualitat tot aprofundint en aquelles temàtiques que interessen més al seu target, que té una mitjana d’edat de 23 anys. El programa, tal com informen des de TV3, “és una combinació de continguts que va de l’entreteniment a la informació de servei, passant per l’educació i els valors”.
