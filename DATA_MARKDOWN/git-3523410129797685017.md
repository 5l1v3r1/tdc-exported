
# 
        رونق تولید، لازمه حمایت از صادرات غیر نفتی
      

Published at: **2019-11-04T11:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638030/%D8%B1%D9%88%D9%86%D9%82-%D8%AA%D9%88%D9%84%DB%8C%D8%AF-%D9%84%D8%A7%D8%B2%D9%85%D9%87-%D8%AD%D9%85%D8%A7%DB%8C%D8%AA-%D8%A7%D8%B2-%D8%B5%D8%A7%D8%AF%D8%B1%D8%A7%D8%AA-%D8%BA%DB%8C%D8%B1-%D9%86%D9%81%D8%AA%DB%8C)

به گزارش بولتن نیوز، عباس عبدالخانی، رایزن بازرگانی سابق جمهوری اسلامی ایران در عمان با تأکید بر لزوم برداشتن گام‌های اجرایی در تحقق رونق تولید به عنوان شعار سال جاری گفت: برای رونق بخشی به تولید کشور، حمایت از توسعه صادرات غیر نفتی ضرورتی اجتناب ناپذیر است.
وی افزود: تقویت و تحکیم زیر ساخت‌های تجاری، تسهیل سازی تجارت خارجی به ویژه با کشورهای همسایه، تشویق حضور بنگاه‌ها و موسسات تجاری در کشورهای هدف، حمایت از پاویون‌های ملی در نمایشگاه‌های بین‌المللی تخصصی و همچنین پشتیبانی از رایزنان بازرگانی در کشورهای هدف صادراتی و بازارهای دیگر کشورها، قطعاٌ بر بهبود چرخه تولید داخلی کشور تاثیر شایانی خواهد داشت.
رایزن بازرگانی اسبق کشورمان در لبنان اضافه کرد: محصولات زیادی در کشور با کیفیت و بسته بندی مناسب و کاملاٌ رقابتی تولید می‌شود که نیازمند حمایت همه جانبۀ دولت از صادرات هستند تا با راهکارهای تخصصی و به بهترین نحو در بازارهای هدف نفوذ پیدا کنند.
وی گفت: یکی از مهم‌ترین راهکارهای حضور در بازارهای هدف، ثبت شرکت و اقداماتی مانند مونتاژ کالا و صادرات مجدد است.
