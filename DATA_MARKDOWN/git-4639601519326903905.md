
# Πειρατεία σε ελληνόκτητο τάνκερ στο Τόγκο : Η ανακοίνωση της πλοιοκτήτριας εταιρείας

Published at: **2019-11-04T15:15:22+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/society/peirateia-se-ellinoktito-tanker-sto-togko-i-anakoinosi-tis-ploioktitrias-etaireias/)

Σε θρίλερ εξελίσσεται το περιστατικό με την πειρατεία σε ελληνικό πλοίο στο Τόγκο, ενώ υπάρχει αγωνία για την απαγωγή νεαρού έλληνα ναυτικού.
Οι πειρατές επιτέθηκαν ανοιχτά των ακτών του Τόγκο της Δυτικής Αφρικής στο ελληνικό πετρελαιοφόρο «ΕLKA Αριστοτέλης», και απήγαγαν τα τέσσερα από τα 24 μέλη του πληρώματος.

        Διαβάστε ακόμη : Νέες συμφωνίες μεταξύ Ελλάδας και Κίνας σε 5 τομείς - Τι αποφάσισαν Μητσοτάκης – Σι Τζινπίνγκ
      
Εκτός από τον νεαρό Έλληνα, στα χέρια των πειρατών είναι δυο υπήκοοι Φιλιππίνων και ένας Γεωργιανός.
Με ανακοίνωσή της, η πλοιοκτήτρια εταιρεία του «Elka Aristotle» (σ.σ. Ανήκει στην εταιρεία European Product Carriers υπό την ομπρέλα της European Navigation. Η European Product Carriers έχει στόλο 19 δεξαμενοπλοίων και ανήκει στον εφοπλιστή Σπύρο Καρνέση), αναφέρει πως η ασφάλεια του πληρώματος είναι υψίστης σημασίας και πως γίνεται ό,τι είναι δυνατόν για να διασφαλιστεί η τάχιστη και ασφαλής απελευθέρωση των ανθρώπων της.
Στην ανακοίνωση επισημαίνεται πως τόσο το πλοίο όσο και το υπόλοιπο πλήρωμα είναι ασφαλή και παράλληλα, ζητείται από τα ΜΜΕ να σεβαστούν την ευαίσθητη φύση της κατάστασης και τα μέλη των οικογενειών του πληρώματος αυτήν τη δύσκολη ώρα για όλους.
«Λυπούμαστε για την επιβεβαίωση ότι συνέβη ένα περιστατικό που αφορούσε το «ELKA ARISTOTLE» από την Λομέ, Τόγκο στις 4 Νοεμβρίου 2019. Αυτό είχε ως αποτέλεσμα την απαγωγή 4 μελών του πληρώματος.
Δεν μπορούμε να σχολιάσουμε λεπτομερώς προς το παρόν, εκτός από το ότι η ασφάλεια και η ασφάλεια του λαού μας είναι υψίστης σημασίας για εμάς και κάνουμε ό,τι μπορούμε για να διασφαλίσουμε την έγκαιρη και ασφαλή απελευθέρωσή τους.
Το σκάφος και το υπόλοιπο πλήρωμα είναι ασφαλή.
Ζητούμε από τα μέσα μαζικής ενημέρωσης να σέβονται τόσο τον ευαίσθητο χαρακτήρα της κατάστασης όσο και την ιδιωτικότητα των οικογενειών των μελών του πληρώματος κατά τη δύσκολη αυτή περίοδο».

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
