
# Guvernul elimină condițiile de monopol pentru serviciile de dializă

Published at: **2019-11-06T14:30:47+00:00**

Author: **Jurnal.md**

Original: [Jurnal.md](http://jurnal.md/ro/news/ab937d912d39b826/guvernul-elimina-conditiile-de-monopol-pentru-serviciile-de-dializa.html?utm_source=RSS&utm_medium=RSS&utm_campaign=RSS)


        Cabinetul de miniștri a aprobat modificări la Hotărârea cu privire la parteneriatul public-privat pentru serviciile de dializă pentru eliminarea monopolului în prestarea serviciilor de dializă în ambulatoriu.
      
Documentul prevede revenirea la termenul iniţial al parteneriatului public-privat pe o perioadă de 12 ani, și nu de 25 de ani, așa cum este în prezent.
Totodată, în scopul liberalizării pieţei, au fost revizuite condițiile și cerințele partenerului privat, astfel încât Companiei Naţionale de Asigurări în Medicină să i se ofere posibilitatea de a contracta, pentru anul 2020, mai mulţi prestatori de servicii medicale în domeniul dializei în ambulatoriu.
Acest lucru va asigura pacienților admiși în sistemul public de asigurări medicale dreptul de alegere a prestatorului de servicii în domeniul dializei.
Potrivit datelor prezentate, partenerul privat a obţinut din această activitate un profit net în creștere considerabilă: de la 8 milioane de lei în anul 2015 la circa 14 milioane de lei în primele 9 luni ale anului 2018.
