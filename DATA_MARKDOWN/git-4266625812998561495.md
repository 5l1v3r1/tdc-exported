
# Опубліковано постанови щодо притягнення до кримінальної відповідальності, затримання та арешту Дубневича

Published at: **2019-11-04T11:45:00+00:00**

Author: ****

Original: [ZIK.UA](https://zik.ua/news/2019/11/04/opublikovano_postanovy_shchodo_dubnevycha_1683057)


        У парламентському виданні "Голос України" опубліковано три постанови стосовно народно депутати Ярослава Дубневича, які напередодні ухвалила Верховна Рада.
      
Про це йдеться у випуску видання від 2 листопада.
У першій постанові йдеться про згоду на притягнення до кримінальної відповідальності нардепа.
Другою постановою дається згода на затримання нардепа, а третя дозволяє обрати стосовно нардепа запобіжного заходу у вигляді тримання під вартою.
До цього повідомлялося, що Вищий антикорупційний суд визначив народному депутату Ярославу Дубневичу, якого підозрюють у заволодінні державними коштами на суму у понад 93 млн грн, запобіжний захід у вигляді застави у розмірі 100 млн грн.
Водночас, дев’ять депутатів заявили, що готові взяти на поруки Дубневича.
Нагадаємо, Генеральний прокурор Руслан Рябошапка подав до НАБУ та САП заяви на притягнення до кримінальної відповідальності народного депутата парламентської групи «За майбутнє» Ярослава Дубневича. Причина – звинувачення у привласненні 93 мільйонів гривень ПАТ «Укрзалізниця».
 
