
# Ασύλληπτη ματσάρα στο Στάμφορντ Μπριτζ! (Όλα τα αποτελέσματα)

Published at: **2019-11-06T00:29:00+00:00**

Author: **SigmaliveSports**

Original: [SIGMALIVE](https://www.sigmalive.com/sports/football/595916/asyllipti-matsara-sto-stamfornt-mpritz-ola-ta-apotelesmata)

Ματσάρα στη Βεστφαλία με την Ντόρτμουντ να πανηγυρίζει μια σπουδαία νίκη. Η ομάδα του Φαβρ με φοβερή ανατροπή στο δεύτερο ημίχρονο πήρε τη νίκη με 3-2 κόντρα στην Ίντερ και έμεινε μόνη στη δεύτερη θέση του ομίλου. Είχαν καταφέρει να προηγούνται με 2-0 στο ημίχρονο οι «νερατζούρι», που κατέρρευσαν στην επανάληψη. Η ομάδα του Κόντε, ξεκίνησε με ιδανικό τρόπο στο ματς, αφού μόλις στο 5ο λεπτό με υπέροχη ατομική ενέργεια ο Λαουτάρο άνοιξε λογαριασμό και έβαλε μπροστά τους Ιταλούς. Το ημίχρονο, έκλεισε με τον καλύτερο τρόπο για την Ίντερ, αφού μετά από όμορφη κυκλοφορία της μπάλας, ο Βετσίνο αξιοποίησε την μπαλιά του Καντρέβα και έγραψε το 2-0 για την ομάδα του. Ωστόσο, στην επανάληψη η Ντόρτμουντ έφερε τα πάνω-κάτω. Στο 51’ ο Γκέτσε βρήκε στην περιοχή τον Χακίμι, εκείνος πλάσαρε σωστά και μείωσε σε 2-1 για τους Βεστφαλούς. Η Ίντερ που ολοένα και έχανε μέτρα, κοιμήθηκε στο 64ο λεπτό με τον Μπραντ μετά από πλάγιο πήρε την μπάλα στην περιοχή και δεν δυσκολεύτηκε να ισοφαρίση σε 2-2. Η επική ανατροπή ολοκληρώθηκε στο 77’ όταν ο Σάντσο έκοψε με την κάθετη στα δύο την άμυνα των «νερατζούρι» και ο Χακίμι με το δεύτερο του τέρμα χάρισε τη νίκη στην ομάδα του. Τα αποτελέσματα του ομίλου (4η αγωνιστική) Μπαρτσελόνα – Σλάβια Πράγας 0-0Μπ. Ντόρτμουντ – Ίντερ 3-2(51', 77΄Χακίμι, 64' Μπραντ - 5' Λαουτάρο, 40' Βετσίνο) Βαθμολογία 1.Μπαρτσελόνα 82.Ντόρτμουντ 73. Ίντερ 44.Σλάβια Πράγας 2 Ένα τεράστιο βήμα για την πρόκριση στην επόμενη φάση του Champions League έκανε η Λιόν! Η ομάδα του Ρούντι Γκαρσιά λύγισε 3-1 την Μπενφίκα και εκμεταλλευόμενη και την ήττα της Ζενίτ από τη Λειψία, βρέθηκε στη δεύτερη θέση του 7ου ομίλου. Πριν καν συμπληρωθεί πεντάλεπτο, οι γηπεδούχοι είχαν πάρει ήδη προβάδισμα με κεφαλιά του Άντερσεν (έπειτα από εξαιρετική σέντρα του Ντιμπουά). Και πριν καν βγει το ημίχρονο είχαν βάλει σημαντική παρακαταθήκη νίκης, με τον Ντεπάι στο 33’ να ολοκληρώνει άψογα τη φανταστική ενέργεια του Αουάρ από τα αριστερά. Οι «αετοί» ωστόσο δεν παραιτήθηκαν. Πίεσαν στο δεύτερο ημίχρονο και ξαναμπήκαν στο ματς με πλασέ του Σεφέροβιτς στο 76’. Δεν κατάφεραν όμως να ολοκληρώσουν την ανατροπή. Γιατί ήρθε στο 89’ ο Τραορέ να κάνει όμορφη ατομική προσπάθεια και φαλτσαριστό πλασέ, το οποίο δεν σφράγισε απλώς τη μεγάλη νίκη της Λιόν, αλλά της έδωσε και προβάδισμα σε περίπτωση ισοβαθμίας (μιας και είχε ηττηθεί 2-1 στη Λισαβόνα). Τα αποτελέσματα του 7ου ομίλου Ζενίτ-Λειψία 0-2(45’+5’ Ντέμε, 63’ Ζάμπιτσερ) Λιόν-Μπενφίκα 3-1(4’ Άντερσεν, 33’ Ντεπάι, 89’ Τραορέ - 76’ Σεφέροβιτς) Η βαθμολογία Λειψία 9 (6-4)Λιόν 7 (7-4)Ζενίτ 4 (5-6)Μπενφίκα 3 (5-9) Η επόμενη αγωνιστική (5η) Λειψία-ΜπενφίκαΛιόν-Ζενίτ Το βεβαρυμένο πρόγραμμα της Λίβερπουλ δεν της επιτρέπει να παίζει κάθε ματς στο 100%, οπότε σε αυτό κόντρα στην Γκενκ το ζητούμενο ήταν απλά να γίνει η... δουλειά, δηλαδή να κατακτηθούν οι τρεις βαθμοί της νίκης και να κάνει το αποφασιστικό για την εξασφάλιση της πρόκρισης στην επόμενη φάση του Champions League. Στο πλαίσιο αυτό, η ομάδα του Γιούργκεν Κλοπ τα κατάφερε, καθώς επικράτησε 2-1 των Βέλγων στο «Άνφιλντ» και εκμεταλλευόμενη την ισοπαλία (1-1) στο άλλο ματς του ομίλου στο «Σαν Πάολο», ανάμεσα στη Νάπολι και τη Σάλτσμπουργκ βρέθηκε στην κορυφή του 5ου ομίλου. Τα αποτελέσματα της 4ης αγωνιστικής του 5ου ομίλου Λίβερπουλ – Γκενκ 2-1(14’ Βαϊνάλντουμ, 53’ Τσαμπερλέιν – 40’ Σαμάτα) Νάπολι – Σάλτσμπουργκ 1-1(43’ Λοσάνο – 11’ Χάαλαντ) Η βαθμολογία: 1. Λίβερπουλ 9 (10-7)2. Νάπολι 8 (6-3)3. Σάλτσμπουργκ 4 (12-10)4. Γκενκ 1 (4-12) Η επόμενη αγωνιστική (27/11) Λίβερπουλ – Νάπολι 22:00Γκενκ – Σάλτσμπουργκ 22:00 Τσέλσι και Άγιαξ αναδείχθηκαν ισόπαλοι 4-4 στο πιο τρελό παιχνίδι της βραδιάς και ενδεχομένως της σεζόν ολόκληρης, την στιγμή που η Βαλένθια με ένα ξέσπασμα με τέσσερα γκολ στο δεύτερο 45λεπτο διέλυε τη Λιλ με 4-1 κάνοντας την ανατροπή. Πλέον, Άγιαξ, Τσέλσι και Βαλένθια ισοβαθμούν με επτά βαθμούς στη βαθμολογία του ομίλου δίνοντας τεράστιο ενδιαφέρον στις επόμενες δύο αγωνιστικές που θα κρίνουν τα δύο εισιτήρια για την επόμενη φάση. Στο Λονδίνο η Τσέλσι και ο Άγιαξ σε ένα ρεσιτάλ του επιθετικού και ακομπλεξάριστου ποδοσφαίρου προσέφεραν μεγάλο θέαμα και έμεναν στο 4-4. Από τα πρώτα λεπτά του, το παιχνίδι έδειχνε τη συγκλονιστική εξέλιξη που θα είχε... Μόλις στο 2ο λεπτό ο Άγιαξ με αυτογκολ του Αμπραχαμ πήρε... κεφάλι στο σκορ. Στο 5ο με πέναλτι ο Ζορζίνιο ισοφάρισε σε 1-1. Ο Αίαντας όμως δεν το έβαλε κάτω και με τον Πρόμες στο 20’ και αυτογκόλ του Αριθαμπαλάγα στο 35’ προηγήθηκε με 3-1. Στο πρώτο δεκάλεπτο του δευτέρου 45λέπτου ο Άγιαξ θα πετύχει άλλο ένα γκολ με τον Φαν Ντε Μπέεκ (55’) και θα πιστέψει ότι έχει «καθαρίσει» το ματς. Κακώς... Η Τσέλσι αποδεικνύοντας την αρκετά καλή κατάσταση στην οποία βρίσκεται δεν τα έβαλε κάτω. Στο 63’ ο Αθπιλικουέτα μειώνει σε 4-2 και κάπου εκεί έρχονται οι αποβολές των Μπιλντ (68’) και Φέλτμαν (69’) με δεύτερες κίτρινες για να δώσουν το έναυσμα στους παίκτες του Φρανκ Λάμπαρντ για να πιέσουν ακόμη περισσότερο. Στο 71ο λεπτό ο Ζορζίνιο με πέναλτι έκανε το 3-4 και λίγο αργότερα (74’) ο Τζέιμς έκανε το 4-4. Ο Άγιαξ αν και έπαιζε με 9 δεν περίμενε τη λήξη αλλά βγήκε μπροστά για να πετύχει γκολ και να πάρει τη νίκη, αφήνοντας –όπως ήταν λογικό πολλά κενά στην άμυνά του-. Στο 78ο λεπτό ο Αθπιλικουέτα σκόραρε αλλά με τη χρήση του VAR το τέρμα αυτό δεν κατοχυρώθηκε για χρήση του χεριού... Αντίστοιχα θεαματικό ήταν και το παιχνίδι στο Μεστάγια. Η Λιλ άνοιξε το σκορ στο 25ο λεπτό με τον Οσιμεν προκαλώντας... βραχυκύκλωμα στη Βαλένθια. Οι «νυχτερίδες», που ήθελαν πάση θυσία τη νίκη για να ελπίζουν σε πρόκριση, πίεσαν για να ισοφαρίσουν. Ωστόσο αυτό δεν συνέβη στο πρώτο 45λεπτο. Οι γηπεδούχοι έπρεπε να περιμένουν μέχρι το 66ο λεπτό. Εκεί ο Παρέχο ευστοχεί σε πέναλτι και κάνει το 1-1 κάνοντας την αρχή για ένα τεράστιο ξέσπασμα των νυχτερίδων. Από το 82ο μέχρι και το 90ο η Βαλένθια θα πετύχουν τρία γκολ, το πρώτο από αυτά με αυτογκολ του Σουμαόρο, και θα πάρουν τη νίκη. Τα αποτελέσματα:Τσέλσι – Άγιαξ 4-4(5’ 71’ πεν. Ζορζίνιο, 63’ Αθπιλικουέτα, 74’ Τζέιμς – 4’ αυτ. Αμπραχαμ, 20’ Πρόμες, 35’ αυτ. Αριθαμπαλάγα, 55’ Φαν Ντε Μπέεκ, 68’ κοκ. Μπλιντ, 69’ κοκ. Φέλτμαν) Βαλένθια- Λιλ 4-1(66’ Παρέχο, 82’ αυτ. Σουμαόρο, 85’ Κοντόγκμπια, 90’ Τόρες – 25’ Όσιμεν) Βαθμολογία:Άγιαξ 7 (10-5)Βαλένθια 7 (7-6)Τσέλσι 7 (6-5)Λιλ 1 (3-10)

        Πηγή: sport-fm.gr
      
