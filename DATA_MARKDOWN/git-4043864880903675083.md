
# Пєсков: РФ не відмовляється від транзиту через Україну, але Київ сам не прагне

Published at: **2019-11-03T21:33:18+00:00**

Author: ****

Original: [Українська правда](https://www.pravda.com.ua/news/2019/11/3/7230879/)

Росія не збирається відмовлятися від транзиту газу через Україну навіть при наявності альтернативних маршрутів, але поки сам Київ не прагне до домовленостей з цього питання.
Джерело: прес-секретар президента РФ Дмитро Пєсков в ефірі телеканалу "Росія-1", повідомляє ТАСС
Дослівно: "Зараз Росія буде мати можливості гарантовано здійснювати необхідні поставки споживачам на Заході за рахунок інших альтернативних маршрутів. Чи використовує Росія це? Однозначно ні".
"Президент Путін говорив, що ми не відмовляємося від транзиту через Україну, але ми не можемо це робити, якщо цього не хочуть наші українські візаві", - заявив Пєсков.
Деталі: Прес-секретар Путіна при цьому підкреслив, що продовження транзиту газу через територію України потрібно самій Україні.
"Крім того, як можна взагалі говорити про щось і прагнути якихось домовленостей, якщо триває така вакханалія у Стокгольмському арбітражі. І Путін чітко сказав, що, хлопці, давайте, треба спершу відмовитися від якихось вимог, досить абсурдних, а потім вже домовлятися", - додав Пєсков. 

        Нагадаємо:
      
