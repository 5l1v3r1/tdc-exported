
# കോട്ടയത്ത് ആനയുടെ ആക്രമണത്തില്‍ പാപ്പാന്‍ കൊല്ലപ്പെട്ടു; എഴുന്നള്ളിപ്പിന് എത്തിച്ചത് മദപ്പാടുള്ള ആനയെയെന്ന് സൂചന

Published at: **2019-11-05T20:01:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/elephant-killed-mahout-in-kottayam.html)

കോട്ടയം: ഇടഞ്ഞോടിയ ആനയുടെ ആക്രമണത്തില്‍ പാപ്പാന്‍ കൊല്ലപ്പെട്ടു. തിരുനക്കര മഹാദേവ ക്ഷേത്രത്തിലെ തിരുനക്കര ശിവന്‍ എന്ന ആനയാണ് ഇടഞ്ഞത്. ആനയുടെ ഒന്നാം പാപ്പാന്‍ വിക്രമാണ് കൊല്ലപ്പെട്ടത്.
മഹാദേവ ക്ഷേത്രത്തിലെ ഉത്സവത്തിന്റെ എഴുന്നള്ളത്തിന് ശേഷം തളയ്ക്കാനായി കൊണ്ടു വരുന്നതിനിടെ ആന ഇടയുകയായിരുന്നു. വരുന്ന വഴിയിലും ആന ഇടഞ്ഞിരുന്നു. അപ്പോഴെല്ലാം പാപ്പാന്മാര്‍ ആനയെ തളച്ചു.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
സ്വകാര്യ ബസിന് നേരെയും ആനയുടെ ആക്രമണമുണ്ടായി. ബസിന്റെ മുന്നിലെ ചില്ല് പൂര്‍ണമായും തകര്‍ത്തു.
തുടര്‍ന്നും ആന ഇടയുകയായിരുന്നു. ആനയെ തളയ്ക്കാന്‍ ആനപ്പുറത്ത് നിന്ന് ചങ്ങലയില്‍ തൂങ്ങി താഴേയ്ക്ക് ഇറങ്ങുന്നതിനിടെ സമീപത്തെ ഇലക്ട്രിക് പോസ്റ്റിനിടയില്‍വെച്ച് വിക്രമിനെ ആന അമര്‍ത്തുകയായിരുന്നു. വിക്രം സംഭവസ്ഥലത്തുവെച്ചുതന്നെ മരിച്ചു.
ആനയെ തളയ്ക്കാനുള്ള ശ്രമം ഇപ്പോഴും തുടരുകയാണ്. മദപ്പാടിലായിരുന്ന ആനയെയാണ് എഴുന്നള്ളിപ്പിന് എത്തിച്ചതെന്നാണ് സൂചന.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
