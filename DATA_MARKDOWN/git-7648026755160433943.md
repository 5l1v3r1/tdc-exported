
# לוח היסטורי נמצא בבית הספר פיקא בפתח תקוה: כך למדו כאן לפני 100 שנה

Published at: **2019-11-06T14:20:00+00:00**

Author: **מתן דויטש**

Original: [חדשות פתח תקוה](http://mynetpetahtikva.co.il/%d7%97%d7%93%d7%a9%d7%95%d7%aa/%d7%9c%d7%95%d7%97-%d7%94%d7%99%d7%a1%d7%98%d7%95%d7%a8%d7%99-%d7%a0%d7%9e%d7%a6%d7%90-%d7%91%d7%91%d7%99%d7%aa-%d7%94%d7%a1%d7%a4%d7%a8-%d7%a4%d7%99%d7%a7-%d7%90-%d7%91%d7%a4%d7%aa%d7%97-%d7%aa%d7%a7%d7%95%d7%94-%d7%9b%d7%9a-%d7%9c%d7%9e%d7%93%d7%95-%d7%9b%d7%90%d7%9f-%d7%9c%d7%a4%d7%a0%d7%99-100-%d7%a9%d7%a0%d7%94-415989/3)

מבנה בית ספר פיק"א, בית הספר היסודי הראשון בפתח תקוה שקם בשנת 1885, הינו מבנה לשימור עם ערך אדריכלי והיסטורי, אשר ב-20 השנים האחרונות היה נטוש וללא כל שימוש.
לפני כשנה, עם כניסתו של ראש העיר רמי גרינברג לתפקידו, הוא החליט לשפץ את המבנה ולהפכו לחלל עבודה משותף לרווחת תושבי העיר.
כחלק מעבודות השיפוץ במבנים לשימור, נבנה "תיק תיעוד" על מנת שהמבנה יראה דומה ככל האפשר למקור ובתוך כך מתבצע סקר צבעים במסגרתו מגרדים את כל שכבות הצבע כדי להגיע לשכבת הצבע הראשונה של המבנה.
בסקר הצבעים שביצע שי פרקש מסטודיו תכלת בבית ספר פיק"א ההסיטורי, נתגלה מלבן בצבע שחור, אשר שימש כלוח עבור התלמידים. לוח הצבע המצויר מכיל שכבות רבות זאת מכיוון שנצבע מחדש אחת לכמה שנים ומקורו בשנת 1920, לפני מאה שנים.
רמי גרינברג, ראש עיריית פתח תקוה אמר לאחר הגילוי כי "בעיר פתח תקוה טמונה ההיסטוריה של הישוב העברי ושל ארץ ישראל וזה מרגש לגלות כיצד למדו ילדי המושבה לפני 100 שנים. נמשיך לפעול לחדש את המקומות ההיסטוריים לטובת התושבים לצד שימור האתרים כפי שהיו במקור".
