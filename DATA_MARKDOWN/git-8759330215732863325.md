
# 'Genk heeft met KV Mechelen-coach Vrancken opvolger Mazzu in het vizier'

Published at: **2019-11-04T06:54:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902304/-genk-denkt-aan-opvolger-mazzu-mechelen-coach-vrancken-gelinkt-aan-kampioen-.html)


        Felice Mazzu moet stilaan beginnen vrezen voor zijn job bij KRC Genk. De Limburgse bestuurstop bleef na de nederlaag tegen KAS Eupen stil, maar zou al zoeken naar een opvolger.
      
Na een nieuwe pandoering tegen Eupen bleef het ijzig stil bij de bestuurstop van KRC Genk. Volgens Het Belang van Limburg geen goed teken. Dat het bestuur van Genk geen steun uitspreekt voor hun coach, zou al een teken aan de wand zijn. Een ontslag lijkt te lonken voor Mazzu, die een nieuwe tegenslag kan missen als kiespijn.
Opvolger in vizierBij Genk lijkt men alvast te denken aan een ontslag. Het Nieuwsblad meldt dat er al aan een vervanger wordt gedacht. Zo komt Wouter Vrancken, succestrainer van KV Mechelen, in beeld bij de Limburgers.
Vrancken, nota bene ex-speler van Genk, nam in 2018 het roer over bij KV Mechelen. Hij wist meteen te imponeren en promoveerde afgelopen seizoen met de Maneblussers.
Belangrijke wekenVoor Mazzu worden de komende weken dus bijzonder belangrijk. KRC Genk neemt het dinsdag op tegen Liverpool, een trip waarbij men bij Genk niet meteen op punten rekent. Daarna volgt de topper tegen KAA Gent en een belangrijk duel tegen Play-Off 1-concurrent Moeskroen.
