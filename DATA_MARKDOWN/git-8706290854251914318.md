
# Υπόθεση Μπάιντεν: Ξεκίνησαν οι κλήσεις για καταθέσεις

Published at: **2019-11-02T06:30:00+00:00**

Author: ****

Original: [enikos.gr](http://www.enikos.gr/international/681770/ypothesi-bainten-xekinisan-oi-kliseis-gia-katatheseis-arneitai-na)

Ο Αμερικανός υπουργός Ενέργειας Ρίκ Πέρι κι ο διευθυντής προϋπολογισμού του Λευκού Οίκου Ράσελ Βον κλήθηκαν να καταθέσουν την ερχόμενη εβδομάδα ενώπιον των αρμόδιων επιτροπών της Βουλής των Αντιπροσώπων, που εξετάζουν το ενδεχόμενο να κινηθεί η διαδικασία καθαίρεσης του προέδρου Ντόναλντ Τραμπ.
Την είδηση αναφέρει σε χθεσινό της δημοσίευμα η εφημερίδα Wall Street Journal, επικαλούμενη αξιωματούχο, που εμπλέκεται στην ερευνητική διαδικασία.
Σύμφωνα με τον ίδιο, την ερχόμενη Τετάρτη έχουν κληθεί να καταθέσουν ο σύμβουλος του υπουργείου Εξωτερικών Ούρλιχ Μπρέχμπουλ και ο υφυπουργός Εσωτερικών υπεύθυνος για τις πολιτικές υποθέσεις Ντέιβιντ Χέιλ.
Ο Αμερικανός υπουργός Ενέργειας Ρίκ Πέρι θα αρνηθεί να καταθέσει ενώπιον των αρμόδιων επιτροπών της Βουλής των Αντιπροσώπων, που εξετάζουν το ενδεχόμενο να κινηθεί η διαδικασία καθαίρεσης του προέδρου Ντόναλντ Τραμπ, ανακοίνωσε η Σέιλιν Χάινς, εκπρόσωπος του υπουργείου.
«Ο υπουργός δεν θα συμμετάσχει σε μία κλειστή έρευνα όπου είναι απαγορευμένο να βρίσκεται παρών ένας συνήγορος του υπουργείου», τόνισε η εκπρόσωπος .
«Εάν η επιτροπή ενδιαφέρεται να πραγματοποιήσει μία σοβαρή διαδικασία ευχαρίστως να αποστείλουν υπ’ όψην του υπουργού μία πρόσκληση για να συμμετέχει σε μία ανοικτή ακρόαση, όπου θα παρίσταται και ο δικηγόρος του υπουργείου και θα μπορεί να είναι μάρτυρας της διαδικασίας και όλος ο Αμερικανικός λαός», πρόσθεσε η ίδια.
Πηγή: ΑΜΠΕ
