
# 
        بدترین فیلم‌ها که امتیاز بالایی از IMDb دریافت کرده‌اند
      

Published at: **2019-11-03T10:17:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637690/%D8%A8%D8%AF%D8%AA%D8%B1%DB%8C%D9%86-%D9%81%DB%8C%D9%84%D9%85%E2%80%8C%D9%87%D8%A7-%DA%A9%D9%87-%D8%A7%D9%85%D8%AA%DB%8C%D8%A7%D8%B2-%D8%A8%D8%A7%D9%84%D8%A7%DB%8C%DB%8C-%D8%A7%D8%B2-imdb-%D8%AF%D8%B1%DB%8C%D8%A7%D9%81%D8%AA-%DA%A9%D8%B1%D8%AF%D9%87%E2%80%8C%D8%A7%D9%86%D8%AF)

به گزارش بولتن نیوز، بانک اطلاعاتی فیلم‌های سینمایی به اختصار انگلیسی با نام «IMDb» شناخته می‌شود و برای مخاطبان یکی از محبوب پلتفرم‌ها برای ابراز نظر در مورد فیلم هاست. کاربران با امتیاز دادن به فیلم‌ها توسط ستاره‌ها از ۱ تا ۱۰ میزان علاقه خودشان به آن فیلم را نشان می‌دهند.
منابع دیگری هم مثل راتن تومیتو هستند که هم میانگین نظرات منتقدین و هم مخاطبان را بررسی می‌کنند و برخی نیز مثل متاکریتیک بیشتر روی واکنش‌های منتقدان تمرکز دارند. با نگاه به امتیاز برخی فیلم‌ها متوجه می‌شویم که چیزی که نشان داده می‌شود از ارزش واقعی فیلم‌ها بیشتر است. اگر چه نمی‌توان گفت فیلم‌هایی که معرفی می‌شوند فیلم‌های بدی هستند، اما مشخص است که مخاطبان در امتیاز دادن به آن‌ها بسیار دست و دلباز بوده اند.

        ما «Us»
      
بعد از فیلم سینمایی ترسناک و هیجان «برو بیرون» که در سال ۲۰۱۸ در اسکار موفق ظاهر شده بود، فیلم سینمایی «ما» اثر جدید جردن پیل است که باز هم از مدعیان اسکار محسوب می‌شود.
اما به دلیل اینکه مخاطبان انتظار فیلم بهتری را از پیل داشتند، اکنون امتیاز ۶.۹ از ده برای این فیلم ثبت شده است که باز هم می توان گفت امتیازی بالا برای این فیلم است.
در حالی که «ما» شایستگی‌های فراوانی دارد، اما در مقایسه با فیلم «برو بیرون» داستانی پیچیده دارد و به همین خاطر اثرگذاری آن به شدت کاهش یافته است. این فیلم داستان خانواده‌ای است که در تجربه‌ای ترسناک با همزاد‌های خود مواجه می‌شود.
****

        آلیتا: فرشته جنگ «Alita: Battle Angel»
      
این فیلم سینمایی با جلوه‌های ویژه خود توجه مخاطبان را جلب کرد و امتیاز ۷.۴ نیز امتیاز مردمی این فیلم است. این فیلم در گیشه‌های داخلی آمریکا فروش نا امیدکننده‌ای داشت، اما در گیشه‌های بین المللی موفق بود و هشتاد درصد فروش خود را در گیشه‌های خارجی تجربه کرد.
این فیلم در حالی که شخصیت پردازی ضعیفی دارد، امتیاز مناسبی را دریافت کرده است. فیلم داستان زمانی است که سیاره زمین بعد از جنگی که با سیاره مریخ داشت نابود شده و دکتری یک نجات یافته را پیدا می‌کند که تنها مغز او فعال است و بدن جدیدی را به این مغز نیمه جان پیوند می زند و نام آن را آلیتا می‌گذارد.
****

        شیشه «Glass»
      
بدون در نظر گرفتن فیلم «حس ششم» فیلم‌های «آسیب ناپذیر» و «شکاف» شاید بهترین فیلم‌های شایلامان بوده اند که نظر منتقدان و مخاطبان را جلب کرده اند. فیلم سینمایی «شیشه» در میان دیگر فیلم‌های دنباله دار که خط اصلی داستان آن‌ها مشخص است، امتیاز ۶.۷ را دریافت کرده و در حالی که از دو فیلم ذکر شده امتیاز کمتری دارد، اما باز امتیاز آن با ارزش اصلی فیلم اختلاف دارد.
اگرچه این امتیاز، امتیاز مناسبی است اما پیشنهاد این فیلم به کسانی غیر از دوستداران فیلم‌های «شکاف» و «آسیب پذیر» بسیار سخت است. داستان فیلم در مورد مردی است دارای اختلال هویت و ۲۳ شخصیت مجزا از جمله یک ابرقهرمان جانور.
****

        رمبو: آخرین خون «Rambo: Last blood»
      
یکی دیگر از فیلم‌هایی که مخاطبان امتیاز بالایی را به آن داده اند، فیلم سینمایی «آخرین خون» است که اکنون امتیاز ۶.۷ را در این سایت به خود اختصاص داده است. این فیلم آخرین قسمت از فیلم‌های رمبو است. آخرین خون بر خلاف امتیاز مناسبی که دریافت کرده طرحی کسل کننده و کلیشه دارد و هیچ دامنه و جاه طلبی را برای به پایان رساندن شخصیت ندارد.
رمبو شخصیتی است که بیشتر زمان خود را به مزرعه داری مشغول است تا زمانی که کارتل‌های مولد مخدر دختر یکی از دوستان وی را می‌دزدند و حالا او باید به دنبال آن‌ها به کشور مکزیک برود و با آن‌ها روبرو شود.
****

        قطبی «Polar»
      
فیلم سینمایی قطبی در حال حاضر امتیاز ۶.۳ را دریافت کرده است که با وجود اینکه امتیاز بالایی نیست اما باز هم سزاوار آن نیست. این فیلم داستان، دیالوگ و تدوین شلوغی دارد که کاملا منتقدان را دلسرد کرده است. در بحث فنی فیلم گفته شده است که نتیجه نهایی آن کاملا مضحک و فوق العاده خشونت آمیز است.
داستان فیلم در مورد مردی قاتل به نام «دانکن ویزلا» است که بازنشسته شده و بعد از مدتی متوجه می‌شود این بار خود در تیررس و هدف مرگ قرار گرفته؛ او به کار خود باز می‌گردد تا گروهی از قاتلان جوان را متوقف کند.
