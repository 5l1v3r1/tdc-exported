
# قتل فجیع آرایشگر رونالدو

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696656/%D9%82%D8%AA%D9%84-%D9%81%D8%AC%DB%8C%D8%B9-%D8%A2%D8%B1%D8%A7%DB%8C%D8%B4%DA%AF%D8%B1-%D8%B1%D9%88%D9%86%D8%A7%D9%84%D8%AF%D9%88)

مردی که آرایشگر مخصوص ستاره پرتغالی بود به شکل فجیعی کشته شد.
به گزارش خبرگزاری تسنیم، آرایشگر اختصاصی کریس رونالدو، ستاره پرتغالی رئال مادرید به شکل فجیعی به قتل رسید.
رسانه‌های پرتغال گزارش دادند جسد فریرا در هتلی در زوریخ پیدا شده است. یکی از کارکنان هتل جسد او را در روز جمعه در زمان ورود به اتاق برای نظافت، پیدا کرد و خیلی سریع به ماموران امنیتی اطلاع داد.جسد ریکاردو در حالی کشف شد که او روی تختخوابی مملو از خون افتاده بود و به شکل وحشیانه ای مورد حمله چاقو قرار گرفته بود. نظافتچی هتل گفته جسد این آرایشگر را در اتاقی مملو از خون پیدا کرده که بوی شدید الکل در آن استشمام می‌شد. در حال حاضر مقصران این جنایت پیدا نشده‌اند اما پلیس در تلاش است تا عوامل جرم را پیدا کند.
