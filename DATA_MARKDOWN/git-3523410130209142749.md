
# 
        نوکیا 2.3 در راه است
      

Published at: **2019-11-04T13:39:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638071/%D9%86%D9%88%DA%A9%DB%8C%D8%A7-23-%D8%AF%D8%B1-%D8%B1%D8%A7%D9%87-%D8%A7%D8%B3%D8%AA)

گروه IT: شرکت HMD Global در حال توسعه گوشی جایگزین نوکیا 2.2 است. بر اساس اطلاعات منتشر شده، این دستگاه نوکیا 2.3 نام دارد و دارای شماره مدل TA-1206 است. این گوشی هوشمند نوکیا در سه رنگ شامل Sand ،Cyan Green و Charcoal به فروش می رسد. در گذشته اطلاعات گوشی نوکیا 7.2 توسط دیتابیس توزیع کنندگان به اینترنت راه پیدا کرده بود که صحت پیدا کردند.   به گزارش بولتن نیوز به نقل از کلیک، در حال حاضر اطلاعاتی در رابطه با مشخصات فنی این گوشی هوشمند در اختیار رسانه ها قرار نگرفته است. از آن جایی که با یک گوشی ارزان قیمت روبه‌رو هستیم، نباید منتظر استفاده از قطعات سخت افزاری قدرتمند در آن باشیم. این احتمال وجود دارد که HMD Global برای این گوشی هوشمند چیپست مدیاتک هلیو A22 و بلوتوث 5.0 در نظر بگیرد.  
نوکیا 2.2 به عنوان نسل کنونی این گوشی هوشمند به صفحه نمایش 5.71 اینچی با رزولوشن اچ دی پلاس مجهز شده است. قدرت این محصول توسط پردازنده هلیو A22 تامین می شود و در دو نسخه مجهز به 2/3 گیگابایت رم و 16/32 گیگابایت حافظه داخلی در اختیار خریداران قرار می گیرد. از سایر مشخصات نوکیا 2.2 می توان به باتری 3000 میلی آمپر ساعتی با قابلیت پشتیبانی از شارژ 5 واتی، دوربین اصلی 13 مگاپیکسلی، دوربین سلفی 5 مگاپیکسلی و جک 3.5 میلی متری هدفون اشاره کرد. قیمت نوکیا 2.2 برابر با 110 دلار است.
