
# 
        سکته قلبی و مغزی عامل مرگ زودرس ۵۰ درصد ایرانی‌ها
      

Published at: **2019-11-02T12:06:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637446/%D8%B3%DA%A9%D8%AA%D9%87-%D9%82%D9%84%D8%A8%DB%8C-%D9%88-%D9%85%D8%BA%D8%B2%DB%8C-%D8%B9%D8%A7%D9%85%D9%84-%D9%85%D8%B1%DA%AF-%D8%B2%D9%88%D8%AF%D8%B1%D8%B3-%DB%B5%DB%B0-%D8%AF%D8%B1%D8%B5%D8%AF-%D8%A7%DB%8C%D8%B1%D8%A7%D9%86%DB%8C%E2%80%8C%D9%87%D8%A7)

به گزارش بولتن نیوز، رضا ملک زاده، معاون تحقیقات و فناوری وزارت بهداشت و رییس انجمن گوارش و کبد دانشگاه علوم پزشکی تهران، صبح امروز در نشست خبری نوزدهمین کنگره بیماری‌های گوارش و کبد که در ساختمان مرکزی مرکز پژوهشکده برگزار شد، اظهار کرد: در حال حاضر یک هزار و سیصد نفر عضو انجمن گوارش و کبد هستند که ۷۰ درصد از آن‌ها در شهرستان فعالیت می‌کنند.او با بیان اینکه کبد چرب یک بیماری خاموش است، گفت: طبق آمار ۳۰ درصد از مردم کشور مبتلا به این عارضه دچار هستند.ملک زاده افزود: امروزه ۵۰ درصد از مرگ‌های زودرس در کشور به دلیل سکته‌های قلبی و مغزی است که اکثر این افراد کبد چرب دارند.برگزاری دو سمپوزیوم دارویی در حاشیه کنگره گوارشدر ادامه مراسم سید محمد مهدی میرناصری دبیر اجرایی کنگره بیماری های گوارش و کبد اظهار کرد: در این کنگره ۷۷۰ پزشک متخصص داخلی شرکت می کنند و ۱۴۹مقاله به دبیرخانه ارسال شده است که ۱۴۶ مقاله داوری و ۱۲۹ مقاله در کنگره ارائه می‌شود.او بیان کرد: در حاشیه کنگره یک کارگاه آندوسکوپی ویژه متخصصان داخلی تشکیل شد که ۳۲۵ نفر در آن شرکت می‌کنند.میر ناصری تاکید کرد: در نوزدهمین کنگره گوارش متخصصانی از کشورهای لیتوانی، ترکیه، امریکا، افریقای جنوبی ، هند، لبنان و سوریه شرکت می‌کنند .
او افزود: کارگاه پیشرفته آندوسکوپی در بیمارستان فیروزگر برگزار می شود.تولید داروهای بابولوژیک در کشورهمایون واحدی، متخصص گوارش و کبد گفت:در حال حاضر به ازای هر ۱۰۰ هزار نفر جمعیت کشور، بین ۴۰ تا ۴۵ نفر از بیماری های التهابی روده رنج می برند؛ این عارضه بیشتر در بین جوانان بروز و شیوع پیدا کرده است.او با بیان اینکه داروهای بیماری التهاب روده تحت پوشش بیمه قرار دارند، گفت: داروهای بابولوژیک که در حال حاضر در کشور تولید می شود، عوارض داروهای معمولی را ندارد.
واحدی افزود: بیماری های التهابی روده همیشه با بیمار همراه است و فقط باید به درستی کنترل شود تا عارضه ای به دنبال نداشته باشد.
او بیان کرد: نوزادانی که با عمل سزارین به دنیا می آیند، بیشتر مستعد بیماری التهاب روده هستند.نوزدهمین کنگره بیماری‌های گوارش و کبد در روز‌های ۱۴ تا ۱۷ آبان ۹۸ در مرکز همایش‌های رازی تهران برگزار می‌شود.
