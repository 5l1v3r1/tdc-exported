
# Αποκαλυπτικό βίντεο One Channel : Έτσι δρουν οι πειρατές της Αφρικής

Published at: **2019-11-04T15:43:06+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/vimatv/apokalyptiko-vinteo-one-channel-etsi-droun-oi-peirates-tis-afrikis/)

Αποκαλυπτικό βίντεο ντοκουμέντο του πώς δρουν οι πειρατές της Αφρικής φέρνει στη δημοσιότητα το One Channel μετά και το περιστατικό πειρατείας σε ελληνικό τάνκερ.
Οι πειρατές επιτέθηκαν ανοιχτά των ακτών του Τόγκο της Δυτικής Αφρικής στο ελληνικό πετρελαιοφόρο «ΕLKA Αριστοτέλης», και απήγαγαν τα τέσσερα από τα 24 μέλη του πληρώματος.

        Διαβάστε ακόμη : EBZ : Έκλεισε η συμφωνία με την Royal Sugar
      
Εκτός από τον νεαρό Έλληνα, στα χέρια των πειρατών είναι δυο υπήκοοι Φιλιππίνων και ένας Γεωργιανός.
Μιλώντας στο One Channel ο πρώην μισθοφόρος, Γιάννης Ροβύθης, αποκαλύπτει τον τρόπο δράσης τους.
«Οι επιθέσεις γίνονται οργανωμένα, ώστε να απασχολείται όλη η ομάδα πάνω στο πλοίο» αναφέρει χαρακτηριστικά.
«Οι επιθέσεις γίνονται ή νωρίς το πρωί ή αργά το βράδυ όπου είναι μειωμένη η ορατότητα» συμπληρώνει και συνεχίζει πως «οι Σομαλοί πειρατές θέλουν κατά κύριο λόγο να απαγάγουν το πλήρωμα ενός πλοίου για να ζητήσουν λύτρα και να πάρουν το μεγαλύτερο πιθανό ποσό».
