
# Туреччина заявляє про затримання сестри аль-Багдаді

Published at: **2019-11-05T09:04:00+00:00**

Author: ****

Original: [ZIK.UA](https://zik.ua/news/2019/11/05/turetski_viyskovi_zayavlyayut_pro_perehoplennya_sestry_albagdadi_1683803)


        Турецькі війська стверджують, що їм вдалося затримати старшу сестру колишнього лідера «Ісламської держави» Абу Бакра аль-Багдаді.
      
Про це повідомляє ВВС.
Зазначається, що 65-річну Расмію Авад затримали в місті Азазе в провінції Алеппо на півночі Сирії. Цей регіон опинився під контролем Туреччини, після того як турецькі війська почали військову операцію проти курдів на початку жовтня.
Разом із нею також було затримано її чоловіка, невістку і п’ятьох дітей. Чоловіка і невістку наразі допитують.
Влада Туреччини має намір дізнатися від сестри лідера ІДІЛ відомості про внутрішню роботу терористичного угрупування.
Як повідомляється, на даний момент її звинувачують в тому, що вона входила до екстремістської організації, проте як кажуть експерти, залишається неясним, скільки часу вона проводила з братом і яким обсягом інформації володіє.
«Я не думаю, що вона брала участь в плануванні нападів, але вона може знати про канали контрабанди, знати людей, яким Багдаді довіряв, організації в Іраку, які допомагали їй і її сім’ї переміщатися з країни в країну», – відзначив експерт з контртероризму Інституту Хадсона Майк Преджент.
У аль-Багдаді було п’ятеро братів і кілька сестер, але невідомо, скільки з них ще живі.

        Читайте також: Ліквідація лідера ІДІЛ викликає багато питань і зауважень
      
