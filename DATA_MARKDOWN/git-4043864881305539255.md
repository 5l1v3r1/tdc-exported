
# В Одесі знесли барельєф Жукову – там буде згадка про загиблих на Донбасі

Published at: **2019-11-01T11:43:59+00:00**

Author: ****

Original: [Українська правда](https://www.pravda.com.ua/news/2019/11/1/7230733/)

Активісти знесли барельєф радянському маршалу Георгію Жукову на Одеському обласному військкоматі, замість нього встановлять меморіальну дошку загиблим військовим на Донбасі.
Джерело: "Радіо Свобода" з посиланням на пресофіцера військкомату Анастасію Ільїяш
Пряма мова: "На цьому місті до 6 грудня планується встановлення меморіальної дошки на честь загиблих військовослужбовців, мешканців Одещини. Таких в нас більш ніж 100 людей".
Деталі: За словами Ільїяш, проєкт дошки вже готовий, наразі його узгоджують.
Вона додала, що обласна державна адміністрація тричі подавала розпорядження про демонтаж барельєфа – зокрема, у 2016 і 2017 роках.
Екскерівник південного квартирно-експлуатаційного відділу Міноборони Ігор Литвинюк підтвердив, що такі розпорядження від ОДА надходили раніше, але відзначив, що демонтаж мала проводити місцева влада.
Наразі барельєф лежить у квартирі активістів.
Знесення Жукова засудили два одеські народні депутати від "Слуги народу" Артем Дмитрук і Олексій Леонов, а також міський голова Геннадій Труханов.
Передісторія:
