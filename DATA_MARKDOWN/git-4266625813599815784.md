
# На Херсонщині тимчасово закриють КПВВ Каланчак

Published at: **2019-11-05T20:49:00+00:00**

Author: ****

Original: [ZIK.UA](https://zik.ua/news/2019/11/05/na_hersonshchyni_tymchasovo_zakryyut_kvpp_kalanchak_1684473)


        У Херсонській області за зверненням Одеської філії "Укрзалізниці" тимчасово закриють контрольно-пропускний пункт в'їзду-виїзду "Каланчак" через проведення будівельних робіт.
      
Про це повідомляє пресслужба Азово-Чорноморського регіонального управління Держприкордонслужби.
Згідно з повідомленням, у період з 7 по 15 листопада в контрольному пункті "Каланчак" призупиниться здійснення оформлення всіх громадян.
"Для проведення представниками "Укрзалізниці" будівельних робіт підвищеної небезпеки під час реконструкції контрольних пунктів на адміністративній межі з ТОТ АР Крим, виключення випадків травмування людей та незручностей при перетині, керівництво регіональної філії "Одеська залізниця" звернулось до голови Херсонської обласної державної адміністрації для призупинення оформлення громадян в КПВВ "Каланчак"", - йдеться у повідомленні.
Нагадаємо, раніше прем'єр-міністр України Олексій Гончарук повідомив, що Уряд не відновить пасажирських перевезень з тимчасово окупованим Кримом. Облаштування пунктів пропуску на адмінкордоні не означає сполучення з півостровом.
