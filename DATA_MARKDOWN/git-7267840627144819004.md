
# Пограничники не пустили в Украину российскую актрису, посещавшую оккупированный Крым

Published at: **2019-11-06T11:17:00+00:00**

Author: ****

Original: [Главное™](https://glavnoe.ua/news/n357008221-pogranichniki-ne-pustili-v-ukrainu-rossijskuju-aktrissu-poseschavshuju-okkupirovannyj-krym)

В аеропорту «Бориспіль» серед пасажирів рейсу з Мінська прикордонники виявили правопорушницю українського законодавства.
Нею виявилася громадянка РФ - актриса, яка прилетіла в Україну на зйомки. Однак з’ясувалося, що у 2018 році росіянка незаконно відвідувала окупований її країною Кримський півострів, повідомляє прес-служба Держприкордонслужби України.
За порушення вимог Закону України «Про забезпечення прав і свобод громадян та правовий режим на тимчасово окупованій території України» актрисі заборонили в’їзд в Україну на 3 роки. З відповідним штампом у документі вона вилетіла зворотним рейсом у Білорусь.
Держприкордонслужба разом з іншими правоохоронними органами продовжують роботу з виявлення осіб, які незаконно перебували на тимчасово окупованих територіях України.
Загалом з початку року виявлено понад 5 тисяч фактів порушення особами порядку в’їзду/виїзду з/до тимчасово окупованих територій. За це порушення (за ст.204-2 КУпАП) складено 4 251 адмінпротокол.
Крім того, за це правопорушення 1314 іноземцям відмовлено у перетинанні державного кордону, а стосовно майже 915 – прийнято рішення про заборону в’їзду в Україну. Також від початку року заборону в’їзду в Україну отримали 43 іноземці з числа діячів культури та мистецтва.
