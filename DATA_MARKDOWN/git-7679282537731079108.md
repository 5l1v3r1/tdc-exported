
# शाहरुख खान के नाम से सजा बुर्ज खलीफा, ऐसे दी बर्थडे की बधाई

Published at: **2019-11-03T04:12:24+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-dubai-burj-khalifa-wishes-shah-rukh-khan-on-his-54th-birthday-2829226.html)

बॉलीवुड के बादशाह शाहरुख खान का शनिवार को बर्थडे था। बता दें कि शाहरुख की फैन फॉलोइंग काफी जबरदस्त है। न सिर्फ भारत बल्कि दूसरे देशों में भी शाहरुख को सभी बहुत प्यार करते हैं। जिसका उदाहरण हमें हाल ही में एक वीडियो के जरिए मिला। दरअसल, दुबई में भी शाहरुख का बर्थडे बड़े धूम-धाम से मनाया गया। दुनिया की सबसे ऊंची इमारत बुर्ज खलीफा के जरिए शाहरुख को बर्थडे की बधाई दी गई है। इस दौरान शाहरुख के फैन्स भी वहां मौजूद थे और सभी उस लम्हे को अपने कैमरे में कैद कर रहे थे। शाहरुख ने खुद ये वीडियो शेयर किया है। इस वीडियो में बुर्ज खलीफा में हैप्पी बर्थडे शाहरुख खान लिखा आता है। इसके बाद लिखा आता है किंग ऑफ बॉलीवुड।
शाहरुख ने इस वीडियो को शेयर करते हुए सभी को इस प्यार के लिए धन्यवाद किया है।
वीडियो में शाहरुख की फिल्म ओम शांति ओम का गाना 'धुम-ताना' भी बज रहा है।

        शाहरुख खान के बर्थडे पर ममता बनर्जी ने दी बधाई, लिखा- मेरे चार्मिंग भाई...
      

        शाहरुख खान के बर्थडे पर इमोशनल हुए करण जौहर, फोटो शेयर कर कही दिल की बात
      
शाहरुख ने एक और वीडियो शेयर किया है जिसमें वो सभी फैन्स के बीच मौजूद हैं। ये सभी शाहरुख का केक कट करने के लिए वहां मौजूद हैं।
