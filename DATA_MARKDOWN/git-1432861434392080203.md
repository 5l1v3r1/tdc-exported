
# Клоп обясни защо Ливърпул допуска голове във всеки от последните си мачове

Published at: **2019-11-06T13:00:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/klop-obqsni-zashto-livyrpul-dopuska-golove-vyv-vseki-ot-poslednite-si-machove-1403487.html)

Мениджърът на Ливърпул Юрген Клоп заяви, че тимът трябва да подобри представянето си в защита, след като „мърсисайдци“ не успяват да запишат суха мрежа от края на септември. Снощи отборът победи Генк с 2:1 на „Анфилд“ в мач от Шампионската лига, но допусна гол във вратата си през първото полувреме, отбелязан от танзанийския нападател на Генк Мбвана Самата. Това означава, че Ливърпул не е успял да опази вратата си суха в последните си 8 срещи от всички турнири.
Въпреки че „червените“ все още не са били побеждавани във Висшата лига, допуснатите голове не са нещо, което Клоп иска да вижда. „Не е голямо притеснение, че допускаме, но, разбира се, не желая да се случва. Всички попадения, които ни вкараха, бяха напълно различни. Тъй че проблемът не е в отбраняването, а в отделните ситуации, от които се стига до тези голове. Трябва да сме концентрирани на 100 процента“ каза немският наставник.
А иначе снощният успех на Ливърпул дойде след попадения на Джорджиньо Вайналдум и Алекс Окслейд-Чембърлейн. С тази победа „мърсисайдци“ излязоха на първо място в група Е, след като досегашният лидер Наполи не успя да победи Ред Бул Залцбург у дома и завърши 1-1 с австрийците. В неделя лидерът в Премиър лийг приема тима на Манчестър Сити в дербито на кръга в Англия. Ето какво каза Юрген Клоп за следващия съперник на Ливърпул.
