
# 
        هوای پایتخت تا پایان هفته «آلوده» است
      

Published at: **2019-11-06T17:40:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638511/%D9%87%D9%88%D8%A7%DB%8C-%D9%BE%D8%A7%DB%8C%D8%AA%D8%AE%D8%AA-%D8%AA%D8%A7-%D9%BE%D8%A7%DB%8C%D8%A7%D9%86-%D9%87%D9%81%D8%AA%D9%87-%D8%A2%D9%84%D9%88%D8%AF%D9%87-%D8%A7%D8%B3%D8%AA)

به گزارش بولتن نیوز، محمد رستگاری، معاون پایش و نظارت محیط زیست استان تهران از تداوم آلودگی هوا تا پایان هفته خبر داد.
وی با بیان اینکه متوسط غلظت آلاینده‌ها در ۲۴ ساعت گذشته تا پایان ساعت ۱۱ صبح بر روی عدد ۱۲۲ متوقف شده است، افزود: ایستگاه شاخص آلوده در این مدت ایستگاه علم و صنعت بوده است که عدد ۱۵۸ را نشان می‌داد.
رستگاری با بیان اینکه از ساعات پیش از ظهر امروز به میزان آلودگی افزوده شده است، اظهار داشت: وارونگی هوا دلیل این تداوم آلودگی است.
معاون محیط زیست استان تهران خاطر نشان کرد: این وارونگی تا پایان هفته ادامه دارد، در نتیجه تا پایان هفته هوای پایتخت در شرایط ناسالم برای گروه‌های حساس باقی خواهد ماند.
