
# Синоптикът Петър Янков посочи кога през ноември ще падне първият голям сняг КАРТА

Published at: **2019-11-02T07:15:00+00:00**

Author: ****

Original: [Blitz.bg](https://blitz.bg/obshtestvo/sinoptikt-petr-yankov-posochi-koga-prez-noemvri-shche-padne-prviyat-golyam-snyag-karta_news706393.html)

https://blitz.bg/obshtestvo/sinoptikt-petr-yankov-posochi-koga-prez-noemvri-shche-padne-prviyat-golyam-snyag-karta_news706393.html Blitz.bg
Средната месечна температура в повечето райони през ноември тази година ще бъде около нормата (от 10 до 15 градуса), а в източните райони, където се очакват повече мъгли и облаци, и котловините, да бъде малко под нея. Прогнозата е на Петър Янков, дежурен синоптик на TВ-MET, съобщава "Труд".Във валежно отношение също очакванията са за близки до нормалните месечни количества валеж, като в източната половина от страната да бъдат по-малко от обичайното, а в западните части с 10% повече и количества от 60 до 70 л/м2.След застудяването в края на октомври, ноември започва с предимно слънчево време, с условия за краткотрайни сутрешни мъгли.Средно дневните температури ще достигат от 12 до 20 градуса. Валежи и чувствително захлаждане се очакват от 19 до 21 ноември, когато дневните температури в населените места ще достигат 4-9 градуса, а по високите полета в западните райони ще превали и сняг.В периода 22 до 25 ноември в западните райони ще бъде слънчево с временни заоблачавания, а на изток ще има повече облаци и условия за слаби валежи. Утрините ще бъдат хладни, а в котловините и с намалена видимост. 
Очакваните най-ниски температури по високите западни полета и на места в Добруджа ще бъдат до 3-5 градуса, а дневните температури ще достигат от 9 до 14 градуса.Нови валежи от дъжд, по планините от сняг, и понижение на температурите, ще има от 29 ноември до 02 декември. Първите по-съществени валежи от сняг в населените места ще има от 03 до 05 декември.През ноември късната есен е пълен господар на времето. Преобладават антициклонални синоптични обстановки. При тях обикновено времето през нощта е ясно, а през деня предимно слънчево. В такива дни слънцето грее, но не топли.Тези периоди са известни като “сиромашко (циганско) лято”, което според народната метеорология продължава 40 дни след Димитровден.Народната метеорология включва прогнози за времето, които са основани на традиционните познания и наблюдения върху движението на небесните тела, атмосферните явления, поведението на животните, състоянието на дърветата и растенията.За ноември тя гласи:Слаба зима през ноември води до неплодородие. Ако на Свети Архангел (8 ноември) е ясно и падне слана, зелето ще е добро и до първи декември няма да вали сняг.Каквото е времето на Въведение Богородично (21.11), такова ще е и през цялата зима. Когато е облачно срещу Въведение Богородично, зимата бива мека, когато е ясно – много студена.Ноември ще започне със слаба геомагнитна активност според прогнозите. В периода от 17 до 27 ноември обаче се очаква повишен интензитет на ширините на Балканите и има опасност от магнитни бури в полярните зони.Геомагнитната активност на 21 и 22 ноември ще се повиши, като на Балканите се очакват магнитни бури. От 25 до 27 също прогнозите показват предпоставки за повишена активност. След 10 дни, в които има опасност от магнитни бури, земното магнитно поле ще се успокои и през повечето дни ще бъде спокойно.Продължителността на деня през ноември продължава да намалява. На тридесетия ден от месеца денят е 9 часа и 18 минути. На 22 ноември пък Слънцето влиза в знака Стрелец.Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната
