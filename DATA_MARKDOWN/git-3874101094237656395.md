
# Motorola Razr'dan Görüntüler Sızdı

Published at: **2019-11-01T12:00:00+00:00**

Author: **CHIP Online**

Original: [CHIP Online](https://www.chip.com.tr/haber/motorola-razr-goruntuler-sizdi_84848.html)

Motorola'nın şimdiye kadar gizli tutmayı az çok başardığı katlanabilen telefonu Razr, sonunda net bir biçimde sızdı.
Ünlü sızıntıcı Evan Blass ve MobielKopen'in paylaştığı görüntülerde yıllar öncesinin Motorola Razr V3'üne çok benzeyen bir telefon görüyoruz. Ancak telefonun alt yarısında düğmeler yerine bir ekran bulunuyor. Ortasından katlanan telefonun ana ekranının 6,2 inç boyutunda olduğu iddia ediliyor. Cihazın dışında da küçük bir ekran var.
Cihazın tek elle rahatça tutulabildiği anlaşılıyor. Ancak 1.500 euro'luk fiyatıyla Motorola Razr'ın ucuz bir seçenek olmayacağı açık.
Sızan görüntüler ikna edici görünse de, bir miktar şüpheyle bakmakta fayda var. Telefonun resmi tanıtımı, 13 Kasım'da yapılacak.
