
# Еліна Світоліна: Мої батьки і бабця дуже розсердилися б, якби я просто взяла і віддала цей матч суперниці

Published at: **2019-11-01T19:43:00+00:00**

Author: ****

Original: [ZIK.UA](https://zik.ua/news/2019/11/01/elina_svitolina_moi_batky_i_babtsya_duzhe_rozserdylysya_b_yakby_ya_prosto_vzyala_1681909)


        Перша «ракетка» України Еліна Світоліна поділилася емоціями після сьогоднішньої важкої перемоги у третій, заключній грі групового етапу на Підсумковому турнірі WTA над американкою Софією Кенін – 7:5, 7:6 (12:10).
      
Українська тенісистка, зокрема, висловила задоволення тим, що поєдинок завершився саме у двох сетах, повідомляє btu.org.ua.
«Ще один матч – ще один тай-брейк! Я дуже-дуже щаслива, що завершила матч в двох сетах. У цьому поєдинку було потрібно багато фізичних сил і я повинна була залишатися сильною.
Я намагалася фокусуватися на тому, що мені потрібно робити на корті, і боротися за кожне очко. Іноді ти не граєш у свій найкращий теніс, тому тобі потрібно долати ці труднощі. Це якраз те, що я намагалася робити, і в кінці мені трохи за це воздалося. Я грала дуже стабільно і намагалася також добре рухатися по корту.
Кожен раз, коли я виходжу на корт, то я зобов’язана перемагати (нагадаємо, що Світоліна забезпечила собі місце в півфіналі ще в середу – ред.). Мої батьки мене так виховали, що мені потрібно за все боротися. Я повинна викладатися на всі 100% всякий раз, коли я граю. Вони б дуже розсердилися, якби я просто взяла і віддала цей матч суперниці. І моя бабуся теж, вона б дуже засмутилася (посміхається).
У другій партії у нас був завзятий тай-брейк, але у мене вже був схожий досвід тут в першому матчі проти Кароліни Плішкової. Я знала, що потрібно залишатися сильною. Іншого варіанту у мене не було. Це те, що мені в принципі і допомогло виграти.
Звичайно, призовий чек в цьому сезоні – це велика мотивація для кожного. Призовий фонд виріс, ми всі в курсі цього. В цілому для жіночого тенісу – це чудові новини. Ми рухається в правильному напрямку.
Що я думаю з приводу завтрашнього півфіналу з Белінда Бенчіч? Це буде ще один важкий матч. Ми всі знаємо, який у неї стиль гри. Вона дуже рано зустрічає м’яч і до такої гри потрібно бути готовою. Для мене найголовніше – це відновлення, щоб завтра я була свіжою і фізично, і морально. Постараюся бути готовою – відпочити і підготуватися до півфіналу», – цитує Еліну Світоліну btu.org.ua.
 
 
