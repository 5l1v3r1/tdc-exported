
# Traficul rutier de pe strada Doina, tronsonul străzii Socoleni–Cimitirul „Sfântul Lazăr”, suspendat

Published at: **2019-11-07T11:07:34+00:00**

Author: **Jurnal.md**

Original: [Jurnal.md](http://jurnal.md/ro/news/bb52a86b8c10c9d7/traficul-rutier-de-pe-strada-doina-tronsonul-strazii-socoleni-cimitirul-sfantul-lazar-suspendat.html?utm_source=RSS&utm_medium=RSS&utm_campaign=RSS)


        Primăria municipiului Chişinău informează că sâmbătă, între orele 09:00 –20:00, va fi suspendat traficul rutier pe strada Doina, tronsonul cuprins între strada Socoleni și intrarea principală în cimitirul „Sfântul Lazăr”, sectorul Râșcani. Măsura este impusă de necesitatea executării lucrărilor de asfaltare a porțiunii de drum menționate.
      
Având în vedere necesitatea executării lucrărilor de reparație pe strada Doina, circulația transportului public de pasageri care traversează zona va fi organizată după cum urmează:
· itinerarul rutei de autobuz nr. 26 se scurtează până la strada Ceucari (dispeceratul RTEC);
· itinerarul rutei de autobuz nr. 10 se modifică după cum urmează: de pe bulevardul Renașterii Naționale pe Calea Orheiului, strada Petricani, strada Mircești, șoseaua Balcani și în continuare conform traseului stabilit, retur – pe același traseu;
· itinerarele rutei de autobuz nr. 28 și a rutei de microbuz nr. 186 se modifică după cum urmează: de pe str. Kiev pe str. Bogdan Voievod, bd. Renașterii Naționale, Calea Orheiului, str. Petricani, str. Mircești, șos. Balcani și în continuare conform traseelor stabilite, retur – pe același traseu;
· itinerarele rutelor de microbuz nr. 132, nr. 134 și nr. 162 se scurtează până la intersecția străzilor Doina și Socoleni.
Serviciile municipale de profil solicită înțelegere și scuze din partea cetățenilor pentru incomoditățile create.
Menționăm că pe parcursul zilei de sâmbătă, accesul în Cimitirul „Sfântul Lazăr”, pentru serviciile de pompe funebre, va fi asigurat de pe strada Doina, din direcția șoseaua Balcani.
Conducătorii auto care traversează zona sunt rugaţi să respecte semnalizarea rutieră temporară.
