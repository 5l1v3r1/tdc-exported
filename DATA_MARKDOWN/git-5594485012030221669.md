
# Хавайски шаман преобръща живота на Дарина Павлова

Published at: **2019-11-06T18:07:00+00:00**

Author: ****

Original: [Blitz.bg](https://blitz.bg/layfstayl/shoubiznes/khavayski-shaman-preobrshcha-zhivota-na-darina-pavlova_news707777.html)

https://blitz.bg/layfstayl/shoubiznes/khavayski-shaman-preobrshcha-zhivota-na-darina-pavlova_news707777.html Blitz.bg
Хавайски шаман помага на дъщерята на Дарина Павлова – Паола, да зачене. Наследничката на покойния мафиотски бос Илия Павлов от години се бори със сериозни репродуктивни проблеми, а наскоро отчаянието я отвело при именит кахуна на остров Мауи. Паола наскоро призна публично за гинекологичното си заболяване ендрометриоза. Болестта води до срастване на някои вътрешни органи, а при ненавременно лекуване – и до стерилитет. „Години наред се боря с хроничното си заболяване и няма да се извинявам пред никого. Ако моят работодател не може да прояви човечност и да разбере защо всеки месец в продължение на 24 часа аз се превивам от болка и не мога да стана от леглото, тогава нямам нужда от тази работа“, откровеничи Паола в социалната мрежа. Заради тежкото си заболяване Паола е освободена от поста си и така започва да преподава курсове по медитация. Преди няколко месеца тя се е подложила на лапароскопска операция, която е отстранила кистите и срастванията, а в момента е на хормонално лечение,пише "Галерия", позовавайки се на свои източници. Миналия месец с годеника й бяха на сватба на свои близки на Хавайските острови. Именно по време на престоя им там Паола се срещнала с хавайския кахуна, който лекувал жени с подобни проблеми. Дарина Павлова вече има една внучка от дъщеря си Венцислава. 4-годишната Алба обаче не е кръв на Мадам Мулти, тъй като Венцислава е дете на Илия Павлов от първия му брак. Въпреки че не й е биологична майка, Дарина винаги се е отнасяла с нея като с такава. Паола и Дан трябваше да се оженят миналата година, но сватбата се отложи. Според слуховете за отлагането настоявала милионерската щерка, която искала първо да е сигурна, че може да го дари с деца. 
