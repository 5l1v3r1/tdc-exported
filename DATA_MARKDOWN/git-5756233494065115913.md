
# وضعیت پرونده روح‌الله زم از زبان سخنگوی قوه قضاییه

Published at: **2019-11-05T12:01:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620001/%D9%88%D8%B6%D8%B9%DB%8C%D8%AA-%D9%BE%D8%B1%D9%88%D9%86%D8%AF%D9%87-%D8%B1%D9%88%D8%AD%E2%80%8C%D8%A7%D9%84%D9%84%D9%87-%D8%B2%D9%85-%D8%A7%D8%B2-%D8%B2%D8%A8%D8%A7%D9%86-%D8%B3%D8%AE%D9%86%DA%AF%D9%88%DB%8C-%D9%82%D9%88%D9%87-%D9%82%D8%B6%D8%A7%DB%8C%DB%8C%D9%87)


        سخنگوی قوه قضاییه آخرین وضعیت پرونده روح‌الله زم را تشریح کرد.
      

        آفتاب‌‌نیوز :
      
غلامحسین اسماعیلی در پاسخ به سوالی درباره پرونده روح الله زم گفت: در این پرونده در گام اول تحقیقات مفصلی انجام شده و مستندات فراوانی بدست امده است.براساس مستندات حاصله ارتباط مستمر و وابستگی این فرد به سرویس‌های بیگانه محرز و نحوه ارتباط مشخص شده است. همچنین که وجوهی که او از سرویس‌های کشور‌های مختلف اخذ کرده احصا شده است.
وی افزود: همانگونه که ادعا می‌شد که این فرد سرشبکه و محوریت برای شبکه‌های ماهواره‌ای خارج از کشور و پایگاه‌های خبری برون مرزی است، مشخص شد و این ارتباطات و مرجعیت شخص بدست امده است.اینکه حلقه ارتباط این شبکه‌ها با سرویس‌های بیگانه بوده، بدست آمد و مشخص شد، هم در سرویس‌های اطلاعاتی بیگانه که برخی از عناصر خود فروخته داخلی آن را به خدمت گرفته اند و هم زنجیره آنها.
وی افزود: در هفته‌های آتی نسبت به سایر نتایج بدست این پرونده اطلاع رسانی می‌شود.
وی درباره عنوان اتهامی زم گفت: ما از بیان عنوان دقیق اتهامی تا زمانی که پرونده مراحل قضایی را طی نکرده است معذوریم.
