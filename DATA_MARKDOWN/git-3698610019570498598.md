
# Сплата податків зросла на 28,4 млрд грн — ДПС

Published at: **2019-11-05T19:45:00+00:00**

Author: ****

Original: [DT.ua](https://dt.ua/ECONOMICS/splata-podatkiv-zrosla-na-28-4-mlrd-grn-dps-328605_.html)

Платниками Офісу великих платників податків Державної податкової служби за 10 місяців 2019 року забезпечено збір платежів до держбюджету в розмірі 278,7 млрд грн, що на 28,4 млрд грн більше, ніж за аналогічний період 2018 року.
Про це повідомляє прес-служба Офісу великих платників податків ДПС.
"Протягом січня — жовтня 2019 року платниками Офісу великих платників податків ДПС забезпечено збір платежів до Державного бюджету України в розмірі 278,7 млрд грн, а це на 28,4 млрд грн, або на 11,3% більше, ніж у минулому році за аналогічний період", — йдеться в повідомленні.
Частка податкових платежів від великого бізнесу, що обслуговується Офісом, за результатами 10 місяців склала 56% від податкових платежів Державного бюджету по Україні. В тому числі податок на прибуток — 73,8%, податок на додану вартість — 56,1%, акцизний податок — 94,3%.
У розрізі основних податків до держбюджету надійшло: податок на прибуток — 57,6 млрд грн, податок на додану вартість — 111,3 млрд грн, акцизний податок з вироблених товарів — 53,5 млрд грн.
Детальніше про оподаткування читайте у статті Костянтина Швабія "Хочу - плачу, не хочу - не плачу" в тижневику "Дзеркало тижня. Україна".
 
