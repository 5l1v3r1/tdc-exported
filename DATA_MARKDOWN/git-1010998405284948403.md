
# Рухна част от тавана на лондонския театър „Пикадили”

Published at: **2019-11-07T06:57:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/ruhna-chast-ot-tavana-na-londonskija-teatar-pikadili.html)

Инцидент в прочутия лондонски театър „Пикадили” – част от тавана рухна по време на представление.
Няколко души са пострадали леко, а театърът беше евакуиран. По време на инцидента в сградата е имало 1100 души. Паднала е част от мазилката на тавана.
Театърът бил пълен, тъй като се играла пиеса на популярен американски автор.
Петима зрители са имали нужда от медицинска помощ заради дребни наранявания.
Журналист на Би Би Си, който е бил в залата съобщава за теч на вода от покрива, въпреки че навън не е валяло. По думите му извън театъра е имало скеле и са се извършвали строителни работи.
Театър „Пикадили” е една от емблемите на Лондон, построен е преди 91 години. 
