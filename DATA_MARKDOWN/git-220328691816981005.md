
# Доналд Тръмп ще се мести

Published at: **2019-11-01T13:58:10+00:00**

Author: ****

Original: [Стандарт Новини](https://standartnews.com/svyat/donald-trmp-shche-se-mesti-405569.html)

Американският президент Доналд Тръмп заяви, че след като си тръгне от Белия дом, ще премести постоянния си адрес от "Тръмп Тауър" в град Ню Йорк в Палм Бийч, щата Флорида, предадоха Асошиейтед прес и Ройтерс.
"При все че всяка година плащам милиони долари градски, щатски и местни данъци, получавам много лошо отношение от и от градските, и от щатските политически лидери", написа Тръмп в Туитър, имайки предвид Ню Йорк.
Наред с това американският президент, който е роден в Ню Йорк, отбеляза, че този град му е много скъп и винаги ще има специално място в сърцето му.
По-рано вчера в. "Ню Йорк таймс" съобщи, че Тръмп е подал декларация за местожителство, в който като адрес на основното му жилище е посочен курортът Мар-а-Лаго във Флорида.
