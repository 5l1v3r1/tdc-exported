
# Хамилтън посяга към шестата световна титла

Published at: **2019-11-02T08:04:54+00:00**

Author: **Пламен Вълков**

Original: [Стандарт Новини](https://standartnews.com/sport/khamiltn-posyaga-km-shestata-svetovna-titla-405623.html)

Люис Хамилтън с Мерцедес излезе начело във втората свободна тренировка преди Гран при на САЩ. За разлика от сутрешната сесия Сребърните стрели показаха силно темпо, а топ 3 се нареди също като разпределението на силите във Ф1 през 2019: Ферари останаха втори, а Ред Бул – трети, съответно Шарл Леклер и Макс Верстапен.
 
Сесията беше прекъсната с червен флаг за 10 минути заради Ромен Грожан. Пилотът на Хаас се завъртя на завой 6 и удари загражденията.
А в първата тренировка най-бърз беше Верстапен. Холандецът завъртя обиколка за 1:34.057 минута. Второ време даде Себастиан Фетел с Ферари (1:34.226), а трети е Александър Албон с Ред Бул (1:34.316). 
Хамилтън даде осмо време. Той трябва да завърши сред първите осем на състезанието в неделя, за да си осигури шеста световна титла при пилотите.
