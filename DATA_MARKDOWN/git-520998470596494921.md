
# На Буковині мотоцикліст зіткнувся з легковиком. У ДТП постраждав неповнолітній

Published at: **2019-11-05T17:57:00+00:00**

Author: ****

Original: [Погляд](https://pogliad.ua/news/bukovina/na-bukovini-motociklist-zitknuvsya-z-legkovikom-379870)

На спецлінію «102» надійшло повідомлення, що в селі Байкари сталася автопригода.
Правоохоронці одразу виїхали на місце пригоди та встановили, що 14-річний водій мотоцикла «Geon» під час виїзду з другорядної дороги не надав перевагу в русі та допустив зіткнення з автомобілем «ВАЗ 21063». За кермом легковика перебував 36-річний житель селища Глибока. Про це повідомляє відділ комунікації поліції у Чернівецькій області.
Внаслідок ДТП з тілесними ушкодженнями 15-річного пасажира мотоцикла доставлено до лікарні швидкої медичної допомоги.
Іншу дорожньо-транспортну пригоду поліцейські задокументували в Чернівцях.
На місці події слідчо-оперативна група Садгірського відділення поліції з’ясувала, що 36-річний водій мопеда не впорався з керуванням і зіткнувся з припаркованим автомобілем «ВАЗ» власником якого є 51-річний мешканець міста Чернівці.
В результаті ДТП з діагнозом струс головного мозку та перелом руки, водія мопеда доставлено до лікарні швидкої допомоги.
За вказаними фактами слідчі розпочали кримінальне провадження за ознаками частини 1 статті 286 ( Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. Наразі проводяться досудове розслідування для з’ясування причин і обставин автопригод.
