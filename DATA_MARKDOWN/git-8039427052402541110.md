
# గోదావరి, కృష్ణా నీటితో హైదరాబాద్‌కు ముప్పే

Published at: **2019-11-07T03:22:20+00:00**

Author: ****

Original: [Andhrajyothy](https://www.andhrajyothy.com/artical?SID=948369)

ADVT
హైదరాబాద్‌, (ఆంధ్రజ్యోతి): ‘‘హైదరాబాద్‌కు తాగునీరుగా గోదావరి, కృష్ణా నీరే ఎక్కువగా సరఫరా అవుతోంది... ఆ నదులు కాలుష్యమవడం వల్ల నగర ప్రజలు రోగాల బారినపడే అవకాశాలున్నాయి’’ అని ఉన్నతాధికారులు ఆందోళన వ్యక్తం చేశారు. రెండు నదుల్లో నీటి నాణ్యతా ప్రమాణాలు పెంచాల్సిన అవసరముందని అభిప్రాయపడ్డారు. వాటి ప్రక్షాళనపై డీపీఆర్‌ రూపొందించడానికి హైదరాబాద్‌లోని ఒక హోటల్‌లో బుధవారం వర్క్‌షాప్‌ నిర్వహించారు. నదీ పరివాహక ప్రాంతాలకు ఇరువైపులా రెండు కిలోమీటర్ల మేర విరివిగా మొక్కలు నాటాలని అటవీ, పర్యావరణ శాఖ ప్రత్యేక కార్యదర్శి రాజేశ్వర్‌ తివారీ సూచించారు.
