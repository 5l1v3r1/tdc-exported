
# Briljantni Micić, odlični Milutinov i Micov

Published at: **2019-11-07T23:50:49+00:00**

Author: **Zile**

Original: [Sportska centrala](https://www.sportskacentrala.com/2019/11/07/briljantni-micic-odlicni-milutinov-i-micov/)

Odigrano je prvih pet utakmica 7. kola Evrolige, a osim Reala pobede su ostvarili Himki, Efes, Makabi i Milano.
Efes je u Pireju izgubio prvu i treću četvrtinu, ali je razlika koju je ostvario u drugoj i četvrtoj bila sasvim dovoljna za ubedljiv trijumf. Vasilije Micić je odigrao još jedan sjajan meč, za 35 minuta ubacio je 27 poena uz 2 skoka, 5 asistencija i 2 ukradene lopte. Šutirao je 6/9 za 2 i 5/6 za 3 poena i ostvario indeks korisnosti 27. Pratio ga je Šejn Larkin koji je sa 24 poena i indeksom 31 bio MVP ovog meča. Kod Olimpijakosa Pol je bio najefikasniji sa 15 poena, Printezis jee ubacio 14, a Milutinov 10 poena uz 13 skokova bez promašaja iz igre (5/5).
Posle poraza u Beogradu Himki je nastavio sa dobrim igrama. Predvođen Bukerom (20 poena) i Švedom (19 poena) slavio je u St. Peterburgu, a dvocifren u ovoj pobedi bioje i Gil sa 12 poena. Stefan Jović je za 22 minuta imao učinak od 5 poena, 3 skoka, 3 asistencije i 4 ukradene lopte. Kod Zenita ubedljivo najbolji bio je Holins sa 25poena.
Peti vezani trijumf ostvario je Makabi koji je bio ubedljiv protiv Albe. Petoricu veoma raspoloženih igrača imao je klub iz Tel Aviva – Dibartolomeo je postigao 19,Vilbekin 16, Blek 13, Dorsi 12 i Kaspi 10 poena. Kod Albe Siva i Kavana po 14 poena, dok je Gidraitis meč završio sa 12 poena.
Seriju pobeda nastavila je i Olimpija iz Milana. Italijani su u prvih sedam kola poraženi samo jednom, a večeras je oružje pred njima položila Baskonija. Dela Vale je postigao 15 poena, Rodrigez 13, a Vladimir Micov 12. Igrao je i Nemanja Nedović koji je za 14 minuta ubacio 2 poena. Kod gostiju Stauskas 15 poena, Henri i Fol po 13, a Šengelija 12 poena.
Olimpijakos – Anadolu Efes 67:86 (24:21, 11:32, 23:14, 9:19)Zenit – Himki 73:87 (28:28, 15:24, 17:16 13:19)Makabi – Alba 104:78 (21:19, 31:18, 31:18, 21:23)Olimpija MIlano – Baskonija 81:74 (14:19, 26:15, 16:19, 25:21)
