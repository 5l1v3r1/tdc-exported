
# Εξανέστη ο Γιάννης Ιατρίδης για τον... αυτοσχέδιο σκουπιδότοπο

Published at: **2019-11-06T20:25:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425223/exanesth-o-giannhs-iatridhs-gia-ton-aytosxedio-skoypidotopo)


        Εξανέστη και με το δίκιο του, τις προάλλες, ο Πρόεδρος της ΔΕΡΜΑΕ και πρώην Δήμαρχος Καλλιθέας κ. Γιάννης Ιατρίδης με την κατάσταση που αντίκρισαν τα συνεργεία που μπήκαν για να καθαρίσουν στο δασύλλιο δίπλα στις «Πηγές Καλλιθέας» αφού, απ’ ό,τι καταλάβαμε, είχε μετατραπεί από άγνωστους συμπολίτες μας σε…αυτοσχέδιο σκουπιδότοπο.
      
Και βέβαια αυτή η νοοτροπία δεν μπορούμε να πούμε ότι είναι κάτι που δεν έχουμε ξαναδεί σε διάφορα σημεία του νησιού, που μετατρέπονται σε χωματερές.
Όμως, να πας σε μία από τις πιο όμορφες περιοχές του νησιού που την επισκέπτονται δεκάδες χιλιάδες κόσμου, με τέτοιο φυσικό κάλλος, δίπλα από ένα Μνημείο όπως οι «Πηγές», το οποίο αποτελεί στολίδι και ατραξιόν για ολόκληρο το νησί, και να ρίχνεις σκουπίδια ε, είναι από τις πιο ακραίες περιπτώσεις. Ακόμα και αν…δεν σέβεσαι το περιβάλλον, δεν σέβεσαι ότι ζεις και εσύ σ’ αυτόν τον τόπο και από αυτόν τον τόπο;

        Κυρ. Π
      
