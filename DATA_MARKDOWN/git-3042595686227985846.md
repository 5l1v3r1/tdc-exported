
# Slik lager du det perfekte juleverkstedet

Published at: **2019-11-06T13:55:23+00:00**

Author: ****

Original: [Dagbladet.no](https://www.dagbladet.no/annonse/slik-lager-du-det-perfekte-juleverkstedet/71756651)

Å invitere til juleverksted er en kjær tradisjon blant mange norske familier og vennegjenger. Få ting er så koselig som når store og små samles rundt bordet for å være kreative sammen.
Det er en fin mulighet til å omgås de man kanskje ikke ser så ofte, samtidig som man får en gyllen anledning til å få unnagjort årets produksjon av julepynt og hjemmelagde gaver.
Men hva trenger du egentlig for å komme i gang?
Det finnes ingen grenser på hva du kan lage, og det er bare fantasien som stopper deg. Med en hobbypakke fylt med alt fra piperensere, øyne, pompomballer til glitterlim, er du langt på vei.
Med denne som utgangspunkt, kan du lage spennende og kreativ julepynt til deg selv, eller gaver til andre. Den passer også fint om du vil gjøre noe litt ekstra med julegaveinnpakningen. Perfekt til juleverkstedet for deg som ikke har noe å bruke fra før!
For enda finere innpakning, bruk en praktisk merkemaskin som lager flotte etiketter for deg. Den printer også ut stoffbånd med gullfarget tekst. Velg mellom hvitt eller rødt bånd som er med på å gjøre gavene enda mer personlige og eksklusive.
Merkemaskinen kan også styres fra mobilen eller nettbrettet. Med en enkel app, kan du velge mellom over 1000 symboler, emojis og rammer til de personlige hilsningene. Fungerer både til Android- og Apple-enheter.
Hjemmelagde gaver har en spesiell sjarm, og det skal ikke så mye til å glede noen når du har lagt ditt personlige preg på den. Hva med en hjemmelaget gave som i tillegg kommer med en «regel», og som varer hele året? Genialt å lage på et juleverksted!
Denne gaven gleder ikke bare personen du gir den til, men også kommende heldiggriser! Fyll en fin glasskrukke med enten småkaker, hjemmelaget syltetøy eller andre spiselige ting, og gi den til noen du er glad i.
Den eneste regelen er at når innholdet er tomt, så må vedkommende fylle glasset med noe godt og gi det videre til noen andre. På den måten kan gaven leve i det uendelige.
Merk glasset med en krittetikett og heng fast en krittpenn fra lokket. Da kan den du gir gaven til enkelt viske ut og skrive navnet til nestemann som mottar «glasset med det gode i»!
Ting som kan spises er både praktisk og lettvint å lage på et juleverksted – enten det er pepperkaker, knekk eller brente mandler. Dessuten er det veldig hyggelig om alle kan gå hjem med hver sin fylte kakeboks.
Pepperkaker er kanskje det enkleste å starte med. Er dere mange på juleverkstedet, pass på å ha nok pepperkakeformer. Skal kakene også pyntes, er en god sprøytepose tingen. Fyll den med melis og lag de fineste dekorasjonene.
Om du virkelig vil imponere gjestene, kan du teste ut en kakepresse. Da går du fra amatør til proff på null komma niks. Den kommer med en mengde ulike mønsterplater og munnstykker som gir dere en haug av muligheter!
Uansett om deigen er ferdigkjøpt eller hjemmelaget, bruk en deigskraper. Den forenkler bearbeidingen og gjør det langt enklere å dele opp så alle får hvert sitt stykke å jobbe med. For best mulig resultat, bør også pepperkakene stekes på et nonstick bakefolie som kan brukes flere ganger. Da slipper dere at de setter seg fast.
De som vil lage noe annet enn pepperkaker, kan jo alltids prøve seg med krumkakeklypa. Og ettersom hjemmelaget godteri alltid smaker best, kan det være smart å ha liggende noen knekkformer. Perfekt til knekk og annet julegodt!
Én ting er å lage noe fint man kan gi bort. En annen ting er å få innpakningen til å se flott ut. Pass derfor på å ha nok gavepapir for gjestene å velge mellom. På den måten finnes det garantert noe for enhver smak.
Et godt utvalg av gavebånd er heller ikke dumt. Det samme gjelder etiketter. Enten det er sånne du limer på pakken, eller de litt mer eksklusive i ulike farger man kan knyte fast.
For enda mer kreativ innpakning, er det enkelt å sverge til limpistolen. Bruker du i tillegg limpatroner med glitter, blir en «helt vanlig» gave fort til noe mye stiligere.
Mange liker å lage egne adventskalendere – en spennende tradisjon for store og små som varer helt fram til julaften. Noen velger å gjøre dette komplisert, men det enkle er ofte det beste.
En genial og billig variant er kalenderen med én pose for hver dag. Fyll dem med hva du vil og heng dem opp med treklyper på en snor. Pakken inneholder 24 papirposer og etiketter med tallene 1 til 24.
