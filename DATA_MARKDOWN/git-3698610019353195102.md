
# Нацполіція створила 37 мобільних груп реагування на домашнє насильство

Published at: **2019-11-07T00:47:00+00:00**

Author: ****

Original: [DT.ua](https://dt.ua/UKRAINE/nacapoliciya-stvorila-37-mobilnih-grup-reaguvannya-na-domashnye-nasilstvo-328767_.html)

У Києві відбулася церемонія передачі службового автотранспорту до територіальних підрозділів Національної поліції України. Транспорт призначений для використання мобільними групами з реагування на факти домашнього насильства.
За 9 місяців 2019 року з причин домашнього насильства до органів Національної поліції звернулося 102 тисячі громадян, з них майже 1400 заявників - діти. Саме тому у середині вересня цього року було запущено у тестовому режимі 37 мобільних груп з реагування на факти вчинення домашнього насильства у всіх обласних центрах та додатково у Києві, Бердянську, Білій Церкві, Маріуполі, Краматорську.
У перспективі - подальше розширення мережі мобільних груп на територію  міст із населенням більше 50 тисяч мешканців. Головною перевагою мобільних груп є вузька спеціалізація в роботі, тож поліцейські мають можливість приділяти максимум часу та зусиль для вирішення кожної сімейної конфліктної ситуації, долучати інші служби для допомоги постраждалим, використовуючи усі законодавчі важелі, аби притягнути порушника до відповідальності.
