
# కర్తార్‌పూర్ మొదటిరోజు ప్రవేశ రుసుం లేదు: ఇమ్రాన్

Published at: **2019-11-01T09:25:23+00:00**

Author: ****

Original: [Andhrajyothy](https://www.andhrajyothy.com/artical?SID=943587)

Ph: 88865 47666ప్రవేశం ఉచితం ADVT
ఇస్లామాబాద్:  సిక్కుల మత గురువు గురునానక్ దేవ్ 550వ జయంతి సందర్భంగా కర్తార్‌పూర్ సందర్శించే భారత యాత్రికులకు పాక్ ప్రభుత్వం చల్లటి కబురు చెప్పింది. మొదటి రోజు ప్రవేశ రుసుం రద్దు చేస్తున్నట్టు ప్రకటించింది. కర్తార్‌పూర్ కారిడార్ ప్రారంభోత్సవం రోజున ఎలాంటి ఎంట్రీ ఫీజు వసూలు చేయడం లేదని తెలిపింది.
 
కర్తార్‌పూర్ సందర్శించే భారత యాత్రికులకు గుర్తింపు ఐడి ఉంటే చాలని, పాస్‌పోర్ట్ అవసరం లేదని, అడ్వాన్స్ బుకింగ్ కూడా అవసరం లేదని పాక్ ప్రధాని ఇమ్రాన్ ఖాన్ ట్వీట్ చేశారు. 'ఇండియా నుంచి కర్తార్‌పూర్ వచ్చే సిక్కు యాత్రికులకు అవసరమైన 2 చర్చలు తీసుకున్నాం. గుర్తింపుపొందిన ఐడీ ఉండే చాలు. పది రోజుల ముందే అడ్వాన్స్ చేసుకోవాల్సిన అవసరం లేదు. కారిడార్ ప్రారంభోత్సవం రోజున ఎలాంటి రుసుము వసూలు చేయం' అని ఆ ట్వీట్‌లో ఆయన పేర్కొన్నారు. భారత్ వైపు కర్తార్‌పూర్ కారిడార్‌‌కు 2018 నవంబర్ 23న శంకుస్థాపన చేయగా, రెండ్రోజుల తర్వాత పాకిస్థాన్ వైపు కారిడార్‌కు ప్రారంభోత్సవం జరిగింది. నవంబర్ 9న కర్తార్‌పూర్ యాత్ర మొదలవుతుంది.
