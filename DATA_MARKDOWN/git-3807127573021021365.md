
# Нина Добрев вече без гадже

Published at: **2019-11-06T10:30:00+00:00**

Author: **Ивета Иванова**

Original: [Teenproblem.net](https://www.teenproblem.net/a/9-cooltura/55478-nina-dobrev-veche-bez-gadzhe/)

Нина Добрев вече е необвързана. Актрисата от български произход имаше връзка с режисьорът Грант Мелън около 10 месеца. Но двамата не са забелязвани заедно от над месец и се говори, че са решили да се разделят.
"Нина не го е водила на никое от събитията, на която присъства, вече над месец. И не е споменавала Грант. Тя ходи по партита и излиза с приятели, той не е с нея. Той снимаше филм извън Лос Анджелис и двамата не излизат заедно. Нина изглежда добре, но никой от нейните приятели не е виждал Грант и не е говорил с него", посочва източник на  "E! News".
Приятелите на звездата обясняват, че тя не е казала на никого за раздялата, затова те не са сигурни какво точно се случва.
"Нина не е споменавала раздяла. Но тя не е говорила за Грант от няколко седмици. Тя изглежда щастлива и скоро излизаше много с приятели, всеки път без Грант", казва източникът.
Актрисата от "Дневниците на вампира" и режисьорът бяха забелязани за първи път заедно през януари тази година.
