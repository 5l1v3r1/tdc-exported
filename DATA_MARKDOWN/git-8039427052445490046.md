
# భార్య వేరొకరితో వివాహేతర సంబంధం.. భర్తకు తెలియడంతో..!

Published at: **2019-11-01T06:00:51+00:00**

Author: ****

Original: [Andhrajyothy](https://www.andhrajyothy.com/artical?SID=943374)

Ph: 88865 47666ప్రవేశం ఉచితం ADVT
హైదరాబాద్ : తన భార్యతో వివాహేతర సంబంధం కొనసాగిస్తున్న వ్యక్తిపై హత్యాయత్నానికి ప్రయత్నించాడో వ్యక్తి. రాంనగర్‌కు చెందిన వ్యక్తి ఓ ప్రైవేట్‌ సంస్థలో సేల్స్‌ ఎగ్జిక్యూటివ్‌గా పనిచేస్తున్నాడు. రామంతాపూర్‌ నివాసి అతడి భార్యతో వివాహేతర సంబంధం కొనసాగిస్తున్నాడు. ఈ విషయం తెలుసుకున్న సేల్స్‌ ఎగ్జిక్యూటివ్‌ సదరు వ్యక్తికి నచ్చజెప్పేందుకు పలుమార్లు ప్రయత్నించగా వినిపించుకోలేదు. మాట్లాడేందుకు ఆ వ్యక్తిని మలక్‌పేట రేస్‌కోర్సు ముందున్న హబీబ్‌ హోటల్‌కు సేల్స్‌ ఎగ్జిక్యూటివ్‌ గురువారం పిలిచాడు. ఇద్దరూ అక్కడ కలుసుకున్నారు.
తన భార్యను కలవొద్దని ఎగ్జిక్యూటీవ్‌ చెప్పగా అతడు వినిపించుకోలేదు. ఎగ్జిక్యూటివ్‌ తన స్నేహితుడితో కలిసి సర్జికల్‌ కత్తితో ఆ వ్యక్తిపై దాడి చేశాడు. తీవ్ర రక్తస్రావం కావడంతో గమనించిన స్థానికులు మలక్‌పేట యశోద ఆస్పత్రికి, తర్వాత ఉస్మానియా ఆస్పత్రికి తరలించారు. ఆ వ్యక్తికి కడుపులో ఎడమ, కుడివైపు, వీపుపై కత్తిపోట్లు అయ్యాయి. చాదర్‌ఘాట్‌ పోలీసులు సేల్స్‌ ఎగ్జిక్యూటివ్‌తోపాటు అతడి స్నేహితుడిని అదుపులోకి తీసుకున్నారు. కేసు నమోదు చేసి దర్యాప్తు చేస్తున్నారు.
