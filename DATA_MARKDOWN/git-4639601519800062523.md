
# Σούπα με γλυκοπατάτα και ρέβα

Published at: **2019-11-01T06:00:59+00:00**

Author: **Καρολίνα Δωρίτη**

Original: [Το Βήμα Online](https://www.tovima.gr/2019/11/01/gefsignostis/soupa-me-glykopatata-kai-reva/)


        Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες
      

        Προετοιμασία 15′, Μαγείρεμα 20′-25′
      

        Υλικά (για 4 μερίδες)
      
2 κ.σ. ελαιόλαδο ή λάδι καρύδας
1 μικρό, ξερό κρεμμύδι, ψιλοκομμένο
450 γρ. γλυκοπατάτα καθαρισμένη, σε μικρούς κύβους
200 γρ. ρέβα καθαρισμένη, σε μικρούς κύβους
½ κ.γ. τζίντζερ σε σκόνη
¼ κ.γ. κανέλα σε σκόνη
2 κ.σ. αμύγδαλο φιλέ, καβουρδισμένο
2 κ.σ. φρέσκο κρεμμυδάκι, ψιλοκομμένο
1 λίτρο ζωμός λαχανικών σπιτικός ή από βιολογικό κύβο
30 γρ. creamed coconut (σε καταστήματα με ασιατικά ή βιολογικά) ή κρέμα καρύδας στην ίδια ποσότητα, το πηχτό κομμάτι
Κόλιαντρο, ψιλοκομμένο, για γαρνίρισμα (προαιρετικά)
Αλάτι, πιπέρι

        Διαδικασία
      
Ζεσταίνουμε σε μια κατσαρόλα, σε μέτρια προς δυνατή φωτιά, το ελαιόλαδο. Σοτάρουμε το κρεμμύδι και προσθέτουμε τη γλυκοπατάτα και τη ρέβα, ανακατεύοντας συνεχώς για 3-4 λεπτά. Προσθέτουμε το τζίντζερ, την κανέλα, αλατοπίπερο, το φιλέ αμυγδάλου και το φρέσκο κρεμμυδάκι. Χαμηλώνουμε τη φωτιά, σκεπάζουμε την κατσαρόλα και σοτάρουμε για 1-2 λεπτά ακόμα. Προσθέτουμε τον ζωμό και συνεχίζουμε να σιγοβράζουμε, με σκεπασμένη κατσαρόλα, για 15-20 λεπτά, μέχρι να είναι έτοιμα τα λαχανικά. Σβήνουμε τη φωτιά, συμπληρώνουμε αλατοπίπερο αν χρειάζεται και τρίβουμε στον τρίφτη την καρύδα (αν χρησιμοποιήσουμε creamed coconut). Ανακατεύουμε, πασπαλίζουμε με κόλιαντρο και σερβίρουμε τη σούπα ζεστή.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
