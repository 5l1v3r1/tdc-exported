
# На головній площі Миколаєва впала металева конструкція, є постраждалі

Published at: **2019-11-03T18:55:00+00:00**

Author: ****

Original: [ZIK.UA](https://zik.ua/news/2019/11/03/na_golovniy_ploshchi_mykolaieva_vpala_metaleva_konstruktsiya_ie_postrazhdali_1682695)


        На головній площі Миколаєва впала металева конструкція, зачепивши собою громадян, які перебували поряд.
      
Про це повідомила пресслужба поліції у Миколаївській області.
«Подія мала місце 2 листопада. Встановлена на головній площі міста у рамках проведення напівмарафону «Перемагай легко» металева конструкція впала, зачепивши собою громадян, які перебували поряд. У результаті інциденту за медичною допомогою звернулись п’ятеро громадян, віком від 35-ти до 61-го року, які отримали незначні тілесні ушкодження у вигляді саден», – йдеться у повідомленні.
Також 63-річна жінка з переламом ключиці була доставлена до медзакладу та після надання необхідної допомоги була відпущена за місцем мешкання на амбулаторне лікування.
Наразі за вказаним фактом поліція проводить перевірку, встановлюються всі обставини. Вирішується питання щодо кваліфікації події.
Нагадаємо, у Миколаєві під час ігор діти натрапили на хімічні реактиви, троє з них дістали незначні опіки.
