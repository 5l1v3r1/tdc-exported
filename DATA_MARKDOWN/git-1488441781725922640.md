
# Questa è LA foto dal vivo di Motorola RAZR che stavate aspettando, ma cos’è quell’enorme cornice? (foto)

Published at: **2019-11-01T18:12:23+00:00**

Author: **Matteo Bottin**

Original: [AndroidWorld](https://www.androidworld.it/2019/11/01/questa-la-foto-dal-vivo-motorola-razr-stavate-aspettando-cose-quellenorme-cornice-foto-677480/)

Certo, le foto pubblicate ieri del Motorola RAZR sono proprio belle, ma non mostrano lo smartphone in azione nel mondo reale. A colmare questa lacuna ci pensa una foto pubblicata sul social network cinese Weibo, nella quale il pieghevole di Motorola si mostra in tutta la sua grandezza.
A prima vista, sembra di avere davanti l’effettivo Motorola RAZR del 2004. Un ottimo effetto nostalgia smorzato solamente dalla mancanza di cerniere che spezzano a metà lo schermo. Certo, non è lo smartphone più sottile in commercio, ma lo sapevamo già.
Tutto del telefono conferma quello già visto ieri: troviamo il lettore d’impronte nel rigonfiamento inferiore e il notch sulla parte superiore. Rimane un solo punto interrogativo: lo schermo arriverà fino al confine con il rigonfiamento inferiore o si bloccherà molto prima come si vede nella foto in galleria?
Via: 9to5Google
