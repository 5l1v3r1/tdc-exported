
# İkinci Türk-Rus kara devriyesi başladı

Published at: **2019-11-05T10:40:14+00:00**

Author: ****

Original: [OLAY](https://www.olay.com.tr/ikinci-turk-rus-kara-devriyesi-basladi-214184h.htm)

Şanlıurfa'nın Suruç ilçesinin doğusundaki bir mevkiden 4 zırhlı araçtan oluşan Türk Silahlı Kuvvetleri (TSK) konvoyu, ortak kara devriyesine katılmak için sınırı geçerek Rus askeri konvoyuyla buluştu.
TSK ve Rus unsurlarının, Aynularab'ın doğusu ile Tel Abyad'ın batısı arasındaki bölgede kara devriyesi gerçekleştireceği öğrenildi. Devriyeyi gerçekleştiren konvoya İHA'lar da eşlik ediyor. 
Sınırın sıfır noktasındaki gelişmeleri çok sayıda basın mensubu takip ediyor.
Soçi mutabakatı kapsamında Türk-Rus ilk ortak kara devriyesi 1 Kasım Cuma günü Rasulayn'ın 40 kilometre doğusu ile Kamışlı'nın 30 kilometre batısı arasındaki bölgede icra edilmişti.
