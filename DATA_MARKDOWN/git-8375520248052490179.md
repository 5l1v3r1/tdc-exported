
# Ексгенпрокурор Луценко повернувся у Київ через хворобу дружини

Published at: **2019-11-04T11:42:57+00:00**

Author: ****

Original: [ГЛАВКОМ](https://glavcom.ua/news/eksgenprokuror-lucenko-povernuvsya-u-kijiv-cherez-hvorobu-druzhini--637545.html)

Колишній генеральний прокурор Юрій Луценко заявив про повернення до України з Лондона через стан здоров'я дружини Ірини.
Про це він написав у коментарі під постом у Facebook політичного експерта Михайла Чаплиги.
«Поїхали з баблом і показали нам фак: подружжя Луценків, Бабченко (з гаманцем), Кононенко, Матіос... трохи раніше Гонтарева і Яресько... Знаються у вислові «вчасно вийти з гри з баблом, що не згорає. Кажуть, що вийшли дещо більше... разом з баблом. Далі буде треш», - написав Чаплига.Першим коментарем до посту стала репліка Юрія Луценка.
«Мішо, кінчай зливати отруту. Я у Києві. Дружина зазнала важких проблем із серцем», - написав він.
Після цього автор поста видалив публікацію, пояснивши, що проблеми зі здоров'ям є «табу для сатири».
Як відомо, Ірина Луценко має намір скласти мандат народного депутата через проблеми зі здоров'ям.
Раніше повідомлялося, що наприкінці вересня Луценко поїхав до Лондона на курси англійської мови.
