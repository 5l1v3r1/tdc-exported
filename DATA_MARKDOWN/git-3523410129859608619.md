
# 
        انتصاب دبیران ستاد برگزاری هفته کتاب در استان‌ها
      

Published at: **2019-11-03T17:03:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637859/%D8%A7%D9%86%D8%AA%D8%B5%D8%A7%D8%A8-%D8%AF%D8%A8%DB%8C%D8%B1%D8%A7%D9%86-%D8%B3%D8%AA%D8%A7%D8%AF-%D8%A8%D8%B1%DA%AF%D8%B2%D8%A7%D8%B1%DB%8C-%D9%87%D9%81%D8%AA%D9%87-%DA%A9%D8%AA%D8%A7%D8%A8-%D8%AF%D8%B1-%D8%A7%D8%B3%D8%AA%D8%A7%D9%86%E2%80%8C%D9%87%D8%A7)

به گزارش بولتن نیوز، محسن جوادی؛ معاون امور فرهنگی وزارت فرهنگ و ارشاد اسلامی و رئیس هفته با صدور احکامی مدیران کل فرهنگ و ارشاد استان‌ها را به عنوان «دبیر ستاد برگزاری هفته کتاب استان» منصوب کرد.
در متن این حکم آمده است:
«با عنایت به اهمیت ترویج فرهنگ مطالعه، جلب مشارکت نهادها و سازمان‌های دولتی و غیردولتی در این امر مهم و برگزاری بیست و هفتمین دوره هفته کتاب جمهوری اسلامی ایران، بنا به پیشنهاد مدیرکل محترم هماهنگی امور استان‌های وزارت متبوع، جنابعالی به عنوان «دبیر ستاد برگزاری هفته کتاب استان» منصوب می‌شوید.
امید است با هماهنگی‌های لازم با استاندار محترم به عنوان «رئیس ستاد هفته کتاب استان»، نسبت به تشکیل جلسات و برنامه‌ریزی‌های لازم با مشارکت سازمان‌های عضو اقدام و نتیجه اقدامات را به اداره کل هماهنگی امور استان‌ها و دبیرخانه هفته کتاب ارسال نمایید.توفیق جنابعالی را از درگاه حضرت حق مسئلت می‌دارم.»بیست و هفتمین دوره هفته‌ی کتاب جمهوری اسلامی ایران با شعار «حال خوش خواندن» از تاریخ 23 تا 30 آبان ماه در سراسر کشور برگزار می‌شود.
انتهای پیام/
