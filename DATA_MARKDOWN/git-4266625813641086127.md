
# На Харківщині повідомили про підозру чиновнику, якого викрили на хабарі НАБУ

Published at: **2019-11-01T13:25:00+00:00**

Author: ****

Original: [ZIK.UA](https://zik.ua/news/2019/11/01/na_harkivshchyni_povidomyly_pro_pidozru_chynovnyku_yakogo_vykryly_na_habari_1681541)


        Національне антикорупційне бюро України повідомило про підозру директору державного підприємства в Харківській області, якого днями затримали під час надання хабара у рохмілі 100 тис. доларів детективу НАБУ.
      
Про це повідомляє пресслужба відомства.
Згідно з повідомленням, неправомірну вигоду чиновник пропонував за вирішення питання про закриття кримінального провадження. Виробництво було пов'язано з протиправним відчуженням неврахованого держмайна у вигляді деревини, а також продажем лісоматеріалів за зниженими цінами.
За цим фактом відкрито кримінальне провадження за ч. 3 ст. 369 КК України.
Наразі вирішується питання про обрання запобіжного заходу.
Нагадаємо, у Харківській області затримали директора державного підприємства, який надав старшому детективу Національного антикорупційного бюро України хабар у розмірі 100 тис. доларів. 30 жовтня 2019 року зловмисника затримали відповідно до ст.208 КПК України.
