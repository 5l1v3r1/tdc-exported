
# Milošević o utakmici i rasizmu, Tošić najavio borbu [VIDEO]

Published at: **2019-11-06T21:21:12+00:00**

Author: **Milos**

Original: [Sportska centrala](https://www.sportskacentrala.com/2019/11/06/milosevic-o-utakmici-i-rasizmu-tosic-najavio-borbu-video/)

Partizan gostuje Mančester Junajtedu na Old Trafordu u utakmici četvrtog kola L grupe Lige šampiona. Susret je na programu u četvrtak, 7. novembra od 21 čas.
Trener Partizana Savo Milošević očekuje težak susret i naglašava da je recept igra iz Beograda, kada je Partizan bio ravnopravan protivnik engleskom velikanu i pored minimalnog poraza.
– Očekuje nas dosta teža utakmica nego u Beogradu i moramo da budemo spremni na tako nešto. Pokušaćemo da ispariramo Mančesteru kao u Beogradu, i ako to učinimo možemo da očekujemo povoljan rezultat, rekao je trener crno-belih.
Britanski novinar je insistirao sa pitanjem o rasizmu u Srbiji, a Milošević je imao spreman odgovor.
– Još jednom naglašavam da u Srbiji nemamo problem sa rasizmom. Podsetiću vas da sam 14 godina igrao u inostranstvu, igrao sam brojem fudbalera različitih vera i nacija, i zalažem se za demokratiju u zemlji u kojoj živim, u za mene je svaki vid diskriminacije neprihvatljiv. Vratio sam se po završetku karijere igračke karijere u Srbiju i uveravam vas da nemamo problem sa rasizmom, dodao je Milošević.
Zoran Tošić najavljuje veliku borbu protiv bivšeg kluba.
– Srećni smo što imamo priliku da igramo protiv velikog protivnika. Analizirali smo ih, sigurno su drugačija ekipa kod kuće. Imamo motivacije i želje da ostvarimo dobar rezultat, kazao je Tošić i podsetio se vremena u slavnom engleskom klubu.
