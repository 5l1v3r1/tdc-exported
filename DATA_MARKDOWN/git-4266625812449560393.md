
# Болгарія викликала посла Франції через висловлювання Макрона

Published at: **2019-11-03T05:24:00+00:00**

Author: ****

Original: [ZIK.UA](https://zik.ua/news/2019/11/03/bolgariya_vyklykala_posla_frantsii_cherez_vyslovlyuvannya_makrona_1682475)


        У Міністерстві закордонних справ Болгарії висловили незадоволення МЗС Франції та викликали посла держави через висловлювання президента Еммануеля Макрона про нелегальних болгарських мігрантів.
      
Про це повідомляє BGNES.
Зокрема, посла Франції Флоренс Робін очікують у Міністерстві закордонних справ Болгарії уже завтра, 4 листопада. А саме, планують отримати пояснення щодо слів Макрона, який в інтерв'ю заявив про неофіційні мережі міграції з України та Болгарії, а також висловився про мігрантів у образливій формі. 
За словами представниці МЗС Болгарії Катерини Захарієвої, слова глави Франції є образливими для Болгарії та болгарської громади закордоном. 
Крім цього, у п’ятницю, 1 листопада, посла Франції для роз’яснень слів Макрона викликало також МЗС України.Як зазначається, президент Франції Макрон дав інтерв'ю журналу Valeurs Actuelles, у якому,  розповідаючи, про боротьбу з нелегальною міграцією, назвав мігрантів "нелегальними українськими чи болгарськими бандами".
Нагадаємо, цього тижня Міністерство закордонних справ України викликало посла Франції, аби він надав роз'яснення щодо неоднозначної заяви президента Франції Еммануеля Макрона про українців. 
