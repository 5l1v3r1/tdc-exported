
# Порошенко щодо обшуків у власника Прямого: Спроба закрити канал, Зеленський мусить втрутитись

Published at: **2019-11-07T16:47:00+00:00**

Author: ****

Original: [НВ](https://nv.ua/ukr/ukraine/politics/poroshenko-pro-obshuki-u-vlasnika-pryamogo-novini-ukrajini-50052247.html)

Коментар Порошенка наводить преслужба партії Європейська солідарність.
За словами Порошенка, «тиск правоохоронних органів на телеканал Прямий і його власника — це лише складова частина загального процесу, який зараз відбувається в Україні».
Порошенко додав, що вчора були заяви влади про те, що вони збираються притягати до відповідальності журналістів, контролювати інтернет.
«Сьогодні, на жаль, я не впевнений, що про це знає президент Зеленський, але я твердо переконаний, що це саме той випадок, який потребує його втручання. Обшуки та арешт рахунків — це є спроби припинити мовлення будь-якого каналу. Це проблема не каналу і не якийсь окремий випадок. Це проблема України загалом і європейського вибору держави. Бо це точно не має нічого спільного ні з європейськими правилами, ні з європейськими цінностями», — вважає Порошенко.
Раніше в ефірі телеканалу Прямий повідомили, що у власника каналу Володимира Макеєнка проводять обшуки.
При цьому слідчий, який прийшов з обшуком до квартири Макеєнка, відмовився повідомляти, який саме правоохоронний орган він представляє.
Пізніше стало відомо, що обшуки проводять співробітники Держбюро розслідувань.
Читайте також:&nbsp«Створення режиму путінського зразка». Євросолідарність відреагувала на обшуки ДБР у власника Прямого
Примітно, що екс-президент Петро Порошенко проходить в якості свідка у справі про можливе ухилення від сплати податків при придбанні телеканалу Прямий, яку розслідує ДБР.
