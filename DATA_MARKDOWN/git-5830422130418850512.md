
# محل افزایش سرمایه ۱۶۰ درصدی بانک ملت از تجدید ارزیابی دارایی ها تغییر کرد

Published at: **2019-11-05T00:20:00+00:00**

Author: ****

Original: [boursepress.ir](http://boursepress.ir/news/138441/%D9%85%D8%AD%D9%84-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87-%DB%B1%DB%B6%DB%B0-%D8%AF%D8%B1%D8%B5%D8%AF%DB%8C-%D8%A8%D8%A7%D9%86%DA%A9-%D9%85%D9%84%D8%AA-%D8%A7%D8%B2-%D8%AA%D8%AC%D8%AF%DB%8C%D8%AF-%D8%A7%D8%B1%D8%B2%DB%8C%D8%A7%D8%A8%DB%8C-%D8%AF%D8%A7%D8%B1%D8%A7%DB%8C%DB%8C-%D9%87%D8%A7-%D8%AA%D8%BA%DB%8C%DB%8C%D8%B1-%DA%A9%D8%B1%D8%AF)


        هیات مدیره بانک ملت در رویکردی جدید محل افزایش سرمایه ۱۶۰ درصدی را از تجدید ارزیابی دارایی ها به سایر اندوخته ها تغییر داد.
      
به گزارش پایگاه خبری بورس پرس، درحالی بانک ملت اواخر ماه گذشته برنامه افزایش سرمایه 160 درصدی از تجدید ارزیابی دارایی ها را تایید کرده بود که قبل از آن ، تصمیم به افزایش سرمایه از محل سایر اندوخته ها  / تفاوت ناشی از تسعیر دارایی ها و بدهی های ارزی داشت اما این برنامه را با تغییر محل افزایش سرمایه همراه کرد.
به این ترتیب ، هیات مدیره "وبملت " دیروز با برگزاری جلسه و در رویکردی جدید ، محل این افزایش سرمایه را تغییر داد که قرار است در صورت طی مراحل قانونی و مجوز سازمان بورس از محل سایر اندوخته ها ، اقدام به افزایش سرمایه از 5 به 13 هزار میلیارد تومان کند.
براساس این گزارش، به نظر می رسد مخالفت اخیر بانک مرکزی با افزایش سرمایه یک بانک از محلی به غیر از دارایی های ثابت ، منجر به این تصمیم تازه بانک ملت شده است.
انتهای پیام
