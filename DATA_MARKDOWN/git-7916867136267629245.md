
# NKL dominuojantis centras tapo savaitės MVP

Published at: **2019-11-05T11:56:00+00:00**

Author: ****

Original: [basketnews.lt](https://www.basketnews.lt/news-134330-nkl-dominuojantis-centras-tapo-savaites-mvp.html)

Naudingiausiu VIKINGLOTTO-NKL penktosios savaitės krepšininku tapo Molėtų „Ežerūno“ vidurio puolėjas Ignas Lukošius.
Jis praėjusią savaitę per dvejas rungtynes vidutiniškai pelnė po 18 taškų, atkovojo po 15,5 kamuolio, perėmė po 1,5 kamuolio, atliko po 2 rezultatyvius perdavimus, blokavo po 4 metimus ir rinko po 33 naudingumo balus.
Mače su Mažeikių „Ereliais“ jis per 38 minutes įmetė 16 taškų (6/8 dvit., 4/10 baudos), atkovojo 13 kamuolių, blokavo 5 metimus, atliko 3 rezultatyvius perdavimus ir surinko 30 naudingumo balų.
Tuo metu antroje dvikovoje su Tauragės krepšinio klubu centras pelnė 20 taškų (9/17 dvit., 2/4 baudos), atkovojo 18 kamuolių, perėmė 3 kamuolius, blokavo 3 metimus ir surinko 36 naudingumo balus.
Su 18 atkovotų kamuolių krepšininkas pakartojo asmeninį rekordą ir pasiekė VIKINGLOTTO-NKL sezono geriausią rezultatą.
Molėtų ekipa pasiekė abi pergales.
