
# Ataman udario po Miciću, pa napustio konferenciju: Promašio je sve trojke, to ima veze sa neprofesionalizmom (VIDEO)

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/kosarka/vesti/ataman-udario-po-micicu-pa-napustio-konferenciju-promasio-je-sve-trojke-to-ima-veze-sa-neprofesionalizmom-video/341277)

Trener Anadolu Efesa Ergin Ataman šestoko je opleo po svojim igračima nakon sinoćnog poraza od Panatinaikosa u Atini, a na direktnom udaru bio je i srpski plejmejker Vasilije Micić, čiji je učinak na ovom meču temperamentni turski strateg povezao čak i sa neprofesionalnošću.
Pored Micića, Ataman je kritike adresirao i ka hrvatskom košarkašu Krunoslavu Simonu."Panatinaikos je odigrao odlično, a mi užasno. Imali smo očajno šutersko veče, gađali smo samo 6/30 za tri poena. Micić i Kruno su dva šutera, a imali su 1/15 za tri zajedno. Naš plejmejker je imao sedam izgubljenih lopti. Neprihvatljivo mi je da jedan igrač, nakon što je bio najkorisniji akter meča od pre dva dana, izgubi toliki broj lopti i promaši svih šest trojki. To ima veze sa neprofesionalizmom. Ovo je tek početak sezone, Evroliga je veoma jaka. Ali moramo da menjamo neke stvari u našem pristupu i mentalitetu, jer ćemo imati još duplih programa tokom sezone", rekao je Ataman.
Ipak, potom je usledila još burnija reakcija i napuštanje konferencije, kada je usledio zahtev novinara da obrazloži kritike na račun Vasilija Micića."Ovo je pres konferencija i mogu da kažem šta mislim", poručio je Ataman i napustio prostoriju.
Foto: Tviter
