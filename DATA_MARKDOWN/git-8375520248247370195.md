
# Україну в понеділок відвідає глава МЗС Естонії

Published at: **2019-11-03T21:42:44+00:00**

Author: ****

Original: [ГЛАВКОМ](https://glavcom.ua/country/politics/ukrajinu-v-ponedilok-vidvidaje-glava-mzs-estoniji-637394.html)

У понеділок, 4 листопада, в Україну прибуде з робочим візитом міністр закордонних справ Естонії Урмас Рейнсалу.
Про це повідомляє пресслужба українського МЗС.
Зазначається, що у Києві Рейнсалу зустрінеться з главою української дипломатії Вадимом Пристайком.
Глави зовнішньополітичних відомств України та Естонії мають намір обговорити актуальні питання двостороннього співробітництва: залучення естонського досвіду у сфері електронного управління, підтримку Талліном зовнішньополітичних пріоритетів України, а також співпрацю в рамках міжнародних організацій.
Нагадаємо, у вересні міністр закордонних справ України Вадим Пристайко по телефону обговорив з главою МЗС Естонії Урмасом Рейнсалу активізацію співпраці у сфері реалізації електронних технологій в державному управлінні.
Тоді Пристайко запросив Рейнсалу до Києва для більш докладного обговорення зазначених питань.
До слова,  у жовтні прем'єрміністр Естонії Юрі Ратас у телефонній розмові з українським колегою Олексієм Гончаруком обговорив «вражаючий план реформ» для України.
