
# Конгресмени викликали в. о. глави апарату Білого дому на слухання з імпічменту Трампа

Published at: **2019-11-05T22:29:26+00:00**

Author: ****

Original: [Слово і Діло](https://www.slovoidilo.ua/2019/11/05/novyna/svit/konhresmeny-vyklykaly-o.-hlavy-aparatu-biloho-domu-sluxannya-impichmentu-trampa)


        Демократи в Палаті представників Конгресу США викликали на слухання в рамках імпічменту президента Дональда Трампа виконуючого обов'язки керівника апарату Білого дому Міка Малвені.
      
Про це повідомила у вівторок газета Politico.
Слухання з його участю, згідно з цими даними, призначені на поточний тиждень. Законодавці сподіваються на те, що Малвені надасть їм інформацію про рішення адміністрації призупинити надання військової допомоги Україні.
Нагадаємо, у США раніше розгорівся великий скандал навколо липневої телефонної розмови Трампа із Зеленським, який став приводом для початку процедури імпічменту американського лідера. Як стверджують політичні опоненти президента США, посилаючись на свідчення інформатора, Трамп під час дзвінка намагався переконати Зеленського почати розслідування діяльності в Україні Хантера Байдена, який є сином колишнього віцепрезидента США Джозефа Байдена, в обмін на надання фінансової та військової допомоги Києву.
Хочете обговорити цю новину? Долучайтеся до телеграм-чату CHORNA RADA
