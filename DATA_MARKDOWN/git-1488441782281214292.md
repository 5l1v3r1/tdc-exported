
# Lampo novembrino per OnePlus 6 e OnePlus 6T: è arrivato Android 10 stabile!

Published at: **2019-11-02T11:41:33+00:00**

Author: **Edoardo Carlo Ceretti**

Original: [AndroidWorld](https://www.androidworld.it/2019/11/02/oneplus-6-6t-android-10-stabile-677597/)

Poco oltre la metà di ottobre, OnePlus aveva dato modo ai possessori di OnePlus 6 e 6T di provare in anteprima le novità della OxygenOS 10.0 basata su Android 10, grazie alle prime Open Beta. Contestualmente, il produttore cinese aveva dato appuntamento a novembre per il rilascio dell’aggiornamento stabile. E la promessa è stata mantenuta, anche con una certa celerità.
Tramite il suo forum ufficiale infatti, OnePlus ha annunciato urbi et orbi l’inizio della distribuzione della prima release stabile basata su Android 10 per OnePlus 6 e 6T. Fra le principali novità, sono annoverate un rinnovamento dell’interfaccia grafica, le nuove gesture di sistema sulla scorta di quelle introdotte da Google e la modalità Game Space. Il changelog completo è ricco e ve lo riportiamo a fine articolo.
Come da tradizione, il rilascio dell’aggiornamento non toccherà tutti i possessori di OnePlus 6 e 6T già nella giornata di oggi, ma soltanto una piccola parte, in modo che OnePlus possa sincerarsi dell’assenza di bug critici. La distribuzione si allargherà poi nell’arco dei prossimi giorni, fino a raggiungere tutti gli smartphone sparsi nel mondo. Avvertenza finale: questo primo firmware non prevede l’opzione per nascondere il notch, oscurando la barra di stato.

        TUTTO SUL BLACK FRIDAY
      

        ALTRE OFFERTE SU AMAZON
      

        CANALE TELEGRAM OFFERTE
      
Fonte: Forum OnePlus
