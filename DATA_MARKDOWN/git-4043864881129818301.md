
# З 1 листопада інтернет у Росії став ізольованим

Published at: **2019-11-01T09:36:00+00:00**

Author: ****

Original: [Українська правда](https://www.pravda.com.ua/news/2019/11/1/7230714/)

З 1 листопада в Росії набрала чинності значна частина положень так званого закону про "суверенний Рунет".
Джерело: "Радіо Свобода"
Дослівно: Документ зобов’язує інтернет-провайдерів встановлювати надане контрольним органом, Роскомнаглядом, обладнання, яке при виникненні загроз безпечній роботі мережі дозволить відомству здійснювати централізоване управління нею.
Це має дозволити, зокрема, відключати російський сегмент інтернету від всесвітньої мережі.
В інший час обладнання буде використовуватися для блокування заборонених ресурсів. Перелік загроз Росія поки не затвердила".
Деталі: На реалізацію закону планують витратити понад 30 мільярдів рублів (близько 12 мільярдів гривень).
Деякі провайдери у Росії вважають, що аналізувати весь трафік не зможе зараз ніхто, і остаточна вартість проєкту буде ще вищою.
Критики закону побоюються, що автономна мережа створить можливості для тотальної цензури в інтернеті.
Окремі положення закону - про криптографічний захист інформації та про національну систему доменних імен - почнуть діяти з 1 січня 2021 року.

        Нагадаємо:
      
