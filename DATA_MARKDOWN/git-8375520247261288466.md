
# Порошенко провідав поранених захисників у львівському госпіталі (відео)

Published at: **2019-11-01T17:26:54+00:00**

Author: ****

Original: [ГЛАВКОМ](https://glavcom.ua/news/poroshenko-providav-poranenih-zahisnikiv-u-lvivskomu-gospitali-video-637094.html)

Сьогодні п’ятий президент України Петро Порошенко здійснив візит до Львова, де, зокрема, провідав наших бійців у Військово-медичному клінічному центрі Західного регіону. На своїй сторінці у «Фейсбук» Порошенко висловив подяку колективу медичної установи, яка рятує українських захисників та зазначив, що ця лікувальна установа відома всій Україні.
«Я не раз чув на фронті слова подяки лікарям. Не так давно до наших спеціалістів приєдналися канадські медики, щоб консультувати тих, хто проводить операції найскладнішим пацієнтам з фронту, - написав п’ятий президент. - Щасливий сьогодні провідати наших захисників. Радий, що вони сповнені сил та оптимізму. Це, як кажуть лікарі, – запорука скорішого одужання».
