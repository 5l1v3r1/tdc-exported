
# Coucke luidt doemscenario in bij Oostende: 'KVO op zoek naar geldschieter'

Published at: **2019-11-02T11:16:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902055/zorgen-bij-kvo-hoe-coucke-de-club-achterliet-is-onhoudbaar-geworden-.html)


        KV Oostende heeft dringend nood aan een geldschieter, dat geeft voorzitter Frank Dierckens toe. Sinds het vertrek van Marc Coucke ging het steil bergaf met de Kustploeg. Daar moet dringend iets aan gedaan worden.
      
"KV Oostende ligt me na aan het hart", doet Dierckens zijn verhaal in Het Nieuwsblad. "Ik stak er al bijna 3 miljoen in om de club boven water te houden, maar ik ben maar een gordijnenboer. Ik kan er niet blijven geld insteken. Het liefst blijf ik hoofdaandeelhouder, maar een nieuwe investeerder is welkom."
De spelers van KVO focussen zich op het sportieve, al wordt die situatie stilaan ook zorgwekkend. "Een oplossing zal niet voor meteen zijn. Het bestuur moet de deadline voor de licentie halen en wij moeten zorgen dat we sportief niet in de problemen raken", aldus Brecht Capon.
Ondanks de financiÃ«le problemen bleven alle spelers en coaches wel hun geld krijgen. Al moet er volgens de krant veel veranderen, wil het doemscenario vermeden worden. 'De manier waarop Marc Coucke de club in 2017 achterliet, is onhoudbaar geworden. Oostende wil dat heel die deal herbekeken wordt en dat alle kosten op KVO-niveau komen.'
