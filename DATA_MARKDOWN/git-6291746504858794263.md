
# Il Sudafrica ha vinto la Coppa del Mondo di rugby

Published at: **2019-11-02T18:45:33+00:00**

Author: ****

Original: [Il Post](https://www.ilpost.it/2019/11/02/sudafrica-coppa-del-mondo-rugby/)

La nazionale sudafricana di rugby ha battuto 32-12 l’Inghilterra nella finale della nona edizione della Coppa del Mondo, vincendo la coppa William Webb Ellis per la terza volta nella sua storia, dopo i successi del 1995 e del 2007. All’International Stadium di Yokohama si è giocata una finale piuttosto bloccata dalla grande fisicità delle due squadre e decisa inizialmente dai tanti calci di punizione: ci sono state soltanto due mete, entrambe segnate dal Sudafrica nei minuti finali con Makazole Mapimpi e Cheslin Kolbe.
