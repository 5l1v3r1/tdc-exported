
# Карта ООС: ситуація на сході України на 7 листопада

Published at: **2019-11-07T14:24:00+00:00**

Author: ****

Original: [Слово і Діло](https://www.slovoidilo.ua/2019/11/07/karta/karta-oos-sytuacziya-sxodi-ukrayiny-7-lystopada)


        Ситуація на сході країни станом на 7 листопада 2019 року за даними РНБО України, пресцентру ООС, Міністерства оборони, журналістів і волонтерів.
      

        Обстріли:
      
Кількість обстрілів російсько-окупаційними військами наших оборонних позицій дещо зросла. Загалом противник відкривав вогонь 10 разів, у тому числі двічі – із заборонених Мінськими домовленостями мінометів калібру 82 мм.
Упродовж минулої доби четверо військовослужбовців Об’єднаних сил зазнали осколкових поранень. Наразі наші воїни перебувають у військових мобільних госпіталях.
Тут обліковано 5 обстрілів.
Вночі з гранатометів різних систем, кулеметів великого калібру та стрілецької зброї противник обстріляв опорні пункти підрозділів Об’єднаних сил, обладнані у районі Кримського.
Решта обстрілів відбулися у період з 15:00 до 23:00.
Зокрема, після 19:00 тривалий обстріл із застосуванням мінометів калібру 82 мм, озброєння бойової машини піхоти, ручних протитанкових і автоматичних станкових гранатометів, великокаліберних кулеметів та стрілецької зброї окупанти здійснили поблизу Новотошківського.
З гранатометів різних систем та стрілецької зброї ворог вів вогонь по позиціях наших військ в районах Травневого, Зайцевого та Луганського.
Так само 5 порушень противником режиму тиші мали місце на цьому напрямку.
Тут російсько-окупаційні війська почали проявляти активність з 16:00.
Саме у цей час з боку Лозового окупанти випустили 9 мін калібру 82 мм та вели вогонь з кулеметів великого калібру і стрілецької зброї по військовослужбовцях Збройних Сил України, які боронять підступи до населеного пункту Піски.
З 18:50 до 20:10 ворог двічі з автоматичних гранатометів та великокаліберних кулеметів відкривав вогонь по наших позиціях неподалік Тарамчука.
Також два рази противник обстріляв захисників Водяного – після 16:00 з кулеметів великого калібру та стрілецької зброї, а з 23:30 – з ручних протитанкових гранатометів, кулеметів та стрілецької зброї.
Обстановка на сьогодні, 07 листопада
Від початку поточної доби до 12:30 російсько-окупаційні війська здійснили 2 обстріли.
На Луганському напрямку з ручних протитанкових гранатометів та кулеметів великого калібру противник протягом пів години вів вогонь по опорних пунктах підрозділів Об’єднаних сил у районі Кримського.
На Донецькому напрямку окупанти тривалий час обстрілювали позиції наших військ біля Водяного з озброєння БМП, ручних протитанкових гранатометів та стрілецької зброї.
Зауважимо, що обидва обстріли почалися близько 05:00 ранку.
За наявною інформацією, цієї доби одного військовослужбовця зі складу Об’єднаних сил з пораненням доставлено до військового мобільного госпіталю.
