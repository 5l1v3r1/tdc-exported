
# Σχέδιο ΕΣΤΙΑ: Κινητικότητα τις τελευταίες μέρες από δανειολήπτες

Published at: **2019-11-06T19:38:00+00:00**

Author: **Νέστορα Βασιλείου​**

Original: [SIGMALIVE](https://www.sigmalive.com/news/oikonomia/596083/sxedio-estia-kinitikotita-tis-teleftaies-meres-apo-daneioliptes)

Μέχρι την τελευταία μέρα του έτους κρατεί ανοικτό για τους δανειολήπτες το Σχέδιο Εστία η κυβέρνηση με απόφαση του Υπουργικού Συμβουλίου.  Παράταση ζωής στο Σχέδιο Εστία δίδει η κυβέρνηση, η οποία μεταθέτει τη λήξη της περιόδου υποβολής αιτήσεων από τα μέσα Νοεμβρίου στο τέλος του έτους. Σύμφωνα με τραπεζικούς κύκλους τις τελευταίες μέρες παρατηρείται κινητικότητα καθώς δανειολήπτες αρχίζουν να επιδεικνύουν ενδιαφέρον για να υποβάλουν αίτηση ένταξης στο Σχέδιο Εστία.    Μέχρι χθες σύμφωνα με πληροφορίες του Σίγμα:  Είχαν υποβληθεί 230 πλήρως συμπληρωμένες αιτήσεις δανειοληπτών με τη συνολική αξία των δανείων, που αντιπροσωπεύουν να υπολογίζεται στα €51 εκατομμύρια. Άλλες 450 αιτήσεις βρίσκονται στα τελικά στάδια, καθώς υπολείπονται για την υποβολή τους μόλις 1 ή 2 δικαιολογητικά. Παρά την παράταση, που έχει δοθεί το καλάθι των προσδοκιών παραμένει μικρό, δεδομένου ότι το σύνολο των δυνητικών δικαιούχων για ένταξη στο Σχέδιο Εστία υπολογίζεται στις 10.000 περίπου δανειολήπτες.  Την Πέμπτη (7/11) η Επιτροπή Οικονομικών της Βουλής θα ενημερωθεί για την πορεία του Σχεδίου Εστία από τους εμπλεκομένους.  
