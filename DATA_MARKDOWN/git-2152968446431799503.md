
# 60-годишна жена обгази Перник. Извличала мед от платки...

Published at: **2019-11-02T11:45:00+00:00**

Author: **Нели Христова**

Original: [Dnes.bg](https://www.dnes.bg/stranata/2019/11/02/60-godishna-jena-obgazi-pernik-izvlichala-med-ot-platki.428295)

Снощи около 20 часа е подаден сигнал за пожар в пернишкия квартал "Железни заводи". Гъстият пушек и острата задушлива миризма се пренесли в няколко квартала в града и притеснили местните жители.
Когато полицията пристигнала за проверка на бившия завод "Мир", властите заварили група роми да горят купчина електронни платки, съобщават от БНТ.
Главният извършител на деянието била 60-годишна жена. Тя обяснила, че се опитвала да извлече мед от платките. По информация на МВР тя ще бъде глобена.
Автоматична станция в града показа, че няма завишаване в показателите за замърсяването на въздуха. Предстои проверка на Регионалната инспекция по околна среда. 
