
# Συνάντηση με τον πρωθυπουργό είχαν οι δήμαρχοι Λειψών, Τήλου, Αστυπάλαιας και Πάτμου

Published at: **2019-11-07T16:00:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425367/synanthsh-me-ton-prwthypoyrgo-eixan-oi-dhmarxoi-leipswn-thloy-astypalaias-kai-patmoy)


        Στο Μέγαρο Μαξίμου βρέθηκαν σήμερα τέσσερις δήμαρχοι της Δωδεκανήσου, όπου είχαν συνάντηση με τον πρωθυπουργό Κυριάκο Μητσοτάκη και τον υπουργό Επικρατείας Γιώργο Γεραπετρίτη, ο οποίος άλλωστε κατάγεται από την περιοχή μας (σ.σ. Κάρπαθο).
      
Πιο συγκεκριμένα στη συνάντηση παρευρέθηκαν οι δήμαρχοι Λειψών Φώτης Μάγγος, Τήλου Μαρία Καμμά, Αστυπάλαιας Νίκος Κομηνέας και Πάτμου Ελευθέριος Πέντες.
Όπως προέκυψε από την συνάντηση, υπήρξε κλίμα πλήρους κατανόησης από τους κ. Μητσοτάκη και Γεραπετρίτη, για τις ιδιαιτερότητες των μικρών νησιών.
Συζητήθηκαν πιο συγκεκριμένα τα προβλήματα που ταλανίζουν τα νησιά της Δωδεκανήσου και οι προοπτικές επίλυσής του μεσοπρόθεσμα και μακροπρόθεσμα.
