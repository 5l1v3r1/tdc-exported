
# Пиян се развихри посред нощ, извади пистолет и нож на охрана

Published at: **2019-11-04T14:08:00+00:00**

Author: **Камелия Цветанова**

Original: [Dnes.bg](https://www.dnes.bg/notifikacii/2019/11/04/piian-se-razvihri-posred-nosht-izvadi-pistolet-i-noj-na-ohrana.428516)

Криминално проявен се развихрил посред нощ в събота в Пловдив.41-годишният мъж бил пиян, заплашил с нож и пистолет служители на охранителна фирма. Освен това насъскал срещу тях питбул. За щастие няма пострадали. Униформените са го задържали. Оказало се, че той е с множество криминални прояви, сред които и употреба на наркотици. При претърсване в жилището му са иззети нож и незаконно притежавани пистолет и пушка. Намерено е и бяло прахообразно вещество, чието количество и съдържание предстои да бъде анализирано.По разпореждане на дежурен районен прокурор срещу пловдивчанина е образувано досъдебно производство, постановена му е мярка "Задържане под стража" за срок до 72 часа.
