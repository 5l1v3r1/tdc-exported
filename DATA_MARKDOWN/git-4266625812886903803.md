
# ​Трамп переніс родинну резиденцію з Нью-Йорка до Флориди

Published at: **2019-11-01T16:25:00+00:00**

Author: ****

Original: [ZIK.UA](https://zik.ua/news/2019/11/01/tramp_perenis_rodynnu_rezydentsiyu_z_nyuyorka_do_florydy_1681727)


        Президент Сполучених Штатів Америки Дональд Трамп прийняв рішення перенести постійне місце проживання своєї родини із Нью-Йорка до Флориди через погане ставлення місцевої влади.
      
Про це він написав у своєму Twitter.
"1600 Пенсільванія-авеню, Білий дім - це місце, яке я полюбив і в якому, сподіваюся, пробуду ще протягом 5 років, оскільки ми робимо Америку великою знову, але ми з моєю родиною зробимо Палм-Біч, штат Флорида, нашим постійним місцем проживання", - йдеться в дописі.
За словами Трампа, він дорожить Нью-Йорком та його мешканцями, але влада міста та штату погано ставиться до нього, незважаючи на те, що президент платить мільйони доларів на податки щороку.
"Як президент, я завжди буду там, щоб допомогти Нью-Йорку та великим людям Нью-Йорка. Він завжди моєму серці матиме особливе місце!", - зазначив Трамп.
Нагадаємо, президент США Дональд Трамп заявив про готовність зачитати американським громадянам стенограму спільної телефонної розмови з українським лідером Володимиром Зеленським.
