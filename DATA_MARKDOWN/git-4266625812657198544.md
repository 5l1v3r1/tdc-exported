
# Комітет Ради рекомендує ухвалити законопроєкт про заборону депутатам брати у помічники родичів

Published at: **2019-11-06T17:45:00+00:00**

Author: ****

Original: [ZIK.UA](https://zik.ua/news/2019/11/06/komitet_rady_rekomenduie_uhvalyty_zakonoproiekt_pro_zaboronu_deputatam_braty_u_1685243)


        Парламентський комітет з антикорупційної політики рекомендує Верховній Раді законопроєкт №2203 про внесення змін до деяких законодавчих актів України щодо обмеження спільної роботи близьких осіб.
      
Про це повідомила голова комітету Анастасія Красносільська, передає РБК-Україна.
"У законопроєкті, йдеться про пропозицію закрити можливість народним депутатам в якості помічників мати близьких осіб... Пропозиція ВРУ включити в порядок денний і рекомендувати ухвалити за основу", - зазначила вона.
Як зазначається у пояснювальній записці, Законом "Про запобігання корупції" не передбачено жодних обмежень  щодо призначення народними депутатами у якості помічників своїх близьких осіб. Відсутність таких обмежень призводив  до фактів, з найманням до себе на роботу близьких осіб, які могли отримувати доступ до бюджетних коштів – і це, у свою чергу, призводило до корупційних ризиків та потенційних зловживань.
Зазначений законопроєкт передбачає врегулювання питань, пов’язаних з обмеженням спільної роботи близьких осіб на посадах помічників-консультантів депутатів усіх рівнів.
Раніше відомий пранкер "Джокер" оприлюднив дані про те, що особистий помічник президента Володимира Зеленського Андрій Єрмак є хрещеним батьком сина народного депутата від партії «Слуга народу» Миколи Тищенка.
