
# Raport Comisia Independentă de Raportare: Brexit şi vidul politic riscă să amplifice activităţile paramilitare în Irlanda de Nord

Published at: **2019-11-04T16:31:00+00:00**

Author: **Mihai Draghici, Mediafax**

Original: [Ziarul Financiar](https://www.zf.ro/eveniment/raport-comisia-independenta-de-raportare-brexit-si-vidul-politic-risca-sa-amplifice-activitatile-paramilitare-in-irlanda-de-nord-18540053)

Eventuala ieşire a Marii Britanii din Uniunea Europeană şi vidul politic riscă să alimenteze activităţile paramilitare în provincia britanică Irlanda de Nord, arată o evaluare elaborată de Comisia Independentă de Raportare (IRC).
"(...) Activităţile paramilitare rămân o realitate puternică în Irlanda de Nord şi continuă să fie un obstacol major în calea păcii şi reconcilierii", conform evaluării Comisiei Independente de Raportare (IRC).
Riscurile sunt asociate "vidului politic din Irlanda de Nord şi incertitudinii continue referitoare la Brexit. Alături de numărul în creştere al morţilor, al atacurilor şi al altor evenimente grave asociate organizaţiilor paramilitare produse anul trecut, sarcina opririi activităţilor paramilitare a devenit mult mai dificilă", precizează raportul.
