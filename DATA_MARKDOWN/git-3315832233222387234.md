
# FOTO: „Ambuteiaj” în curtea Președinției; Ambasadorii străini, la discuții cu Dodon privind riscul demiterii Guvernului

Published at: **2019-11-07T11:37:10+00:00**

Author: **Jurnal.md**

Original: [Jurnal.md](http://jurnal.md/ro/news/b38c8dd905caa982/foto-ambuteiaj-in-curtea-presedintiei-ambasadorii-straini-la-discutii-cu-dodon-privind-riscul-demiterii-guvernului.html?utm_source=RSS&utm_medium=RSS&utm_campaign=RSS)


        Ambasadorii străini acreditați la Chișinău au la această oră o întrevedere cu președintele Igor Dodon. Se întâmplă în contextul în care Guvernul condus de Maia Sandu ar putea fi demis, după ce și-a asumat răspunderea pentru proiectul de lege cu privire la Procuratura Generală.
      
Rând pe rând, diplomații străini au venit la Președinție. Mai devreme, șeful statului a avut întrevederi separate cu ambasadorul Statelor Unite ale Americii în Republica Moldova, Dereck J. Hogan, precum și cu șeful Delegației UE la Chișinău, Peter Michalko.
