
# Louwagie is overtuigd: Hij gaat transferrecord van KAA Gent breken

Published at: **2019-11-07T20:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902856/louwagie-weet-het-zeker-hij-gaat-transferrecord-van-kaa-gent-breken-.html)


        KAA Gent speelt donderdagavond in de Europa League tegen Wolfsburg. Het rekent dan onder meer op flitsen van Jonathan David. Manager Michel Louwagie weet het zeker: hij gaat de duurste uitgaande transfer ooit worden bij Gent.
      
"David is onze volgende goudklomp, maar ik ga niet zetten hoeveel hij precies waard is. Ik heb mijn lesje geleerd na de twintig miljoen euro voor Moses Simon", lacht Louwagie bij RTBF. "We zullen zien, maar hij gaat zeker het record van KAA Gent breken. Momenteel is dat maar tien miljoen euro, van Samuel Gigot die naar Spartak Moskou ging."
Louwagie weet dat er heel wat potentieel in de kern van KAA Gent zit. "David is niet de enige parel. Er is ook Chakvetadze, die gaat terugkeren uit blessure. Yaremchuk breekt momenteel los, en je hebt Owusu die een grote match heeft gespeeld tegen Standard. We kunnen ver gaan met deze kern, die volgens mij minstens even sterk is dan die waarmee we kampioen werden. We moeten wel onze defensieve problemen oplossen."
