
# Прогноз і ставка. «Ворскла» – «Десна»: Паст поновить «суху» серію

Published at: **2019-11-01T12:23:00+00:00**

Author: **Анатолій Плохотнюк**

Original: [Рейтинг Букмекерів](https://bookmaker-ratings.com.ua/tips/prognoz-i-stavka-vorskla-desna-past-ponovyt-suhu-seriyu/)

13-й тур УПЛ розпочнеться 2 листопада двома матчами, стартовий свисток у яких пролунає одночасно. У Полтаві місцевий клуб, що перебуває у «підвалі» турнірної таблиці, зіграє з чернігівською «Десною». Одному з лідерів першості після трьох поспіль матчів із пропущеними голами вже час зіграти надійно у захисті.

        14:00, 02 лис 2019
      
«Зелено-білі» нарешті здобули першу перемогу за більш ніж два останніх місяці, перегравши у середу із мінімальним рахунком 1:0 «Колос». Але цей результат не додав залікових балів у «скарбничку» полтавського клубу через те, що команди з’ясовували стосунки у 1/8 фіналу Кубку України.
Справи ж у чемпіонаті у полтавців кепські, як і раніше. Минулими вихідними підопічні Віталія Косовського розгромно програли «Зорі» у Запоріжжі. Вже у першому таймі гості пропустили двічі, а на початку другого залишилися у чисельній меншості через вилучення Баєнка. Луганці без особливих зусиль забили ще два голи, завдавши «Ворсклі» шостої поразки у семи останніх турах Favbet Ліги.
На домашній арені серія «ворсклян» без перемог складає вже чотири матчі. За цей період вони поступилися «Олександрії» та «Динамо». Ще двічі звели до нічиїх з однаковим рахунком 1:1 зустрічі з «Дніпром-1» та «Маріуполем».
Олександр Рябоконь також вивів свій клуб до чвертьфіналу національного кубку. Чернігівцям було трішки легше, оскільки їх суперником серед тижня був один з аутсайдерів Першої ліги «Миколаїв». Наставник гостьового клубу використав можливості для ротації стартового складу, давши можливість проявити себе декільком гравцям резерву. Гості здобули вольову перемогу із рахунком 4:2. Дублем відзначився Картушов, ще по голу забили Калітвінцев та Філіппов.
У 12-му турі «Десна» гостювала у Львові, де не залишила шансів «синьо-золотим левам», обігравши їх 4:1. Вже у перші десять хвилин чернігівці забили двічі, а наприкінці першої половини зустрічі довели рахунок до крупного. На 46-й хвилині Хльобас забив свій другий гол у зустрічі, а господарям поля вдалося відзначитись лише одним результативним ударом у відповідь.
Таким чином, «Десна» здобула п’яту перемогу у шести виїзних матчах. Єдиної поразки зазнали у Запоріжжі від «Зорі».
У 2-му турі поточного чемпіонату чернігівський клуб вперше переміг «Ворсклу» у офіційних матчах (2:0).
Зустріч через дискваліфікацію пропустять Баєнко та Васін – гравці полтавського клубу, які забили два єдиних гола «Ворскли» у останніх семи турах. Та й одна з найкращих захисних ланок УПЛ останнім часом щось дуже багато допускає помилок. Очікую на перемогу гостей із рахунком 1:0 чи 2:0, а для ставки оберу індивідуальний тотал господарів поля менше (0.5).
