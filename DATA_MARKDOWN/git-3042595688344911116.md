
# Kjempebrøler på skattelistene: - Får hjelp av Nav

Published at: **2019-11-05T10:24:55+00:00**

Author: **Nicolai Eriksen**

Original: [Dagbladet.no](https://www.dagbladet.no/nyheter/kjempebroler-pa-skattelistene---far-hjelp-av-nav/71784197)

Skattelistene som ble offentliggjort i dag var i utgangspunktet lite lystig lesing for alle som heier på kvinner i næringslivet.
Mens det i fjor var tre kvinner på oversikten over de 25 personene som hadde størst inntekt i Norge, finnes det tilsynelatende bare to kvinner på inntektstoppen i 2018.
Begge kvinnene dukker opp på skattelister i alle landets største medier, og er i flere aviser omtalt ved navn som personer på inntektstoppen. Det er imidlertid ett stort problem med tallene, som gjør det som allerede var mørk lesning bekmørk:

        Ingen av kvinnene forstår hvorfor de i det hele tatt står oppført på lista.
      
- Dette er en stor feil. Jeg er arbeidssøker og får sosialhjelp av Nav, sier Olga Bergesen til Dagbladet.
Hun forteller at hun allerede har tatt kontakt med Skatteetaten for å sjekke dokumentene sine på nytt.

        - Dette er en stor feil. Jeg er veldig lei meg, sier hun.
      
Marcela Barreto Zapponi skulle veldig gjerne snakket om hvordan det er å være en av få kvinner på inntektstoppen i Norge. Men det blir helt feil, opplyser hun.
- Tallene stemmer ikke, sier hun i en kort kommentar til Dagbladet.
Barreto Zapponi understreker i ettertid i en SMS at feilen oppsto i forbindelse med utfylling av selvangivelsen.
«Skatteetaten har til og med varslet meg om feilen, men jeg rakk ikke å rette opp i tide», skriver hun.
Hun sier hun vil kontakte Skatteetaten for å få ordnet opp i situasjonen.
Opplysninger Dagbladet har hentet fra Skatteetaten for de siste fem åra, viser at ingen av de to kvinnene har hatt inntekter i nærheten av det de står oppført med for 2018.
Hos Skatteetaten kan de ikke gi et klart svar på hva som har skjedd.
- Vi kan ikke svare om enkeltpersoner og deres økonomiske forhold, opplyser Helen Rist, kommunikasjonsrådgiver i Skatteetaten, til Dagbladet.
Hun sier likevel følgende på generelt grunnlag:
- Vi kjenner ikke til feil i skattelistene. Dersom en skattepliktig oppdager feil i tallene i skatteoppgjøret bør han eller hun sjekke hva som er rapportert til Skatteetaten i skattemeldingen og eventuelt næringsoppgaven. De kan ta kontakt med oss hvis de trenger hjelp med dette.
Dermed er det trolig ingen kvinner på lista over de 25 som tjente mest i fjor. Frode Strand-Nielsen og Sigurd Einar Thorvildsen er de neste i rekka som vil rykke opp om man fjerner de to kvinnene fra lista.
Etter disse står bare én kvinne oppført på topp 30: Margaret Boel Garmann (64) fra Oslo, med en inntekt på 69 968 628. I 2017 hadde hun en inntekt på 110 198 340, og var dermed på 12. plass på lista over de med mest inntekt.
Selv om hun har rykket nedover på inntektslista, har hun den tredje største formuen i landet og ligger øverst på lista over formuetoppen i Oslo.
Garmann er niesen til forretningsmann og skipsreder Arne Wilhelmsen, som styrer sine eierinteresser gjennom konsernet Awilhelmsen, ifølge Kapital. Garmann solgte seg ut av Awilhelmsen tidligere i år.
Da skattelistene for inntektsåret 2014 ble lagt ut, kunne alle for første gang få vite hvem som hadde søkt i skattelistene deres. Dette gjelder fortsatt; når du har logget seg inn, kan du klikke på søkestatistikk og se informasjon om hvem som har søkt på deg.
Listen over hvem som har søkt og sett dine opplysninger oppdateres en gang i timen, ifølge Skatteetaten.
For å søke i skattelistene må du være 16 år og være logget inn. Du kan se på skattelisteopplysninger for inntil 500 personer per kalendermåned. Når du søker etter en person, får du opp en treffliste med personer som passer til søkeopplysningene. Det telles som en visning når du klikker på en enkeltperson.

        
          Her kan du sjekke skattelistene for opp mot de 25 rikeste nær deg.
        
      
/*background*/ /*text area */ Skattelistene 2018 /* Small */ /*background*/ /*text area */ Skattelistene 2018 /* Small */
