
# ПСЖ зарадва футболния свят с добри новини за Неймар

Published at: **2019-11-06T10:44:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/france/pszh-zaradva-futbolniq-svqt-s-dobri-novini-za-nejmar-1403407.html)

Нападателят на Пари Сен Жермен Неймар е възстановен от травмата си и поднови тренировки, съобщават от френския клуб. Острието на парижани във вторник е тренирал по индивидуална програма, като скоро се очаква да се присъедини към своите съотборници.
За последно Неймар се появи в игра преди месец. През настоящия сезон 27-годишният нападател взе участие в пет мача от френското първенство, в които вкара четири гола. Контрактът му с френския шампион е до лятото на 2022 г.
Бразилецът премина в ПСЖ през лятото на 2017 г. от Барселона за 222 млн. евро, като през това лято се заговори, че той отново може да се завърне на "Камп Ноу". Спекулациите около евентуалното напускане на Неймар накараха феновете на ПСЖ да се отчуждят от него.

        Междувременно пък Зинедин Зидан коментира слуховете около Килиан Мбапе, които в последно време го пращат в отбора на Реал Мадрид (повече по темата четете тук).
      
