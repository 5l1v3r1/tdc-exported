
# Видалили передраковий поліп. Вілл Сміт зняв відео про те, як йому зробили колоноскопію

Published at: **2019-11-07T14:34:00+00:00**

Author: ****

Original: [НВ](https://style.nv.ua/ukr/znamenitosti/ujillu-smitu-zrobili-kolonoskopiyu-i-vidalili-polip-zdatniy-pereroditisya-v-rakovu-puhlinu-video-50052198.html)

Зірка фільмів Люди в чорному і Я Легенда Вілл Сміт повідомив, що пройшов процедуру колоноскопії. «Лікарі сказали, що я ніколи не наберу 50 млн фоловерів в Instagram, якщо тільки не покажу свою голу дупу. Ось він я! Роблю колоноскопію. Дивіться відео за посиланням в біо».
Свою голу дупу Вілл Сміт дійсно показав, щоправда, злегка заблурив зображення. У влозі, тривалістю 17 хвилин, актор розповів про свій похід до лікарні - від моменту, коли лікар призначила йому процедуру колоноскопії, до моменту, коли вона повідомила йому результати.
З жартами і примовками Вілл Сміт у супроводі лікаря і помічників відвідав клініку в Майамі, де проходив процедуру в кінці серпня 2019 року. Кожен свій крок він документував на відео, ставлячи питання лікарям і отримуючи розширені відповіді, аж до моменту, коли за ним, переодягненим у лікарняний халат, зачинилися двері процедурного кабінету.
З відео зрозуміло, що процедуру Уїллу Сміту робили під загальним наркозом. Після чого Вілл Сміт якийсь час відчував слабкість і йому було важко ходити.
«Немає нічого ганебного в тому, щоб бути здоровим», — зробив висновок актор.
Через день після процедури з Уіллом Смітом зв’язалася його лікар і повідомила результати колоноскопії. У товстому кішківнику актора знайшли поліп, який видалили і відправили на аналіз. З’ясувалося, що у Сміта в товстому кишківнику був аденоматозний поліп. Такий різновид поліпа здатний переродитися в рак товстого кішківника. «Такі поліпи вважаються передраковими», — пояснила Уїллу Сміту лікар.
Лікар також пояснила акторові і всім глядачам його влогу про те, наскільки важлива рання діагностика захворювань, і що не треба соромитися такої процедури, як колоноскопія. Також лікар повідомила Сміту про те, що йому необхідно буде повторити процедуру через три роки.
«Здоров'я — це найбільше багатство», — резюмує влог Уілл Сміт.
Читайте також:&nbspБитва з самим собою. Представлений новий трейлер фільму Двійник з Уіллом Смітом
