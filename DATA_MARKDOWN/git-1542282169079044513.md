
# Τσάμπιονς Λιγκ: Ώρα Μονάχου για τον Ολυμπιακό

Published at: **2019-11-05T17:32:45+00:00**

Author: **Ιωάννης Καράγιωργας**

Original: [euronews](https://gr.euronews.com/2019/11/05/champions-league-bayern-munchen-olympiacos-preview)

Ο Ολυμπιακός θέλει να γράψει ιστορία στο Μόναχο, σύμφωνα με τον προπονητή του, και να πάρει τη νίκη που θα τον βάλει για τα καλά στο παιχνίδι της πρόκρισης στους «16» του Τσάμπιονς Λιγκ.
Η Μπάγερν προέρχεται από εκτός έδρας διασυρμό από την Άιντραχτ με 5-1 και την απόλυση του προπονητή της Νίκο Κόβατς, με τον Χανς Ντίτερ Φλικ να αναλαμβάνει υπηρεσιακός τεχνικός.
«Θα υπάρχουν σίγουρα αλλαγές. Θέλω μία ομάδα έτοιμη για το ντέρμπι του Σαββάτου και γι αυτό θα παίξει ο Χάβι Μαρτίνεθ. Αυτό μπορώ να το πω. Όπως και ότι θα αγωνιστεί και ο Τόμας Μίλερ. Δεν θα πω κάτι παραπάνω αλλά θα έχουμε αλλαγές» είπε ο υπηρεσιακός τεχνικός των Βαυαρών, Χανς Ντίτερ Φλικ.
Η Ρεάλ Μαδρίτης από την πλευρά της θέλει να κάνει αποφασιστικό βήμα πρόκρισης για τους «16» του Τσαμπιονς Λιγκ, με νίκη επί της Γαλατασαράι στο «Μπερναμπέου» και επικράτηση της Παρί επί της Μπριζ.
Στον τρίτο όμιλο η Σίτι με διπλό επί της Αταλάντα προκρίνεται ενώ Δυναμό και Σαχτάρ κοντράρονται στο μεγάλο ντέρμπι.
Στον τέταρτο όμιλο, Γιουβέντους και Ατλέτικο έχουν τη δυνατότητα να προκριθούν στους «16» εάν κερδίσουν Λοκομοτίβ Μόσχας και Λεβερκούζεν αντίστοιχα.
