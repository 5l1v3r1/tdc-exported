
# Смертельна ДТП у Польщі: двоє поляків загинули, серйозно постраждав українець

Published at: **2019-11-04T03:33:00+00:00**

Author: ****

Original: [DT.ua](https://dt.ua/UKRAINE/smertelna-dtp-u-polschi-dvoye-polyakiv-zaginuli-seryozno-postrazhdav-ukrayinec-328364_.html)

Дві людини загинули і один отримав серйозні травми в автомобільної аварії у Великопольському воєводстві. У неділю, 3 листопада, автомобіль Volkswagen Passat з невідомої причини виїхав з проїжджої частини і врізався в дерево, передає "Польське радіо".
У салоні автомобіля знаходилися троє людей: 31-річний водій і 39-річний пасажир, мешканці гміни Ленка-Опатовська, від отриманих травм померли. Другий пасажир, 21-річний громадянин України, перебуває у важкому стані. Вертоліт санітарної авіації доставив його до лікарні в Кемпні.
Щорічно в автомобільних аваріях в Україні гинуть тисячі людей. Причинами ДТП експерти називають поганий стан доріг та дорожньої інфраструктури, а також недотримання правил дорожнього руху як водіями, так і пішоходами.
У 2018 році в Україні зафіксовано понад 24 тисяч ДТП із потерпілими, в яких загинуло 3,3 тисячі людей, понад 30 тисяч отримали травми.
У 2016 році на дорогах України загинули понад 4,5 тисячі людей. Три чверті з них – чоловіки, переважно працездатного віку.
Докладніше читайте у статтях Наталії Рингач "Правила дорожньої небезпеки" і "Ціна втрат, яким можна запобігти. ДТП в Україні" в тижневику "Дзеркало тижня. Україна".
