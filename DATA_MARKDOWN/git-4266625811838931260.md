
# Мінфін продав ОВДП на 3,139 млрд грн

Published at: **2019-11-05T18:08:00+00:00**

Author: ****

Original: [ZIK.UA](https://zik.ua/news/2019/11/05/minfin_prodav_ovdp_na_3139_mlrd_grn_1684345)


        За результатами проведення розміщень облігацій внутрішньої державної позики (ОВДП) 5 листопада Міністерство фінансів залучило до держбюджету 3,139 млрд гривень.
      
Відповідно, обсяги продажу облігацій до попереднього тижня зросли у 2 рази. Під час попереднього аукціону уряд вдалося залучити до бюджету 1,57 мільярда доларів.
Зокрема, як повідомляє Мінфін, 5 листопада  було продано 4-річні облігації на загальну суму 2,3 мільярда гривень (під 10% річних). 
Також було залучено 521,43 мільйона гривень від продажу 1-річних облігацій (16,25% річних), решту 311,66 млн грн отримано від продажу облігацій з терміном обігу 105 днів (17,25% річних). 
Нагадаємо, на початку жовтня Міністерство фінансів України на аукціонах з розміщення облігацій внутрішньої державної позики (ОВДП) різко збільшило продаж і залучило до державного бюджету 2,15 млрд грн, тоді як тижнем раніше тільки 77,2 млн грн.
 
