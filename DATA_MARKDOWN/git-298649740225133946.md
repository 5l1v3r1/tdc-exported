
# Maltempo, in Liguria esonda il torrente Petronio

Published at: **2019-11-03T11:24:37+00:00**

Author: ****

Original: [Askanews](http://www.askanews.it/cronaca/2019/11/03/maltempo-in-liguria-esonda-il-torrente-petronio-top10_20191103_122437/)

Genova, 3 nov. (askanews) – Emergenza maltempo in Liguria. Nel comune di Sestri Levante il torrente Petronio è esondato e le autorità locali hanno chiesto ai cittadini di non uscire di casa.
Intanto la strada statale 523 “Del Colle di Cento Croci” è provvisoriamente chiusa al transito in corrispondenza del km 64,000, in entrambe le direzioni, a seguito dell’esondazione del fiume Vara, in località Varese Ligure (SP), che ha causato l’allagamento della sede stradale.
Sul posto sono presenti le squadre Anas e le Forze dell’Ordine per la gestione dell’emergenza e per il ripristino della normale circolazione nel più breve tempo possibile.
Situazione critica anche nella zona di Ventimiglia.
gci/sam
