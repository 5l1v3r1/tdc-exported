
# پرداخت قریب به 15 میلیارد تومان تسهیلات اشتغال روستایی در خلیل آباد/ کوچک‌ترین انحراف باعث برگشت تسهیلات می شود

Published at: **2019-11-03T20:36:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544600.html/%D9%BE%D8%B1%D8%AF%D8%A7%D8%AE%D8%AA-%D9%82%D8%B1%DB%8C%D8%A8-%D8%A8%D9%87-15-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AA%D8%B3%D9%87%DB%8C%D9%84%D8%A7%D8%AA-%D8%A7%D8%B4%D8%AA%D8%BA%D8%A7%D9%84-%D8%B1%D9%88%D8%B3%D8%AA%D8%A7%DB%8C%DB%8C-%D8%AF%D8%B1-%D8%AE%D9%84%DB%8C%D9%84-%D8%A2%D8%A8%D8%A7%D8%AF--%DA%A9%D9%88%DA%86%DA%A9-%D8%AA%D8%B1%DB%8C%D9%86-%D8%A7%D9%86%D8%AD%D8%B1%D8%A7%D9%81-%D8%A8%D8%A7%D8%B9%D8%AB-%D8%A8%D8%B1%DA%AF%D8%B4%D8%AA-%D8%AA%D8%B3%D9%87%DB%8C%D9%84%D8%A7%D8%AA-%D9%85%DB%8C-%D8%B4%D9%88%D8%AF)

فرماندار خلیل آباد با بیان اینکه خط قرمز مجموعه شهرستان خلیل آباد انحراف در تسهیلات است و کوچک‌ترین انحراف باعث برگشت تسهیلات خواهد شد، گفت: از محل تسهیلات اشتغال پایدار روستایی تا پایان مهرماه مبلغ 14 میلیارد و 902 میلیون تومان در حوزه روستایی شهرستان پرداخت شده که بیش از 400 نفر اشتغال در شهرستان ایجاد شده است.
به گزارش شبکه اطلاع رسانی راه دانا؛ به نقل از صبح توس؛ ابراهیم قاسم پور، فرماندار خلیل آباد ظهر امروز در نشست یکشنبه های تولید شهرستان خلیل آباد که با حضور سرمایه گذاران و مدیران دستگاه های اجرایی برگزار شد، اظهار داشت: نگاه دولت این نیست که با ارائه تسهیلات یک بدهکار ایجاد شود بلکه دولت به دنبال ایجاد اشتغال و رونق تولید بیشتر است.
وی با بیان اینکه مسئول کمیته نظارت بر تسهیلات اشتغال شهرستان، معاون فرماندار است، خاطرنشان کرد: نظارت صد در صد باید در این زمینه باشد و کوچک‌ترین انحراف باعث برگشت تسهیلات خواهد شد.
فرماندار خلیل آباد با تأکید بر اینکه خط قرمز مجموعه شهرستان خلیل آباد انحراف در تسهیلات است، تصریح کرد: تسهیلات باید در محل خود هزینه شود و به دنبال این هستیم که نشست های یکشنبه های تولید نتیجه بخش باشد و دستگاه های اجرایی وظیفه دارند چند برابر برای مردم تلاش کنند.
وی با اشاره به اینکه بانک ها موتور محرکه اقتصاد هستند و در مجموعه نشست های یکشنبه های تولید شهرستان به خوبی پای کار بوده اند و همت زیادی داشته اند، اذعان کرد: سرمایه گذاران بومی و غیر بومی که در شهرستان خلیل آباد هستند اگر مشکلی در مسیر سرمایه گذاری خود دارند به فرمانداری مراجعه کنند مطمئناً در جهت رفع مشکل آن‌ها به اندازه توان خود تلاش خواهیم کرد.
قاسم پور در ادامه عنوان کرد: از محل تسهیلات اشتغال پایدار روستایی تا پایان مهرماه مبلغ 14 میلیارد و 902 میلیون تومان در حوزه روستایی شهرستان پرداخت شده که بیش از 400 نفر اشتغال در شهرستان ایجاد شده است.
وی همچنین تشریح کرد: 12 تفاهم نامه سرمایه گذاری در شهرستان با حجم سرمایه گذاری 128 میلیارد و 500 میلیون تومان با سرمایه گذاران امضاء شده است که اشتغال ایجادی آن قریب به 400 نفر خواهد بود.
فرماندار خلیل آباد در پایان با اشاره به دستاوردهای نشست یکشنبه های تولید در شهرستان، بیان کرد: اخذ انشعابات آب، تقسیط بدهی گاز تعدادی از کوره داران روستای حسین آباد، پرداخت تسهیلات به اقامتگاه دهنو، تعیین تکلیف اراضی جابوز و ارجاع کار به نقشه بردار، پیگیری جهت صدور سند کارخانه آسفالت، پرداخت تسهیلات به برخی از واحدهای تولیدی و استخر شهدای خلیل آباد، برق رسانی و آب رسانی به واحد کشمش احیاء شده، گاز رسانی به مجتمع گلخانه کندر، اخذ مجوز حفر چاه در مجتمع دامداری نقاب و... از مهم‌ترین دستاوردهای یکشنبه های تولید در شهرستان خلیل آباد است.
انتهای پیام/
