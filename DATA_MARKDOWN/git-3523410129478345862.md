
# 
        روایتی دیدنی از آسمانی شدن شهید مجتبی کرمی در «از آسمان»
      

Published at: **2019-11-07T10:47:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638610/%D8%B1%D9%88%D8%A7%DB%8C%D8%AA%DB%8C-%D8%AF%DB%8C%D8%AF%D9%86%DB%8C-%D8%A7%D8%B2-%D8%A2%D8%B3%D9%85%D8%A7%D9%86%DB%8C-%D8%B4%D8%AF%D9%86-%D8%B4%D9%87%DB%8C%D8%AF-%D9%85%D8%AC%D8%AA%D8%A8%DB%8C-%DA%A9%D8%B1%D9%85%DB%8C-%D8%AF%D8%B1-%D8%A7%D8%B2-%D8%A2%D8%B3%D9%85%D8%A7%D9%86)

به گزارش بولتن نیوز، ریحانه، دختر آقا مجتبی امسال به مدرسه رفته است؛ اولین کلمه‌ای که نوشتنش را یاد گرفت بابا بود. بابا برای ریحانه دو بخش دارد؛ یک بخش در خاطره‌های اوست و بخش دیگرش در رویا‌های کودکانه اش.
شهید مجتبی کرمی سال ۹۴ در سوریه به شهادت رسید و آن زمان ریحانه سه ساله بود. بابای ریحانه را در شهر همدان به عنوان یک بچه هیئتی و فعال فرهنگی می‌شناختند. البته پاسدار سپاه انصارالحسین علیه السلام هم بود.
«از آسمان» در برنامۀ این هفتۀ خود که جمعه هفدهم آبان رأس ساعت ۱۶ از شبکه دو پخش خواهد شد به زندگی این شهید پرداخته است.
به گفتۀ امیر خورشیدی فرد تهیه کننده و کارگردان «از آسمان»، بینندگان این برنامه ضمن نشستن پای صحبت‌های همسر، دختر و خانواده و دوستان شهید، شاهد تصاویر پخش نشده‌ای از وی نیز خواهند بود.
گفتنی است در تولید این روایت آقایان سعید سلیمانی، نادر گهرسودی، مرتضی اعطاسی، عباس خورشیدی و حمید بناء مشارکت داشته اند.
