
# В управління Мінекономіки перейшли майже 500 аграрних держпідприємств

Published at: **2019-11-04T14:31:00+00:00**

Author: ****

Original: [DT.ua](https://dt.ua/ECONOMICS/v-upravlinnya-minekonomiki-pereyshli-mayzhe-500-agrarnih-derzhpidpriyemstv-328420_.html)

Міністр розвитку економіки, торгівлі та сільського господарства Тимофій Милованов підписав розпорядження на перехід в управління Мінекономіки 499 державних продовольчих і аграрних компаній. Про це він написав на своїй сторінці в Facebook.
"Укрспирт, ще один Укрспирт (так їх два), Аграрний Фонд, Державна Продовольча зернова корпорація України, Артемсіль, і Конярство України. Нарешті під контролем нашого міністерства. Сьогодні підписав акти прийому в міністерство економіки цих та інших 493 агропідприємств. Ну, не зовсім, ще підписую більшість", - повідомив він.
Раніше Кабінет міністрів України повернув держпідприємство "Укрзалізниця" до сфери управління Міністерства інфраструктури.
