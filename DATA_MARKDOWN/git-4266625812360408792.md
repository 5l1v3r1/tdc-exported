
# Медведчук: «Секс-скандал» – це свідчення морально-етичних характеристик людей, які прийшли до ВРУ

Published at: **2019-11-05T22:15:00+00:00**

Author: ****

Original: [ZIK.UA](https://zik.ua/news/2019/11/05/medvedchuk_seksskandal__tse_svidchennya_moralnoetychnyh_harakterystyk_1684435)


        «Секс-скандал» у ВРУ чи історія, що пов'язана з чиїмось будинком, – це все є свідченням морально-етичних характеристик тих, хто прийшов до Верховної Ради.
      
Про це в ексклюзивному інтерв’ю в ефірі інформаційно-аналітичного проєкту «Чудова четвірка» на телеканалі ZIK заявив голова політради партії «Опозиційна платформа – За життя», народний депутат України Віктор Медведчук.
Політик прокоментував останні скандали, які один за одним виникають у провладній партії «Слуга народу».
«Коли виникають ті чи інші скандали, як те, що ви сказали «секс-скандал», як те, що пов'язано з чиїмось будинком, – це все, безумовно, свідчення морально-етичних характеристик людей, які прийшли в парламент. Тому що можна скільки завгодно говорити про «секс-скандал», але ж це свідчення того, які навики або які характеристики, або що представляє собою людина на прізвище Яременко, який ще й до всього іншого очолює Комітет з питань зовнішньої політики і міжпарламентського співробітництва. Як ця людина, представляючи монобільшість, може керувати такими питаннями, коли вона займається такими низькими справами, пов'язаними, в тому числі, із жіночою сексуальною експлуатацією?» – заявив Віктор Медведчук.
