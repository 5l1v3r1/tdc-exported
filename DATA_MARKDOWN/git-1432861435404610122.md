
# С уверен вратар и смелост Славия (Прага) удържа Барса на Камп ноу

Published at: **2019-11-05T21:49:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/s-uveren-vratar-i-smelost-slaviq-(praga)-udyrzha-barsa-na-kamp-nou-1403266.html)

Славия (Прага) повтори смелата си игра от първия мач с Барселона и на "Камп ноу" и стигна до престижното 0:0 на този митичен стадион в двубой от груповата фаза на Шампионска лига. Възможности за попадение имаха и двата отбора, макар по-добрите положения да бяха за каталунците. Те обаче бяха отказани от уверения вратар на чехите Онджей Коларж.
Въпреки провала на своя стадион, Барселона остава лидер в групата, имайки 8 точки в актива си. Дори Интер да победи Борусия (Дортмунд) или Борусия бие Интер в другия мач от групата, никой от тези тимове не може да измести каталунците от първото място.

        ПЪРВО ПОЛУВРЕМЕ
      
При един пробив отдясно на Славия (Прага) в 5' на Тер Щеген му се наложи да се намесва, за да защити вратата си, след изстрел на Олайинка и последвал рикошет в крака на Лангле. В 11' Барселона създаде първото чисто голово положение в мача, след като Нелсон Семедо нахлу отдясно и стреля с десния крак, но Коларж успя да отрази. В 18' Меси центрира от пряк свободен удар, но вратарят на Славия внимаваше и улови.
В 27' Славия сътвори нещо интересно в половината на каталунците - Олайинка проби отляво, финтира Семедо и намери Станчу, който стреля силно, но топката се отклони след рикошет в негов съотборник и не застраши вратата на Тер Щеген. 
В 27' Славия сътвори нещо интересно в половината на каталунците - Олайинка проби отляво, финтира Семедо и намери Станчу, който стреля силно, но топката се отклони след рикошет в негов съотборник и не застраши вратата на Тер Щеген. В 35' Меси създаде интересен момент за своя тим - той бе намерен от Видал в центъра на терена и успя да стигне до дъгата, без да загуби топката. Оттам капитанът на каталунците отправи изстрел, който се отби в напречната греда на Коларж. 
Малко преди това Артуро Видал предизвика възхищение със стореното от него на терена - чилиецът беше паднал на тревата, но съумя да отиграе топката с глава и да подаде на свой съотборник. В 43' Меси комбинира с Видал и Гризман и отправи нов опасен изстрел, но стражът на чехите отрази. При последвалия корнер Пике засече центрирането с глава, но Коларж неутрализира и него. След това своя шанс опита и Лангле, но беше неточен. В добавеното време на първата част Славия стигна до гол, който обаче не бе зачетен заради засада. 

        ВТОРО ПОЛУВРЕМЕ
      
Ернесто Валверде е извършил една промяна още на почивката - Жорди Алба отстъпи мястото си на Серхи Роберто. В 49' Лео Меси получи шанс да вкара своя 51-ви гол в кариерата от пряк свободен удар, но стреля малко над вратата. В 55' Коларж отново впечатли - Дембеле изведе Роберто сам срещу него, но халфът стреля в тялото на вратаря. Четири минути по-късно и Барселона стигна до попадение, след като Меси подаде на Видал и той вкара на празна врата, но голът не бе зачетен заради засада на капитана. 
В 65' една грешка беляза последната ситуация с участието на Дембеле на терена в този мач. След това французинът отстъпи мястото си на юношата Ансу Фати. Три минути по-късно Валверде извърши и третата си смяна - Серхио Бускетс отстъпи мястото си на Иван Ракитич. Късметът и Коларж запазиха вратата на гостите от Прага в 77' - Фати проби отляво и потърси Меси на първа греда, но ударът на аржентинеца се отби в тялото на вратаря. 
До края на редовното и добавеното време Барселона така и не намери път към вратата на Славия. Това бе второ равенство за каталунците в груповата фаза след ремито с Борусия (Дортмунд) в първия мач. За чехите това бе втората спечелена точка в групата. 

        СТАРОТОВИ СЪСТАВИ
      
Барселона: Тер Стеген; Семедо, Пике, Лангле, Алба; Видал, Бускетс, Де Йонг; Меси, Гризман, Дембеле
Славия: Коларж, Цуфал, Станчу, Олайинка, Кудела, Боржил, Соучек, Шевчик, Фридрих, Траоре, Масопуст

        ПРЕДИ ДВУБОЯ
      
Барселона е лидер в група F на най-комерсиалния клубен турнир с актив от 7 точки, но определено не убеждава с играта си до момента. Сериозни трудности имаше селекцията на Ернесто Валверде срещу Славия в предишния си двубой, печелейки много трудно с 2:1. На "Камп Ноу" се очаква срещата да е по-лесна за фаворита в турнира, но Меси и компания нямат право да подценят съперника след загубата с 1:3 от Леванте през уикенда. 
Славия, която през миналия сезон направи фурор в Лига Европа, се представя повече от достойно в най-тежката група в Шампионска лига. Чешкият тим затрудни сериозно Борусия Дортмунд във 2-ия кръг, а в откриващия мач от групата стигна до 1:1 срещу Интер на "Сан Сиро". 
Барселона ще изглежда и по-различно в сравнение с мача преди няколко седмици, като Луис Суарес е контузен и няма да вземе участие в срещата. Очаквайте стартовите състави към 18:55 часа! 
