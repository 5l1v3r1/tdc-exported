
# Патріарх Кирило оприлюднив програму розмноження росіян. Урядовці шоковані, відмовляються коментувати

Published at: **2019-11-02T04:55:00+00:00**

Author: ****

Original: [ГЛАВКОМ](https://glavcom.ua/world/observe/patriarh-kirilo-oprilyudniv-programu-rozmnozhennya-rosiyan-uryadovci-shokovani-vidmovlyayutsya-komentuvati-637134.html)

Всесвітній російський народний собор розробив стратегію народозбереження в Росії до 2050 року, де вказується, що населення РФ слід збільшити більш ніж до 160 мільйонів осіб, а тривалість життя - до понад 90 років.
Як пише газета «Ведомости», стратегія була розроблена «з благословення патріарха Кирила».
Стратегія спрямована на «зміцнення традиційних цінностей і підвищення бажаної народжуваності, яка виступає запорукою зростання чисельності населення». Її основними пріоритетами до 2050 року є «популяризація багатодітної кровної сім'ї і материнства, зміцнення мотивації на ведення здорового способу життя, зміцнення традиційних цінностей, скорочення смертності, а також підвищення міграційної привабливості для росіян, які живуть за кордоном».
У конституції Росії пропонується закріпити базові основи народозближення, а шлюб визначати як «союз чоловіка і жінки». Відзначається, що для досягнення цілей стратегії витрати на держпідтримку народозбереження необхідно послідовно збільшити на не менше ніж 2,4% ВВП.
За даними «Ведомостей», в апараті російського віцепрем'єра Тетяни Голікової не підтримали документ. У мінекономрозвитку РФ відмовилися від коментарів. «Сбербанк» і «Газпромбанк» поки не відповіли, чи можливо реалізувати пропозиції Собору про зниження іпотечних ставок.
Нагадаємо, раніше Патріарх Кирило пояснив, навіщо потрібна РПЦ.
До слова, експерт спрогнозував добровільну відставку глави Московської церкви в Україні Онуфрія.
