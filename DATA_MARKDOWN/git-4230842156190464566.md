
# В Україні запустять онлайн-платформу для консультації бізнесу

Published at: **2019-11-06T12:05:41+00:00**

Author: ****

Original: [ФАКТИ](https://fakty.com.ua/ua/ukraine/20191106-v-ukrayini-zapustyat-onlajn-platformu-dlya-konsultatsiyi-biznesu/)

В Україні у лютому 2020 року запустять онлайн-платформу для допомоги малому та середньому бізнесу.
За словами міністра цифрової трансформації Михайла Федорова, кожен охочий зможе отримати консультацію щодо відкриття бізнесу, побудови ефективного менеджменту, цифрового маркетингу, продажів, HR, впровадження CRM/HR-систем та інших важливих функцій і напрямів.
Отримати допомогу від реального консультанта можна буде онлайн і за допомогою відеозв’язку.
У Міністерстві цифрової трансформації вже розробили карту проблематики малого і середнього бізнесу. Зараз її доопрацьовують.
Читайте: Про скорочення реєстрів, платформу для навчання та е-права – інтерв’ю з Федоровим
Наразі фахівці розробляють методологію навчання консультантів та саму онлайн-платформу.
Також готують запуск першої офлайн консалтингової-зони та зміни в закон про державно-приватне партнерство.
Раніше Михайло Федоров анонсував, що бізнес в Україні можна буде вести з інших країн.
Джерело: Михайло Федоров
