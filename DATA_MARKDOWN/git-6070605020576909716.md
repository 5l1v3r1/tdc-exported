
# Tres diputats de Vox retiren una pancarta d'Esquerra Republicana del País Valencià i ho publiquen a Twitter

Published at: **2019-11-05T16:24:17+00:00**

Author: ****

Original: [Ara.cat](https://www.ara.cat/paisvalencia/Tres-Esquerra-Republicana-Valencia-Twitter_0_2338566292.html)

La portaveu de Vox a les Corts Valencianes, Ana Vega, i els diputats Miguel Pascual i David García Gomis han retirat una pancarta d'Esquerra Republicana del País Valencià (ERPV) situada en un pont sobre l'autovia A-7 a l'altura d'Ontinyent (Vall d'Albaida).
Els representants de la formació d'extrema dreta ho han publicat a les xarxes socials, en què han qualificat la pancarta d'ERPV de "fems separatistes a les nostres carreteres". "No consentirem que el separatisme entre a les nostres províncies. Lluitem contra el pancatalanisme dins i fora de les institucions", ha afirmat Ana Vega en un vídeo publicat al seu compte de Twitter.
