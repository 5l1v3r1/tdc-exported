
# Еліна Світоліна вдруге поспіль вийшла у фінал Підсумкового турніру WTA

Published at: **2019-11-02T12:34:01+00:00**

Author: ****

Original: [ГЛАВКОМ](https://glavcom.ua/sport/news/elina-svitolina-vdruge-pospil-viyshla-u-final-pidsumkovogo-turniru-wta-637222.html)

Восьма ракетка світу Еліна Світоліна з України ґарантувала собі місце в півфіналі Підсумкового турніру WTA (покриття – хард, призовий фонд - $14 000 000) в китайському Шеньчжені.
У півфінальному поєдинку проти швейцарки Белінди Бенчіч (WTA №7) наша тенісистка програла перший на цих змаганнях сет, але зуміла зламати хід поєдинку на свою користь - 5:7, 6:3, 4:1 (відмова).
Матч тривав годину і 45 хвилин.
У фіналі Світоліна зустрінеться з переможницею пари Ешлі Барті (Австралія) - Кароліна Плішкова (Чехія). Тенісистки вийдуть на корт у найближчі хвилини.
Світоліна є чинною переможницею Підсумкового турніру WTA. Торік вона перемогла у фіналі американку Слоан Стівенс.
