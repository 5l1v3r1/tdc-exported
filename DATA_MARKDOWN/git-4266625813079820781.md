
# Небойова, яка проходить в тилу: У Міноборони пояснили, якою буде участь України в місії НАТО в Іраку

Published at: **2019-11-01T17:45:00+00:00**

Author: ****

Original: [ZIK.UA](https://zik.ua/news/2019/11/01/neboyova_yaka_prohodyt_v_tylu_u_minoborony_poyasnyly_yakoyu_bude_uchast_1681801)


        Україна готова взяти участь у беззбройний місії НАТО в Іраку, що стане першим кроком щодо розширення співпраці з Альянсом.
      
Про це заявив міністр оборони України Андрій Загороднюк, передає РБК-Україна.
За словами Загороднюка, участь України в місії НАТО в Іраку буде носити консультативний характер.
"Мова йде про консультації та тренуваннях для Збройних сил Іраку з обслуговування обладнання, яке, можливо, було вироблено в радянський час або після цього, але таке, в якому розуміються наші фахівці. Це може бути перший наш крок з розширення співпраці в місіях НАТО між Україною та Альянсом. Це небойова місія, яка проходить в тилу", – повідомив міністр оборони.
Загороднюк зазначив, що на даний момент між Україною і НАТО проходять переговори щодо участі українських військових у місії в Іраку.
При цьому він уточнив, що участь у місії Альянсу можуть взяти кілька десятків українських військових на ротаційній основі.
Нагадаємо, президент Володимир Зеленський повідомив про домовленість оновити пакет проєктів і практичних заходів НАТО з допомоги України.
"Сьогодні ми домовилися про оновлений, консолідований пакет проєктів і практичних заходів. Обговорили перспективи нашої співпраці в рамках Програми розширених можливостей НАТО. Я довів сьогодні, що Україна вже готова вийти на цей новий рівень партнерства з Альянсом", – зазначив Зеленський.  
