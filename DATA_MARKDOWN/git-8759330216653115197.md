
# VP Rapport: Degelijk Genk, maar ervaren spelers en goudklompje stellen teleur

Published at: **2019-11-05T23:23:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902583/vp-rapport-degelijk-genk-maar-toch-drie-spelers-niet-door-de-keuring.html)


        Geen stunt voor KRC Genk tegen Liverpool. De Engelsen haalden het met 2-1 van de Limburgers. VoetbalPrimeur.be oordeelt over de prestaties van de Genkse spelers. Ondanks dat we Genk collectief een 6,5 op 10 geven, moeten we toch streng zijn voor sommige spelers.
      
Coucke – 6 De jonge doelman van Genk mag terugblikken op een verdienstelijke match. Was bij het uitverdedigen wat slordig. Kon niets doen aan de tegentreffers.
Maehle – 5Stond in een 5-3-2-formatie als uiterste verdediger op de rechts. Ving Milner zelden of nooit op. De Engelsman kreeg te vaak, te veel ruimte, ook bij de 1-0.
Cuesta – 6Moest voor meer zekerheid zorgen in de defensie, maar de communicatie met zijn maats in de achterhoede was verre van perfect.
Dewaest – 5Moet in principe de leider zijn van de Genkse verdediging, maar had het al moeilijk om zijn eigen taken uit te voeren. Bij zijn intercepties ging het ook regelmatig mis.
Lucumi – 6Bleef net zoals Cuesta voldoende overeind tegen de aanvalslinie van Liverpool.
De Norre – 6Speelt normaal op rechts, maar mocht zijn debuut in de Champions League op links maken en dan ook nog eens met Salah als tegenstander. Werd zelden in verlegenheid gebracht.
Hrosovsky – 4,5 Binnengehaald als de vervanger van Malinovsky, maar de Slowaak is geen Oekraïner. Kon zijn stempel niet drukken op het middenveld.
Berge – 4Is in potentie de ideale speler voor de Premier League, maar de Noor zakte dinsdag regelmatig door het ijs. Zijn eerste ballen vooruit kwamen niet aan. Koos daarna te vaak voor het veilige balletje achteruit. Meer dan één keer balverlies.
Heynen – 6 Werkte hard, was de beste Genkse middenvelder tegen Liverpool. Liet helaas in het slot van de wedstrijd de kans op de 2-2 liggen.
Ito – 4Moest met Samatta voorin beginnen, maar raakte weinig ballen juist. Zijn snelheid kwam er nooit uit en kreeg geen kans gecreëerd.
Samatta – 640 minuten niet in de match en toen was er zijn buffelstoot. Het doelpunt was pure klasse. Was daarna iets te vaak onzichtbaar.

        Welke scores geef jij de spelers van KRC Genk? Zet het in de comments.
      
