
# کشف انبار مهمات آمریکایی شبه نظامیان کُرد در شمال سوریه (+عکس)

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696775/%DA%A9%D8%B4%D9%81-%D8%A7%D9%86%D8%A8%D8%A7%D8%B1-%D9%85%D9%87%D9%85%D8%A7%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%B4%D8%A8%D9%87-%D9%86%D8%B8%D8%A7%D9%85%DB%8C%D8%A7%D9%86-%DA%A9%D9%8F%D8%B1%D8%AF-%D8%AF%D8%B1-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87-%D8%B9%DA%A9%D8%B3)

نیروهای ارتش ترکیه و سوریه انبار مهماتی متعلق به شبه نظامیان کُرد "یگان‌های مدافع خلق" و "پ.ک.ک" را در منطقه "رسولین" در منطقه مرزی سوریه با ترکیه کشف کردند.
به گزارش عصرایران به نقل از آناتولی، در این انبار، 60 صندوق مهمات حاوی خمپاره‌های آمریکایی 120 میلیمتری متعلق به شبه نظامیان کرد به دست آمده است.
ارتش ترکیه پیشتر نیز از کشف انبار مهمات شبه نظامیان کرد در منطقه پاکسازی عملیات "سرچشمه صلح" در عمق 30 کیلومتری مرز ترکیه با سوریه، خبر داده بود.
دولت ترکیه هدف از عملیات سرچشمه صلح را که با وکنش های گسترده و انتقادی جامعه جهانی مواجه شده، پاکسازی عمق 30 کیلومتری مرز خود با سوریه در غرب رود فرات، از وجود شبه نظامیان کرد اعلام کرده است.
