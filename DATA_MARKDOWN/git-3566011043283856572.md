
# آموزش و پرورش بزرگ‌ترین بدهکار اوقاف است

Published at: **2019-11-05T15:11:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545108.html/%D8%A2%D9%85%D9%88%D8%B2%D8%B4-%D9%88-%D9%BE%D8%B1%D9%88%D8%B1%D8%B4-%D8%A8%D8%B2%D8%B1%DA%AF-%D8%AA%D8%B1%DB%8C%D9%86-%D8%A8%D8%AF%D9%87%DA%A9%D8%A7%D8%B1-%D8%A7%D9%88%D9%82%D8%A7%D9%81-%D8%A7%D8%B3%D8%AA)

رئیس اداره اوقاف و امور خیریه خیریه نیشابور گفت: اکثر ادارات که در املاکی در اداره اوقاف دارند طلب خود را داده‌اند ولی ۱۴۷ مدرسه آموزش و پرورش در املاک وقفی مستقر است و این اداره حاضر نیست بدهی‌های خود بابت اجاره زمین را بدهد و حتی حاضر نیستند قرار داد ببندد.
به گزارش شبکه اطلاع رسانی دانا، به نقل از صبح توس، حجت‌الاسلام صادق خلیلی ظهر امروز در نشست خبری با اصحاب رسانه در‌محل تالار آینه تکیه ابوالفضلی نیشابور گفت: وقف سنت بسیار حسنه ای است و هدفش نیز خدمت رسانی به جامعه است و ممکن است کسی این خدمت را صرفا فرهنگی یا خدماتی در نظر بگیرد ولی جنبه خدماتی وقف نباید از یاد برده شود.
وی تاکید کرد: وقف پیش از اسلام بوده است و معروف ترین موقوفات امیرالمومنین(ع) بوده است.
رئیس اداره اوقاف و امور خیریه شهرستان‌های نیشابور و فیروزه تصریح کرد: در شهرستان نیشابور ۷۶۷ مسجد، ۳۹ حسینیه و ۶۲ بقیه زیر نظر اداره اوقاف وجود دارد.
در نظر داریم جشنواره شعر با موضوع امام زاده محمد محروق برگزار نماییم که به زودی فراخوان آن منتشر خواهد شد.
خلیلی خاطر نشان کرد: بر اساس سیاست‌ها، جوان‌گرایی در دستور کار ما است و در حال جوان‌گرایی هیئت امنا جوان هستیم به نحوی که ریسک پذیری و تجربه در کنار جمع شوند.
وی عنوان داشت: تأسیس سه مرکز افق طبق دستور سازمان امسال بر عهده داشتیم که توانستیم تاکنون پنج مرکز بی بی شطیطه، تکیه ابوالفضلی، امام زاده محروق، قدمگاه رضوی و فضل ابن شاذان  تاکنون فعالیت خود را شروع کرده است و تا پایان سال، مرکز مشاوره تکیه ابوالفضلی افتتاح خواهد شد.
رئیس اداره اوقاف و امور خیریه شهرستان‌های نیشابور و فیروزه اظهار کرد: امام رضا(ع) مستقیم سر قبر امام زاده محروق(ع) رفته است ولی نیشابور را به نام خیام و عطار می شناسند و این جفاس فرهنگی است. بسیاری از این کارها عمدا و قبل از انقلاب شده است.
وی افزود: قدمگاه که مهمترین موقعیت اقتصادی نیشابور است رها است، بالاترین میزان زیارت در استان خراسان رضوی بعد از حرم مطهر رها است.
خلیلی گفت: اکثر ادارات که در املاکی در اداره اوقاف دارند طلب خود را داده اند ولی ۱۴۷ مدرسه آموزش و پرورش در املاک وقفی مستقر است و این اداره حاضر نیست بدهی های خود بابت اجاره زمین را بدهد و حتی حاضر نیستند قرار داد ببندد.
وی بیان داشت: در مدرسه وکیلی یا ما باید پول ساختمان را بدهیم که بانی قبول نمی کند یا باید پول زمین را آموزش و پرورش بدهد، زمینی که برای معاوضه به ما نشان دادند هفت هزار متر بود و پس از توافق و آوردن سند زمین مشخص شد پنج هزار متر است و ما تا ۷ هزار متر سند زده نشود قبول نمی کنیم.
خلیلی خاطر نشان کرد: از ابتدای امسال ۲۳ وقف ثبت شده است و شاخص‌ترین آنها زمینی است در حاشیه اتوبان به مساحت پنج هزار متر مربع با قیمتی حدود ۲۵ میلیارد ریال با هدف ساخت مکانی برای استراحت زوار امام رضا(ع) وقف شده است.
وی تاکید کرد: اولین وقت کشور با هدف ایجاد انجمن یاوران و خیرین وقف و حفظ منابع آب در نیشابور اتفاق افتاده است و این نمونه در کشور است.
انتهای پیام/
