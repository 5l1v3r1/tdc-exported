
# Έρχεται η πρώτη ηλεκτρονική εκποίηση (vid)

Published at: **2019-11-01T21:25:00+00:00**

Author: **Νέστορας Βασιλείου**

Original: [SIGMALIVE](https://www.sigmalive.com/news/oikonomia/595352/erxetai-i-proti-ilektroniki-ekpoiisi-vid)

Οι ηλεκτρονικές εκποιήσεις είναι προ των πυλών και το διάταγμα του Υπουργείου Οικονομικών σηματοδοτεί την ενεργοποίηση του μέτρου.
Σύμφωνα με τραπεζικούς κύκλους η προετοιμασία και οι απαραίτητες διαδικασίες έχουν τρέξει με γρήγορους ρυθμούς το προηγούμενο χρονικό διάστημα.
Αυτό έχει ως αποτέλεσμα να υπάρχει επίσπευση της εφαρμογής του μέτρου.
Το καλοκαίρι υπολογιζόταν ότι θα εφαρμοζόταν τους πρώτους μήνες του 2020, ενώ αυτή την ώρα εκτιμάται ότι η πρώτη ηλεκτρονική εκποίηση θα γίνει πολύ σύντομα.
H πλατφόρμα είναι έτοιμη και σιγά σιγά θα εμφανίζονται σ' αυτή και τα ακίνητα που θα τεθούν προς εκποίηση στο πλαίσιο της πρώτης δημοπρασίας.  
 Δεν πρέπει να αναμένεται ευρεία χρήση των ηλεκτρονικών πλειστηριασμών σε πρώτο στάδιο.
Τραπεζικές πηγές μας έλεγαν χαρακτηριστικά ότι δεν θα πρέπει να αναμένουμε ότι οι τράπεζες θα κάνουν ευρεία χρήση του μέτρου από την αρχή.
