
# ЄБРР прогнозує зростання української економіки на 3,5% у 2020 році

Published at: **2019-11-07T02:55:12+00:00**

Author: ****

Original: [ГЛАВКОМ](https://glavcom.ua/economics/finances/jebrr-prognozuje-zrostannya-ukrajinskoji-ekonomiki-na-35-u-2020-roci-638237.html)

Європейський банк реконструкції і розвитку поліпшив прогноз для зростання економіки України в 2019 році з 2,5% до 3,3%, а також з 3% до 3,5% в 2020 році.
Про це йдеться у прогнозі ЄБРР.
У ЄБРР вважають, що українська економіка стійка до політичних чинників, але темпи зростання все ще скромні.
«Зростання ВВП країни залишиться на рівні 3,3% в 2019, як і в минулому році, і дещо прискориться до 3,5% в 2020-му», - йдеться в прогнозі.
При цьому банк підкреслює важливість для макроекономічної стабільності угоди про нову програму МВФ, оскільки 2020-2021 роках Україна має виплатити великі суми за державним боргом.
«Інфляція споживчих цін сповільнилася до 7,5% у вересні 2019 року, але все ще перебувала вище цільового показника регулятора в 5%», - йдеться в прес-релізі.
На сьогоднішній день обсяг портфеля ЄБРР в Україні (загальна сума відкритих проєктів) складає 3,86 млрд євро, а операційні активи (фактично виділені кошти за відкритими проектами) складають 2,08 млрд євро.
