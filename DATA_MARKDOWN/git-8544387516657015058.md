
# Επεισόδια στο κέντρο της Αθήνας στη μαθητική πορεία

Published at: **2019-11-04T11:18:50+00:00**

Author: **neolaia.gr Team**

Original: [neolaia.gr](https://neolaia.gr/2019/11/04/episodia-sto-kedro-sth-mathitiki-poreia/)

Επεισόδια σημειώθηκαν πριν λίγη ώρα στη μαθητική πορεία που βρίσκεται εν εξελίξει αυτή τη στιγμή στο κέντρο της Αθήνας.
Σύμφωνα με πληροφορίες, στο ύψος της Βουλής, ομάδες αγνώστων έριξαν πέτρες και βόμβες μολότοφ εναντίον των ΜΑΤ, οι οποίοι απάντησαν με ρίψη χημικών.
Η πορεία μαθητών και φοιτητών κατά της επαναφοράς της βάσης του 10 και για την κατάργηση του ασύλου ξεκίνησε από τα Προπύλαια και κατευθύνεται προς τη Βουλή.
Οι μαθητές και φοιτητές διαμαρτύρονται για μια σειρά αλλαγών που προωθεί το Υπουργείο Παιδείας, όπως η θέσπιση ορίου εισαγωγής στα πανεπιστήμια, ενώ παράλληλα ζητούν επιτακτικά την κάλυψη όλων των κενών σε εκπαιδευτικό προσωπικό στα σχολεία.
Λόγω της πορείας, θα πραγματοποιηθούν έκτακτες κυκλοφοριακές ρυθμίσεις το μεσημέρι στο κέντρο της Αθήνας.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
