
# Дар’я Снігур посіла друге місце в юніорському рейтингу тенісисток ITF

Published at: **2019-11-03T01:32:00+00:00**

Author: ****

Original: [ZIK.UA](https://zik.ua/news/2019/11/03/darya_snigur_posila_druge_mistse_v_yuniorskomu_reytyngu_tenisystok_itf_1682449)


        17-річна українська тенісистка Дар’я Снігур встановила особистий рекорд в рейтингу серед гравчинь віком до 18 років.
      
Як повідомляє btu.org.ua, Дар’я Снігур, яка минулого тижня стала фіналісткою юніорського Підсумкового тенісного турніру 2019 в китайському Ченду, піднялася на дві позиції в рейтингу Міжнародної федерації тенісу ITF Junior і посіла друге місце. Цей результат є найкращим в кар’єрі 17-річної киянки.
Першою стала французька тенісистка Діана Паррі, а на третьому місці – Лейла Анні Фернандес з Канади.
Зазначимо, що в останній раз представниця України завершувала сезон в ТОП-10 у 2017 році, коли киянка Марта Костюк виграла Підсумковий «Мастерс» сезону і також піднялася на другу позицію в рейтингу.

        Додамо, що раніше подібне вдавалося зробити ще чотирьом українським тенісисткам:
      
2004. Катерина Бондаренко – друге місце;
2006. Христина Антонійчук – шосте місце;
2010. Еліна Світоліна – друге місце;
2016. Даяна Ястремська – восьме місце.
Нагадаємо, в нинішньому сезоні Дар’я Снігур зіграла на шести юніорських турнірах: в Траралгоні (третє коло), Australian Open (1/2 фіналу), Roland Garros (1/4 фіналу), а в липні виграла титули в Рохемптоні й на Wimbledon.
 
