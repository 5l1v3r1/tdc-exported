
# Cobbaut is ambitieus en praat over toekomst: Ik wil er voltijds voetballen

Published at: **2019-11-05T16:46:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902514/cobbaut-is-ambitieus-en-praat-over-toekomst-ik-wil-er-voltijds-voetballen-.html)


        Elias Cobbaut zit nog niet aan zijn plafond, vindt de verdediger. Tegenover Sport/Voetbalmagazine laat Cobbaut zich uit over zijn toekomstplannen.
      
Cobbaut moest plots meespelen in de testimonial van Vincent Kompany op Manchester City. “Een paar uur later zat ik daar ineens in de kleedkamer met Sergio Agüero, David Silva, Joe Hart, Nigel de Jong... Ik heb die mannen een hand gegeven en ik ben braaf bij mijn ploegmaats van Anderlecht gaan zitten. Tijdens de rust, toen ik alleen was met Silva en Agüero, heb ik wel de kans gehad om even met hen te praten.”
“Iedereen bij Anderlecht heeft zijn ogen uitgekeken”, gaat Cobbaut verder. “Het stadion is top, er zit meer volk in de tribunes, de trainingsaccommodatie is chiquer en is voorzien van alle mogelijke technische snufjes... Dat is toch van een ander level dan wat we in België gewend zijn. Ergens was mijn invalbeurt een beloning voor het werk van de voorbije jaren. Maar ik wil niet dat het bij die ene wedstrijd in Engeland blijft. Ik wil er voltijds gaan voetballen.”
