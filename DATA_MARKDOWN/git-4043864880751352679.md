
# ДСНС попереджає про пориви вітру, зокрема, на Київщині

Published at: **2019-11-02T06:35:10+00:00**

Author: ****

Original: [Українська правда](https://www.pravda.com.ua/news/2019/11/2/7230787/)

У суботу на Правобережжі та на Київщині очікуються значні пориви вітру.
Джерело: сайт ДСНС
Дослівно: "За даними УкрГідрометцентру, 2 листопада вдень на Правобережжі, у Києві та Київській області пориви вітру 15-20 м/с".
Деталі: Водночас, як повідомляє Гідрометцентр, у суботу вдень на Заході України очікуються дощі, на решті території – мінлива хмарність.
На більшості території температура вдень 6-8 градусів тепла. На Сході вдень 3-5 тепла. На Півдні України вдень до 11 градусів тепла.
У Києві в суботу очікується погода без опадів, лише вночі 3 листопада місцями пройде невеликий дощ. Вітер південний, 7-12 м/с, вдень можливі пориви 15-20 м/с.
Температура у суботу вдень 6-8° тепла. У неділю 3 листопада температура повітря почне підвищуватись, вночі очікуємо 3-5° тепла, вдень 10-12°.
