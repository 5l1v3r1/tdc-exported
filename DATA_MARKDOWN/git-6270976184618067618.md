
# Яременко опублікував заяву про звільнення, але поки її не подаватиме

Published at: **2019-11-02T10:25:17+00:00**

Author: **Богдан Петришин**

Original: [Рубрика](https://rubryka.com/2019/11/02/yaremenko-opublikuvav-zayavu-pro-zvilnennya-ale-poky-yiyi-ne-podavatyme/)


        
          Голова комітету Верховної Ради з питань зовнішньої політики Богдан Яременко опублікував свою заяву по звільнення.
        
      
“Прошу звільнити мене за власним бажанням з посади голови комітету ВРУ з питань зовнішньої політики та міжпарламентського співробітництва”, – йдеться у заяві у коментарях до його посту у Фейсбуці.
Заява написана на ім’я голови Верховної Ради Дмитра Разумкова. Водночас на ній не стоїть число, а вказано лише “листопада 2019 р.”
Раніше у п’ятницю Яременко, який потрапив у “секс-скандал” у Верховній Раді, повідомив, що написав заяву на складання повноважень голови комітету.
Водночас він заявив, що передасть заяву голові Верховної Ради “лише коли і якщо рішення про мою відставку прийме фракція партії Слуга народу, яка мене на цю посаду і рекомендувала (орієнтовно в понеділок через тиждень)”.
Нагадаємо, у п’ятницю фракції “Голос”, “Батьківщина” і “Європейська солідарність” закликали звільнити нардепа від “Слуги народу” Богдана Яременка з посади глави комітету з питань міжнародних зв’язків.
Раніше журналісти опублікували листування Яременка з повією. Він заявив, що це провокація.
Пізніше він вибачився за свій вчинок.
