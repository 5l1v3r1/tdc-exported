
# ایران اسلامی هیچ‌گاه سلاح مبارزه با استکبار را زمین نخواهد گذاشت/روز مبارزه با استکبار جهانی به یک گفتمان مقبول تبدیل شده است

Published at: **2019-11-01T14:47:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543873.html/%D8%A7%DB%8C%D8%B1%D8%A7%D9%86-%D8%A7%D8%B3%D9%84%D8%A7%D9%85%DB%8C-%D9%87%DB%8C%DA%86-%DA%AF%D8%A7%D9%87-%D8%B3%D9%84%D8%A7%D8%AD-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D8%A7%D8%B3%D8%AA%DA%A9%D8%A8%D8%A7%D8%B1-%D8%B1%D8%A7-%D8%B2%D9%85%DB%8C%D9%86-%D9%86%D8%AE%D9%88%D8%A7%D9%87%D8%AF-%DA%AF%D8%B0%D8%A7%D8%B4%D8%AA-%D8%B1%D9%88%D8%B2-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D8%A7%D8%B3%D8%AA%DA%A9%D8%A8%D8%A7%D8%B1-%D8%AC%D9%87%D8%A7%D9%86%DB%8C-%D8%A8%D9%87-%DB%8C%DA%A9-%DA%AF%D9%81%D8%AA%D9%85%D8%A7%D9%86-%D9%85%D9%82%D8%A8%D9%88%D9%84-%D8%AA%D8%A8%D8%AF%DB%8C%D9%84-%D8%B4%D8%AF%D9%87-%D8%A7%D8%B3%D8%AA)

نماز عبادی -سیاسی جمعه با حضور پرشور مردم استان همدان در میعادگاه های نماز جمعه اقامه شد.
به گزارش شبکه اطلاع رسانی راه دانا به نقل از عصر همدان؛ نماز عبادی – سیاسی جمعه امروز با حضور پرشور مردم در مرکز و شهرستانهای مختلف استان همدان برگزارشد. ائمه جمعه استان همدان با توجه به نزدیک شدن به روز 13 آبان و تسخیر لانه جاسوسی به بیان خیانت های استکبار جهانی بر علیه ملت ایران پرداختند.

        امام جمعه همدان: هر فردی که سبب عقب نگه داشتن مستضعف شود مستکبر است
      
آیت الله حبیب الله شعبانی،  امام جمعه شهر همدان در خطبه های نماز جمعه عبادی _ سیاسی امروز که در حسینیه امام خمینی (ره) همدان برگزار شد با بیان اینکه توجه به قرآن یکی از مصادیق تقوا است اظهار داشت: بزرگترین گرفتاری های بشر زبان اوست و به نگهداری زبان و نوع سخن گفتن در قرآن و روایات توجه شده است.
وی افزود: سکوت کردن در رشد انسان مهم است و چگونه سخن گفتن در خانواده و نحوه صحبت زن و مرد در محیط خانواده در قرآن توجه و به آن توصیه شده است.
امام جمعه همدان با اشاره به برخی از ضوابط سخن گفتن عنوان کرد: باید حرفی بزنیم که محکم و استوار باشد، عقل و شرع آن را بپذیرد.باید با عطوفت و نرمی صحبت کنیم.اینها آموزه های مهجور قرآن کریم است.
نماینده ولی فقیه در استان همدان در ادامه خطبه های نماز جمعه با اشاره به هفته وقف عنوان کرد:  مسئله وقف یک صدقه جاریه است و امیر المومنین وقف نامه هایی بصورت مکتوب دارند که در روایات ما نقل شده است و ایشان خانه و نخلستان خود را وقف می کردند.
شعبانی با بیان اینکه موقوفات در حوزه درمان خوب است تاکید کرد: اما وقف برای جوان ها مهمتر است و خوب است موقوفات ما به سمت اشتغال جوانان و منزل جوانان هدایت شود.
وی خاطرنشان کرد: در بحث وقف باید به حوزه های علمیه نیز توجه شود و موقوفات به این سمت نیز هدایت شود.
امام جمعه همدان در ادامه با اشاره به فرارسیدن ۱۳آبان و روز مبارزه با  استکبار جهانی گفت: ما در روز ۱۳آبان سال ۵۸ تسخیر لانه جاسوسی آمریکا را داریم و در این روز دانشجویان سفارت را تسخیر کردند و امام خمینی ره آن را انقلاب دوم و مهمتر از انقلاب اول نامیدند.
نماینده ولی فقیه در استان همدان با تبیین مفهوم استکبار گفت: کسی که برای منافع و سود خود طغیان، ظلم و عدالت را ندیده می گیرد و عامل عقب نگه داشتن مستضعف می‌شود مستکبر است.
شعبانی عنوان کرد: قرآن و سیره حضرات معصومین ع مبارزه با مستکبر را مطرح کرده اند و قرآن کسانی که در برابر مستکبرین قیام نمی‌کنند را مذمت می کند.
وی با بیان اینکه پیامبر اکرم همواره با مستکبرین مبارزه فرهنگی، سیاسی و مسلحانه داشتند به توجه قانون اساسی جمهوری اسلامی به مقابله و مبارزه با مستکبرین اشاره کرد و افزود: قانون اساسی هم در اصل ۱۵۴ به حمایت از مستضعفان در برابر مستکبران توجه داشته است.
نماینده ولی فقیه در استان همدان ادامه داد: دولت ها و حاکمیت به لحاظ قانون موظف به حمایت از مظلومان و مردم یمن هستند.
امام جمعه شهر همدان با اشاره به تحولات سیاسی در عراق و لبنان گفت: گاهی مردم عراق و لبنان مطالبات به حقی دارند اما نوع برخورد ها و مطالبات نباید امنیت آنها را سلب کند.
شعبانی با اشاره ه به بحث بودجه سال ۹۹ اظهار داشت: در بودجه سال ۹۹ یارانه پردرآمد ها و  ثروتمندان که ۲۳برابر از کم درآمدها بیشتر استفاده می‌کننند قطع می شود و مسئولان در این خصوص باید توجه بیشتری به کم درآمد ها و مناطق کم برخوردار داشته باشند.

        امام‌جمعه نهاوند: ایران اسلامی هیچ‌گاه سلاح مبارزه با استکبار را زمین نخواهد گذاشت
      
حجت‌الاسلام‌والمسلمین عباسعلی مغیثی در خطبه‌های این هفته نماز جمعه نهاوند گفت: پرچم مبارزه با آمریکا و دشمنان اسلام بر دوش ملت ایران اسلامی است و این جنگ ادامه خواهد داشت چون دشمنان با اصل انقلاب اسلامی مشکل‌دارند.
وی اظهار داشت: استکبار جهانی و در رأس آن‌ها آمریکا دشمن اصلی ملت ایران اسلامی هستند و در طول این 4 دهه با اقدامات خود این دشمنی را نشان دادند.
امام‌جمعه نهاوند افزود: همان‌طور که امام راحل و رهبر معظم انقلاب تأکید کردند ایستادگی در مقابل استکبار کار حسینی است چون امام حسین (ع) در مقابل ظلم و ظالم ایستاد.
وی بیان داشت: امروز افکار عمومی دنیا از آمریکا متنفر است و آمریکایی‌ها رو به افول هستند و در عرصه‌های مختلف، انقلاب اسلامی پیشرفت کرده است و دشمنان را نامید کرده است.
مغیثی گفت: پشت پرده حوادث و اتفاقات اخیر در کشورهای منطقه آمریکا و آل سعود است چون آن‌ها نمی‌خواهند مسلمانان متحد باشند و همیشه در حال فتنه‌انگیزی هستند.
وی افزود: همان‌طور که رهبری معظم انقلاب فرمودند نباید از نقشه‌های دشمن غافل شویم و همیشه باید آمادگی خود را برای مقابله با دشمنان افزایش دهیم و دشمنان باید بدانند ایران اسلامی هیچ‌گاه سلاح مبارزه با استکبار را زمین نخواهد گذاشت.
امام‌جمعه نهاوند در بخش دیگری از خطبه‌ها گفت: استکبار جهانی با ایجاد شبکه‌های مختلف در فضای مجازی برای ضربه زدن به محور مقاومت تلاش می‌کنند که این مراکز و شبکه‌ها ضد مقاومت و اسلام و در خدمت منافع آمریکا هستند.

        امام جمعه شهرستان بهار: نماد استکبار جهانی آمریکاست
      
حجت الاسلام محمدعلی ارزنده T امام جمعه شهر بهار در خطبه های نماز جمعه این هفته   این شهر با اشاره به سخنان رهبر معظم انقلاب اسلامی در مورد ناآرامی های عراق و لبنان آن را فریبی برای به زانو درآوردن این کشورها دانست.
ارزنده در ادامه به فلسفه شعار "مرگ بر امریکا" پرداخت و گفت: آمریکا دشمن سرسخت ما بوده و هست و این کشور همواره با فریب و نیرنگ در پی ضربه زدن به کشور ما بوده و ما نمی توانیم این را نادیده بگیریم.
وی تاکید کرد: ما مرگ بر آمریکا می گوییم زیرا نماد استکبار جهانی آمریکاست.
وی با اشاره  به خبر کشته شدن ابوبکرالبغدادی گفت: اما و اگرهای زیادی در این خصوص وجود دارد و نمی توان به آن استناد کرد و حتی اگر هم این اتفاق افتاده باشد، ابوبکرالبغدادی ساخته دست خود آمریکایی هاست.
امام جمعه بهار ادامه داد: اگر خبر کشته شدن ابوبکرالبغدادی درست باشد هم نشان می دهد که او نیز به سرنوشت فرد ملعونی چون بن لادن مبتلا شده و چون تاریخ مصرف آن تمام شده بود به دست خود آمریکایی ها به هلاکت رسیده است.

        امام جمعه شهرستان کبودراهنگ: ملت ایران تهدیدات آمریکا را برنخواهد تابید
      
حجت الاسلام نقی باقری خطیب جمعه شهرستان کبودراهنگ در خطبه های نماز جمعه امروز در مسجد تکیه این شهر با اشاره به در پیش بودن ۱۳ آبان اظهارکرد:۱۳ آبان روز مبارزه ملت ایران در مقابل استکبار جهانی است و امروز به رسمیت نشناختن استکبار باعث آبرومندی و عزت ماست.
وی در ادامه با اشاره به قدرت استراتژیک  ایران افزود:  قدرت ما قدرت الهی است و ما ایستادگی در مقابل ظلم را از امام حسین(ع) آموخته ایم و شهادت ارثیه بزرگان دین ماست و این ملت ملتی نیست که  تهدیدات آمریکا را بتابند و پاسخ تهدیدات را در میدان عمل خواهیم بود.
باقری با اشاره به بزرگداشت روز فرهنگ عمومی گفت:این ملت دارای فرهنگ غنی و اصیل است و باید فرهنگ غنی ایرانی در مراسمات شادی مردم شهرستان حفظ شود .
وی با انتقاد از برگزاری برخی جشن های عروسی گفت:مراسمات عروسی باعث رنجش همسایگان نشود
وی با اشاره به برگزاری زمان مراسمات ترحیم در مساجد اضافه کرد: مادحین محترم در مراسم ترحیم  روضه خوانی و مرثیه سرایی را کوتاه و مختصر کنند و بیشتر به تلاوت قرآن بپردازند.
وی در پایان با اشاره به روز نکوداشت شهرستان کبودراهنگ خاطر نشان کرد: ۱۳ آبان امسال همانند سال های گذشته سراسر جهان شاهد غرور آفرینی مردم ولایتمدار ایران اسلامی خواهند شد و مردم شهرستان کبودراهنگ در نوک پیکان این حماسه آفرینی در راه پیمایی ۱۳ آبان شرکت خواهند کرد.

        امام جمعه بخش گل تپه:مسئولین به جای حرف زدن در میدان عمل خود را اثبات کنند
      
حجت الاسلام سید ابراهیم موسوی خطیب جمعه بخش گل تپه در خطبه های نماز جمعه این بخش اظهار کرد:پیامبر گرامی اسلام رحمة اللعالمین است و برای تکمیل مکارم اخلاق نازل شده است و زهد پیامبر با احدی قابل مقایسه نمی باشد، فقیر و غنی در منظر آن حضرت هیچ تفاوتی با هم ندارند جز به تقوای الهی، همیشه حق بر زبانش جاری، لبخند بر لب، و متواضع‌ترین مردم بود.
وی با  تاکید  بر ویژگی های اخلاقی این شخصیت الهی اضافه کرد:از ویژگی های اخلاقی پیامبر (ص) این بود که بر روی زمین می نشست و غذا می‌خورد و همانند بندگان می‌نشست و با دست خود کفش خود را وصله می‌زد و جامه خود را با دست می‌دوخت،واین ساده زیستی پیامبر اکرم یکی از ویژگی های بارز ایشان بوده است.
موسوی افزود: این قرآن است که مقام برتری نسبت به همه کتاب های آسمانی،که این کتاب آسمانی برپیامبرشیعیان نازل شده است و این یکی از امتیازهایی است که پیامبر اکرم نسبت به دیگر پیامبران دارد.
امام جمعه بخش گل تپه با اشاره به اعتراضات در عراق گفت: سفیر آمریکا درعراق به طور علنی از خشونت حمایت می کند و با صراحت نیروهای انتظامی عراق را از کنترل رفتارهای خشونت آمیز منع می‌کند. آمریکا روزانه یک میلیون بشکه نفت از عراق به بهانه تامین امنیت، بهره می‌گیرد و یکی از عوامل مشکلات اقتصادی مردم عراق آمریکای جنایتکار است.
موسوی اضافه کرد:از اخبار این هفته مطلع شدیم که آمریکا ادعا کرده است که ابوبکربغدادی را به هلاکت رسانده است،میبینیم که تاریخ مصرف این فرد برای آمریکا تمام شده بود و مجبور شدند ان را از میان بردارند،وهمانطور که سردار سلیمانی اعلام کردند ڟرف شش ماه آینده پایان عمر داعش است اکنون با هلاکت ابوبکر بغدادی عملا دیگر داعشی وجود ندارد.
امام جمعه گل تپه در پایان خاطر نشان کرد: مهم ترین مسئله ما در کشور تورم است  که آن راهم می شود با نگاه به داخل کشور حل کرد،اگر مسئولین به جای اینکه انقدر حرف مختلف بزنند عمل کنند بسیاری از مشکلات کنونی کشور حل می شود.

        امام جمعه بخش شیرین سو: تسخیر لانه جاسوسی آمریکا انقلاب دوم ملت ایران بود
      
حجت الاسلام علی اکبر منصوری، امام جمعه شهر شیرین سو در خطبه سیاسی نماز جمعه امروز ضمن دعوت همگان به رعایت تقوای الهی اظهار کرد:  علت اینکه مردم ما سفارت آمریکا را از بین بردند نه به خاطر اینکه آنجا یک مکان سیاسی بود بلکه به خاطر اینکه با توجه به اسناد به دست آمده از آن مکان معلوم شد که در آنجا جاسوسی برای آمریکا صورت می‌گرفته است.
وی افزود: این رخداد به اندازه ای مهم بود که امام خمینی (ره)این اتفاق را انقلاب دوم نامیدند.
امام جمعه شیرین سو ضمن تاکید به حضور مردم در راه پیمایی ۱۳ آبان گفت:مردم در این روز بزرگ به جهان اثبات خواهند کرد که پای انقلاب خود ایستاده اند و تهدیدات و تحریم های آن ها بر روحیه انقلابی ملت ایران کوچک تربن آسیبی نزده است.
منصوری در پایان با تاکید بر مقاومت در مقابل مستکبران جهان خاطر نشان کرد: محور مقاومت در حال رشد در جهان اسلام است و این رشد لرزه بر اندام و هیمنه دشمنان انداخته است و به زودی آن ها را به زانو در خواهد آورد.

        امام جمعه تویسرکان: روز مبارزه با استکبار جهانی به یک گفتمان مقبول تبدیل شده است
      
حجت الاسلام مرتضی موحدی، امام جمعه تویسرکان در خطبه ای این هفته این شهرستان با بیان اینکه جمهوری اسلامی در چارچوب آرمانهایش انعطاف پذیراست افزود: اما ایران در مقابل هیاهو وفشار دشمن و نفوذیها منفعل نمی شود ودر آرمانش تجدید نظرنمی کند.
وی با اشاره به ارمان های انقلاب اسلامی گفت: اسلام خواهی، استکبار ستیزی، حفظ استقلال کشور،کرامت بخشی به انسان، دفاع ازنظام وپیشرفت کشور جزء آرمانهای انقلاب است که تجدید نظر پذیر نیستند.
امام جمعه تویسرکان گفت: باتفکر بسیجی روز مبارزه با استکبار جهانی به یک گفتمان مقبول تبدیل شده وعملا افول استکبار راشاهد هستیم.
موحدی تاکید کرد:طبق فرامین حضرت آقا باعدم اعتماد به دشمن وعدم غفلت از تحرکات دشمن و غرّه نشدن به پیروزی ها باید به آینده وتحقق وعده های الهی امیدوارباشیم.
وی با انتقاد از عملکرد دولت در راستای شفاف سازی گفت: درحالی آقای روحانی دم از شفافیت می زند که هنوز درخصوص اصلاح ساختاربودجه، حقوقهای نجومی،قراردادهای محرمانه باتلگرام، نفتی،ایران خودرو وپژو،ایرباس وبوئینگ و سایر موارد هیچ شفافیتی از سوی دولت صورت نگرفته است.
انتهای پیام/
