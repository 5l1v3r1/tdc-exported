
# «Стадіон – так стадіон»: Лукаш обіцяє зробити зі своєї справи публічний процес

Published at: **2019-11-01T22:55:00+00:00**

Author: ****

Original: [ZIK.UA](https://zik.ua/news/2019/11/01/stadion__tak_stadion_lukash_obitsyaie_zrobyty_zi_svoiei_spravy_publichnyy_1681995)


        Колишня міністерка юстиції України Олена Лукаш пообіцяла, що зробить максимально публічним процес, пов’язаний зі справою проти неї.
      
Про це під час ексклюзивного інтерв’ю в ефірі інформаційно-політичного інтерактивного ток-шоу «Народ проти» на телеканалі ZIK заявила колишня міністерка юстиції України Олена Лукаш.
Пані Лукаш зазначила, що вона збирається зробити справу, яка відкрита проти неї, максимально публічною, і вона не збирається нічого приховувати.
«Стадіон – так стадіон. Я зроблю з цієї справи публічний процес. Я в цьому зацікавлена, я буду знімати все: те, що буде у правоохоронних органах і, тим більше, те, що буде в суді. Мені нема чого приховувати, я все демонструю публічно. Я готова до будь-якого повороту подій», – наголосила Лукаш.
Зокрема, гість програми Сергій Лямець поцікавився, чому, на думку пані Лукаш, її справа з'явилася саме зараз. Ексміністр юстиції відповіла, що вона виникла, тому що Генеральна прокуратура обманула Раду Європи, щоб ввести проти неї санкції.
«Коли через рік Рада Європи запитала, чому ми вели санкції, хоч одну підозру дайте, була виписана саме майнова підозра... П'ять генеральних прокурорів поспіль і всі їхні заступники не наважились зробити нічого схожого…, а Рябошапка зробив. І я вважаю, що це звичайне слабоумство. Я не хочу шукати ніяких других, третіх, четвертих шарів», – прокоментувала ексміністерка.
