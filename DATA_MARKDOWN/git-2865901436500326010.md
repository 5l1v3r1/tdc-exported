
# Kil juri i 12. uzastopnu pobedu

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/ostali-sportovi/vesti/kil-juri-i-12-uzastopnu-pobedu/341840)

Pre početka sezone Kilu i Rajn Nekar Levenu su, uz šampiona Flenzburga, davane najveće šanse za titulu u rukometnoj Bundesligi. Zebre sa Baltika su to opravdale, imaju samo jedan poraz, dok su Lavovi razočaranje prvog dela šampionata u Nemačkoj.
Oba tima u različitom raspoloženju i formi dočekuje derbi meč 12. kola u četvrtak (19.00) u Manhajmu. Posle tri godine u dresu bogatog Pari Sen Žermena u Rajn Nekar Leven se vratila najveća zvezda nemačkog rukometa u protekloj decenije Uve Genshajmer. Jedno od najboljih krila današnjice igra odlično, efikasno, sa 85 golova je prvi strelac tima, ali nema pomoć saigrača.
Švedski trener Kristijan Anderson koji je ove sezone zamenio trofejnog Danca Nikolaja Jakobsena još nije našao pravu formulu. Ekipa igra loše i već ima tri poraza i pet bodova manje od lidera Hanovera. U napadu i dalje sve konce vuče vremešni Švajcarac Andi Šmid.„Kil je izvanredan, a mi nismo. Moramo da kažemo da nije pet do 12 već je 12 sati. Možemo da pobedimo Kil, ali ako budemo igrali svi najvišem nivou“, rekao je za nemačke medije srednji bek Lavova.

        
          SVE KVOTE ZA OSVAJAČE BUNDESLIGE
        
      
Domaćin će imati veliku podršku rasprodate dvorane u Manhajmu, ali gosti imaju ulogu favorita. Lavovi nisu pobedili u Bundesligi već tri kola. Posle dva vezana remija prošle nedelje su poraženi u Berlinu od Fuhsea.
S druge strane, Kil je fantastičan. Predvođen debitantom na klupi Filipom Jihom, Zebre gaze. Imaju 11 uzastopnih pobeda u Bundesligi i Ligi šampiona. Jedini neuspeh je doživljen na startu sezone u Magdeburgu. U evro eliti pobeđeni su Vesprem i Vardar u gostima i tim sa Baltika je potvrdio da se vraća na staze stare slave kada je bio dominantan u Nemačkoj i tri puta bio šampion Evrope.
U napadu briljiraju Norvežanin Harald Reinkind i Austrijanac Nikola Bilik, na golu je sjajan Danac Niklas Landin Jakobsen, dok je lider u odbrani kapiten Domagoj Duvnjak. Sve funkcioniše kao sat u igri Kila koji je bliži pobedi u Manhajmu.

        BUNDESLIGA – 12. KOLO
      

        Četvrtak
      

        19.00: (1,70) Balingen (8,00) Štutgart  (2,55) 19.00: (1,50) Bergišer (8,50) Erlangen(3,15) 19.00: (2,55) Rajn Nekar Leven (8,00) Kil (1,70) 
      

        Subota
      
20.30: Melzungen – Lajpcig

        Nedelja
      
13.30: Nordhorn – Fuhse Berlin
16.00: Flenzburg – Gepingen
16.00: Lemgo – Ludvigshafen
16.00: Magdeburg – Minden
16.00: Veclar – Hanover
NAPOMENA: Kvote su podložne promenama
Foto: Shutterstock
