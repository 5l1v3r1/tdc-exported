
# Απόπειρα φόνου: Εγκαύματα σ’ ολόκληρο το κορμί φέρει 40χρονη από επίθεση acid

Published at: **2019-11-06T11:58:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595979/apopeira-fonou-egkavmata-s-olokliro-to-kormi-ferei-40xroni-apo-epithesi-acid)

Απόπειρα φόνου διερευνά το ΤΑΕ Λεμεσού αναφορικά με την επίθεση με acid από Ελληνοκύπριο άνδρα σε Ρουμάνα γυναίκα.
Πρόκειται για εν διαστάσει συζύγους, οι οποίοι το πρωί της Τετάρτης προφανώς είχαν διαφωνίες, με αποτέλεσμα ο 57χρονος Ελληνοκύπριος να επιτεθεί στη γυναίκα με acid.
Η γυναίκα που φέρει εγκαύματα σε όλο της το κορμί διακομίσθηκε εσπευσμένα διασωληνωμένη, από το Νοσοκομείο Λεμεσού στη Μονάδα Εγκαυμάτων του Νοσοκομείου Λευκωσίας όπου νοσηλεύεται σε καταστολή.
Το ΤΑΕ Λεμεσού συνέλαβε τον άνδρα, ο οποίος εντός της μέρας θα δώσει κατάθεση στους ανακριτές, οι οποίοι ακολούθως θα τον οδηγήσουν ενώπιον Επαρχιακού Δικαστηρίου Λεμεσού για έκδοση διατάγματος προσωποκράτησης.
