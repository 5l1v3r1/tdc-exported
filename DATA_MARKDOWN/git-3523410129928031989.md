
# 
        چین برای راه‌اندازی ارز ملی دیجیتال آماده می‌شود
      

Published at: **2019-11-06T22:14:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638555/%DA%86%DB%8C%D9%86-%D8%A8%D8%B1%D8%A7%DB%8C-%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D8%A7%D8%B1%D8%B2-%D9%85%D9%84%DB%8C-%D8%AF%DB%8C%D8%AC%DB%8C%D8%AA%D8%A7%D9%84-%D8%A2%D9%85%D8%A7%D8%AF%D9%87-%D9%85%DB%8C%E2%80%8C%D8%B4%D9%88%D8%AF)

به گزارش بولتن نیوز، روز چهارشنبه، یکی از مقامات بانک مرکزی چین اعلام کرد که آغاز به کار ارز دیجیتال چین در بین بانک‌های این کشور مسابقه اسب‌دوانی به راه خواهد انداخت، چراکه بانک‌ها می‌کوشند با استفاده از این فرم جدید پول بهترین خدمات را ارائه کنند.
چین آماده می‌شود که اولین کشوری در دنیا باشد که ارز دیجیتال ملی خود را به راه خواهد انداخت. اخبار تحولات مربوط به این ارز دیجتال به دقت از سوی صنایع خدمات مالی جهان پیگیری می‌شود.
مو چانگ‌چون، رییس موسسه تحقیقات ارز دیجیتال بانک مرکزی چین در اجلاسی در هنگ‌کنگ گفت: بانک مرکزی چین از راهکاری دو وجهی برای ارز دیجیتال خود استفاده خواهد کرد. بانک مرکزی اول این ارز را برای بانک‌های تجاری و موسسات مالی صادر خواهد کرد و این بانک‌ها هم این ارز را برای عموم عرضه می‌کنند.
او گفت: در طول دوره تحقیقات و در دوره صدور این ارز دیجیتال، رقابتی مثل اسب‌دوانی بین بانک‌ها خواهیم داشت. هر کس از بقیه جلو بزند تمام بازار را در دست خواهد گرفت. هر کس که کارایی بهتری داشته باشد و بتواند خدمات بهتری برای عموم ارائه دهد، در آینده دوام خواهد آورد.
آقای مو گفت: تکنولوژی‌ای که بانک مرکزی برای ایجاد این ارز دیجیتال استفاده خواهد کرد کاملا خنثی خواهد بود، اما من پیش‌بینی می‌کنم هر بانکی که از بقیه سبقت گرفته و بازار را در دست بگیرد تکنولوژی آن را به نحوی ویرایش کند که سایر بانک‌ها هم از همان استفاده کنند.
پروژه سیستم پرداخت الکترونیکی ارز دیجیتال چین (دی‌سی‌ای‌پی) هم تا حدودی از تکنولوژی بلاک‌چین استفاده می‌کند.
