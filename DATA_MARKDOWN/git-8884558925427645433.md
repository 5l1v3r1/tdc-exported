
# V jami se je hudo poškodoval enajstletni deček

Published at: **2019-11-04T15:48:06+00:00**

Author: **Spletno uredništvo**

Original: [Primorske novice](https://www.primorske.si/primorska/pri-sosedih/v-jami-se-je-hudo-poskodoval-enajstletni-decek)


        Gorski in jamarski reševalci iz Trsta so včeraj posredovali v Trebčah, kjer se je v tamkajšnji jami Labadnici poškodoval enajstletni deček, sicer italijanski državljan z bivališčem v Sežani.
      
TRST > Medtem ko se je spuščal v jamo z očetom in bratcem, je na globini 250 metrov padel in se močno udaril v glavo, poroča Primorski dnevnik.
Na kraj je prihitela ekipa devetnajstih reševalcev, med katerimi tudi zdravnik in dva bolničarja. Dečka so našli tik ob vhodu v jamo, kamor so ga nezavestnega uspeli prenesti oče in drugi madžarski jamarji.
Dečka je reševalno vozilo službe 118 prepeljalo v bolnišnico, kjer so zdravniki ugotovili, da je utrpel hujši pretres možganov. Na kraju so bili tudi gasilci. še dodajajo na Primorskem dnevniku.
