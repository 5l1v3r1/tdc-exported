
# Угода про асоціацію потребує приведення до реальності - Кулеба

Published at: **2019-11-07T09:02:45+00:00**

Author: ****

Original: [Українська правда](https://www.pravda.com.ua/news/2019/11/7/7231244/)

Україна піднімає перед ЄС питання модернізації Угоди про асоціації.
Як повідомляє кореспондент "Європейської правди", таку заяву віцепрем’єр з питань євроінтеграції Дмитро Кулеба зробив під час конференції "Торгові війни: мистецтво захисту".
"Перша за все, варто визнати - угода узгоджувалася в одній реальності, а тепер існує в іншій. Проте ми свідомо використовуємо термін "перегляд угоди" - ми говоримо про те, що угоду треба привести у відповідність до реальності",- пояснив він.
"Перегляд – це дуже революційна річ. Це повний розбір угоди та перезбір з нуля. А це несе чималі ризики. Тому ми підходимо досить обережно, говорячи лише про модернізацію",- додав він.
В якості прикладу Кулеба нагадав про плани додати в угоду новий розділ, що буде стосуватися реформи в сфері юстиції.
"Це буде справді  революційна штука, там буде й захист персональних даних, й боротьба з корупцією, і митні питання",- додав віцепрем’єр.
