
# Zευγάρι κατηγορεί πρώην διευθυντή τράπεζας για υπεξαίρεση 450.000 ευρώ

Published at: **2019-11-02T08:45:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425001/zeygari-kathgorei-prwhn-dieythynth-trapezas-gia-ypexairesh-450-000-eyrw)


        Δήλωση προκειμένου να συνεχιστεί η ποινική διαδικασία σε βάρος 58χρονου πρώην διευθυντή τράπεζας ο οποίος κατηγορείται ότι αφαιρούσε χρήματα πελατών από τους λογαριασμούς τους, έκανε ζευγάρι συμπατριωτών μας που διαμένει στο εξωτερικό.
      
Η δήλωση συνέχισης ποινικής διαδικασίας κατά άρθρο 464 του Ποινικού Κώδικα, έγινε διά του δικηγόρου τους κ. Μηνά Τσέρκη χθες, όπως ορίζει και η σχετική νομοθεσία.
Με τον τρόπο αυτό ζητείται από το ζευγάρι των συμπατριωτών μας να συνεχιστεί η δικαστική διαδικασία κατά του 58χρονου, βάσει και της σχετικής έγκλησης που έχουν καταθέσει στις 15 Ιουνίου 2016.
Ειδικότερα, σύμφωνα με τη μήνυση, ο συμπατριώτης μας καθηγητής πανεπιστημίου στην Αγγλία και η σύζυγός του διέθεταν κοινό λογαριασμό στην τράπεζα όπου εργαζόταν ο 58χρονος. Η δε ζημία η οποία φέρονται να υπέστησαν ανέρχεται στο ποσό των 450.000 ευρώ.
Μετά τη μήνυση σε βάρος του 58χρονου πρώην διευθυντή τράπεζας, ασκήθηκε ποινική δίωξη σε βαθμό κακουργήματος για απάτη, υπεξαίρεση και απιστία αλλά και για παράβαση καθήκοντος.
