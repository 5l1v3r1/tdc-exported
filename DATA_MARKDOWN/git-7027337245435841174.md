
# مرکل: برنامه ایجاد یک میلیون ایستگاه شارژ خودروهای برقی در آلمان

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696759/%D9%85%D8%B1%DA%A9%D9%84-%D8%A8%D8%B1%D9%86%D8%A7%D9%85%D9%87-%D8%A7%DB%8C%D8%AC%D8%A7%D8%AF-%DB%8C%DA%A9-%D9%85%DB%8C%D9%84%DB%8C%D9%88%D9%86-%D8%A7%DB%8C%D8%B3%D8%AA%DA%AF%D8%A7%D9%87-%D8%B4%D8%A7%D8%B1%DA%98-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%A8%D8%B1%D9%82%DB%8C-%D8%AF%D8%B1-%D8%A2%D9%84%D9%85%D8%A7%D9%86)


        دولت آلمان قصد دارد تمامی شغل‌های مرتبط به کمپانی‌های خودرو و صنایع قطعه‌سازی را حفظ کند.
      
آلمان قصد دارد تا سال 2030 یک میلیون ایستگاه شارژ خودروهای برقی در این کشور ایجاد شود.
"آنگلا مرکل" صدر اعظم (نخست وزیر) آلمان از برنامه ساخت یک میلیون ایستگاه شارژ برقی برای خودروهای الکتریکی در آلمان تا سال 2030 خبر داد.
به گزارش عصر ایران به نقل از یورونیوز، مرکل در آستانه اجلاس دوشنبه "صنایع خودرو" آلمان در یک پیام ویدئویی از لزوم سرعت بخشیدن به روند ساخت خودروهای باتری‌دار با میزان آلایندگی کم سخن گفت.
مرکل در پیام ویدئویی خود گفت: ما قصد داریم با هدف کاهش آلایندگی حدود یک میلیون ایستگاه شارژ برقی در آلمان ایجاد کنیم.
شرح عکس: آنگلا مرکل صدراعظم آلمان در کنار یک خودروی برقی در هند در روز 2 نوامبر 2019 . عکس: رویترز . اندریاس رینکه
وی افزود: صنایع نیز باید تلاش بیشتری برای ساخت خودروهای الکتریکی کنند.
آلمان در حال حاضر 20 هزار ایستگاه شارژ الکتریکی خودرو دارد.
این پیام مرکل دومین اشاره وی به تسریع حرکات صنایع در ساخت بیشتر الکتریکی‌ها و کاربرد آن در صنایع حمل و نقل به منظور کاهش آلاینده‌ها است.
دولت آلمان همچنین  قصد دارد تمامی شغل‌های مرتبط به کمپانی خودرو و صنایع قطعه‌سازی را حفظ کند.
مرکل افزود: قصد داریم متخصصان و تکنسین‌های خود را روی جاده‌های مدرن و سازگار با محیط زیست ببریم.
کشورهای اروپایی تلاش می کنند روند جایگزینی خودروهای برقی با خودروهای بنزینی و گازوئیلی را سرعت ببخشند.
