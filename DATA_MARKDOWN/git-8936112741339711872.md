
# Gwiazdy z triple-double. LeBron James górą po dogrywce

Published at: **2019-11-02T11:44:00+00:00**

Author: ****

Original: [TVN24](https://eurosport.tvn24.pl/koszykowka,117/lebron-james-i-luka-doncic-z-triple-double-dallas-mavericks-los-angeles-lakers-wynik-meczu-nba,982338.html)

I James, i Doncić zanotowali w tym spotkaniu triple-double. Ten pierwszy uzbierał 39 punktów, 16 asyst i  12 zbiórek. Drugi - odpowiednio - 31, 15 i 13.
Zawodnik Lakersów do tego dorobku dołożył jeszcze cztery przechwyty, miał też większe wsparcie ze strony kolegów - Anthony Davis zdobył 31 punktów, a Danny Green - 14.
Goście wygrali czwarte spotkanie z rzędu.
Pochodzący z Lublany Doncić ma dopiero 20 lat. Powtarza, że jego idolem zawsze był James, który 30 grudnia obchodzić będzie 35. urodziny.
Kiedy w ubiegłym sezonie panowie zmierzyli się ze sobą po raz pierwszy, Słoweniec czekał po meczu pod szatnią Lakersów, by ze swoim bohaterem zamienić choć kilka zdań. Na pamiątkę dostał potem od niego koszulkę.
- Okazuje się, że byłem inspiracją dla chłopaka, który nawet nie mieszkał w Stanach. To fantastyczne uczucie - stwierdził po piątkowym zwycięstwie James.
 
 
Wyniki piątkowych meczów NBA:Boston Celtics - New York Knicks 104:102Brooklyn Nets – Houston Rockets 123:116Chicago Bulls – Detroit Pistons 112:106Dallas Mavericks – Los Angeles Lakers 110:119 (po dogrywce)Golden State Warriors - San Antonio Spurs 110:127Indiana Pacers – Cleveland Cavaliers 102:95Orlando Magic – Milwaukee Bucks 91:123Sacramento Kings – Utah Jazz 102:101
Autor: rk / Źródło: PAP
