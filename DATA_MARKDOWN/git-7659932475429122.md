
# بریتانیا: کاهش تعهدات هسته‌ای ایران تهدیدی علیه امنیت ملی ماست

Published at: **2019-11-05T19:15:00+00:00**

Author: ****

Original: [الشرق الاوسط فارسی](https://aawsat.com/persian/home/article/1977686/%D8%A8%D8%B1%DB%8C%D8%AA%D8%A7%D9%86%DB%8C%D8%A7-%DA%A9%D8%A7%D9%87%D8%B4-%D8%AA%D8%B9%D9%87%D8%AF%D8%A7%D8%AA-%D9%87%D8%B3%D8%AA%D9%87%E2%80%8C%D8%A7%DB%8C-%D8%A7%DB%8C%D8%B1%D8%A7%D9%86-%D8%AA%D9%87%D8%AF%DB%8C%D8%AF%DB%8C-%D8%B9%D9%84%DB%8C%D9%87-%D8%A7%D9%85%D9%86%DB%8C%D8%AA-%D9%85%D9%84%DB%8C-%D9%85%D8%A7%D8%B3%D8%AA)

اقدام ایران برای برداشتن گام چهارم کاهش تعهدات هسته‌ای با واکنش بریتانیا نیز مواجه شد و دومینیک راب وزیر خارجه این کشور گفت: «اقدام اخیر ایران مغایر با توافق هسته‌ای است و یک تهدیدی علیه امنیت ملی ما است.»به گزارش الشرق الاوسط، راب از ایران خواست تا «به تعهدات خود پایبند بماند».وی در ادامه افزود: ما می‌خواهیم از طریق گفت‌وگوهای سازنده جهانی راهی برای پیش‌رو بیابیم اما ایران باید به تعهدات خود پایبند بماند و یه پایبندی کامل خود به توافق هسته‌ای بازگردد.حسن روحانی، رئیس‌جمهوری اسلامی ایران در مراسم افتتاح کارخانه نوآوری از آغاز گام چهارم کاهش تعهدات هسته‌ای ایران خبر داد.روحانی روز سه‌شنبه ۱۴ آبان گفت: «از فردا به سانتریفیوژهای مستقر در فردو گاز تزریق می‌کنیم.»پیش از این کشورهای اروپایی و روسیه امروز سه‌شنبه در واکنش به گام تازه ایران در جهت کاهش تعهد به توافق هسته‌ای، ایران را به نقض مفاد این توافق متهم کردند و خواستار پایبندی تهران به برجام شدند.کمیسیون اروپا نیز در واکنش به گام جدید تهران برای خروج از برجام اعلام کرد که از حفظ این توافق بیش از پیش دشوار به نظر می‌رسد.کشورهای اروپایی پیش از این به ایران هشدار داده بودند که در صورت ادامه روند کاهش تعهدات هسته‌ایش مجبور به خروج از برجام خواهند بود.اتحادیه اروپا در واکنش به این اقدام ایران را فرا خواند که به تعهدات خود در قبال برجام پایبند بماند.مایا کوچیانچک سخنگوی فدریکو موگرینی، هماهنگ‌کننده سیاست خارجی اروپا در واکنش به اقدام تازه ایران به راه‌اندازی سانتریفیوژهای جدید از ایران خواست که تصمیم خود را پس گرفته و به تعهداتش در قبال برجام وفادار بماند.
