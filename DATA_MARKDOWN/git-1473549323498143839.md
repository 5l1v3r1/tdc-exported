
# Dwaj mężczyźni zaatakowani ostrym narzędziem. Policja szuka sprawcy

Published at: **2019-11-01T12:46:00+00:00**

Author: **MAK/gp**

Original: [TVN24](https://www.tvn24.pl/pomorze,42/stargard-mezczyzni-zaatakowani-ostrym-narzedziem-policja-szuka-sprawcy,982176.html)

Do ataku doszło w czwartek po godzinie 21 w pobliżu galerii handlowej. Policjanci zostali powiadomieni o pobiciu dwóch mężczyzn.
- W trakcie zdarzenia sprawca użył najprawdopodobniej ostrego narzędzia - poinformował w piątek st. asp. Krzysztof Wojsznarowicz z Komendy Powiatowej Policji w Stargardzie.
Ranni to mężczyźni w wieku 25 i 26 lat. Po bójce byli przytomni, ale musieli zostać przewiezieni do szpitala.
St. asp. Wojsznarowicz przekazał, że policjanci wyjaśniają okoliczności zdarzenia, rozmawiają ze świadkami i sprawdzają okoliczny monitoring.
Jak ustalił reporter TVN24 Sebastian Napieraj, poszkodowani są właśnie przesłuchiwani. W czwartek było to niemożliwe ze względu na ich stan zdrowia.

        
          Jeśli chcielibyście nas zainteresować tematem związanym z Waszym regionem - czekamy na Wasze sygnały/materiały. Piszcie na Kontakt24@tvn.pl.
        
      
