
# Tega nočete vedeti

Published at: **2019-11-07T07:47:00+00:00**

Author: **Katarina Golob**

Original: [Slovenske novice](https://www.slovenskenovice.si/stil/bivanje/clanek/tega-nocete-vedeti-242010)

Večina ne pozna najbolj intimnih početij in želja svojih partnerjev.
Ljudje, ki so, preden so spoznali partnerja, uživali v porničih, bodo to počeli še naprej. Ali na skrivaj ali pa s partnerjem. Starejši pari to hitreje sprejmejo, pri mlajših se lahko zatika.
Zakaj bi nekdo nehal masturbirati samo zato, ker ima partnerja? Težava nastopi samo takrat, ko zaradi tega primanjkuje seksa v odnosu.
Zanimanje za druge ljudi, ki so za partnerja privlačni, običajno ne uplahne, le pozorno se umakne. Če obstaja zaupanje, se lahko partner ozira za komer koli, pa to ne bo spodjedlo odnosa.
Vsak odnos ima vzpone in padce. Bližje ko si lahko partnerja prideta, večje so lahko razdalje med njima, ko se odtujita, prepiri so sestavni del odnosa. Partnerjeva jeza je na svoj, ne povsem pravi način le izraz njegove ljubezni, vendar se jo lahko nauči drugače kanalizirati, predvsem pa prepiri ne smejo biti žaljivi.
