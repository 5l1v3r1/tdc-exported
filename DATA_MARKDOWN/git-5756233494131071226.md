
# محسن رضایی: ترامپ یزید زمانه است

Published at: **2019-11-01T17:42:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619249/%D9%85%D8%AD%D8%B3%D9%86-%D8%B1%D8%B6%D8%A7%DB%8C%DB%8C-%D8%AA%D8%B1%D8%A7%D9%85%D9%BE-%DB%8C%D8%B2%DB%8C%D8%AF-%D8%B2%D9%85%D8%A7%D9%86%D9%87-%D8%A7%D8%B3%D8%AA)


        دبیر مجمع تشخیص مصلحت نظام در نشست فرماندهان بسیج تهران گفت: دشمنان از اعتماد به نفس ما که اولین گام ساخت تمدن است، می هراسند.
      

        آفتاب‌‌نیوز :
      
محسن رضایی، در آستانه یوم الله سیزدهم آبان در نشست فرماندهان بسیج تهران در پادگان ولیعصر (عج) اظهار کرد: امروز دشمنان انقلاب از اعتماد به نفس و دستاوردهای ما که مقدمه ساخت تمدن نوین اسلامی ایرانی است، در هراسند.
وی با اشاره به لزوم مبارزه با استکبار و برداشتن و حفظ علم مقاومت و دفاع از ارزش ها توسط سپاه، بسیجیان و جبهه انقلاب، گفت: بدون مبارزه با استکبار، دست یافتن به اهداف بیانیه گام دوم انقلاب ممکن نیست. بیانیه گام دوم در حقیقت تداوم انقلاب دوم و به ثمر رساندن آن در اقتصاد و فرهنگ است که رهبر فرزانه ی انقلاب به عنوان مقدمه ساخت تمدن اسلامی و ایرانی مطرح کرده اند.
فرمانده سپاه پاسداران در دوران دفاع مقدس گفت: امتداد راهپیمایی عظیم اربعین در گرامیداشت ۱۳ آبان بسیار معنادار است. اربعین نماد مبارزه با ظلم یزیدیان است. یزید امروز ترامپ است.
وی افزود: در درون آمریکا، در میان روشنفکران آمریکا و اروپا و در سراسر جهان، نفرت عجیبی از عملکرد ترامپ شکل گرفته است. این حس تنفر در کشورهای اسلامی و در میان مردم ما به وضوح قابل مشاهده است و می توان از این فرصت برای مبارزه و روشنگری استفاده کرد.
