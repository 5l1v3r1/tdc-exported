
# Kadeřábkův gól pomohl Hoffenheimu k výhře nad posledním Paderbornem

Published at: **2019-11-01T22:37:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/kaderabkuv-gol-pomohl-hoffenheimu-k-vyhre-nad-poslednim-paderbornem/1816218?utm_source=rss&utm_medium=feed)

Berlín - Obránce Pavel Kadeřábek svým druhým gólem v tomto ročníku německé fotbalové ligy přispěl k vítězství Hoffenheimu 3:0 nad Paderbornem. Jeho tým vyhrál počtvrté za sebou a v neúplné tabulce se před víkendovými zápasy 10. kola posunul na páté místo o dva body za vedoucí Mönchengladbach.
Kadeřábek navázal na svou branku z 2. kola. Po čtvrthodině hry se k němu dostal míč na pravé straně pokutového území a český reprezentant zamířil prudkou střelou přesně ke vzdálenější tyči.
Zvýšil už na 2:0, neboť Hoffenheimu zařídil bleskové vedení po 72 sekundách Robert Skov. Dánský záložník, který přišel v létě z Kodaně, se trefil parádně z trestného kopu z téměř 30 metrů. Na 3:0 upravil v 26. minutě nizozemský útočník Jürgen Locadia.
Paderborn, který v minulém kole vybojoval proti Düsseldorfu (2:0) první vítězství v sezoně, utrpěl osmou porážku a je dál se čtyřmi body poslední.

        Německá fotbalová liga - 10. kolo:
      
Hoffenheim - Paderborn 3:0 (2. Skov, 15. Kadeřábek, 26. Locadia).

        Tabulka:
      
