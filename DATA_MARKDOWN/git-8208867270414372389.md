
# Allerta meteo della Protezione Civile per 6 regioni, pioggia e maltempo in tutta Italia

Published at: **2019-11-02T19:24:00+00:00**

Author: ****

Original: [Repubblica.it](https://www.repubblica.it/cronaca/2019/11/02/news/pioggia_e_maltempo_allerta_in_sei_regioni-240097308/)

Un'ondata di maltempo caratterizzerà l'intera giornata di domani, domenica, a partire da questa notte. Il  Dipartimento della Protezione Civile d'intesa con le regioni coinvolte ha emesso un avviso di condizioni meteorologiche avverse.L'avviso prevede dalla notte di oggi precipitazioni diffuse e abbondanti, anche a carattere di rovescio o temporale, su Lombardia, Veneto, Friuli Venezia Giulia, Emilia Romagna, Umbria, Lazio, Sardegna e Campania, in estensione ai settori occidentali di Abruzzo, Molise e Basilicata. Inoltre, dal mattino di domani 3 novembre, si prevede il persistere di precipitazioni intense, anche a carattere di rovescio o temporale, su Liguria e Toscana. I fenomeni saranno accompagnati da rovesci di forte intensità, frequente attività elettrica e forti raffiche di vento.LE PREVISIONI REGIONE PER REGIONEDal primo mattino di domani si prevedono venti da forti a burrasca sud-occidentali, sui settori appenninici di Lombardia ed Emilia Romagna e su Liguria, Toscana, Sardegna, Umbria, Lazio, Abruzzo, Molise, Campania e Basilicata. Mareggiate lungo le coste esposte.base dei fenomeni in atto e previsti, è stata valutata per la giornata di domani, allerta arancione sulla Campania, su gran parte del Lazio e su settori di Liguria, Basilicata, Molise e Sardegna.Valutata, inoltre, allerta gialla su Toscana, Umbria, Abruzzo, Molise, Veneto, su settori di Calabria, Lombardia, Sicilia, Emilia Romagna, Marche, Puglia, Toscana, Friuli Venezia Giulia e sui restanti territori di Lazio, Basilicata, Liguria e Sardegna. 
