
# Τέλη κυκλοφορίας 2020: Αναρτήθηκαν στο Taxisnet – Αναλυτικές οδηγίες

Published at: **2019-11-07T18:30:48+00:00**

Author: **neolaia.gr Team**

Original: [neolaia.gr](https://neolaia.gr/2019/11/07/teli-kikloforias-anebikan-sto-taxisnet/)

Τα τέλη κυκλοφορίας 2020 αναρτήθηκαν στο Taxisnet, σήμερα Πέμπτη 7 Νοεμβρίου.
Διαβάστε παρακάτω για να δείτε τις αναλυτικές οδηγίες για την εκτύπωσή τους, για τα πρόστιμα και τις αλλαγές που θα εφαρμοστούν από τον επόμενο χρόνο.

        Τέλη κυκλοφορίας 2020 – Αλλαγές
      
Οι αλλαγές που σχεδιάζει το οικονομικό επιτελείο, βάσει των ευρωπαϊκών οδηγιών, θα ισχύσουν από το 2020.
Οι όποιες αλλαγές θα γίνουν από την επόμενη χρονιά κι ως εκ τούτου τα τέλη κυκλοφορίας 2020 θα υπολογίζονται, όπως και το 2019.
Κι αυτό επειδή, όπως ήδη έχει προαναγγείλει ο Υπουργός Οικονομικών, Χρήστος Σταϊκούρας, οι νέες αλλαγές θα γίνουν από το 2021 στο πλαίσιο εναρμόνισης της ελληνικής νομοθεσίας με την αντίστοιχη ευρωπαϊκή.

        Τέλη κυκλοφορίας 2020 – Ανέβηκαν στο Taxisnet:
      
Τα τέλη κυκλοφορίας 2020 καταβάλλονται εμπρόθεσμα:
α) το τελευταίο δίμηνο του τρέχοντος έτους (1/11 έως 31/12) και
β) την ίδια ή την επόμενη εργάσιμη ημέρα εάν το όχημα ταξινομηθεί εντός του τρέχοντος έτους.

        Τέλη κυκλοφορίας 2020 – Βήμα – βήμα η διαδικασία
      
Συμπληρώνω τον Α.Φ.Μ., που αναγράφεται στην άδεια κυκλοφορίας
Συμπληρώνω τον αρ. κυκλοφορίας του οχήματος, που αναγράφεται στην άδεια κυκλοφορίας
Συμπληρώνω το έτος τελών κυκλοφορίας
Επιλέγω «Αναζήτηση»
Επιλέγω «Εκτύπωση» όταν εμφανιστεί το μήνυμα «Επιτυχής αναζήτηση»

        Τέλη κυκλοφορίας 2020: Τι θα πληρώσουμε (Ποσά)
      
Και το 2019, δεν θα υπάρξει καμία ελάφρυνση, αφού στα ταμεία του Δημοσίου υπολογίζεται ότι θα εισρεύσουν 1,2 δισ. ευρώ, καθώς οι ιδιοκτήτες των οχημάτων καλούνται να πληρώσουν από 22 ευρώ έως 1.380 ευρώ ανάλογα με τον τύπο και το έτος ταξινόμησης.

        Υπενθυμίζουμε ότι:
      
Για όσους/όσες θα πληρώσουν μέσω web banking, απαιτείται μόνο η Ταυτότητα Οφειλής που αναγράφεται στο ειδοποιητήριο, ενώ οι κάτοχοι πιστωτικών καρτών με επαρκές πιστωτικό υπόλοιπο μπορούν να εξοφλήσουν τα τέλη κάνοντας χρήση προγραμμάτων έως και 12 άτοκων δόσεων.

        Επισημαίνουμε επίσης ότι:
      
Από τα μέσα Νοεμβρίου του φετινού έτους, οι φορολογούμενοι θα μπορούν με τη χρήση των κωδικών τους στο Taxisnet ή απλά με τη χρήση του αριθμού φορολογικού μητρώου τους και τον αριθμό κυκλοφορίας του οχήματός τους να εισέλθουν στο δικτυακό τόπο www.aade.gr και να πληροφορηθούν το ακριβές ποσό που αναλογεί στο όχημά τους.

        Τα πρόστιμα: Δείτε αναλυτικά
      
Τα τέλη κυκλοφορίας θα πρέπει να πληρωθούν έως το τέλος του έτους, όπως κάθε χρόνο. Σε διαφορετική περίπτωση, η εκπρόθεσμη πληρωμή συνεπάγεται πρόστιμο στο 100% των τελών που αναλογούν στο όχημα.

        Αναλυτικά καταβάλλεται:
      
-Ισόποσο των τελών, αν το όχημα είναι δίκυκλο/τρίκυκλο Ι.Χ. ή επιβατικό Ι.Χ.
-το ήμισυ των τελών, αν το όχημα είναι επιβατικό Δ.Χ. ή φορτηγό ή λεωφορείο.
-0 ευρώ, αν τα τέλη κυκλοφορίας είναι λιγότερα από 30 ευρώ.

        Κατάθεση πινακίδων
      
Όπως κάθε χρόνο, δεν θα πληρώσουν τέλη κυκλοφορίας όσοι/όσες καταθέσουν τις πινακίδες μέχρι τις 31 Δεκεμβρίου, θέτοντας το όχημά τους σε ακινησία.
Όσοι/όσες υποβάλουν δηλώσεις ακινησίας και καταθέσουν τις πινακίδες των οχημάτων τους στις ΔΟΥ μέχρι τις 31 Δεκεμβρίου 2019, θα αποφύγουν την πληρωμή των τελών κυκλοφορίας για το 2020, τον φόρο πολυτελούς διαβίωσης που πληρώνουν οι κάτοχοι Ι.Χ. κυβισμού 1.929 κυβικών εκατοστών και άνω, αλλά και τα τεκμήρια διαβίωσης.

        
          Δείτε ακόμα: Οι αλλαγές που έρχονται στα τέλη κυκλοφορίας 2020
        
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
