
# Всички жертви от камиона-ковчег в Англия са виетнамци

Published at: **2019-11-07T15:31:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Vsichki-zhertvi-ot-kamiona-kovcheg-v-Angliya-sa-vietnamci-912015)

Британската полиция съобщи днес, че е идентифицирала телата на всички 39 души, открити мъртви в камион в британското графство Есекс, и е известила семействата им, предаде БТА.
"Това е важна стъпка в разследването и ни позволява да работим с колегите от виетнамската полиция в помощ на семействата на жертвите", каза високопоставен полицейски източник. Всички жертви - 31 мъже и 8 жени - са виетнамци, допълни полицията в Есекс.
Обединеното кралство повдигна обвинения в непредумишлено убийство, пране на пари и подпомагане на нелегална имиграция на шофьора на хладилния камион, в който бяха намерени телата.
