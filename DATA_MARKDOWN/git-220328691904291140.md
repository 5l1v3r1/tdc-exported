
# Ясно е кой поема Барса през лятото

Published at: **2019-11-04T07:26:32+00:00**

Author: **Пламен Вълков**

Original: [Стандарт Новини](https://standartnews.com/sport/yasno-e-koy-poema-barsa-prez-lyatoto-405807.html)

Бившият защитник на Барселона Роналд Куман си призна в интервю, че може да стане треньор на Барселона. Както е известно, в момента Куман е национален селекционер на Холандия, но в договора му има клауза, според която той може да напусне, за да поеме "каталунците".
“Няма обаче как сега да си тръгна от холандския национален тим, това е 100% сигурно. Мога да ида в Барса, но чак след Евро 2020. Тази клауза важи само за след финалите и само за оферта от въпросния клуб”, коментира Куман пред Mundo Deportivo.
“Имам договор с холандската федерация до 2022 г., но след Европейското първенство ще седнем и ще обсъдим дали да продължим да работим заедно”, каза още Роналд.
Като футболист той бе част от "дрийм тийма" на Барселона през 90-те години на миналия век, а с негов гол тимът спечели първата си Купа на европейските шампиони през 1992 година.
Новината за въпросното условие в договора на треньора беше разкрита от спортния директор на холандците Нико-Ян Хугма. Куман призна, че се е ядосал от думите на въпросния човек, но вече му е минало.
Всичко това само засилва слуховете, че контрактът на Ернесто Валверде, който е до края на кампанията, няма да бъде подновен.
Прочети още на: https://www.gol.bg/barcelona/2019-11-03/kuman-si-prizna-moga-da-poema-barsa-prez-lyatoto-na-2020-g
 
