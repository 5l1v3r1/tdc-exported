
# Corea Nord, la sfida di Kim: testato un lanciatore di razzi multiplo

Published at: **2019-11-01T06:49:00+00:00**

Author: ****

Original: [Repubblica.it](https://www.repubblica.it/esteri/2019/11/01/news/corea_nord_la_sfida_di_kim_testato_un_lanciatore_di_razzi_multiplo-240003053/)

PECHINO - La Corea del Nord ha testato ieri "con successo" un "lanciatore di razzi multiplo super-large" di cui è stata "verificata la perfezione". Lo stesso leader Kim Jong-un, riferisce la Kcna, ha espresso "soddisfazione per la prova" e ha inviato le sue congratulazioni agli scienziati dell' Accademia delle scienze della Difesa per "lo sviluppo dei muscoli militari di auto-difesa del Paese". Seul ha stimato ieri che i due razzi sono stati lanciati dalla regione occidentale verso il mar del Giappone per una gittata di circa 370 km.E' stato il primo test balistico condotto dalla Corea del Nord dal 2 ottobre. Secondo l'agenzia nordcoreana, il lancio "sperimentale" del "lanciarazzi reattivo super-grande" è stato effettuato dalla Accademia di Scienze della Difesa Nazionale e non era presente Kim Jong-un. Il 'lider maximo' tuttavia è stato informato al riguardo e si è detto "molto soddisfatto".  
