
# WhatsApp e Netflix: trailer riproducibili all'interno delle chat

Published at: **2019-11-04T00:00:00+00:00**

Author: **Simone Pettine**

Original: [Multiplayer.it](https://multiplayer.it/notizie/whatsapp-netflix-trailer-riproducibili-allinterno-chat.html)

Il rapporto tra WhatsApp e la riproduzione video interna alle singole chat si è evoluto enormemente negli ultimi mesi: ad oggi video di Facebook, YouTube, Instagram e Streamable sono riproducibili con tecnologia PiP, senza accedere ai rispettivi siti tramite link. Netflix si aggiunge in queste ore alla lista. Da questo momento in poi, potrete guardare i trailer di Netflix all'interno delle chat di WhatsApp, senza limitazioni: basterà inviare un link ad un amico, e se questo video è presente nel catalogo di Netflix allora lui potrà riprodurlo all'interno della chat senza problemi. L'aggiornamento per la funzionalità è già disponibile su dispositivi iOS e dovrebbe arrivare presto anche su quelli android, come spesso accade per tutte le nuove funzioni del resto. La distribuzione della nuova versione di WhatsApp proseguirà nelle prossime ore, dunque controllate ad intervalli regolari la disponibilità del nuovo update. Sarà l'occasione giusta per condividere con tutti i vostri conoscenti il nuovo trailer di The Witcher, la prossima serie di rilievo in arrivo su Netflix a dicembre 2019.
