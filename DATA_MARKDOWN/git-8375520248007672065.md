
# У Миколаєві на людей впала металева конструкція: шестеро постраждалих

Published at: **2019-11-04T01:56:46+00:00**

Author: ****

Original: [ГЛАВКОМ](https://glavcom.ua/country/incidents/u-mikolajevi-na-lyudey-vpala-metaleva-konstrukciya-shestero-postrazhdalih-637418.html)

На Соборній площі у Миколаєві 6 людей травмувалися через те, що на них впала металева конструкція, яку встановили для напівмарафону «Перемагай легко».
Про це повідомляє пресслужба Нацполіції.
Зазначається, що за медичною допомогою звернулись п’ятеро осіб 35-61 року, які отримали забиття. Ще одну 63-річну жінку доставили до лікарні з переламом ключиці.
Згодом її виписали та відправили на амбулаторне лікування.
Наразі правоохоронці встановлюють обставини інциденту та вирішують питання щодо кваліфікації події.
Нагадаємо, у центрі Львова коні, налякані петардою або салютом, травмували 15-річну дівчину — у неї відкритий перелом ноги.
