
# 
        قدردانی ماموستا رستمی از حضور مردم در راهپیمایی ۱۳ آبان
      

Published at: **2019-11-04T14:31:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638101/%D9%82%D8%AF%D8%B1%D8%AF%D8%A7%D9%86%DB%8C-%D9%85%D8%A7%D9%85%D9%88%D8%B3%D8%AA%D8%A7-%D8%B1%D8%B3%D8%AA%D9%85%DB%8C-%D8%A7%D8%B2-%D8%AD%D8%B6%D9%88%D8%B1-%D9%85%D8%B1%D8%AF%D9%85-%D8%AF%D8%B1-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%DB%B1%DB%B3-%D8%A2%D8%A8%D8%A7%D9%86)

به گزارش بولتن نیوز، ماموستا فایق رستمی در حاشیه راهپیمایی 13 آبان با گرامیداشت یاد و خاطره شهدای انقلاب و قدردانی از حضور گسترده و معنادار مردم در این مراسم اظهار داشت: امروز اجتماع عظیم مردم با فرهنگ سراسر کشور و استان کردستان «مقاومت و استقامت» در برابر تهدیدات و تحریم‌های بیگانگان را به دنیا نشان داد.
وی با بیان اینکه اقتدار، وحدت و یکپارچگی ملت ایران دنیا را به تنگ و ذلت در آورده است، افزود: همان طور که ملت ایران در 13 آبان سال 58 لانه جاسوسی آمریکا را تسخیر کردند، امروز نیز همانند اوایل انقلاب پشیبانی خود را از انقلاب و رهبری ثابت کردند.
نماینده مردم کردستان در مجلس خبرگان رهبری تصریح کرد: هیچ‌گاه تحریم‌های ظالمانه و قدرت دشمنان نمی‌تواند وحدت و انسجام مردم ایران و کردستان را تحت تأثیر اهداف شوم خود قرار دهد و تا زمانی که برادری و وحدت در میان این ملت و نظام باشد، این سنگر شکستنی نیست.
وی بیان کرد: امروز ملت ایران، مردم انقلابی استان کردستان با حضور دشمن‌شکن در راهپیمایی 13 آبان، بصیرت و آگاهی خود را در میدان عمل با شعارهای «مرگ بر آمریکا و مرگ بر اسرائیل» به دشمنان اسلام و نظام نشان دادند.
ماموستا رستمی با بیان اینکه مبارزه با استکبار جهانی و حضور در مراسم روز دانش‌آموز حاوی پیام روشن ظلم‌ستیزی ملت ایران است، یادآور شد: مردم استان کردستان هیچ‌گاه تن به ذلت و خاری نداده و نمی‌دهند و نسبت به دین، ناموس، وطن و رهبری وفادار، پابرجا و در برابر دشمنان سینه سپر کرده‌اند.
انتهای پیام/
