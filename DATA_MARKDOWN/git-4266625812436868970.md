
# У Херсонській ОДА назвали причини масового мору риби в Дніпрі

Published at: **2019-11-07T04:39:00+00:00**

Author: ****

Original: [ZIK.UA](https://zik.ua/news/2019/11/07/u_hersonskiy_oda_nazvaly_prychyny_masovogo_moru_ryby_v_dnipri_1685551)


        Голова Херсонської обласної державної адміністрації Юрій Гусєв заявив, що розглядає три ймовірні причини масового мору риби у Дніпрі.
      
Про це повідомляє пресслужба Херсонської ОДА.
"За словами (Гусєва – ред.) перша причина загибелі 2 мільйонів особин риби зумовлена впливом явища природного характеру – збільшенням рівня хімічних сполук у водоймі. Друга пов’язана з функціонуванням кар’єру Херсонського морського торговельного порту. І третя причина може полягати у викиді пестицидів, зокрема, внаслідок диверсії", - зазначили в пресцентрі. 
Проте завідувач кафедри водних біоресурсів та аквакультури Херсонського державного аграрного університету Павло Кутіщев вважає, що мор риби є наслідком сукупності природних факторів.
За його словами, через низький рівень кисню, підвищення температури водойми, цвітіння води та обміління виникло прискорення дії токсичних речовин. Також Кутіщем додав, що рівень сірководню, за даними трьох лабораторій, не перевищив критичної позначки. 
Нагадаємо, вчора Павло Кутіщев заявив, що причиною масової загибелі риби в Дніпро-Бузькому лимані Херсонської області став аміак. 
