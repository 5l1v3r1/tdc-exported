
# Haalands trener avslørte interesse fra storklubb

Published at: **2019-11-02T21:45:42+00:00**

Author: **NTB**

Original: [Bergens Tidende](https://www.bt.no/sport/i/e8ROdQ/haalands-trener-avsloerte-interesse-fra-storklubb)

Den brennhete norske spissen har pøst inn mål både i østerriksk serie og mesterligaen denne sesongen, og han scoret også i cupen tidligere i uka.
Ryktene vil ha det til at Europas storklubber ligger langflate etter ham, og trener Jesse Marsch bidro ikke til å dempe det.
– Ryktene om Haaland begynner å bli plagsomme. Jeg har til og med fått vite at Bayern München skal være interessert i ham. Enhver toppklubb kan ha bruk for Erling, sa han ifølge orf.at.

        Les ogsåTidligere storscorer har ett klart råd til Haaland: – Det har han godt av
      
Klubben er forsiktig med spilletid for Haaland og lot ham starte på benken mens Daka fikk sjansen ved siden av Hwang Hee-chan. Etter to mål før pause fikk Daka fullføre kampen, og han fullførte også sitt hattrick på overtid.
Haaland spilte 2. omgang i stedet for Hwang. Nordmannen har 12 seriemål på 11 kamper, men Mattersburg greide å holde ham unna målprotokollen.
Salzburg topper tabellen seks poeng foran Rosenborgs europaligarival LASK, som spiller søndag.
