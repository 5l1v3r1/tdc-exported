
# Αντικυβερνητικές διαδηλώσεις στο Ιράκ

Published at: **2019-11-04T08:31:57+00:00**

Author: ****

Original: [euronews](https://gr.euronews.com/2019/11/04/antikyvernitikes-diadilwseis-iraq)

Χιλιάδες φοιτητές σταμάτησαν τα μαθήματα τους στην Ντιγουανίγια του Ιράκ και βγήκαν στους δρόμους, για να συμμετάσχουν στις συνεχιζόμενες αντικυβερνητικές διαδηλώσεις.
Οι νέοι, οι περισσότεροι από τους οποίους φορούσαν λευκά πουκάμισα, φώναζαν αντικυβερνητικά συνθήματα, ζητούσαν την παραίτηση της κυβέρνησης και κατηγορούσαν την πολιτική ελίτ για εκτεταμένη διαφθορά, υψηλή ανεργία και δυσλειτουργικές δημόσιες υπηρεσίες.
Ιρακινοί διαδηλωτές συγκεντρώθηκαν στην κεντρική πλατεία Tahrir της Βαγδάτης στις 3 Νοεμβρίου, ενώ κάποιοι μετέφεραν ένα άδειο φέρετρο για να αποτίσουν φόρο σε όσους σκοτώθηκαν σε πρόσφατες συγκρούσεις.
