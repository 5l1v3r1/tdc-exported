
# Mančester besplatno vodi navijače u Kazahstan

Published at: **2019-11-01T20:46:39+00:00**

Author: **Darko**

Original: [Sportska centrala](https://www.sportskacentrala.com/2019/11/01/mancester-besplatno-vodi-navijace-u-kazahstan/)

Mančester Junajted je ponudio svojim navijačima besplatan put na utakmicu Lige Evrope protiv Astane u Kazahstanu.
U obzir za besplatan „izlet“ na najdalje gostovanje „crvenih đavola“, dolaze samo navijači koji su oštećeni prilikom bankrota turističke kompanije „Tomas Kuk“. Svi navijači koji imaju dokaz da su uplatili neko putovanje preko „Tomasa Kuka“, a zbog kolapsa ove kompanije nisu ga iskoristili, moći će sa Mančester Junajtedom besplatno da putuju u Kazahstan, 28. novembra.
Mančester Junajted je samo jedan od engleskih klubova koji su sarađivali sa kompanijom „Tomas Kuk“. Pored kluba sa Old Traforda, pomenuta kompanija je bila partner i Mančester Sitiju, Livepulu, Čelsiju…
