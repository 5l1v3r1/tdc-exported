
# دستگیری عامل اصلی توزیع مشروبات الکلی آلوده در خراسان شمالی

Published at: **2019-11-03T21:07:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619718/%D8%AF%D8%B3%D8%AA%DA%AF%DB%8C%D8%B1%DB%8C-%D8%B9%D8%A7%D9%85%D9%84-%D8%A7%D8%B5%D9%84%DB%8C-%D8%AA%D9%88%D8%B2%DB%8C%D8%B9-%D9%85%D8%B4%D8%B1%D9%88%D8%A8%D8%A7%D8%AA-%D8%A7%D9%84%DA%A9%D9%84%DB%8C-%D8%A2%D9%84%D9%88%D8%AF%D9%87-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%B4%D9%85%D8%A7%D9%84%DB%8C)


        دادستان عمومی و انقلاب مرکز استان خراسان شمالی از دستگیری عامل اصلی توزیع مشروبات الکلی آلوده و نوشیدنی مرگبار (متانول) در این استان خبر داد.
      

        آفتاب‌‌نیوز :
      
به نقل از روابط عمومی دادگستری کل خراسان شمالی مسلم محمدیاران در پی مرگ ۳ نفر در استان براثر مصرف مشروبات الکلی آلوده به متانول و مسمومیت تعدادی دیگر، از دستگیری متهم اصلی توزیع این نوشیدنی مرگبار خبر داد.
دادستان عمومی و انقلاب بجنورد در تشریح این خبر تصریح کرد: پس از تشکیل پرونده قضایی و صدور دستورهای لازم سرانجام متهم اصلی توسط مأمورین شناسایی و با تشخیص هویت و احراز کم و کیف نقش وی در این ماجرا متهم، دستگیر و در بحبوحه این عملیات بیش از هزار و ۴۰۰ لیتر متانول مسموم نیز از متهم کشف و ضبط شد.
وی همچنین از صدور دستورهای لازم قضایی برای تحت تعقیب قرار گرفتن دیگر افراد مرتبط در این پرونده نیز خبر داد و خاطرنشان کرد: دستگاه قضایی بدون اغماض و به‌طور جدی با عوامل تهدیدکننده سلامت عمومی مردم و سوداگران این عرصه برخورد خواهد کرد.
