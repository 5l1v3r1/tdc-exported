
# Nordmann debuterte i Serie A

Published at: **2019-11-04T21:45:04+00:00**

Author: **NTB**

Original: [Aftenbladet](https://www.aftenbladet.no/sport/i/QoXEyq/thorsby-seriedebuterte-med-seier-for-sampdoria)

Thorsby spilte hele kampen i en offensiv midtbanerolle bak de to spissene Manolo Gabbiadini og Federico Bonazzoli i bortekampen mot bunnlaget SPAL i Ferrara.
Innbytter Gianluca Capriari scoret etter at 90 minutter var passert. Capriari kom inn på overtid og nettet omtrent på direkten etter pasning fra Gaston Ramirez.
Tross seieren ligger Sampdoria tredje sist og under nedrykksstreken med åtte poeng etter elleve spilte kamper.
23 år gamle Thorsby spilte for Stabæk da han ble kjøpt opp av Heerenveen i Nederland i 2014. Foran denne sesongen ble han solgt til Sampdoria i Genova.
