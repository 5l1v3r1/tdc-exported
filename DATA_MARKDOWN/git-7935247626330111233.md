
# Mucize Doktor'un Ali Vefa'sının abisini gören şoke oluyor! O da kardeşi gibi ünlü

Published at: **2019-11-05T08:45:56+00:00**

Author: ****

Original: [OLAY](https://www.olay.com.tr/mucize-doktorun-ali-vefasinin-abisini-goren-soke-oluyor-o-da-kardesi-gibi-unlu-214166h.htm)

FOX ekranlarının reyting rekorları kıran dizisi Mucize Doktor'da canlandırdığı Ali Vefa karakteriyle büyük beğeni toplayan ünlü oyuncu Taner Ölmez'in ağabeyinin de kendisi gibi ünlü olduğunu söylesek... 
Evet, yanlış okumadınız! Yetenekli oyuncu Taner Ölmez'in ağabeyi Taylan Özgür Ölmez, sesiyle yürek titreten bir müzisyen... 
Güçlü sesiyle kendine hayran bırakan Taylan Ölmez, kardeşi Taner Ölmez'den 7 yaş büyük. 
Anadolunun bağrından kopan yanık sesiyle büyüleyen genç şarkıcı, oyuncu kardeşinin yeni dizisinde gösterdiği üstün başarıyı, sosyal medya hesabından takdir etmeyi de ihmal etmiyor. 
Gelin, yıllardır müzik piyasasına gönül vermiş olan Taylan Özgür Ölmez'i hep birlikte tanıyalım.
1979 doğumlu Ölmez, ilköğretim eğitimini Tunceli Ovacık'ta, ortaokul ve lise eğitimini ise İstanbul'da tamamladı. Lise döneminde, bağlama eğitimi aldı. 
1995 senesinde arkadaşları ile birlikte 'Grup Özgür Deniz' isimli bir grup kuran Taylan Özgür Ölmez, İstanbul Beyoğlu'nda türkü barlarda sahne almaya başladı. 
Pera Güzel Sanatlar Akademisi'nde, 3 yıl süren Sinema Atölye ve Oyunculuk eğitimi aldı. 
2007 yılında ilk solo albümü Nihayet'i müzik piyasasına süren Taylan Özgür Ölmez, 2014 yılında ise ikinci solo albümü DEM ile müzik kariyerini sürdürdü. 
Şimdilerde, Türk Halk Müziği'nin dünyada ve Türkiye'de daha geniş kitlelere duyurulması için çalışmalarını tüm hızı ile sürdürüyor. 
