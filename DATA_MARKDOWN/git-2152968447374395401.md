
# Зад кулисите в модата: Елена Бинева

Published at: **2019-11-01T18:00:00+00:00**

Author: **Криси Табачка**

Original: [Dnes.bg](https://www.dnes.bg/mish-mash/2019/11/01/zad-kulisite-v-modata-elena-bineva.428226)

Тя е млада, руса, изключително красива и с топли очи. Тя е Елена Бинева, откакто е навършила 20-години, е позната на цяла България като един от „диамантите“ – заслуженото прозвище на нея и останалите от ансамбъла. Тя е световна и европейска шампионка по художествена гимнастика, била е част от националния ансамбъл на България и е сред момичетата, заради които той става емблема на страната ни.
Отказа се от художествената гимнастика, а сега застава пред Tialoto.bg в една съвсем нова светлина – да ни разкаже за пътя на модела, който е твърдо решена да извърви. В момента тя е сред лицата на Ivet Fashion и вече 4 месеца се занимава професионално с моделство.

        Представяме ви Елена Бинева!
      
Не можем да не те попитаме – защо прекрати с художествената гимнастика и се насочи към моделството?
Защото напоследък ми се струпаха много травми, една от които ставаше все по-зле и така се наложи да прекратя, за да могат момичетата да имат по-пълноценен план за тренировка и да са уверени, че ще излязат на състезание и ще дадат 100% от себе си.

        По какво си приличат художествената гимнастика и моделството?
      
Хубавото е, че са доста еднакви, защото ако имаш работа като модел, ти си от сутрин до вечер с един екип от хора и нямаш толкова свободно време. Същото е с гимнастиката. Другото е, че за да си успешен модел, трябва да вярваш изцяло на своята агенция, на букера ти, трябва да им имаш пълно доверие и да знаеш, че дори и да ти кажат нещо негативно, то винаги ще е в твой плюс и в твоя полза. И трябва да се вслушаш, за да израстваш.

        Спортът изгражда дисциплина, с какво това ти помага в модната индустрия?
      
И в моделството е така, трябва да си много самодисциплиниран. Работиш с хора, които са такива и ако отиде модел, който не може да се впише в техния график и ритъм на работа, нещата няма да се случат. Има много сходни неща между гимнастиката и моделството.

        Цялото интервю с Елена Бинева 
        
          
            четете в Tialoto.bg 
          
        
      
