
# บิ๊กตร.ลั่นทำเป็นขบวนการ 'ซื้อขายลายเซ็น'อ้างจับลิขสิทธิ์

Published at: **2019-11-07T07:30:00+00:00**

Author: ****

Original: [เดลินิวส์](https://www.dailynews.co.th/regional/740440)


        "รองผบ.ตร." เผยมีขบวนการซื้อขายลายเซ็นมอบอำนาจ ให้คนแอบอ้างไปหากินจับลิขสิทธิ์โดยมิชอบ จ่อเตรียมล้างบางเร็วๆนี้!
      
จากกรณีโลกออนไลน์เกิดกระแสวิจารณ์อย่างหนัก ภายหลังจากที่คุณพ่อรายหนึ่งได้เผยเรื่องราวของลูกสาววัย 15 ปีทำกระทงขายเพื่อหารายได้พิเศษ ได้ถูกลูกค้าสั่งทำกระทงเน้นย้ำทำ "กระทงลายการ์ตูน" แต่เมื่อนัดรับส่งของกลับแจ้งจับละเมิดลิขสิทธิ์พร้อมเรียกปรับเป็นเงิน 30,000 แต่ทางผู้ปกครองขอต่อรองจ่ายเพียง 5,000 บาท จนทำให้เรื่องราวดังกล่าวกลายเป็นที่วิพากษ์วิจารณ์ในสังคมออนไลน์อย่างกว้างขวางนั้นเกี่ยวกับเรื่องดังล่าสุดเมื่อวันที่ 7 พ.ย. แฟนเพจทางการของ "พล.ต.อ.ดร.วิระชัย ทรงเมตตา รอง ผบ.ตร." ได้เผยข้อความระบุ "เมื่อช่วงหัวค่ำได้คุยสายหลังไมค์กับ พล.ต.อ.วิระชัย ทรงเมตตา รองผบ.ตร. ซึ่งผมอยากสรุปให้ทราบ 4 เรื่อง" 1.ท่านบอกจะตีให้ราบพวกแก๊งตบทรัพย์ ตีกิน ที่อาศัยแอบอ้างความเป็นตัวแทนลิขสิทธิ์2.ท่านบอกมีขบวนการซื้อขายลายเซ็นมอบอำนาจให้พวกเอาใบนี้ไปหากินโดยมิชอบ3.ท่านจะใช้โอกาสนี้ล้างบางกลุ่มเหล่านี้ที่กระทำโดยมิชอบด้วยกฎหมาย ทำให้ชาวบ้านเดือดร้อน4.ท่านจะให้มีการสอบวินัยตำรวจที่เกี่ยวข้องและปรับวิธีการของตำรวจในการดำเนินการเรื่องลิขสิทธิ์ใหม่ทุกโรงพักทั่วประเทศ"อีกเรื่องคือท่านบอกเชิญคนในบริษัทเวอร์ริเซ็คที่นายประจักษ์อ้างว่าทำงานให้ที่นี่มาสอบแล้ววันนี้ #วันนี้ เรื่องจะมาถึงจุดพีคแล้ว รอติดตามชม"...
ขอบคุณภาพและข้อมูลจาก @ดร.วิระชัย ทรงเมตตา,@หมายจับกับบรรจง
 
