
# Po sunkios „Žalgirio“ pergalės – Čeponį mokęs Jasikevičius

Published at: **2019-11-03T20:23:00+00:00**

Author: ****

Original: [basketnews.lt](https://www.basketnews.lt/news-134283-po-sunkios-zalgirio-pergales-ceponi-mokes-jasikevicius.html)

Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS
Kauno „Žalgiris“ po įtemptos savaitės Eurolygoje susilaukė kol kas rimčiausio pasipriešinimo Lietuvos krepšinio lygoje („Betsafe-LKL“), o ekipos treneris Šarūnas Jasikevičius nebuvo patenkintas auklėtinių pasirodymu bei spaudos konferencijoje mokė žurnalistus.
Žalgiriečiai tik rungtynių pabaigoje šiek tiek atitrūko nuo varžovų ir galiausiai rezultatu 86:80 palaužė Utenos „Juventus“ krepšininkus.
„Svarbu, kad iškovojome pergalę, daugiau kuo pasidžiaugti negalime. Manau žaidėme be energijos, be fiziškumo. Manau, kad tai labiau buvo atsipalaidavimas, nes vakar buvo laisva diena“, – susitikimą komentavo Jasikevičius.
Krepšinio komentatoriui Vaidui Čeponiui paklausus, kaip paaiškintų savo auklėtinių nepataikymą, Jasikevičius turėjo trumpą atsakymą.
„Reiškiasi kažkiek tai netiksliai metėme į krepšį“, – atšovė vyriausiasis „Žalgirio“ ekipos treneris.
Po kelias akimirkas trukusios pauzės Jasikevičius pratęsė: „Nežinau, Vaidai, kaip aš galiu paaiškinti, kodėl jie nepataikė. Čia nėra problema. Kodėl tu pavyzdžiui neklausi, kodėl „Juventus“ įmetė 80 taškų?“
„Aš dar paklausiu“, – į trenerio pastabą sureagavo Čeponis.
„Atsiprašau, kad pertraukiau tave“, – su šypsena veide atsaką davė Jasikevičius.
Čeponiui paklausus, ar situaciją apsunkina aikštės gynyba, kuri Eurolygoje nėra tokia paplitusi, Jasikevičius ir vėl pamokė rungtynių komentatorių.
„Manau, kad kažkiek to galėjo būti, nes ilgą laiką nesitreniravome prieš aikštę, bet mums tiek apsunkino (žaidimą, aut. past.), kad įmetėme net 86 taškus. Nieko nepataikydami. Tai kaip galvoji, apsunkino ar nelabai?“, – retoriškai klausė Jasikevičius.

        Trenerių komentarai:
      
