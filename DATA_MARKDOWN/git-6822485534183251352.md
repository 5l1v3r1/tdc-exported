
# بی احتیاطی سمند جان ۲ عابر پیاده را گرفت

Published at: **2019-11-02T22:37:00+00:00**

Author: ****

Original: [جامعه خبری تحلیلی الف](https://www.alef.ir/news/3980811210.html)

سرپرست مرکز مدیریت حوادث و فوریت‌های پزشکی چهارمحال و بختیاری از برخورد یک‌دستگاه سمند با ۲ عابر پیاده خبر داد و گفت: مصدومان بر اثر جراحات وارده جان خود را از دست دادند.
 محمد حیدری امشب در گفت‌وگو با فارس در شهرکرد از تصادف یک‌دستگاه خودروی سمند با دو عابر پیاده خبر داد و گفت: این خودرو در محور شهرکیان به طاقانک در حوالی بهرام‌آباد با دو آقای ۶۲  و 32 ساله برخورد کرد.
سرپرست مرکز مدیریت حوادث و فوریت‌های پزشکی چهارمحال و بختیاری افزود: متاسفانه مصدومان حادثه بر اثر جراحات وارده جان خود را از دست دادند.
