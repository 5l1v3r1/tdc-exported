
# У Кувейті жінок продавали в рабство через Instagram

Published at: **2019-11-03T01:32:00+00:00**

Author: ****

Original: [ZIK.UA](https://zik.ua/news/2019/11/03/u_kuveyti_zhinok_prodavaly_v_rabstvo_cherez_instagram_1682457)


        У Кувейті продавали хатніх робітниць у якості рабинь через додатки в Google Play і Apple App Stote, а також їх можна було знайти через хештеги в Instagram.
      
Про це повідомляє ВВС. 
Зокрема, тисячі жінок розсортовували за кольором шкіри та ціною у кілька тисяч доларів.
Як зазначається, арабська служба ВВС провела розслідування та виявила чорний ринок, де купують і продають жінок як низькокваліфіковану робочу силу. А саме, інформацію про рабинь розміщують у додатках, які у вільному доступі є на сервісах Google Play і Apple App Store.
Крім цього, жінок розміщували на сторінках в Instagram під хештегами "Покоївки для переїзду" і "домогосподарки на продаж".
Після цього влада Кувейту заявила, що офіційно викликала власників декількох облікових записів у соцмережах, які продавали хатніх робітниць як рабинь.
"Фактично це онлайн-ринок рабської сили… І якщо Google, Apple, Facebook або інші компанії поширюють ці додатки, їх необхідно притягнути до відповідальності", - заявив спецпредставник ООН з проблем сучасних форм рабства Урміла Бхула 
Нагадаємо, нещодавно заявили, які країни використовуються нелегалами та злочинцями, аби потрапити на територію країн ЄС, і Україна - одна з них. 
