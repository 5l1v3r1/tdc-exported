
# У Києві «замінували» дві станції метро (доповнено)

Published at: **2019-11-01T10:46:52+00:00**

Author: ****

Original: [Слово і Діло](https://www.slovoidilo.ua/2019/11/01/novyna/suspilstvo/kyyevi-zaminuvaly-dvi-stancziyi-metro)


        У Києві станції метро «Театральна» і «Хрещатик» зачинені на вхід і вихід через повідомлення про мінування.
      
Про це повідомляє пресслужба метрополітену.
Відзначається, що центральні станції метро зачинено.
«Надійшов анонімний дзвінок про мінування», - йдеться в повідомленні.
Згодом у пресслужбі повідомили, що на вхід закрили станцію метро «Арсенальна» , всі ескалатори працюють на підйом. На вихід станція працює у звичайному режимі. Механізми застосовуються з міркувань безпеки, щоб уникнути тисняви та травмування на платформі.
Нагадаємо, в серпні стався збій на червоній гілці метро, ​​станція «Хрещатик» була закрита на вхід і вихід для пасажирів з технічних причин.
Також в Києві зупинялося метро через падіння людини на рейки. Тоді на станції метро «Олімпійська» пасажир впав на рейки за відсутності поїзда. Чоловік залишився живий.
Хочете обговорити цю новину? Долучайтеся до телеграм-чату CHORNA RADA
