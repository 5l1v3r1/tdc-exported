
# Herrem med sitt første mål - kan berge svensk klubb

Published at: **2019-11-06T21:18:46+00:00**

Author: **NTB**

Original: [Aftenbladet](https://www.aftenbladet.no/sport/i/rAOXoK/herrem-med-sitt-foerste-maal-kan-berge-svensk-klubb)

– Jeg kjempet og kranglet med meg ballen. Et veldig viktig mål, sa nordmannen til C More etter å ha gjort 1-0 alene med keeper i det 23. minutt i Borlänge.
Etter en time doblet Nils Fröling ledelsen etter en gjennombruddspasning.
– Utrolig deilig å få gjøre mål i en så viktig kamp. Nå har vi et godt utgangspunkt før returkampen på hjemmebane, sa Fröling.
Kalmar endte tredje sist i Allsvenskan etter en tøff sesongavslutning der trener Magnus Pehrsson før siste serierunde trakk seg i kjølvannet av et munnhuggeri med supportere.
Vikarierende trener Jens Nilsson lot stjernen Rasmus Elm hvile seg onsdag etter tøft program i det siste. I returkampen søndag er han trolig med fra start, og Kalmar er nå klar favoritt til å vinne sammenlagt.
Herrems første mål siden overgangen fra Bodø/Glimt i august bidro sterkt til det.
Bryne-karen skrev under en kontrakt på halvannet år med Kalmar. 31-åringen har tidligere spilt for Ålgård, Bryne, Vidar, Fyllingsdalen og Åsane. Han har også vært innom tyske SV Babelsberg 03 og Flora Tallin i Estland.
