
# ראש עיריית פתח תקוה מבקש להוציא צו מניעה מנהלי למפעלים המזהמים בסגולה

Published at: **2019-11-03T20:51:00+00:00**

Author: **מתן דויטש**

Original: [חדשות פתח תקוה](http://mynetpetahtikva.co.il/%d7%97%d7%93%d7%a9%d7%95%d7%aa/%d7%a8%d7%90%d7%a9-%d7%94%d7%a2%d7%99%d7%a8%d7%99%d7%99%d7%94-%d7%9e%d7%91%d7%a7%d7%a9-%d7%9c%d7%94%d7%95%d7%a6%d7%99%d7%90-%d7%a6%d7%95-%d7%9e%d7%a0%d7%99%d7%a2%d7%94-%d7%9c%d7%9e%d7%a4%d7%a2%d7%9c%d7%99%d7%9d-%d7%94%d7%9e%d7%96%d7%94%d7%9e%d7%99%d7%9d-%d7%91%d7%a1%d7%92%d7%95%d7%9c%d7%94-415740/4)

ראש עיריית פתח תקוה רמי גרינברג הגיש היום (3.11) בקשה לבית המשפט המחוזי בלוד, להקדמת הדיון שנקבע לדצמבר למועד הקרוב ככל הניתן, זאת עקב ממצאי דו"ח המומחים שנחשפו ביום חמישי בנוגע לזיהום האוויר במתחם סגולה.

        קראו גם >> ממצאי דו"ח המומחים לחודש יולי קובעים: מפעלים באזור התעשייה סגולה פלטו חומרים מסרטנים
      
בדו"ח נחשף, כי מפעלים באזור התעשייה סגולה פלטו חומרים מסרטנים וכי אינם מקיימים את הוראות היתרי הרעלים והוראות הרישיון שלהם כנדרש.
במקביל לפנייתו לבית המשפט, גרינברג שיגר היום בנוסף מכתב עם עיקרי ממצאי הדו"ח למשרד להגנת הסביבה לראש אגף איכות אוויר ושינוי אקלים עם העתק לשר להגנת הסביבה זאב אלקין ומנכ"ל המשרד גיא סמט, וכן למנכ"ל משרד הבריאות משה בר סימן טוב.
במכתב זה, מבקש גרינברג הוצאת צו מינהלי למניעה או צמצום זיהום אוויר אשר יורו למפעלים להפסיק את השימוש במספר חומרים שנחשד שאלו הם הגורמים לחריגות, לצד שימוע בעקבות תוצאות הדו"ח.
ראש העיר רמי גרינברג: "כפי שהתחייבתי, היום הוגשה בקשה דחופה לבית המשפט להקדים את הדיון בנוגע למפעלים בסגולה מדצמבר לנובמבר. במקביל אנו פועלים במישורים נוספים וללא לאות ונעדכן את הציבור בכל הפעולות וההתפתחויות".
