
# Понад 850 вчителів початкових класів взяли участь у тесті для сертифікації

Published at: **2019-11-01T08:15:00+00:00**

Author: ****

Original: [ZIK.UA](https://zik.ua/news/2019/11/01/ponad_850_vchyteliv_pochatkovyh_klasiv_vzyaly_uchast_u_testi_dlya_1681247)


        Учора 857 вчителів початкової школи взяли участь в тестуванні різних компетентностей.
      
Про це в коментарі кореспонденту УНН повідомила начальник відділу інформації та комунікації з громадськістю Українського центру оцінювання якості освіти Ірина Клименко.
«В незалежному тестуванні взяли участь 857 учителів початкової школи. Вони працювали продовж 180 хвилин. Виконували сто тестових завдань з вибором однієї правильної відповіді. Завдання були спрямовані на різні компетентності, якими має володіти вчитель початкової школи», - розповіла Клименко.
Начальник відділу інформації повідомила, що результати тестування в УЦОЯО планують оприлюднити до 15 листопада, хоча є строк до 21 листопада. Результати тестування вчителі зможуть побачити в особистому кабінеті.
Нагадаємо, 31 жовтня вчителі початкової школи мали складати тест для сертифікації. Тестування фахових знань і вмінь учителів початкових класів триватиме 180 хв. Тест складається зі 100 завдань. Очікувалося, що тестування проходитимуть 811 вчителів.
