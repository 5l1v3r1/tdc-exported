
# Соратник проросійського Додона обраний мером столиці Молдови

Published at: **2019-11-04T06:12:27+00:00**

Author: ****

Original: [Європейська правда](https://www.eurointegration.com.ua/news/2019/11/4/7102577/)

Кандидат від Партії соціалістів Молдови Іон Чебан обраний мером Кишинева.
Про це повідомляє "Європейська правда" з посиланням на Newsmaker.
Центрвиборчком завершив підрахунок голосів на виборах мера Кишинева. Після обробки всіх протоколів кандидат Іон Чебан набрав 52,39% голосів. У кандидата від блоку ACUM Андрея Нестасе — 47,61%.
Іон Чебан, таким чином, переміг у другому турі виборів і став обраним мером Кишинева.
Чебан переміг у всіх районах міста, окрім одного.
Явка виборців на виборах у Кишиневі склала 37,78%.
Нагадаємо, 19 червня 2018 року суд скасував результати виборів мера Кишинева, на яких переміг Нестасе. Суд визнав заклик до участі в голосуванні в день виборів порушенням і визнав винними в цьому порушенні обох учасників другого туру - Нестасе і кандидата від Партії соціалістів Іона Чебана. 
Читайте також: "Тривожний дзвоник для проєвропейської Молдови: що показали місцеві вибори".
