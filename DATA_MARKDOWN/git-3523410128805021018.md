
# 
        به آمریکا اجازه نخواهیم داد دستاوردی در لبنان کسب کند
      

Published at: **2019-11-03T23:03:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637945/%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D8%A7%D8%AC%D8%A7%D8%B2%D9%87-%D9%86%D8%AE%D9%88%D8%A7%D9%87%DB%8C%D9%85-%D8%AF%D8%A7%D8%AF-%D8%AF%D8%B3%D8%AA%D8%A7%D9%88%D8%B1%D8%AF%DB%8C-%D8%AF%D8%B1-%D9%84%D8%A8%D9%86%D8%A7%D9%86-%DA%A9%D8%B3%D8%A8-%DA%A9%D9%86%D8%AF)

به گزارش بولتن نیوز، شیخ نبیل قاووق، عضو شورای اجرایی حزب الله لبنان امروز در مراسمی در شهر عیتا الشعب در جنوب لبنان با اشاره به سوء استفاده برخی احزاب وابسته و فاسد از تجمع‌های مردمی گفت: بدترین صحنه در تظاهرات لبنان آن بود که برخی مفسدان سوار بر موج تحرکات مردمی شدند تا از خودشان حفاظت کنند.
شیخ نبیل قاووق هشدار داد: لبنان هنوز با خطر آشوب، فتنه‌ طایفه‌ای و درگیری‌های داخلی مواجه است که این خطر به مراتب خطرناک‌تر از مشکلات اقتصادی است.
او در بخش دیگری از صحبت هایش با تاکید بر اینکه اجازه نخواهیم داد دیکته‌های آمریکا وارد دولت جدید شود، افزود: به آمریکا اجازه نمی‌دهیم در این مرحله یا مراحل دیگر دستاوردی داشته باشد.
