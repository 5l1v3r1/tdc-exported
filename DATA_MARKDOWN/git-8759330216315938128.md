
# Anderlecht-supporters krijgen ongelijk: Uitstekend werk van de VAR

Published at: **2019-11-02T07:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902030/anderlecht-supporters-krijgen-ongelijk-uitstekend-werk-van-de-var-.html)


        Anderlecht - KAA Gent zorgde donderdag voor spektakel, doelpunten én twee strafschoppen. Vooral de penaltyfout van Elias Cobbaut zorgde voor commotie, maar volgens Tim Pots is het een correcte beslissing.
      
De VAR kwam tussen bij deze fase. Terecht, zo vindt de huisref van Het Laatste Nieuws. "De VAR heeft uitstekend werk geleverd door deze fase na te kijken. Op het eerste gezicht lijkt er weinig aan de hand, op een vingertje van Yaremchuk na is er ook geen enkel signaal dat er iets aan de hand zou zijn."
"Bij een eerste herhaling zag ik ook weinig fouts gebeuren, maar dan kwam het 'close camera'-beeld dat ook aan Van Driessche voorgelegd werd. Daar zie je duidelijk dat Cobbaut op een redelijk verre voorzet de arm behoorlijk ver van het lichaam houdt en de bal met de elleboog raakt. Niet slim van Cobbaut, die ook had kunnen koppen, maar prima werk van de VAR."
Ook de penalty voor Anderlecht was volgens Pots terecht. "Dejaegere zet zijn lichaam, hij raakt geen bal, maar wel Lokonga. Je moet de beelden niet vertraagd bekijken, want dan lijkt het of het een Schwalbe is. Maar op reële snelheid zie je duidelijk dat dat niet het geval is. Vermits er contact is én geen Schwalbe, mag de VAR niet corrigeren en dat deed hij ook niet."
