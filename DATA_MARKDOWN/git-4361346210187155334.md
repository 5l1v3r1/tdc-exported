
# 
        Színészet helyett a cirkuszt választotta Maka Gyuszi
      

Published at: **2019-11-07T11:00:00+00:00**

Author: **Hu-Zo**

Original: [www.borsonline.hu](http://www.borsonline.hu/aktualis/szineszet-helyett-a-cirkuszt-valasztotta-maka-gyuszi/186042)


        Tüzes karikán átugráló tigrisek, szédítő mutatványok – egy jól működő cirkusz elengedhetetlen kellékei. Akárcsak Gyuszi, a porondmester. 
        Tüzes karikán átugráló tigrisek, szédítő mutatványok – egy jól működő cirkusz elengedhetetlen kellékei. Akárcsak Gyuszi, a porondmester.
      
Maka Gyuszi 2013. március 15-e óta elengedhetetlen szereplője a Fővárosi Nagycirkusz műsorainak. Konferansziéként ott van minden előadáson, de ehhez – nagy elhatározással – pályát kellett módosítania.
– Édesapám a cirkuszi zenekar basszusgitárosa volt, és amikor az akkori igazgató új porondmestert keresett, bedobta a nevemet – mesélte a Borsnak Gyuszi, aki a Pesti Magyar Színiakadémián tanult, és addig színészként dolgozott több színházban is, általában zenés produkciókban.
– Két nappal később már a porondon álltam. Szerencsére az átkötő szövegeket könnyen megtanultam, de remegtem az izgalomtól. Ott egy előadáson 1500 ember ülhet a nézőtéren, és nincs súgó, nincsenek partnerek, akik segíthetnének, ha elakadok – mondta Gyuszi. Bár az előadásokon csillogó jelmezben van, mégis sokan megismerik.
– Múltkor a postán egy csekk feladásakor az ablak másik oldalán ülő idősebb hölgy hívta magához fennhangon a kolléganőjét, akivel együtt járnak az unokáikkal az előadásokra. Sokszor állítanak meg szelfire is az utcán gyerekek, tinilányok és idősebb házaspárok.
Ráadásul az előadások kapcsán nagyon sok ismert művésszel dolgozhattam, akik felléptek nálunk – emlékezett Gyuszi, aki megpróbált a cirkuszi művészetekbe is belekóstolni. Három labdával már képes zsonglőrködni, de a levegőszámok távol állnak tőle.
– A cirkusznak köszönhetek egy ötéves kapcsolatot is, de ezzel vigyázni kell. A művészek hosszabb időt eltöltenek nálunk, de utána menni kell és nem könnyű a szakítás.
