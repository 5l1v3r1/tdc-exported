
# Молдовец ще съжалява за това, че е пресякъл границата ни

Published at: **2019-11-07T21:06:00+00:00**

Author: ****

Original: [Blitz.bg](https://blitz.bg/kriminalni/prestplenie/moldovets-shche-szhalyava-za-tova-che-e-presyakl-granitsata-ni_news708025.html)

https://blitz.bg/kriminalni/prestplenie/moldovets-shche-szhalyava-za-tova-che-e-presyakl-granitsata-ni_news708025.html Blitz.bg

        Съдът в Елхово задържа молдовец, обвинен в противозаконно превеждане на чужденци през границата ни с Турция, съобщават от Апелативната прокуратура в Бургас.
      
На 3 ноември в района на ГКПП "Лесово" обвиняемият превел през границата петима иракчани с автомобил.
Според прокурора може да се направи обосновано предположение, че мъжът е извършил престъплението, в което е обвинен. Държавното обвинение е на мнение, че той може да се укрие или да извърши друго престъпление.
Съдът прие мотивите на обвинението и задържа обвиняемия. Решението на Районния съд в Елхово може да бъде обжалвано пред Окръжния съд в Ямбол.
