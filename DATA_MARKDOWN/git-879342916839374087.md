
# Справу про розкрадання зерна передали до антикорупційного суду

Published at: **2019-11-04T16:40:02+00:00**

Author: ****

Original: [Слово і Діло](https://www.slovoidilo.ua/2019/11/04/novyna/ekonomika/spravu-pro-rozkradannya-zerna-peredaly-antykorupczijnoho-sudu)


        До Вищого антикорупційного суду передали кримінальне провадження за обвинуваченням колишнього директора Луцького комбінату хлібопродуктів №2 Степана Москвича та екс-начальника елеватора підприємства Леоніда Тимофіюка у розкраданні зерна на 56 млн грн.
      
Про це йдеться в ухвалі ВАКС від 28 жовтня, повідомляє «Слово і Діло».
Підготовче засідання призначили на 20 листопада.
За версією слідства, ПАТ «Аграрний фонд» (100% акцій належать державі) в листопаді 2013 року передав збіжжя на відповідальне зберігання до Луцького КХП №2. Його тодішній керівник Москвич без отримання дозволу власника зерна вирішив відвантажити його комерційним структурам без оплати з їхнього боку. Відвантаження забезпечив на той момент начальник елеватора Тимофіюк. У такий спосіб упродовж лютого-червня 2014 року з елеватора Луцького КХП №2 вивезли понад 26 тисяч тон збіжжя, яке належало ПАТ «Аграрний фонд», що завдало підприємству збитків на суму понад 56 млн грн.
Нагадаємо, НАБУ направило до суду цю справу ще в листопаді 2018 року. Лише у 2019 році суд призначив засідання у ній.
Хочете обговорити цю новину? Долучайтеся до телеграм-чату CHORNA RADA
