
# پیروزی معترض ترامپ در انتخابات ویرجینیا

Published at: **2019-11-06T22:17:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620283/%D9%BE%DB%8C%D8%B1%D9%88%D8%B2%DB%8C-%D9%85%D8%B9%D8%AA%D8%B1%D8%B6-%D8%AA%D8%B1%D8%A7%D9%85%D9%BE-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%88%DB%8C%D8%B1%D8%AC%DB%8C%D9%86%DB%8C%D8%A7)


        زنی که دو سال پیش به خاطر اعتراض به ترامپ از کار اخراج شده بود، در انتخابات محلی ایالات ویرجینیا پیروز شد.
      

        آفتاب‌‌نیوز :
      
«جولی بریسکمن» در سال 2017 هنگام دوچرخه‌سواری به کاروان دونالد ترامپ رئیس جمهوری آمریکا برخورد و اعتراض خود را به سیاست‌های او با حرکتی نمادین نشان داد.
به گزارش شبکه خبری سی‌بی‌اس، اما این کار کوچک برای او سنگین تمام شد و شرکت آکیما که یک پیمانکار دولتی بود او را به دلیل آنچه «نقض مقررات این شرکت در شبکه‌های اجتماعی» خوانده شد، از کار اخراج کرد.
بریسکمن اگرچه توانست با شکایت علیه این شرکت از آن غرامت دریافت کند، اما این اتفاق باعث شد که به فکر تلاش برای وارد شدن به نهاد قانونگذاری محلی شود.
این زن 52 دو ساله که هرگز فکر نمی‌کرد در یک لحظه به سوژه اخبار همه رسانه‌های خبری آمریکا و برخی رسانه‌های جهانی تبدیل شود، وقتی اعتراض توسط یک خبرنگار کاخ سفید شکار شد، شهرت جهانی پیدا کرد.
او پس از یک سال از اعلام نامزدی برای نهاد قانونگذاری محلی در ایالت ویرجینیا، اکنون توانسته به عنوان نامزد حزب دمکرات وارد «هیات ناظران شهرستان لودون» در این ایالت شود.
