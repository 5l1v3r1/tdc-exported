
# У Харкові внаслідок стрілянини поранили чоловіка

Published at: **2019-11-06T11:18:00+00:00**

Author: ****

Original: [ZIK.UA](https://zik.ua/news/2019/11/06/u_harkovi_vnaslidok_strilyanyny_poranyly_cholovika_1684793)


        У Харкові вчора, 5 листопада, на вулиці поранили чоловіка. Полція встановила, що у нього стріляв 36-річний громадянин Азербайджану.
      
Про це повідомила пресслужба поліції Харківської області.
«5 листопада близько 19:00 до поліції надійшло повідомлення про те, що з вулиці Валентинівська до лікарні був доставлений 30-річний громадянин Азербайджану з пораненнями живота, передпліччя та ноги. Йому була надана медична допомога. За інформацією лікарів, стан його здоров’я стабільно тяжкий», – йдеться у повідомленні.
Зазначають, що на місці події працювали співробітники слідчого управління, Управління карного розшуку на чолі з керівництвом обласного главку харківської поліції, слідчо-оперативна група Московського відділу поліції, патрульні наряди та криміналістична лабораторія.
Зі слів очевидців встановлено, що біля спортивного клубу відбувся конфлікт з подальшою стріляниною. В результаті події також був пошкоджений автомобіль «Mitsubishi».
У поліції повідомили, що для надання пояснень та з’ясування усіх обставин події до Московського відділу поліції були запрошені 14 осіб, віком від 18 до 21 року. Всі вони мешкають у Харкові та є студентами різних міських вишів. Чоловіки були опитані та відпущенні з зобов’язанням явки за викликом слідчого. З місця події вилучено гільзи, кулі та інші речові докази, які направлені на експертне дослідження.
«Інформація внесена до Єдиного реєстру досудових розслідувань за ч. 2 ст. 15, ч.1 ст. 115 (замах на умисне вбивство) Кримінального кодексу України. Слідство триває. Зараз поліція вживає комплекс необхідних заходів по затриманню особи, причетної до скоєння вказаного злочину», – повідомляють у поліції.
Нагадаємо, під Харковом невідомі обстріляли автомобіль місцевого активіста і зникли з місця події.
