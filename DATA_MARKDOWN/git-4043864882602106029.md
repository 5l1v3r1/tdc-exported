
# Зеленський ветував закон слуг народу про перевірку держвиплат

Published at: **2019-11-07T14:02:13+00:00**

Author: ****

Original: [Українська правда](https://www.pravda.com.ua/news/2019/11/7/7231288/)

Президент Володимир Зеленський ветував законопроєкт про верифікацію та моніторинг держвиплат.
Про це свідчить інформація на сайті Ради.
Наразі на сайті Ради немає тексту пропозицій президента.
В коментарі "Українській правді" нардеп від "Слуги народу" Олександр Качура повідомив, що мова йде "про суто технічну проблему".
"Ми проголосували законопроект про верифікацію 17.10, а 18.10 Президент підписав закон про НАЗК, якому закон про верифікацію в окремій нормі протирічить. Мова не йде про вето, а про правки Президента, які потрібно врахувати", - сказав він.
Передісторія: Ініціатором цього законопроекту є голова фінансового комітету Ради, член фракції "Слуга народу" Данило Гетманцев.
Проэкт підтримали 249 народних депутатів. З них 228 – "слуги народу".
Законом пропонував ввести верифікацію держвиплат - пенсій, допомог, пільг, субсидій, стипендій, інших виплат, що здійснюються за рахунок коштів державного, місцевих бюджетів, фондів загальнообов'язкового державного соціального і пенсійного страхування.
Закон також врегульовує основні питання збору, обробки та аналізу інформації, отриманої від суб’єктів надання інформації.
