
# బీజేపీ ఎంపీ కార్యాలయం వద్ద కాల్పులు జరిపింది ఇతడే..

Published at: **2019-11-04T22:17:58+00:00**

Author: ****

Original: [Andhrajyothy](https://www.andhrajyothy.com/artical?SID=946311)

ADVT న్యూఢిల్లీ: దేశ రాజధాని ఢిల్లీలోని రోహిణి ప్రాంతంలో బీజేపీ ఎంపీ హన్స్‌ రాజ్ హన్స్ కార్యాలయం వద్ద కాల్పులు జరిపిన నిందితుడిని పోలీసులు అరెస్ట్ చేశారు. గాల్లోకి రెండు రౌండ్లు కాల్పులు జరిపిన వ్యక్తిని 51 సంవత్సరాల రామేశ్వర్ పహిల్వాన్‌గా గుర్తించారు. కాల్పులు జరిపిన సమయంలో రామేశ్వర్ మద్యం మత్తులో ఉన్నాడని పోలీసులు చెబుతున్నారు. ఈ కాల్పుల ఘటనలో ఎవ్వరూ గాయపడకపోయినా కార్యాలయం అద్దాలు పగిలిపోయాయి. భయాందోళనలతో స్థానికులు పరుగులు తీశారు. ఐపీసీ సెక్షన్ 336, 427ల కింద నిందితుడిపై కేసులు బుక్ చేశారు. దర్యాప్తు కొనసాగుతోంది.  
