
# Salvini vuole incontrare Liliana Segre (ma no a commissioni etiche, dice)

Published at: **2019-11-05T06:41:35+00:00**

Author: ****

Original: [Askanews](http://www.askanews.it/politica/2019/11/05/salvini-vuole-incontrare-liliana-segre-ma-no-a-commissioni-etiche-dice-top10_20191105_074135/)

Roma, 5 nov. (askanews) – Matteo Salvini dice al Corriere della Sera che chiederà un incontro alla senatrice a vita Liliana Segre, ma non si dice pentito per aver votato contro la commissione da lei proposta. “Se ci si fosse limitati all’antisemitismo non avrei avuto problemi” a votarla, afferma Salvini. “Le commissioni etiche le lascio all’Unione Sovietica.
Ma Liliana Segre è una persona che merita tutto il mio rispetto e le chiederò quanto prima un incontro”.
Quanto al caso Balotelli (insultato domenica a Verona durante la partita Verona-Brescia), Salvini aggiunge: “A mio figlio predico sempre rispetto per giocatori e arbitri. Quindi, giusto condannare insulti e comportamenti oltraggiosi. Ma mi pare che si sia sollevato un polverone esagerato”.
Plg/Int9
