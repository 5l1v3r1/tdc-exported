
# 
        عرضه‌ها زیاد شد، بورس افت کرد
      

Published at: **2019-11-04T22:28:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638206/%D8%B9%D8%B1%D8%B6%D9%87%E2%80%8C%D9%87%D8%A7-%D8%B2%DB%8C%D8%A7%D8%AF-%D8%B4%D8%AF-%D8%A8%D9%88%D8%B1%D8%B3-%D8%A7%D9%81%D8%AA-%DA%A9%D8%B1%D8%AF)

به گزارش بولتن نیوز، امروز شاخص کل بازده نقدی و قیمتی بورس اوراق بهادار تهران ۴۲۸۴ واحد افت کرد و به رقم ۳۰۴ هزار و ۶۷۶ واحدی رسید. همچنین شاخص کل هم وزن با ۷۸۸ واحد افت رقم ۸۵ هزار و ۳۱۶ واحدی را تجربه کرد.
شاخص آزاد شناور نیز با ۴۹۵۸ واحد کاهش تا عدد ۳۴۸ هزار و ۶۱۸ پایین آمد. شاخص بازار اول و بازار دوم نیز هر کدام به ترتیب ۳۳۸۰ و ۷۵۱۱ واحد کاهش یافتند.
بانک ملت، پالایش نفت تهران و سرمایه‌ گذاری نفت، گاز و پتروشیمی تامین و پالایش بندرعباس هر کدام به ترتیب ۳۱۶، ۲۱۷، ۱۷۶ و ۱۴۸ واحد تاثیر کاهشی روی شاخص‌های بازار داشتند. در طرف مقابل سرمایه‌ گذاری ساختمان ایران، سرمایه‌ گذاری البرز، تولید فولاد سپید فراب کویر و گروه داروسازی برکت هر کدام به ترتیب ۳۸، ۳۴، ۳۳ و ۳۲ واحد تاثیر افزایشی سعی کردند شاخص‌های بازار را به سمت بالا هدایت کنند.
در گروه خودرو و ساخت قطعات امروز حجم معاملات به ۴۸۷ میلیون سهم و اوراق مالی رسید و ارزش معاملات عدد ۱۴۹ میلیارد تومان را تجربه کرد. به این ترتیب این گروه بیشترین ارزش معاملات را به خود اختصاص دادند.
پس از خودرویی‌ها، بانک‌ها بیشترین ارزش معاملات را به خود اختصاص دادند به طوری که حجم معاملات آنها به رقم ۹۹۶ میلیون سهم و اوراق مالی رسید و ارزش آن به عدد ۱۳۰ میلیارد تومان را تجربه کرد.
در بورس تهران امروز ۱۰۲ سهم با رشد قیمت و ۲۵۱ سهم با افت قیمت روبرو شدند. همچنین تعداد نمادهای مثبت در فرابورس به ۷۳ و تعداد نمادهای منفی به ۱۲۱ رسید.
ارزش کل معاملات بورس تهران در مجموع به ۱۳۲۰ میلیارد تومان رسید و حجم معاملات به رقم سه میلیارد سهم و اوراق مالی را تجربه کرد همچنین تعداد معاملات این بازار به ۳۶۳ هزار و ۲۴۴ رسید.
در فرابورس ایران شاخص کل ۳۰ واحد افت کرد و تا رقم ۳۸۸۳ پایین رفت. همچنین ارزش معاملات این بازار به رقم ۵۴۹ میلیارد تومان رسید. حجم معاملات نیز رقم ۷۹۱ میلیون سهم و اوراق مالی را تجربه کرد.
