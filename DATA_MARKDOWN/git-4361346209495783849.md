
# 
        Férfiak százait gyűjtötte be Instagramról a szexmániás nő
      

Published at: **2019-11-04T16:30:00+00:00**

Author: **Bors**

Original: [www.borsonline.hu](http://www.borsonline.hu/aktualis/ferfiak-szazait-gyujtotte-be-instagramrol-a-szexmanias-no/185867)

Heti két-három férfivel osztotta meg az ágyát Laurie Jade Woodruff, amikor a legkevésbé bírt a szexfüggőségével. Woodruff az Instagramot hibáztatja ezért, ami szerinte olyan volt, mint valami drog, és folyamatosan ellátta férfiakkal.
Ehhez mindössze egy-két kihívó képre volt szüksége, és máris befutottak a dicséretek és beérkezett néhány disznóbb privát üzenet is.
- Az Instagram egy játszótér tele kihívással és csábítással - mondja Woodruff, akinek tehát semmilyen randiappra nem volt szüksége, hogy kiélje a függőségét.
- Amikor a legkeményebben rá voltam állva a szexre, őrülten vágytam arra, hogy idegenekkel aludjak, és a közösségi média ezt félelmetesen egyszerűvé is tette számomra - magyarázza.
- Manapság már nem kell bárokba járni, és nincs szükség fizetős randiappokra is, az Instagramon egy perc alatt találtam magamnak férfit, ráadásul az otthon kényelméből.
Azóta Woodruff is rájött, milyen veszélynek tette ki magát. Az utolsó figyelmeztetést egy olyan férfi jelentette számára, aki bár a randin végig kedves és lovagias volt, az ágyban megváltozott, és kegyetlenül bánt vele.
A végső lökést pedig, hogy felhagyjon az életmódjával, az adta, amikor rájött, mekkora hülye, hogy a kisbabájával a kezében (aki egyébként 2017 júniusában született) is ugyanúgy vadászik a férfiakra. Akkor eldöntötte, hogy változásra van szüksége.
Akkor megfogadta, hogy nem kezd több férfival.
(via Daily Record)
