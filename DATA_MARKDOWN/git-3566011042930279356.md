
# تکمیل 493 واحد مسکونی در مناطق محروم تا پایان امسال

Published at: **2019-11-06T10:01:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545243.html/%D8%AA%DA%A9%D9%85%DB%8C%D9%84-493-%D9%88%D8%A7%D8%AD%D8%AF-%D9%85%D8%B3%DA%A9%D9%88%D9%86%DB%8C-%D8%AF%D8%B1-%D9%85%D9%86%D8%A7%D8%B7%D9%82-%D9%85%D8%AD%D8%B1%D9%88%D9%85-%D8%AA%D8%A7-%D9%BE%D8%A7%DB%8C%D8%A7%D9%86-%D8%A7%D9%85%D8%B3%D8%A7%D9%84)

فرمانده سپاه کربلا از تکمیل۴۹۳ واحد مسکونی در مناطق محروم استان تا پایان امسال خبر داد و گفت: تاکنون بسیج سازندگی توانسته بیش از ۷۰ درصد از تعهدات خود در احداث واحدهای مسکونی محروم را عملی کند.
به گزارش شبکه اطلاع رسانی راه دانا؛ به نقل از بلاغ، سردار محمد حسین بابایی سه شنبه شب در بازدید از طرح های بسیج سازندگی شهرستان عباس آباد از توسعه مشاغل خانگی و دانش بنیان در مازندران خبر داد.فرمانده سپاه کربلای مازندران با بیان اینکه صندوق های قرض الحسنه محله محور در استان راه اندازی شده افزود: این طرح در شهرستان عباس آباد ۸۵ درصد پیشرفت داشته و تلاش می شود تا پایان امسال در سراسر استان راه اندازی شود.بابایی تاکید کرد: این طرح در محلات مختلف صندوق های اشتغالزای محله محور ایجاد می شود و در راستای قدرت اقتصادی، دیگر مردم نیاز به بانک ها و دولت ها ندارند.وی همچنین از تکمیل۴۹۳ واحد مسکونی در مناطق محروم استان تا پایان امسال خبر داد و گفت: تاکنون بسیج سازندگی سپاه پاسداران توانسته بیش از ۷۰ درصد از تعهدات خود در احداث واحدهای مسکونی محروم را عملی کند.فرمانده سپاه کربلای مازندران به اجرای دو هزار طرح محرومیت زدایی از بهمن ماه پارسال تا بهمن امسال در مازندران اشاره و بیان کرد: استان مازندران در راه اندازی طرح های محرومیت زدایی ماهانه پیشرو در کشور است.انتهای پیام/ 
