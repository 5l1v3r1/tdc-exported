
# दिल्ली पुलिस के धरने को लेकर कांग्रेस ने सरकार को घेरा

Published at: **2019-11-05T19:16:30+00:00**

Author: **विशेष संवाददाता,नई दिल्ली**

Original: [https://www.livehindustan.com](https://www.livehindustan.com/national/story-congress-attacks-the-government-on-the-protest-of-delhi-police-2834186.html)

कांग्रेस ने दिल्ली पुलिस मुख्यालय पर पुलिस के धरने को लेकर सरकार पर निशाना साधा है। पार्टी ने इस मुद्दे पर केंद्रीय गृहमंत्री अमित शाह से बयान देने की मांग की है। पार्टी ने सवाल किया है कि क्या यह न्यू इंडिया है। पार्टी प्रवक्ता रणदीप सुरजेवाला ने कहा कि पुलिस के जवान पिछले दस घंटे से मुख्यालय पर धरना दे रहे हैं। उनके परिवार इंडिया गेट पर बैठे हैं। पर गृहमंत्री और देश का राजनीतिक नेतृत्व चुप है।
अमित शाह सामने आकर इस पूरे घटनाक्रम का पटाक्षेप क्यो नही करते है। आखिर वह खामोश क्यों है। एक साल पहले सीबीआई ने अपने ही मुख्यालय पर छापा मारा था। आज पुलिस मुख्यालय पर जवान धरना दे रहे हैं।  इतिहास में यह पहला मौका है जब पुलिस के जवान धरना दे रहे हैं। 
