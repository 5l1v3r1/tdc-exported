
# Trčila v žensko in njeno vnukinjo

Published at: **2019-11-04T12:51:57+00:00**

Author: **Spletno uredništvo**

Original: [Primorske novice](https://www.primorske.si/kronika/trcila-v-zensko-in-njeno-vnukinjo)


        Voznica osebnega avtomobila je v nedeljo okrog poldneva na Markovcu v Kopru vozila vzvratno po parkirišču na Beblerjevi ulici in zavijala levo na cesto. V tem trenutku sta dovozno cesto prečkali ženska in njena triletna vnukinja. Voznica ju ni videla in je trčila vanju, da sta padli. Obe je takoj odpeljala v bolnišnico na pregled. Glede na težo poškodb sledi ustrezen ukrep.
      
PRIMORSKA > Na počivališču Ravbarkomanda je nekdo vozniku iz Slovenj Gradca iz odklenjenega vozila ukradel mobilni telefon samsung galaxy S7, vreden 400 evrov.
Izolski policisti so nasilnemu moškemu izrekli ukrep prepovedi približevanja partnerki, sledi mu kazenska ovadba.
Policisti so v četrtek popoldan na cesti za Sviščake ustavili osebni avto ford kuga, ki ga je vozil 31-letni Pakistanec. Pri preverjanju v Italiji so ugotovili, da je vozilo prijavljeno kot ukradeno v Milanu. Pakistanca so s kazensko ovadbo privedli k preiskovalnemu sodniku, ki je zanj odredil pripor.
V Barižonih je nekdo vstopil v hišo domačina, ki je bil medtem na vrtu, in mu ukradel 260 evrov iz denarnice.
V Senožečah je nekdo vlomil v stanovanjsko hišo, vendar ni ničesar odnesel. Medtem ko je bil v hiši, se je namreč vrnil lastnik, vlomilec pa je pobegnil.
Nekdo je vlomil v hišo v Hrpeljah in lastnikom odnesel 1000 evrov.
V Postojni je nekdo vlomil v hišo, vendar ni ničesar odnesel.
V petek ponoči so vlomili v hišo v Mali Bukovici, od koder so ukradli nekaj denarja in zlatnino.
V Sežani so vlomili v stanovanjsko hišo. Odnesli so nekaj hrvaških kun, dve ročni uri in zlato verižico. Škode je za 10.000 evrov.
35-letnemu vozniku iz Sežane so piranski policisti v petek zasegli osebni avto, ker nima veljavnega vozniškega dovoljenja. Sledi mu obdolžilni predlog.
Popoldan so v Orehku zasegli osebni avto domačinu, ker nima veljavnega vozniškega dovoljenja. Sopotniku, ki je med postopkom pijan kršil javni red in mir, pa so odredili pridržanje. Prvemu sledi obdolžilni predlog, drugemu pa plačilni nalog.
23-letnemu Koprčanu so v Portorožu zasegli moped, ker prav tako nima veljavnega vozniškega dovoljenja. Tudi njemu sledi obdolžilni predlog.
V Orehku so v soboto popoldan zasegli osebni avto 54-letnemu domačinu, ki nima vozniškega dovoljenja. Sledi mu obdolžilni predlog.
V petek ob 22. uri so policisti intervenirali v Kopru, kjer je moški kričal na družinske člane in jih žalil. Pijan s kršitvijo ni prenehal niti po prihodu policistov na kraj, zato so mu odredili pridržanje. Sledi plačilni nalog.
Ob 23.25 je na cesti Šared - Korte v prijaviteljev avto trčil voznik osebnega avtomobila, zatem pa odpeljal naprej. Prijavitelj je zapeljal za njim, ta se je ustavil v Kortah, nato pa ponovno odpeljal. Policisti so ustavili 43-letnega domačina, ki ne poseduje vozniškega dovoljenja. Preizkus alkoholiziranosti je pokazal 1,12 miligrama alkohola v litru izdihanega zraka. Vozilo so zasegli, sledi obdolžilni predlog.
V Pliskovici pri cerkvi so našli dve zapuščeni kolesi, in sicer kolo nakamura in kolo terrana, ki nista prijavljeni kot ukradeni. Lastnika še iščejo.
V nedeljo ob 9.20 je policiste poklical domačin in povedal, da po Spodnjih Škofijah hodi mlajši moški in si nekaj ogleduje. Policisti so na kraju izsledili 21-letnega Sirca z urejenim statusom v Nemčiji. Ugotovili so, da je pred tem imel prometno nesrečo. Pri sebi je imel ključe vozila, nima pa vozniškega dovoljenja. Vozilo so mu zasegli, sledi mu obdolžilni predlog za vožnjo brez vozniškega dovoljenja in za pobeg s kraja prometne nesreče.
Pred vasjo Cepki pri Kopru so policisti ustavili osebni avto, ki ga je vozila še mladoletna voznica brez vozniškega dovoljenja, vozilo pa je last očeta. Avto so ji zasegli, sledi ji obdolžilni predlog.
Danes ponoči, malo pred 2. uro, je Bolgar v Bertokih ustavil štoparju in ga odpeljal v bližino veterinarske postaje v Kopru, kjer ga je odložil. Med vožnjo mu je moški ukradel torbico, v kateri je imel osebne dokumente. Oškodovan je za 400 evrov.
Danes zjutraj so policisti pri Kopru odkrili skuter piaggio, bele barve, registrskih številk KP 3H-Z2, ki je beležen kot ukraden 24. oktobra v Izoli.
