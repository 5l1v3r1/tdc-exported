
# Підготовка до втечі або труднощі перекладу: Навіщо ексгенпрокурор Луценко їздив до Лондона і повернувся

Published at: **2019-11-06T14:35:00+00:00**

Author: **Євген Малієнко**

Original: [ZIK.UA](https://zik.ua/news/2019/11/06/runt_dlya_vtechi_abo_trudnoshchi_perekladu_navishcho_eksgenprokuror_lutsenko_izdyv_1684867)


        Депутат "Європейської солідарності" і дружина ексгенпрокурора Ірина Луценко залишає Верховну Раду за станом здоров'я. Це відбувається у той час, коли її чоловік відвідує Лондон.
      
Про це пише Євген Малієнко на своїй сторінці у Facebook.

        Розвідування ґрунту
      
Кілька цікавих і, як мені здається, взаємопов'язаних новин про сімейство Луценко і дивного журналіста Аркадія Бабченко наштовхують мене на думку, що у цих людей все продумано на кілька кроків вперед.
Ось уявіть, ви знаєте, що можете загриміти за ґрати, і вам треба відвідати іншу країну, щоб підготувати туди переїзд/втечу? Що ви будете робити, які приводи шукати?
Банальна історія з вивченням англійської мови ідеально же підходить як ширма для поїздки і підготовки гніздечка.
Пам'ятаєте історію про Солсбері і Петрова з Бошировим (підозрювані в отруєнні Скрипалів), які на повному серйозі розповідали в інтерв'ю головному редактору RТ Маргариті Симоньян, що приїхали до Британії спочатку відірватися в Лондоні, а потім подивитися на шпилі в Солсбері? Довго тоді ще по мережі ходили смішні меми на ці теми ...

        Складання мандата
      
"Стан здоров'я не дає мені можливості працювати на повну силу, а відлежуватися за спинами команди не звикла", - пафосно написала Ірина Луценко у себе в фб, виправдовуючи свою заяву про складення мандата нардепа. Чого б це? А лікарняні, а відпустка? А як же затята битва за долю України і т.д.? І що таке робота "на повну силу", яку має на увазі Ірина, займаючи непримітне місце у фракції, яка якщо не тріщить по швах, то ніякого впливу на політичну ситуацію не має.

        США - табу
      
Після недавнього резонансу в Штатах, пов'язаного з передвиборними вкиданнями як з боку республіканців (про сина Байдена і Бурісму), так і з боку демократів (про тиск на президента Зеленського і показаннями Марі Йованович), Луценко добре розуміє, що ні одні, ні другі раді йому там не будуть. Та й виборів в США ще чекати, а часу мало.
Йованович, до слова, в палаті представників рознесла Луценка зовсім, заявивши, що він усіма способами ухилявся від реформ в ГПУ, на яких тоді наполягало посольство США на чолі з нею, і навіть наполягав на її звільненні.
Луценко провалив всі три мети: реформу ГПУ, розслідування Майдану і розслідування відмивання коштів, говорила Марі.
Крім того, ексгенпрокурор фігурує в кількох кримінальних провадженнях ГБР, що зайвий раз свідчить, що Юрія можуть запросто дістати в США за першим запитом.Інша справа Британія...

        Англійська казка
      
Хтось взагалі знає, наскільки добре Луценко до цієї історії знав англійську мову? І чи можна взагалі вивчити її за місяць або півтора?
Отже, ексгенпрокурор 29 вересня відлітає в Лондон, нібито вчиться там в дорогій школі, а в кінці жовтня він вже повертається в Україну.
"Ні, це ніяк не пов'язано з "версіями" переповнених жовчю псевдоекспертів. Хоча б тому, що я вже 10 днів як закінчив курс англійської та повернувся до Києва. Вся моя родина народилася, працювала, боролася і воювала тут, в Україні. Ми не змінимо ні переконань, ні місця проживання", - технічно він парирує у фб всі мої і інших "псевдоекспертів" підозри.

        Воскрес і змився
      
І ось новина - Аркадій Бабченко, - теж поїхав за кордон. "Якщо оберуть "кандидата Х", то я на наступний день починаю запуск процесу "я звалюю. Портнов приїхав - Бабченко поїхав", - писав він так само пафосно в своєму фейсбуці...
Пам'ятаєте історію з його вбивством, в якій так сильно проявляв активність сам Луценко? Саме тодішній генпрокурор намагався всіх переконати в правдивості інциденту. (А взагалі, здається мені, якби не настирливі журналісти, так би та історія правдою і залишилася б.)
Отже, що маємо: Ірина Луценко - вільна, Бабченко - вільний, Юрій Луценко - поки вільний. Місце в споконвічному "притулку" злодіїв і корупціонерів - Британії (не обов'язково у Лондоні) - готово ... далі думайте самі...
П.С. Михайло Чаплига писав, що тема здоров'я - табу для сатири. Тому я видалю пост, якщо побачу хоч один доказ проблем зі здоров'ям у Ірини Луценко (у мене теж проблеми з серцем якщо що, серйозні, але нічого, працюю як всі :)

        Євген Малієнко
      
 
