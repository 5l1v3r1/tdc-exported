
# ناآرامی‌ها در شیلی؛ معترضان با نیروهای پلیس درگیر شدند

Published at: **2019-11-05T14:55:56+00:00**

Author: ****

Original: [euronews](https://farsi.euronews.com/2019/11/05/police-clash-with-protesters-in-chile)

معترضان شیلیایی روز دوشنبه ۴ نوامبر (۱۳ آبان) با حضور دوباره در خیابان‌های سانتیاگو، پایتخت با پلیس درگیر شدند.
پلیس با خودروهای آب پاش سعی کرد تا معترضان را متفرق کند اما برخی با پرتاب سنگ به سمت پلیس با نیروهای امنیتی درگیر شدند.
اعتراض‌ها در شیلی پس از آن در تاریخ ۱۸ اکتبر (۲۶ مهر) آغاز شد که دولت بهای بلیت‌ مترو را از ۸۰۰ به ۸۳۰ پزو (حدود ۱.۰۴ یورو) افزایش داد. این دومین افزایش بهای بلیت در سال جاری میلادی محسوب می‌شد که نقطه آغاز اعتراض‌ها شد.
از زمان آغاز ناآرامی‌ها، اعتراضات از سطح خواسته‌های اولیه فراتر رفته و معترضان خواهان اصلاحات جدی اقتصادی و سیاسی شده‌اند. در این اعتراض‌ها تاکنون دست‌کم ۲۰ نفر کشته و حدود ۷ هزار نفر نیز بازداشت شدند.
