
# 
        ماوس‌های گیمینگ جدید ریزر معرفی شدند
      

Published at: **2019-11-07T14:44:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638679/%D9%85%D8%A7%D9%88%D8%B3%E2%80%8C%D9%87%D8%A7%DB%8C-%DA%AF%DB%8C%D9%85%DB%8C%D9%86%DA%AF-%D8%AC%D8%AF%DB%8C%D8%AF-%D8%B1%DB%8C%D8%B2%D8%B1-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF)

گروه IT: ریزر از دو ماوس گیمینگ و بیسیم جدید به نام های Basilisk Ultimate و Basilisk X Hyperspeed رونمایی کرد. این دو ماوس از لحاظ ظاهری شباهت زیادی به یکدیگر داشته ولی یک مدل برای گیمرهای نیمه حرفه ای و مدل دیگر گیمرهای حرفه ای طراحی شده است.   به گزارش بولتن نیوز به نقل از دیجیاتو، ماوس ریزر Basilisk Ultimate مدل پریمیوم و گرانقیمت تر محسوب شده و از قابلیت هایی همچون تنظیم مقاومت چرخ اسکرول، 11 دکمه قابل برنامه ریزی و سنسور 20 هزار DPI برخوردار است. همچنین جنس پدهای زیر ماوس از پلی تترافلوئورواتیلن (PTFE) بوده که منجر به حرکت روان تر آن می شود. عمر باتری این مدل 100 ساعت اعلام شده است.
ریزر یک داک شارژ آهنربایی نیز برای ماوس Basilisk Ultimate تولید کرده که به صورت باندل به قیمت 169 دلار (جداگانه به قیمت 50 دلار) به فروش می رسد. ماوس و داک به نورپردازی Chroma LED مزین شده اند و کاربر می تواند به کمک نرم افزار Synapse آنها را شخصی سازی کند.ماوس Basilisk Ultimate را می توان هم با دانگل 2.4 گیگاهرتزی و هم با کابل میکرو USB به سیستم متصل کرد. کابل از نوع بافته شده است که از پیچیده شدن آن جلوگیری کرده و پیش از این آنرا در ماوس گیمینگ وایپر دیده بودیم.
ماوس Basilisk X Hyperspeed نیز که مدل ارزان قیمت است، از سنسور 16 هزار DPI و شش دکمه بهره می برد. از دیگر خصوصیات این مدل می توان به شارژدهی بالای باتری اشاره کرد. به گفته ریزر طول عمر باتری در این مدل با اتصال 2.4 گیگاهرتزی، 285 ساعت و با اتصال بلوتوث 450 ساعت است. این مدل فقط از یک باتری قلمی نیرو می گیرد.
یکی از قابلیت های جالب ماوس Basilisk X Hyperspeed امکان سوییچ کردن بین اتصال 2.4 گیگاهرتزی و بلوتوث با فشردن یک دکمه است. بر خلاف مدل Basilisk Ultimate، این مدل را فقط به شکل بیسیم می توان استفاده کرد و خبری از درگاه میکرو USB نیست.هر دو ماوس Basilisk X Hyperspeed و Basilisk Ultimate به ترتیب با قیمت 59 و 149 دلار از هم اکنون از سایت رسمی ریزر قابل خریداری هستند.
