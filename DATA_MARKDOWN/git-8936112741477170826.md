
# Efektowny gol Lewego na nic. Kompromitująca porażka Bayernu

Published at: **2019-11-02T17:31:00+00:00**

Author: ****

Original: [TVN24](https://eurosport.tvn24.pl/pilka-nozna,105/eintracht-frankfurt-bayern-monachium-wynik-meczu-relacja-sklady-bramki-bundesliga,982397.html)


        
          Mecze ligi niemieckiej można oglądać na kanałach ELEVEN SPORTS w player.pl
        
      
Była 37. minuta, kiedy napastnik mistrzów Niemiec dostał podanie przed polem karnym. Wtedy wydarzyło się coś, czego spodziewał się mało kto, a już na pewno nie obrońcy Frankfurtu. Rozgrywający 300. mecz w Bundeslidze Lewandowski wziął na plecy czterech rywali, minął ich zwodem i w sytuacji sam na sam nie dał szans Frederikowi Ronnowowi.
Dziesięć meczów i 14 ligowych goli. Dodatkowo przynajmniej jeden gol w każdym ze spotkań. Lewandowski jest w życiowej formie. Szkoda tylko, że tego samego nie można powiedzieć o jego kolegach. W sobotę Bayern wyglądał dramatycznie źle i zebrał zasłużone lanie.
Plaga nieszczęść, która nawiedziła Bayern rozpoczęła się przed upływem 10. minuty. Monachijczycy atakowali, ale robili to na tyle nieporadnie, że narazili się na kontrę. Za nią nie nadążył Jerome Boateng i skończyło się czerwoną kartką za faul na Gonzalo Paciencii.
Taki obrót spraw wyraźnie gospodarzy rozochocił. Na bramkę Neuera sunął atak za atakiem i błyskawicznie przyniosło to efekty, choć przyznać trzeba, że Eintrachtowi sprzyjało szczęście. Jako pierwszy trafił Filip Kostić, jako drugi Djibril Sow. Obydwu piłka spadała pod nogi po rykoszetach i pozostawało dopełnić formalności.
Mniej przypadku było przy kolejnych trafieniach. David Abraham wykończył składną akcję całej drużyny, Martin Hinteregger trafił po dośrodkowaniu z rzutu rożnego, a gol Paciencii był idealną puentą spotkania. Portugalczyk trafił do pustej bramki, po tym jak Andre Silva minął całą obronę Bawarczyków.
Bayern na kolanach i dopiero czwartym miejscu w Bundeslidze.
Eintracht Frankfurt - Bayern 5:1Bramki: Kostić (25'), Sow (33'), Abraham (49'), Hinteregger (61'), Paciencia (85') - Lewandowski (37')
WYNIKI 10. KOLEJKI BUNDESLIGI:Hoffenheim - Paderborn 3:0Borussia D. - Wolfsburg 3:0Bayer - Borussia M. 1:2Eintracht Frankfurt - Bayern 5:1RB Lipsk - Mainz 8:0Werder  - Freiburg 2:2Union Berlin - Hertha 1:0niedziela:Fortuna Duesseldorf - FC Koeln Augsburg - Schalke
Autor: pqv/TG / Źródło: eurosport.pl
