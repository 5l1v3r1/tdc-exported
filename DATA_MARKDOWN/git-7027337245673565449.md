
# سوختن خانه‌های چند میلیون دلاری سلبریتی‌ها در آتش کالیفرنیا/ آرنولد شوارتزنگر و ستاره بسکتبال در میان آوارگان

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/695964/%D8%B3%D9%88%D8%AE%D8%AA%D9%86-%D8%AE%D8%A7%D9%86%D9%87%E2%80%8C%D9%87%D8%A7%DB%8C-%DA%86%D9%86%D8%AF-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1%DB%8C-%D8%B3%D9%84%D8%A8%D8%B1%DB%8C%D8%AA%DB%8C%E2%80%8C%D9%87%D8%A7-%D8%AF%D8%B1-%D8%A2%D8%AA%D8%B4-%DA%A9%D8%A7%D9%84%DB%8C%D9%81%D8%B1%D9%86%DB%8C%D8%A7-%D8%A2%D8%B1%D9%86%D9%88%D9%84%D8%AF-%D8%B4%D9%88%D8%A7%D8%B1%D8%AA%D8%B2%D9%86%DA%AF%D8%B1-%D9%88-%D8%B3%D8%AA%D8%A7%D8%B1%D9%87-%D8%A8%D8%B3%DA%A9%D8%AA%D8%A8%D8%A7%D9%84-%D8%AF%D8%B1-%D9%85%DB%8C%D8%A7%D9%86-%D8%A2%D9%88%D8%A7%D8%B1%DA%AF%D8%A7%D9%86)


        "آرنولد شوارتزنگر" بازیگر و فرماندار سابق کالیفرنیا اعلام کرد که مانند هزاران نفر دیگر خانه خود را در اواسط نیمه شب ترک کرده است.
      
آتش سوزی به خانه های گران قیمت ثروتمندان کالیفرنیای آمریکا رسیده است.
به گزارش عصر ایران به نقل از رویترز، آتش‌سوزی گسترده کالیفرنیای آمریکا که از 3 آبان سال جاری (25 اکتبر) آغاز شده، باعث سوختن خانه‌های چند میلیون دلاری در یکی ثروتمندترین محله‌های لس‌آنجلس و فرار برخی از سلبریتی‌های این منطقه در نیمه شب شد.
این اتفاق تاکنون باعث سوختن 12 هزار هکتار از جنگل‌های منطقه، آوارگی بیش از ده‌ها هزار نفر و قطع برق بیش از یک میلیون نفر از مردم در مناطق آتش سوزی شده است.
سمت غربی لس آنجلس به نام "برنت‌وود" از مناطقی است که ساکنان آن دستور تخلیه محل را داشتند.
این منطقه از کالیفرنیا به دلیل قتل همسر " او. جی سیمسون"  ستاره فوتبال و خدمتکارش به  نام "سیمسون" شهرت دارد. این ستاره فوتبال در سال 1994 به قتل آنها متهم شد.
مناطق ثروتمند نشین کالیفرنیا در محاصره آتش/ عکس: رویترز
"لی‌بورن جیمز" ابر بازیکن بسکتبال در منطقه "برنت‌وود"  زندگی می‌کند. او  در حال حاضر بازیگر کوچک هالیوود، تهیه کننده‌ای ثروتمند و صاحب یک شرکت رسانه‌ای بزرگ محسوب می‌شود.
 جیمز بازیکن کنونی تیم بسکتبال  "لس‌آنجلس لیکرز" آمریکا، در اوایل صبح روز گذشته همراه با همسر و سه فرزندش برای فرار از شعله‌های آتش خانه را ترک کرد و به دنبال سرپناهی برای ماندن گشت.
بسیاری از وسایل در خانه‌های لوکس لس آنجلس سوخته و ذوب شده‌اند/ عکس: رویترز
جیمز در حوالی ساعت 4 صبح در توئیتر خود نوشت: مجبور به تخلیه خانه بودیم و اینک در تلاش برای گرفتن یک خانه هستیم. او کمی بعد در توئیتش نوشت سرانجام جایی برای خودشان پیدا کرده و "شب وحشتناکی را گذرانده است".براساس گزارش روزنامه‌ها جیمز در اواخر سال 2017 این خانه 8 خوابه را به قیمت 23 میلیون دلار خریداری کرده بود.
در حاشیه شمالی برنت وود، چندین خانه چند میلیون دلاری ذوب شده‌اند و دیگر اثری از تزئینات هالووینی روی دیواره خانه‌ها دیده نمی‌شود.
آتش در نزدیکی خانه‌های مناطق ثروتمند نشین کالیفرنیا/ عکس: نیویورک
یک بازوی پلاستیکی غیرواقعی که بخشی از تزئینات هالووین به شمار می‌آید اینک ذوب شده و یک جمجمه بزرگ در مقابل خانه دیگری باقی مانده است. دود تمام منطقه را پر کرده است و آسمان منطقه در سلطه هواپیما و بالگردهای آبپاش قرار دارد.
"آرنولد شوارتزنگر" بازیگر و فرماندار سابق کالیفرنیا نیز اعلام کرد که مانند هزاران نفر دیگر خانه خود را در اواسط نیمه شب ترک کرده است.
شوارتزنگر در توئیترش نوشت: "اگر در ناحیه پر خطر و با دستور تخلیه مواجه هستید، وقت تلف نکنید و بیرون بزنید".
مراسم فرش قرمز فیلم جدید شوراتزنگر با نام "ترمیناتور: سرنوشت سیاه"  که قرار بود در دوشنبه شب برگزار شود، به دلیل آتش‌سوزی در این منطقه کنسل شد.
"کلارک گرگ" بازیگر سریال "عوامل سپر" و "کورت شوتر" تهیه کننده سریال "پسران آشوب" در توئیتر خود اعلام کردند که مجبور به ترک خانه‌های خود شده‌اند.
این آتش‌سوزی باعث بسته شدن مدارس و دانشگاه کالیفرنیا شده است.
