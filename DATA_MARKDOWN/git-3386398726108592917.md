
# Anziano travolto e ucciso: a Reggio Emilia è caccia al pirata

Published at: **2019-11-04T11:24:00+00:00**

Author: ****

Original: [Repubblica.it](https://bologna.repubblica.it/cronaca/2019/11/04/news/anziano_travolto_e_ucciso_a_reggio_emilia_e_caccia_al_pirata-240205189/)

REGGIO EMILIA - Un anziano di 87 anni è morto dopo essere stato investito, ieri pomeriggio, mentre attraversava la strada in via della Canalina a Reggio Emilia. Il conducente è scappato, lasciando per terra il pedone, ed è ancora ricercato per omicidio stradale.Secondo una prima ricostruzione dei carabinieri, l'anziano, Silvio Gattamelati, stava attraversando poco dopo le 17.30, quando è stato sbalzato a terra da un'auto. Per identificarla sono stati disposti posti di blocco e controlli nelle carrozzerie, e si stanno visionando le immagini della videosorveglianza. Un passante, dopo aver notato l'anziano sull'asfalto ha avvisato i sanitari del 118. La vittima, ancora viva, è stata trasportata in gravi condizioni all'arcispedale Santa Maria Nuova di Reggio Emilia, dove è poi deceduta.
