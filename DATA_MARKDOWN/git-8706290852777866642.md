
# “Μπλόκο” σε πούλμαν με ασυνόδευτα προσφυγόπουλα από κατοίκους της Καρίτσας - ΦΩΤΟ

Published at: **2019-11-07T09:34:00+00:00**

Author: ****

Original: [enikos.gr](http://www.enikos.gr/society/682806/bloko-se-poulman-me-asynodefta-prosfygopoula-apo-katoikous-tis-ka)

Οι κάτοικοι της Καρίτσας στη Λάρισα το βράδυ της Τετάρτης έκλεισαν τον δρόμο προκειμένου να μην μπει στο χωριό πούλμαν που μετέφερε ασυνόδευτα προσφυγόπουλα, σύμφωνα με το onlarissa.gr.
Όπως αναφέρει το δημοσίευμα, τα 40 προσφυγόπουλα, ηλικίας 12 έως 18 ετών, πρόκειται να εγκατασταθούν σε ξενοδοχείο του χωριού.
Οι κάτοικοι μετά την εγκατάσταση 73 προσφύγων που ήδη μένουν στο ξενοδοχείο «Δοχός», είναι αποφασισμένοι να μην επιτρέψουν την είσοδο άλλων προσφύγων στην κοινότητα της Καρίτσας.
Σύμφωνα με πληροφορίες, το βράδυ της Τετάρτης οι κάτοικοι με επικεφαλής τον πρόεδρο της κοινότητας κ. Βασίλη Τσάκνη έκλεισαν και τις δύο εισόδους του χωριού και πραγματοποίησαν συγκέντρωση.
Πηγή πληροφοριών/ΦΩΤΟ: onlarissa.gr
