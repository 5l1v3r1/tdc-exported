
# Fotballtoppen utelukker ikke Haaland-salg etter det vanvittige målshowet

Published at: **2019-11-06T06:03:57+00:00**

Author: **Pål Strande Gamlemoen**

Original: [Aftenbladet](https://www.aftenbladet.no/sport/i/JoXq6X/fotballtoppen-utelukker-ikke-haaland-salg-etter-det-vanvittige-maalshowet)

Da Salzburg-spiller Hwang Hee-chan ble felt innenfor 16-meteren i tirsdagens Champions League-kamp mot Napoli, var det ingen tvil: Det straffesparket skulle Erling Braut Haaland ta. Den 19 år gamle spissen fra Jæren plukket opp ballen så å si umiddelbart etter at dommeren hadde pekt på straffemerket.
Så sendte han Napoli-keeper Alex Meret én vei, før han plasserte ballen i motsatt hjørne. Dermed står Haaland med hele syv Champions League-mål på fire kamper. Ingen har scoret så mange mål på sine første fire kamper i den gjeve turneringen.
Han er giftig også i den østerrikske eliteserien. Der har han scoret tolv mål på elleve kamper. Om man tar med målene hans i den hjemlige cupen også, har han et scoringssnitt på vanvittige 1,37 mål pr. kamp denne sesongen.
