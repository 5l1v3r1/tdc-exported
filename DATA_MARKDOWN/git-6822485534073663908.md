
# آغاز ثبت اموال و دارایی نمایندگان مجلس از فردا

Published at: **2019-11-02T11:47:00+00:00**

Author: ****

Original: [جامعه خبری تحلیلی الف](https://www.alef.ir/news/3980811070.html)

عضو هیئت رئیسه مجلس شورای اسلامی گفت: از فردا به صورت رسمی ثبت اموال و دارایی نمایندگان در مجلس آغاز می‌شود.
احمد امیر آبادی عضو هیئت رئیسه مجلس شورای اسلامی در گفتگو با مهر، اعلام کرد: از روز یکشنبه هفته جاری رسما ثبت اموال و دارایی های مسئولان در مجلس آغاز می شود و نمایندگان باید اقدام به ثبت اموال خود در سامانه قوه قضائیه کنند.
وی تاکید کرد: پیش از این با قوه قضائیه جهت استقرار این سامانه در مجلس گفتگو کرده بودیم.
** براساس قانون رسیدگی به دارایی مقامات، مسئولان و کارگزاران، مقامات تعیین شده در اصل یکصدو چهل و دوم (۱۴۲) قانون اساسی، فهرست دارایی‌های خود، همسر و فرزندانشان را مطابق آیین‌نامه ای که توسط قوه قضائیه ذیل این قانون تهیه و ابلاغ می شود، در ابتدا و انتهای دوره مسئولیت به رئیس قوه  قضائیه گزارش می‌دهند و قوه قضائیه نسبت به رسیدگی به اموال آنان از جهت بررسی عدم افزایش «من غیر حق»  اقدام می‌کند.
پیش از این نیز تعداد زیادی از نمایندگان اعلام آمادگی کرده اند که اموال خود و خانواده شان را در این سامانه اعلام کنند.
