
# انتصاب نماینده ولی فقیه در استان مازندران و امام‌جمعه ساری

Published at: **2019-11-06T16:55:00+00:00**

Author: ****

Original: [جامعه خبری تحلیلی الف](https://www.alef.ir/news/3980815141.html)

حضرت آیت الله خامنه‌ای در حکمی حجت‌الاسلام حاج شیخ محمّدباقر لائینی را به نمایندگی، ولی فقیه در استان مازندران و امامت جمعه ساری منصوب کردند
به گزارش پایگاه اطلاع رسانی دفتر مقام معظم رهبری،حضرت آیت الله خامنه‌ای در حکمی حجت‌الاسلام حاج شیخ محمّدباقر لائینی را به نمایندگی، ولی فقیه در استان مازندران و امامت جمعه ساری منصوب کردند.
 متن حکم رهبر انقلاب اسلامی به این شرح است: بسم الله الرحمن الرحیم جناب حجت‌الاسلام آقای حاج شیخ محمّدباقر لائینی دامت افاضاته در پی استعفای جناب حجت‌الاسلام آقای طبرسی دامت افاضاته و با تشکر فراوان از زحمات و خدمات ایشان در سال‌های متمادی، جنابعالی را که بحمدالله از سوابق روشن و صلاحیت لازم برخوردار می‌باشید به نمایندگی خود در استان مازندران و امامت جمعه‌ی ساری منصوب می‌کنم. استان مازندران در شمار برجسته‌ترین استان‌های کشور از جنبه‌های مادی و معنوی است و مردم عزیز و مؤمن و انقلابی آن در آزمون‌های متعدد در نظام جمهوری اسلامی مفتخر و سربلند ظاهر شده‌اند. جنابعالی با توجه به سابقه‌ی حضور و خدمت در آن استان با برجستگی‌های جوانان فداکار و مردمان پر انگیزه و وفادار آن آشنائید. لازم است این برجستگی‌ها تقویت و تثبیت و بزرگ داشته شود و در این راه از علمای دین و فرزانگان حوزه و دانشگاه یاری گرفته شود. تقویت جریان انقلابی و جوانان مؤمن و روی‌گشاده و دست‌مهربان با همه‌ی قشر‌های مردم توصیه‌ی مؤکد اینجانب است. توفیقات شما را از خداوند مسألت میکنم. سیّدعلی خامنه‌ای ۱۴ آبان ۱۳۹۸ 
