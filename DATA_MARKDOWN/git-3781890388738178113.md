
# 'บิ๊กตู่'เปิดการประชุม'สุดยอดอาเซียน' อย่างเป็นทางการ

Published at: **2019-11-03T02:45:00+00:00**

Author: ****

Original: [เดลินิวส์](https://www.dailynews.co.th/politics/739742)


        “บิ๊กตู่”ติวเข้มโพสต์เฟซบุ๊กตรวจประเด็นสนทนา ก่อนร่วมประชุมสุดยอดอาเซียน ครั้งที่ 35 ที่เมืองทองธานี
      
เมื่อเวลา 08.00 น.วันที่ 3 พ.ย.พล.อ.ประยุทธ์ จันทร์โอชา นายกรัฐมนตรีและรมว.กลาโหม โพสต์ข้อความผ่านเฟซบุ๊กส่วนตัว “ประยุทธ์ จันทร์โอชา Prayur Chan-O-Cha” ว่า “ตรวจสอบประเด็นสนทนาสำหรับวันนี้ ก่อนเปิดการประชุมสุดยอดอาเซียน ครั้งที่ 35ผู้สื่อข่าวรายงานว่า สำหรับการประชุมสุดยอดอาเซียนครั้งที่ 35 และการประชุมสุดยอดที่เกี่ยวข้องที่ศูนย์การแสดงสินค้าและการประชุม อิมแพค เมืองทองธานี ซึ่งจัดขึ้นระหว่างวันที่ 2-4 พ.ย.นี้นั้น ในส่วนของภารกิจของพล.อ. ประยุทธ์ ตลอดทั้งวันใน วันที่ 3 พ.ย.นี้ เวลา 09.00 น.มีพิธีเปิดการประชุมสุดยอดอาเซียน ครั้งที่ 35 และการประชุมสุดยอดที่เกี่ยวข้อง โดยในส่วนของฝ่ายไทยได้มีประธานรัฐสภาและคณะรัฐมนตรี(ครม.)เข้าร่วมจากนั้นจะเป็นการประชุมสุดยอดอาเซียน-จีนครั้งที่ 22 และการประชุมสุดยอดอาเซียน-อินเดีย ครั้งที่ 16 รวมถึงการประชุมสุดยอดอาเซียน-สหประชาชาติ ครั้งที่ 10นอกจากนี้นายกรัฐมนตรียังจะได้พบปะและหารือทวิภาคีกับผู้นำหลายประเทศได้แก่ นายกรัฐมนตรีสาธารณรัฐอินเดีย นายกรัฐมนตรีนิวซีแลนด์ นายกรัฐมนตรีสหพันธรัฐรัสเซีย และรัฐมนตรีว่าการกระทรวงพาณิชย์สหรัฐอเมริกา  สำหรับการประชุมวันนี้ทางประธานสภาผู้แทนราษฎร นายชวน หลีกภัย และคณะรัฐมนตรี ได้เข้าร่วมประชุมด้วย
 
