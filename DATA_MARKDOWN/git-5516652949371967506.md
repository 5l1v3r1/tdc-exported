
# Τραυματισμένη θαλάσσια χελώνα κοντά στο Ενυδρείο της Ρόδου

Published at: **2019-11-05T19:20:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425131/traymatismenh-thalassia-xelwna-konta-sto-enydreio-ths-rodoy)


        Την Κυριακή το μεσημέρι εντοπίστηκε στην παραλία του Ενυδρείου μία τραυματισμένη χελώνα καρέτα-καρέτα. Η χελώνα είχε μπλεχτεί σε πετονιά, έχασε το εμπρός δεξί της άκρο και αιμορραγούσε.
      
Σύμφωνα με τις πληροφορίες που έδωσε στη «Ροδιακή» ο συμπατριώτης μας Φραγκίσκος Μαντζόν ειδοποιήθηκαν τόσο το Λιμεναρχείο όσο και το ενυδρείο της Ρόδου το οποίο μετά από μισή ώρα έστειλε εκπρόσωπό του ο οποίος την παρέλαβε και τη μετέφερε με τη βοήθεια πολιτών στις εγκαταστάσεις του.
Μάλιστα, όπως έγινε γνωστό από τον Υδροβιολογικό Σταθμό, η κατάσταση της χελώνας είναι σταθερή εφόσον η αιμορραγία σταμάτησε και μεταφέρθηκε στο κτηνιατρικό κέντρου του Παναγιώτη Μαργέ στην Κρεμαστή για να υποβληθεί σε χειρουργείο.
