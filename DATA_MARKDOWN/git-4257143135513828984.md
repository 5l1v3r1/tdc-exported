
# Sosem látott csodák, Dürer, Caravaggio, Bernini alkotásai

Published at: **2019-11-04T05:21:00+00:00**

Author: **InfoRádió**

Original: [infostart](https://infostart.hu/kultura/2019/11/04/sosem-latott-csodak-durer-caravaggio-bernini-alkotasai)

Az Albertinában őrzik Dürer rajzainak világszinten is legjelentősebb gyűjteményét. A 15-16. századból származó grafikák érzékenyek, sérülékenyek, ezért 2003 óta először láthatja az anyagot a nagyközönség. Az Albertina kiállításának középpontjában az a száz grafika áll, amely a múzeum gyűjteményébe tartozik és amely Dürer halála, 1528 óta együtt maradt.
Látható a tárlaton a fiatal Nyúl és az Imádkozó kezek című rajz is, valamint Dürer rinocérosza. Az Albertina múzeum igazgatója, Klaus Albrecht Schröder úgy fogalmazott, Dürer egyedülálló grafikáival, nyomataival szerezte meg a legtöbb elismerést korában,
A tárlaton látható rajzok és nyomatok egy részé más múzeumokból érkezett, egyebek mellett a firenzei Uffizi képtár tucatnyi képet adott kölcsön, köztük az 1504-ben készült Királyok imádása című festményt, de a madridi Pradóból, valamint a berlini Gemäldegalerie-ből és a londoni Nemzeti Galériából is érkeztek művek. A tárlat Bécsben január 6-ig látogatható. A kiállítást az amszterdami Rijksmuseummal együttműködve hozták létre, így 2020 tavaszától Hollandiában tekinthető meg.
A Bécsi Szépművészeti Múzeumban pedig január 19-ig látogatható a Caravaggio és Bernini tárlat, amely a 17. század eleji kora barokkot, Róma kibontakozó forradalmi művészetét mutatja be. Amíg a reneszánsz stílusát a portrék arányossága és a tájképek természethűsége jellemezte, addig Caravaggio és Bernini az alakok érzelmeire helyezték a hangsúlyt. A valóság és az érzelemvilág eme összekapcsolódása újszerűnek számított a korban.
A Caravaggio festményeit és Bernini szobrászatát bemutató tárlat
De más barokk alkotóktól is megjelennek itt művek, például a 17. század talán leghíresebb festőművésznőjének, Artemisia Gentileschinek az egyik festménye, a Mária Magdolna extázisban, amely képet még sohasem mutatták be nyilvános kiállításon. A tárlaton 70 mű szerepel, ilyen nagyszabású válogatás a kiemelkedő Caravaggio és a Bernini műalkotásokból eddig csak Olaszországban volt látható. A bécsi művészettörténeti múzeum meghosszabbított nyitvatartással, este fél kilencig várja a látogatókat csütörtökön, szombaton és vasárnap.

        Nyitókép: Bécsi Szépművészeti Múzeum
      

        Kapcsolódó hang
      
Dürer, Caravaggio és Bernini – kiállítások Bécsben
 
