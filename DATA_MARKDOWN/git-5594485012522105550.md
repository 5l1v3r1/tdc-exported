
# Политолози се хванаха за гушите заради Фандъкова и Манолова

Published at: **2019-11-03T22:20:00+00:00**

Author: ****

Original: [Blitz.bg](https://blitz.bg/analizi-i-komentari/politolozi-se-khvanakha-za-gushite-zaradi-fandkova-i-manolova_news707161.html)

https://blitz.bg/analizi-i-komentari/politolozi-se-khvanakha-za-gushite-zaradi-fandkova-i-manolova_news707161.html Blitz.bg
Политолози се хванаха буквално за гушите. Ябълката на раздора бе естествено битката за столицата. По първи данни на екзитполовете, Йорданка Фандъкова печели изборите в София, както БЛИЦ вече съобщи. Андрей Райчев обаче очерта в ефира на Нова тв, че тенденцията показва, че все повече хора се обединяват срещу ГЕРБ и търсят промяна, просто гласовете им са били разпръснати. Думите му обаче срещнаха остър присмех и отпор от политолога Георги Харизанов. "ГЕРБ успяха сами да си извоюват победата, дори без някакви малки партии да ги подкрепят и после да си присвояват заслугите за победата. ГЕРБ запазва избирателите си и твърдото си ядро и това е голям успех", заяви той."Спрете да живеете в пожелателна реалност. Колко пъти ще говорите едно и също. Няма победа за Манолова", изнерви се Харизанов и посече още веднъж Райчев.В диалога се намеси и Татяна Буруджиева:"Ако ГЕРБ ще влиза в ситуацията "сами можем да си спечелим изборите", ще остане в изолация", обясни тя. "Дано да не стане така, но казвам, че никоя партия няма да си присвои успеха им", контрира Харизанов. "ГЕРБ загуби, победи само Фандъкова", заяви Райчев, но Буруджиева му скочи и обясни, че не е прав.
