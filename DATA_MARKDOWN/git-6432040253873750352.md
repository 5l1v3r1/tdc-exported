
# Podsumowanie policyjnej akcji Znicz. Niestety, jest ofiara ofiara śmiertelna

Published at: **2019-11-04T11:16:27+00:00**

Author: ****

Original: [Gazeta Olsztyńska](http://gazetaolsztynska.pl/615436,Podsumowanie-policyjnej-akcji-quotZniczquot-Niestety-jest-ofiara-ofiara-smiertelna.html)


        Od 31 października do 3 listopada w całym kraju trwały policyjne działania "Znicz 2019", w trakcie których policjanci czuwali nad bezpieczeństwem uczestników ruchu drogowego. Jak wyglądają statystyki na Warmii i Mazurach?
      
10 wypadków drogowych, w których niestety 1 osoba zginęła, a 16 zostało rannych. To wyniki podsumowania wszystkich danych z Warmii i Mazur dotyczących działań "Znicz 2019". Policjanci w trakcie prowadzonych kontroli zatrzymali także 36 nietrzeźwych kierowców i byli wzywani do blisko 200 kolizji.Warto dodać, że w ubiegłym roku w okresie listopadowego święta na Warmii i Mazurach doszło do 14 wypadków, w których także zginęła jedna osoba, a rannych zostało 21 uczestników ruchu drogowego. W trakcie prowadzonych kontroli policjanci zatrzymali 36 nietrzeźwych kierujących i byli wzywani do 205 kolizji. Poniżej kilka weekendowych zdarzeń, o których pisaliśmy na naszych portalach:Do tragicznego wypadku drogowego doszło w niedzielę (3 listopada) na drodze krajowej nr 16 w miejscowości Stare Jabłonki. Zginął w nim 20-letni mężczyzna z Iławy, którego auto uderzyło w drzewo. W momencie wypadku 20-latek nie miał zapiętych pasów.Tego samego dnia w okolicach miejscowości Laseczno (gm. Iława), w lesie na drodze krajowej nr 16 także doszło do wypadku. Dachowało osobowe auto. Na szczęście osobom podróżującym samochodem nic się nie stało i nie było potrzeby przetransportowania ich do szpitala.W sobotę (2 listopada) na wysokości Purdy Leśnej koło Olsztyna 24-letni kierowca skody na łuku drogi zjechał na przeciwległy pas ruchu i uderzył w citroena. Kierowcę citroena i jego pasażerkę w ciąży zabrano do szpitala.
