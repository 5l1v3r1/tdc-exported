
# โซลชาเซ็งผีแดงปิดบัญชีไม่คม

Published at: **2019-11-02T20:39:00+00:00**

Author: ****

Original: [เดลินิวส์](https://www.dailynews.co.th/sports/739732)


        "โอเล กุนนาร์ โซลชา" กุนซือ ผีแดง บ่นอุบลูกทีมปิดบัญชีไม่คม หลังบุกไปโดน "บอร์นมัธ" เชือดดิ้น 1-0
      
โอเล กุนนาร์ โซลชา ผู้จัดการทีม แมนเชสเตอร์ ยูไนเต็ด ยอมรับ "ผีแดง" ยังขาดคุณภาพในการจบสกอร์ หลังบุกไปพ่าย บอร์นมัธ หวุดหวิด 0-1 ในเกมพรีเมียร์ลีก อังกฤษ ที่สนามวิทาลิตี สเตเดี้ยม เมื่อวันเสาร์ที่ผ่านมาเกมนี้ แมนฯ ยูไนเต็ด เริ่มต้นได้ดี และมีโอกาสลุ้นประตูมากกว่า บอร์นมัธ ในช่วง 15-20 นาทีแรก แต่ไม่สามารถซัดประตูเบิกร่องได้ ก่อนที่ "เดอะ เชอร์รีส์" จะตั้งเกมได้ และกลายเป็นฝ่ายได้ประตูชัยจากฝีเท้าของ โจชัว คิง อดีตดาวเตะของ เรด เดวิลส์ ในช่วงทดเวลาบาดเจ็บในครึ่งแรก"หลายครั้งเรายังขาดคุณภาพหน้าปากประตู ผมคิดว่าเราเริ่มต้นได้ดี และถ่างพวกเขาออกมาได้จากการเล่นริมเส้นของ แดน เจมส์ แต่เรากลับไม่สามารถทำประตูแรกที่มีความสำคัญมากๆ ได้ จากนั้นหลังผ่านไป 15 หรือ 20 นาที บอร์นมัธก็กลับเข้ามาสู่เกมได้""มันกลายเป็นเกมที่ 50/50 และคุณก็รู้ได้เลยว่า ใครได้ประตูแรกก่อนน่าจะชนะแน่นอน จากนั้นพวกเขาก็ได้ความมหัศจรรย์ของจอช (โจชัว คิง) การมาเล่นที่นี่เป็นเรื่องยากเสมอ และไม่ใช่เกมที่จะมีการยิงประตูถล่มทลายเพราะทั้ง 2 ทีมต่างมีเกมรับที่ดี" โซลชา กล่าวภาพ gettyimages 
