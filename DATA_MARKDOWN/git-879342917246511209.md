
# Назвали нову дату розведення сил у Петрівському

Published at: **2019-11-04T15:45:53+00:00**

Author: ****

Original: [Слово і Діло](https://www.slovoidilo.ua/2019/11/04/novyna/bezpeka/nazvaly-novu-datu-rozvedennya-syl-petrivskomu)


        Розведення сил і засобів в Петровському Донецької області переноситься на 8 листопада через обстріли.
      
Про це заявив командувач операції Об'єднаних сил Володимир Кравченко у понеділок, 4 жовтня.
«Ми вже передали листа до ОБСЄ. 7 листопада розпочинаємо, 8 листопада фактично розводимо, якщо не буде порушений режим тиші», – зазначив Кравченко.
Водночас глава української сторони СЦКК Олександр Борщевський наголосив, що востаннє обстріли були 30 жовтня. Отже, 7 листопада місія ОБСЄ повинна верифікувати припинення вогню, після чого 8 листопада о 12:00 розпочнеться розведення.
Раніше очікувалося, що відведення військ у Петрівському розпочнеться 4 листопада.
Нагадаємо, минулого вівторка почалося відведення в Золотому, незважаючи на заяви про обстріл.
Хочете обговорити цю новину? Долучайтеся до телеграм-чату CHORNA RADA
