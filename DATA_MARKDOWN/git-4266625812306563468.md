
# Дар’я Снігур уперше зіграє в основній сітці тенісного турніру з призовим фондом $ 100 000

Published at: **2019-11-05T15:42:00+00:00**

Author: ****

Original: [ZIK.UA](https://zik.ua/news/2019/11/05/darya_snigur_upershe_zigraie_v_osnovniy_sittsi_tenisnogo_turniru_z_pryzovym_1684173)


        17-річна киянка Дар’я Снігур подолала кваліфікаційний бар’єр на турнірі Міжнародної тенісної федерації ITF World Tennis Tour у китайському місті Шеньчжень із призовим фондом 100 000 доларів.
      
Як повідомляє btu.org.ua, у фінальному раунді кваліфікації українська тенісистка обіграла представницю Китаю Юань Юе – 6:3, 6:1.
Нагадаємо, у першому раунді Снігур перемогла Гуо Мейці (6: 4, 6: 2).
У стартовому раунді «основи» вона зустрінеться з лідером посіву – 33-річною китаянкою Шуай Пен.
Для 17-річної киянки це найбільший турнір за час виступів на професійному рівні. Минулого тижня Дарина пройшла кваліфікацію на 60-тисячнику в Лючжоу і програла в першому колі.
Додамо, що тенісний турнір ITF World Tennis Tour у китайському Шеньчжені триватимуть до неділі, 10 листопада.
