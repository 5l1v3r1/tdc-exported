
# Інвентаризацію державних сільгоспземель фіналізуют до кінця року – Держгеокадастр

Published at: **2019-11-06T10:50:00+00:00**

Author: ****

Original: [DT.ua](https://dt.ua/ECONOMICS/inventarizaciyu-derzhavnih-silgospzemel-finalizuyut-do-kincya-roku-derzhgeokadastr-328679_.html)

Держгеокадастр планує до кінця поточного року завершити інвентаризацію земель сільськогосподарського призначення державної власності загальною площею 1018,9 тис. га. Про це повідомляє прес-служба відомства.
При цьому основними етапами цього процесу є топографо-геодезичні роботи, державна реєстрація земельних ділянок в ДЗК та затвердження технічної документації із землеустрою щодо інвентаризації земель.
Показники станом на 6 листопада 2019 року: проведення топографо-геодезичних робіт на земельних ділянках - 801,3 тис. га (79%) (за тиждень +38,7 тис. га (+ 4%); державна реєстрація земельних ділянок в ДЗК - 499,1 тис. га (49%) (за тиждень +135,6 тис. га (+ 13%); затвердження технічної документації із землеустрою щодо інвентаризації земель - 328,4 тис. га (32%) (за тиждень +106,2 тис. га (+ 11%).
"Зараз здійснення топографо-геодезичних робіт, затвердження технічних документацій із землеустрою щодо інвентаризації земель та державна реєстрація земельних ділянок в ДЗК тривають", - йдеться в повідомленні.
Як повідомлялося, Держгеокадастр виставив в публічний доступ дані про висновки про розгляд проектів землеустрою щодо відведення земельних ділянок.
На сьогоднішній день в Україні розроблено і затверджено 12 кадастрів і 19 реєстрів, з яких 9 кадастрів стосуються інвентаризації природних ресурсів, а шість — безпосередньо охорони і збереження навколишнього середовища.
Про необхідність термінового реформування аграрного сектора читайте у статті Зої Борисенко "Мораторій на продаж землі: тимчасово-постійне топтання в тупиках недорозвитку" у тижневику "Дзеркало тижня. Україна".
 
