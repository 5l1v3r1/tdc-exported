
# На Черкащині легковик влетів у вантажівку, загинули двоє осіб

Published at: **2019-11-03T09:53:00+00:00**

Author: ****

Original: [ZIK.UA](https://zik.ua/news/2019/11/03/na_cherkashchyni_legkovyk_vletiv_u_vantazhivku_zagynuly_dvoie_osib_1682529)


        Внаслідок зіткнення легковика та вантажівки у Черкаській області загинуло двоє чоловіків.
      
Про це повідомляє пресслужба патрульної поліції Черкаської області.
«Учора, пізно ввечері, поруч Благодатного автомобіль «ВАЗ-2111» в’їхав у вантажівку. Є припущення, що водій «Жигулів» не дотримався безпечної швидкості руху та дистанції і, як наслідок – зіткнувся з вантажівкою DAF. На момент приїзду медиків водій та його пасажир були мертві. Їхні тіла з пошкодженого авто вивільнили рятувальники», – йдеться у повідомленні.
Зазначається, що загиблі – 50 та 40-річні жителі Черкас.
Патрульні забезпечили охорону місця події та регулювання дорожнього руху.
Далі працював слідчий у справах ДТП з постраждалими. Він і встановлює усі деталі цієї страшної аварії.
Нагадаємо, на околиці села Довжок Кам’янець-Подільського району на Хмельниччині перекинувся рейсовий автобус, внаслідок чого травмувалося орієнтовно 8 осіб.

        
          Читайте більше новин на тему: ДТП
        
      
