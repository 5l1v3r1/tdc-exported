
# حکم یک صیاد متخلف: پاشیدن دان برای پرندگان وحشی

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697001/%D8%AD%DA%A9%D9%85-%DB%8C%DA%A9-%D8%B5%DB%8C%D8%A7%D8%AF-%D9%85%D8%AA%D8%AE%D9%84%D9%81-%D9%BE%D8%A7%D8%B4%DB%8C%D8%AF%D9%86-%D8%AF%D8%A7%D9%86-%D8%A8%D8%B1%D8%A7%DB%8C-%D9%BE%D8%B1%D9%86%D8%AF%DA%AF%D8%A7%D9%86-%D9%88%D8%AD%D8%B4%DB%8C)

رییس اداره حفاظت محیط زیست خلیل آباد در خراسان رضوی از محکوم شدن صیاد پرندگان به پاشیدن دان برای آنها در این شهرستان خبر داد.
سعید شفیعیان به ایرنا گفت: این صیاد متخلف که به جرم زنده گیری پرندگان از گونه سهره طلایی به تحمل ۹۱ روز حبس تعزیری محکوم شده بود با حکم جایگزین حبس توسط قاضی دادگاه کیفری خلیل آباد به پاشیدن دان برای پرندگان وحشی محکوم شد.
وی با بیان اینکه با جرایم نقدی، حبس یا هر مجازات قانونی دیگر گونه حذف شده به طبیعت برگردانده نمی‌شود افزود: احکام جایگزین حبس برای جرایم سبک زیست محیطی در راستای جلوگیری از تخلفات موثر است که در روزهای اخیر در این شهرستان شاهد اجرای حکم جایگزین حبس هستیم.
وی اظهار داشت: صیاد متخلف در این راستا به ۲۷۵ ساعت خدمت عمومی "دان پاشی" برای پرندگان وحشی در خلیل آباد محکوم شده که حکم وی در حال اجراست.
