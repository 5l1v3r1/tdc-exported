
# Українець намагався привезти з Польщі контрабандні годинники на 1 млн гривень

Published at: **2019-11-01T12:10:00+00:00**

Author: ****

Original: [ZIK.UA](https://zik.ua/news/2019/11/01/ukrainets_namagavsya_pryvezty_z_polshchi_kontrabandni_godynnyky_na_1_mln_1681457)


        У пункті пропуску "Ягодин"прикордонники викрили спробу незаконного перевезення великої партії брендових годинників.
      
Про це повідомляє пресслужба Державної прикордонної служби.
Згідно з повідомленням, учора волинянин, який повертався із-за кордону, направив свій позашляховик "Porsche Cayenne"  на смугу "зелений коридор", демонструючи, що не везе товарів, які варто декларувати.
Зазначається, що оперативники отримали інформацію про можливе переміщення товарів з приховуванням від прикордонно-митного контролю.  Тож «годинникаря» вже очікували, і направили його транспортний засіб на поглиблену перевірку. Під капотом автомобіля оглядова група виявила чорні пакетики, в яких знаходилися 567 годинників.
Товар передано представникам митниці. Сума його оцінки склала майже 1 мільйон гривень.
