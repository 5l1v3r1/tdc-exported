
# “Per l’ex Ilva lavoriamo a una norma generale, non allo scudo” (Provenzano)

Published at: **2019-11-06T10:25:58+00:00**

Author: ****

Original: [Askanews](http://www.askanews.it/economia/2019/11/06/per-lex-ilva-lavoriamo-a-una-norma-generale-non-allo-scudo-provenzano-top10_20191106_112558/)

Roma, 6 nov. (askanews) – Per l’ex Ilva “è improprio parlare di scudo e di immunità. Noi stiamo ragionando su una norma generale e astratta, che superi il vaglio di costituzionalità e che sancisca un principio semplice e cioè: chi inquina paga ma chi deve attuare un piano ambientale non può rispondere per colpe altrui o del passato”. Lo ha detto il ministro per il Sud Peppe Provenzano, arrivando a Palazzo Chigi per l’incontro con i vertici di Arcelor Mittal sull’ex Ilva di Taranto.
“Questo – ha aggiunto – vale per l’ex Ilva ma deve valere dove c’è un’azienda che vuole coniugare industria e ambiente. Questa è la partita che ci giochiamo a Taranto e che vale per tutto il Sud e per tutta l’Italia”.
“Noi ci aspettiamo che l’azienda oggi chiarisca le sue reali intenzioni, da parte del governo confermeremo la natura strategica dello stabilimento di Taranto e siamo pronti a tutto perchè produca acciaio ma lo faccia nel rispetto della salute dei cittadini, dei lavoratori e dell’ambiente”.
Afe/Int9
