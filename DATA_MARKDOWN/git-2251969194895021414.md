
# Esce dalla superstrada, scontro davanti allo svincolo: due feriti in ospedale

Published at: **2019-11-01T14:25:48+00:00**

Author: **Gianluca Ginella**

Original: [Cronache Maceratesi](https://www.cronachemaceratesi.it/2019/11/01/scontro-tra-due-auto-di-fronte-allo-svincolo/1320244/)

Condividi45TweetEmail45 Condivisioni
 
 
di Francesca Marsili

        Schianto all’uscita della superstrada, a Tolentino: incidente in via Corona intorno alle 14,40 di oggi: due le persone ferite portate in ospedale. Ad essere soccorsi un uomo di 90 anni che era al volante di una delle due vetture e una 30enne che guidava la seconda vettura.
      
Esce dalla superstrada allo svincolo Est di Tolentino e si schianta con una vettura che stava transitando lungo via Achille Corona. Un uomo di 90 anni, M. B., era al volante di una Fiat Panda quando alle 14,40 circa di oggi è uscito dalla 77 e ha svoltato in direzione di Tolentino. In quel momento, lungo via Corona, stava passando una Volkswagen Golf con al volante una donna di 30 anni, C. A., tolentinate. Per cause in corso di accertamento (sul posto i carabinieri della Compagnia di Tolentino per occuparsi dei rilievi) le due vetture si sono scontrate e la Panda ha poi finito la corsa contro un guardrail. Immediati i soccorsi. Sul posto il 118, i vigili del fuoco e i carabinieri. Entrambi i conducenti sono stati portati in ospedale per gli accertamenti medici del caso.

        (Ultimo aggiornamento alle 15,40)
      
