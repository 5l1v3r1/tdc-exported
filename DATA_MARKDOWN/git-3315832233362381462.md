
# Ultima oră! Ludovic Orban este noul premier al României; Guvernul PNL a trecut de votul Parlamentului

Published at: **2019-11-04T15:14:13+00:00**

Author: **Jurnal.md**

Original: [Jurnal.md](http://jurnal.md/ro/news/816b4ce9b1f4dacf/ultima-ora-ludovic-orban-este-noul-premier-al-romaniei-guvernul-pnl-a-trecut-de-votul-parlamentului.html?utm_source=RSS&utm_medium=RSS&utm_campaign=RSS)


        UPDATE 16:55 // Guvernul Orban a trecut de votul Parlamentului. „Pentru” au votat 240 de parlamentari, cu șapte peste numărul necesar de învestire.
      

        Miniștrii Cabinetului Orban vor depune jurământul în această seară, la Palatul Cotroceni.
      

        Ludovic Orban a mulţumit de la tribuna Parlamentului. „Vă mulţumesc şi aveţi încredere în noi”, a spus Orban.
      

        ______
      

        Parlamentarii români s-au reunit în ședință comună pentru a vota guvernul premierului desemnat Ludovic Orban. PSD a anunțat că va boicota ședința, pentru a nu asigura cvorumul necesar votului.
      
Nu sunt fi prezenți nici președinții celor două camere ale Parlamentului, iar ședința este condusă de senatoarea PNL Alina Gorghiu, scrie Digi24.
„Vă felicit, apreciez acestă prezență. Nu-mi aduc aminte ca în ultimii 30 de ani să se fi întâmplat ca ședința de învestire a unui guvern să fie boicotată de două partide care arată clar lipsa totală de respect față de cetățen”, a spus Orban.
Orban a vorbit despre guvernarea PSD „care din păcate a făcut rău României. Treebuie să trecem de acest moment și să începem un drum nou, al reconstrucției, al reluării dialogului interinstituțional, care să reașeze România pe traiectoria nord-atlantică.
El a spus că guvernul pe care îl propune va fi unul cu o durată limitată, care trebuie să ia măsuri urgente.
„Foarte multe instituții și autorități locale nu au resursele financiare pentru a încheia exercițiul bugetar și riscă să nu poată plăti salariilor. Există întârzieri la plata indemnizațiilor persoanelor cu dizabilități. Această situație nu poate fi tolerată”, a spus Orban.
„Situația pregătirii pentru iarnă este dezastruoasă. Suntem în poziția în care România a rămas ultima țară cre trebuie să nominalizeze comisarul european. Fostul premier s-a încăpățânat să impună candidați care ne-au făcut de râs. Există necesitatea elaborării bugetului de stat pentru 2020”, a spus Orban.
El a vorbit și despre necesitatea prorogării termenului de pensionare anticipată pentru magistrați, în lipsa căreia sistemul de justiție ar fi blocat.
O altă prioritate a guvernului este de a reface capacitatea administrativă a instituțiilor guvernamentale, care a fost distrusă în ultimii 3 ani de aducerea unor oameni fără competențe, dar pe pile sau pe bază de carnet de partid, a spus Orban.
„În ceea ce privește politica fiscală, ne-am angajat să reparăm acele acte normative care au avut consecințe grave, ca OUG 114. Vom încerca abrogarea acelor prevederi nocive privind energia, pilonul 2 de pensii, telecomunicațiile și vom păstra prevederile pentru domeniul construcțiilor”, a spus Orban. El a vorbit și despre eliminarea supraaccizei la combustibil.
Premierul desemnat a vorbit și despre MCV, în condițiile în care Bulgaria ar putea ieși de sub supraveghere, în timp ce România a fost criticată aspru în ultimul raport. Orban a spus că România trebuie să respecte recomandările MCV.
„Trebuie să ne stabilim ca obiectiv ca și România să scape de sub MCV și să ne asumăm răspunderea pentru a face cu adevărat o justiție independentă pentru România”, a spus el.
„Trebuie să readucem Jandarmeria, poliția, în situația în care le-a pus Constituția, de a fi în slujba cetățeanului. Să terminăm cu utilizarea politică a acestor instituții fundamentale”, a continuat Orban.
