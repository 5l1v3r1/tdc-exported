
# Geflipte GroenLinks-wethouder Jorrit Nuijens spuugde agenten niet in het gezicht maar kwijlde

Published at: **2019-11-04T16:41:00+00:00**

Author: **Bas Paternotte**

Original: [ThePostOnline](https://tpo.nl/2019/11/04/geflipte-groenlinks-wethouder-jorrit-nuijens-spuugde-agent-niet-in-het-gezicht-maar-kwijlde/)

De Diemense oud-wethouder Jorrit Nuijens (GroenLinks) wordt officieel verdacht van overtreding van de Opiumwet en verstoring van de openbare orde. Maar hij wordt niet verdacht van het bespugen van een agent. Dat meldt de Amsterdamse lokale zender AT5 maandag.
“Er zat een beetje spuug langs zijn mond en dat kwam op de agent. Dit is dus niet bewust gebeurd, en dus gaan we hem hier niet voor vervolgen” , zegt het Openbaar Ministerie van Noord-Holland. Over de verdenkingen van het overtreden van de Opiumwet en het verstoren van de openbare orde wordt hij op 25 november in een besloten zitting gehoord door de officier van justitie.
Nuijens werd in juni dit jaar aangehouden bij de Stopera, het stadhuis, in Amsterdam. Hij verzette zich hevig tegen zijn arrestatie en spuugde volgens de politie op het bureau twee agenten in het gezicht. Voor dat spugen is volgens het Openbaar Minsiterie nu dus geen bewijs. Zij hebben aangifte tegen hem gedaan. Bij de aanhouding vond de politie in zijn tas een flesje met vermoedelijk de drug GHB en twee zakjes wiet. Deze middelen zijn in beslag genomen.
Lees ook – GroenLinks-wethouder Jorrit Nuijens stapt op na arrestatie
