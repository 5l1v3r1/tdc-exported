
# กองทัพสหรัฐกลับมา ลาดตระเวน ที่แหล่งน้ำมันซีเรีย

Published at: **2019-11-04T03:23:00+00:00**

Author: ****

Original: [เดลินิวส์](https://www.dailynews.co.th/foreign/739878)


        ทหารอเมริกันจำนวนหนึ่งกลับมาปรากฏตัวตามแหล่งน้ำมันหลายแห่ง ที่กระจายอยู่ในเขตทางเหนือของซีเรีย
      
สำนักข่าวต่างประเทศรายงานจากเมืองอิสตันบูล ประเทศตุรกี เมื่อวันที่ 4 พ.ย.โดยอ้างจากรายงานของสำนักข่าวอนาโดลูของรัฐบาลตุรกี ว่าขบวนยานยนต์หุ้มเกราะของสหรัฐจำนวนหนึ่งเดินทางเข้ามาในจังหวัดรักกา ทางตอนเหนือของซีเรีย เพื่อ "ฟื้นฟู" ฐานประจำการจาซีรา ที่ใช้ร่วมกับกองกำลังป้องกันตนเองชาวเคิร์ด ( วายพีจี ) โดยข้อมูลของสำนักข่าวอนาโดลูระบุในเบื้องต้นว่ามีทหารอเมริกันร่วมโดยสารมากับขบวนรถประมาณ 30 นาย และหนึ่งในยานพาหนะที่ร่วมมากับขบวนยานยนต์หุ้มเกราะชุดนี้ มี "รถขุดเจาะ" รวมอยู่ด้วย ขณะที่ทหารและยานพาหนะ ตลอดจนอุปกรณ์ทั้งหมดน่าจะเดินทางข้ามพรมแดนมาจากอิรัก 
