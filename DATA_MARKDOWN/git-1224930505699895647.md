
# Складено рейтинг найпопулярніших акторів і актрис в світі - Радіо Максимум

Published at: **2019-11-03T15:17:00+00:00**

Author: **Сорока Назар**

Original: [Радіо Максимум](https://maximum.fm/skladeno-rejting-najpopulyarnishih-aktoriv-i-aktris-v-sviti_n168993)


        Журнал The Hollywood Reporter склав рейтинг найпопулярніших акторів і актрис в США. І в оновленому списку змінився лідер.
      
Список підготувала аналітична компанія MVPindex на замовлення The Hollywood Reporter. Співробітники вивчали переваги користувачів Facebook, Instagram, Twitter і YouTube за тиждень з 22 по 29 жовтня.
Так, найпопулярнішою кіноактрисою виявилася Дженніфер Еністон. Зірка посунула з першого місця актора Двейна Джонсона, який тепер на другому місці. А третю сходинку посіла акторка Лілі Рейнхарт.
Далі йдуть Каміла Мендес і Гебріел Юніон. У ТОП 10 також потрапили Джордж Такей, Меделін Петш, Пріянка Чопра, Ніна Добрев і Емілі Ратажковскі.
Еністон вперше зареєструвалася в Instagram в середині жовтня. Актриса опублікувала спільне селфі з колегами по серіалу "Друзі". За 10 годин пост отримав близько 6 мільйонів лайків. За цей же період часу на Еністон підписалися 3,7 мільйона шанувальників. Зараз за її життям стежать вже понад 18 мільйонів осіб.
Джерело: hollywoodreporter
