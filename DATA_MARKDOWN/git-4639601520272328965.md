
# Πάιατ : Σαφής ένδειξη του ηγετικού ρόλου της Ελλάδας η επίσκεψη Πάλμερ

Published at: **2019-11-05T19:44:57+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/politics/paiat-safi-endeiksi-tou-igetikou-rolou-tis-elladas-i-episkepsi-palmer/)

Στην Αθήνα αφίχθη σήμερα ο βοηθός υφυπουργός Εξωτερικών των ΗΠΑ, αρμόδιος για Ευρασιατικές υποθέσεις και ειδικός απεσταλμένος στα Δυτικά Βαλκάνια, Μάθιου Πάλμερ, με τον Αμερικανό πρέσβη Τζέφρι Πάιατ να του επιφυλάσσει θερμή υποδοχή.
Σε ανάρτησή του στο Twitter, ο Τζέφρι Πάιατ σημειώνει πως η επίσκεψή του αποτελεί σαφή ένδειξη του ηγετικού ρόλου της Ελλάδας ως πυλώνα σταθερότητας.

        Διαβάστε ακόμη : EBZ : Έκλεισε η συμφωνία με την Royal Sugar
      
«Ένα θερμό καλωσόρισμα στον αναπληρωτή βοηθό υφυπουργό Εξωτερικών και ειδικό απεσταλμένο στα Δυτικά Βαλκάνια Ματ Πάλμερ. Η επίσκεψή του αποτελεί σαφή ένδειξη της δέσμευσης των ΗΠΑ για σταθερότητα στα Δυτικά Βαλκάνια και του ηγετικού ρόλου της Ελλάδας ως πυλώνα σταθερότητας και συμμάχου του ΝΑΤΟ που μοιράζεται τα συμφέροντα και τις αξίες των ΗΠΑ» έγραψε συγκεκριμένα ο Αμερικανός πρέσβης.
Αύριο, Τετάρτη, ο βοηθός υφυπουργός Εξωτερικών των ΗΠΑ, Μάθιου Πάλμερ θα συναντηθεί με τον υπουργό Περιβάλλοντος και Ενέργειας, Κωστή Χατζηδάκη. Στο επίκεντρο της συνάντησης αναμένεται να βρεθούν τα διεθνή ενεργειακά έργα στα οποία συμμετέχει η Ελλάδα, όπως ο αγωγός φυσικού αερίου ΤΑΡ, ο ελληνοβουλγαρικός, ο σταθμός Υγροποιημένου Φυσικού Αερίου στην Αλεξανδρούπολη. Παρών στη συνάντηση θα είναι και ο πρεσβευτής των ΗΠΑ στην Ελλάδα, Τζέφρι Πάιατ.
Το πρωί της Πέμπτης ο Μάθιου Πάλμερ αναμένεται να συναντηθεί με τον αναπληρωτή υπουργό Εξωτερικών, Μιλτιάδη Βαρβιτσιώτη.

        Αυτοκίνητα : Αλλαγές φέρνουν τα πάνω κάτω – Τι θα συμβεί με τα τέλη κυκλοφορίας
      
