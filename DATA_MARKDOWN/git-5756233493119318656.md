
# همام طارق: دنبال پیروزی مقابل تیم ملی ایران هستیم

Published at: **2019-11-03T17:52:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619684/%D9%87%D9%85%D8%A7%D9%85-%D8%B7%D8%A7%D8%B1%D9%82-%D8%AF%D9%86%D8%A8%D8%A7%D9%84-%D9%BE%DB%8C%D8%B1%D9%88%D8%B2%DB%8C-%D9%85%D9%82%D8%A7%D8%A8%D9%84-%D8%AA%DB%8C%D9%85-%D9%85%D9%84%DB%8C-%D8%A7%DB%8C%D8%B1%D8%A7%D9%86-%D9%87%D8%B3%D8%AA%DB%8C%D9%85)


        بازیکن تیم ملی فوتبال عراق گفت: هدف ما پیروزی در بازی با ایران و گرفتن سه امتیاز مسابقه است.
      

        آفتاب‌‌نیوز :
      
همام طارق ملی پوش فوتبال عراق که سابقه بازی در تیم استقلال تهران را هم دارد و در حال حاضر در تیم اسماعیلی مصر توپ می زند، از جمله بازیکنان دعوت شده عراق برای بازی با ایران و بحرین است.
همام گفت: تیم عراق از روز جمعه اردوی خود را برای بازی با ایران و بحرین آغاز می کند. هدف ما پیروزی در بازی با ایران است و سپس روی دیدار با بحرین تمرکز می کنیم.
ملی پوش عراق تاکید کرد: این دو بازی در ورزشگاه «جذع النخله» بصره فرصتی است تا ما به صعود به دور نهایی رقابت های انتخابی جام جهانی نزدیک شویم. از مردم عراق هم انتظار داریم حمایت خوبی از ما داشته باشند.
تیم های ملی فوتبال ایران و عراق در مرحله دوم انتخابی جام جهانی ۲۰۲۲ و انتخابی جام ملت های ۲۰۲۳ آسیا روز ۲۳ آبان به مصاف هم می روند. در گروه C این رقابت ها، عراق و بحرین با ۷ امتیاز اول و دوم هستند و ایران هم با ۶ امتیاز در رده سوم قرار دارد.
