
# Испанският крал беше посрещнат с протести в Каталуния

Published at: **2019-11-05T12:45:00+00:00**

Author: ****

Original: [bTV Новините](https://btvnovinite.bg/svetut/ispanskijat-kral-beshe-posreshtnat-s-protesti-v-katalunija.html)

Няколко хиляди демонстранти протестираха срещу посещението на испанското кралско семейство в Барселона, столицата на автономния регион Каталуния, разтърсван от седмици от сепаратистки протести.
Крал Фелипе, съпругата му Летисия и двете им дъщери присъстваха на церемония в Барселона за връчването на наградите за млади дарования на фондацията "Принцесата на Жирона".
Мястото на церемонията беше под драконовски мерки за сигурност , а подстъпите към залата бяха отцепени.
Протестиращите удряха тенджери и скандираха "Каталуния няма крал!". Някои гориха портрети на краля.
"Не приемаме монархия, наложена от един диктатор, в този случай Франко, един фашист, която продължава и досега. Ние сме републиканци. Каталуния е републиканска", заяви една от протестиращите.  
