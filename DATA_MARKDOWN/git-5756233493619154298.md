
# تهرانی‌ها ۳۲ روز گذشته هوای سالم تنفس کرده‌اند

Published at: **2019-11-02T17:06:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619470/%D8%AA%D9%87%D8%B1%D8%A7%D9%86%DB%8C%E2%80%8C%D9%87%D8%A7-%DB%B3%DB%B2-%D8%B1%D9%88%D8%B2-%DA%AF%D8%B0%D8%B4%D8%AA%D9%87-%D9%87%D9%88%D8%A7%DB%8C-%D8%B3%D8%A7%D9%84%D9%85-%D8%AA%D9%86%D9%81%D8%B3-%DA%A9%D8%B1%D8%AF%D9%87%E2%80%8C%D8%A7%D9%86%D8%AF)


        هوای تهران طی یک ماه اخیر در وضعیت سالم قرار داشته است.
      

        آفتاب‌‌نیوز :
      
تهرانی‌ها در 32 روز گذشته در هوای سالم تنفس کرده‌اند و امروز نیز کیفیت هوا با شاخص 59 در وضعیت سالم قرار دارد، این رقم میانگین شاخص کیفیت هوا در 12 ساعت گذشته (با تاکید بیشتر بر روی سه ساعت آخر در شرایط جوی متغیر) برای میانگین کل ایستگاه‌هاست.
در حال حاضر دمای هوا 18 درجه سانتی گراد است و پیش بینی می‌شود کمینه دما در روز آینده 12 درجه و بیشینه دما 19 درجه سانتی گراد باشد.
همچنین پیش‌بینی‌های انجام‌شده در شرکت کنترل کیفیت هوا حاکی از آن است که با رشد ناپایداری روزانه و افزایش ابرناکی، انتظار می‌رود از غلظت آلاینده‌ها کاسته شود، اگرچه شرایط جوی پراکندگی آلاینده‌ها را محدود کرده و پیش‌بینی می‌شود در مناطق پرتردد وضعیت نامطلوب کیفیت هوا تا ساعات بعدازظهر استمرار داشته باشد. در اواخر وقت شنبه بر سرعت باد افزوده شده و با وجود افزایش حجم ترافیک انتظار می‌رود از غلظت آلاینده‌ها کاسته شود، با این‌حال در برخی مناطق پرتردد شاهد کاهش کیفیت هوا خواهیم بود.
با کاهش میزان ناپایداری جوی در ساعات اولیه روز یکشنبه (12 آبان 98) همراه با آغاز تردد خودروها، احتمال برقراری شرایط نامطلوب در پاره‌ای از مناطق پایتخت فراهم خواهد شد. به تدریج با افزایش سرعت باد تا بعدازظهر، از غلظت آلاینده‌ها کاسته خواهد شد. شایان ذکر است در ساعات پایانی یکشنبه با کاهش سرعت باد همراه با آسمان ابری و کاهش میزان ناپایداری جوی، احتمال افزایش غلظت آلاینده‌ها به ویژه ذرات معلق وجود داشته و کاهش کیفیت هوا در اکثر مناطق پایتخت پیش‌بینی می‌شود.
