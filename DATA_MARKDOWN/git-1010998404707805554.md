
# Мустафа Карадайъ: Присъствието на ДПС в местната власт категорично е увеличено

Published at: **2019-11-03T22:39:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/mustafa-karadaja.html)

Лидерът на ДПС – Мустафа Карадайъ, поздрави управляващата партия ГЕРБ за изборната победа, но посочи че цялата държавна машина е била впрегната незаконно в кампанията на управляващите. Държавният апарат беше превърнат в машина за печелене на избори, каза още той.  
След тези избори присъствието на ДПС в местната власт категорично е увеличено, каза още Карадайъ. 
„Само за сравнение - на предишните местни избори през 2015 г. ние сме спечелили общо 39 кметове на общини в коалиция и самостоятелно. Резултатът от тези избори през 2019 г. е следният: 47 кметове на общини от ДПС, от които 37 от ДПС, 9 коалиционни и един независим”, припомни лидерът на партията. 
„Присъствието на ДПС в местната власт категорично е увеличено. Нещо повече - географията е разширена. От общинските съветници 916 общински съветници са избрани от ДПС, т.е. 18%, а от кметовете на кметства над 35% в страната са избрани от ДПС, като в някои от случаите те са избрани в коалиция", отчете още Мустафа Карадайъ. 
