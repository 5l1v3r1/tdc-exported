
# Club Brugge-spelers met vliegtuig naar Parijs

Published at: **2019-11-06T16:28:00+00:00**

Author: ****

Original: [De Standaard](https://www.standaard.be/cnt/dmf20191106_04703642)


        Voor de match tegen PSG hebben de spelers van Club Brugge het vliegtuig genomen. Een vlucht van 45 minuten. Morgen keren ze wel met de bus terug. Een evenwicht tussen ecologie en sport: kan het?
      
Nu de Champions League en de Europa League goed op gang zijn gekomen, reizen de spelers van Club Brugge, Racing Genk, KAA Gent en Standard Luik Europa rond. Vaak zijn het korte tripjes. Naar Parijs en Frankfurt, of iets verder: Wolfsburg en Liverpool.
Het vliegtuig blijkt in veel gevallen de eerste optie voor die verplaatsingen. Zo is Club Brugge gisteren voor de match tegen PSG in Parijs vanuit de luchthaven van Oostende vertrokken. Bij Brugge klinkt het dat er een evenwicht tussen ecologische en sportieve overwegingen is gezocht. Enkel de spelers - niet de entourage - vlogen naar Parijs. Iedereen keert met de bus terug. Die sportieve overweging houdt in dat het vliegtuig de reistijd bij de spelers minimaliseert.
Eén of twee uur verschil
Is dat zo? Een korte berekening geeft het volgende resultaat:
- vliegtuig: 30 minuten met de bus naar de luchthaven, ongeveer 30 minuten check-in, 45 minuten vliegen. Totaal: 1.45 uur.
- trein: 1.15 uur met de bus naar Rijsel, ongeveer 30 minuten check-in, één uur reistijd. Totaal: 2.45 uur.
Het verschil tussen trein en vliegtuig bedraagt één uur. Met de bus zal de reistijd eerder 3.45 uur bedragen. Het verschil tussen vliegtuig en bus is dus groter.
