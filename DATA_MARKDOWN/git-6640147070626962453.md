
# Pokémon Spada e Scudo: pubblicato nuovo trailer

Published at: **2019-11-01T12:51:00+00:00**

Author: **Ivan Miralli**

Original: [Tom&#39;s Hardware](https://www.tomshw.it/videogioco/pokemon-spada-scudo-nuovo-trailer-2/)

Mancano ufficialmente due settimane al lancio dell’attesissimo, nuovo capitolo di una delle più fortunate serie di Nintendo, Pokémon Spada e Scudo, disponibile a partire dal prossimo 15 novembre in esclusiva per Nintendo Switch. Nel corso di questi mesi sono stati numerosi i dettagli rilasciati da Game Freak in merito al titolo e alle nuove meccaniche che esso apporterà alla serie in termini di gameplay, mostrando in lungo e in largo la nuova regione di Galar e l’ottava generazione di Pokémon che popoleranno il mondo di gioco.
Proprio nelle ultime ore, in Giappone è stato reso disponibile il preload della versione digital delivery del gioco, che ha un peso indicativo di circa 9.5 GB, per un totale di 19 GB complessivi tra le rispettive versioni. Nel corso della giornata di oggi, The Pokémon Company ha pubblicato un nuovo trailer di Pokémon Spada e Scudo. Vi lasciamo dunque al video in questione, augurandovi come sempre una buona visione.
