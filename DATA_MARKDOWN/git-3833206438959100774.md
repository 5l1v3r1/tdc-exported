
# Пловдивски музиканти разтърсиха тепетата с балада

Published at: **2019-11-07T11:51:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Plovdivski-muzikanti-raztursiha-tepetata-s-balada-911937)

Съвместната работа на Цветан Николаев, Мартин Гайдаров и Владимир Ласков ескалира в обща песен.Цецо от "Респект" и "Двамата", както са известни момчетата в публичното пространство, от няколко години работят заедно.
"Всичко започна от любовта към музиката. В изкуството е важно да изразиш себе си - чист и неподправен. Не е нужно да гледаш какъв е пазарът, какво звучи хитово, какво на кого ще се хареса. Важно е да се харесва на теб - така се раждат красивите песни. Публиката винаги усеща кога си искрен и какво стои зад думите ти. Не винаги го разбира, но винаги го усеща. Надяваме се да сме я докоснали по някакъв начин", коментира Цецо.
Музиката е негово дело, а върху текста работят и тримата. Записът, смесването и мастерингът са направени в Respect Records и зад тях стои отново Цветан Николаев. Прочувствените китари са изсвирени от Ричард Мантарлиев.
