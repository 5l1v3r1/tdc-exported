
# ΕΛ.ΑΣ.: Αυτός είναι ο ιερέας που κατηγορείται για τον βιασμό της 12χρονης στη Μάνη - ΦΩΤΟ

Published at: **2019-11-04T17:34:00+00:00**

Author: ****

Original: [enikos.gr](http://www.enikos.gr/society/682271/elas-aftos-einai-o-iereas-pou-katigoreitai-gia-aselgeia-se-varos-)

Στη δημοσιότητα δόθηκαν, κατόπιν σχετικής Διάταξης της Εισαγγελίας Πρωτοδικών Γυθείου και επικύρωσης αυτής από την Εισαγγελία Εφετών Καλαμάτας, τα στοιχεία ταυτότητας και φωτογραφίες του 55χρονου ιερέα, ο οποίος κατηγορείται ότι ασελγούσε στη 12χρονη κόρη της συντρόφου του, στη Μάνη.
Σε βάρος του ασκήθηκε ποινική δίωξη για βιασμό κατ΄εξακολούθηση, αποπλάνηση παιδιού και κατάχρηση ανηλίκου σε ασέλγεια και μετά το πέρας της κύριας ανάκρισης εκδόθηκε Ένταλμα προσωρινής κράτησης και έκτοτε κρατείται προσωρινά σε Κατάστημα Κράτησης .
Πρόκειται για τον Νικόλαο Σταματόγιαννη του Νικολάου και της Μαργαρίτας που γεννήθηκε το 1964 στο Κερατσίνι Αττικής.
"Η συγκεκριμένη δημοσιοποίηση, χρονικής διάρκειας έως 31/12/2019, σύμφωνα με σχετική Εισαγγελική Διάταξη, αποσκοπεί στην προστασία του κοινωνικού συνόλου, των ανηλίκων, των ευάλωτων ή ανίσχυρων πληθυσμιακών ομάδων και προς ευχερέστερη πραγμάτωση της αξίωσης της Πολιτείας για τον κολασμό των παραπάνω αδικημάτων.
Στο πλαίσιο αυτό, παρακαλούνται οι πολίτες να επικοινωνούν με τους τηλεφωνικούς αριθμούς 27310-26252 της Διεύθυνσης Αστυνομίας Λακωνίας και 27330-29154 του Αστυνομικού Τμήματος Γυθείου, αντίστοιχα, για την παροχή οποιασδήποτε σχετικής πληροφορίας. Σημειώνεται ότι διασφαλίζεται η ανωνυμία και το απόρρητο της επικοινωνίας" αναφέρει η ανακοίνωση της ΕΛ.ΑΣ.
