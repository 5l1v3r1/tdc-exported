
# Гончарук оголосив про плани провести цифровий перепис населення

Published at: **2019-11-06T16:34:00+00:00**

Author: ****

Original: [ZIK.UA](https://zik.ua/news/2019/11/06/do_kintsya_roku_maie_vidbutysya_tsyfrovyy_perepys_naselennya__goncharuk_1685167)


        Прем'єр-міністр України Олексій Гончарук заявив, що у Кабінеті міністрів розглядають можливість проведення цифрового перепису населення.
      
Про це він повідомив під час брифінгу за підсумками засідання уряду, передає РБК-Україна.
"Перепис важливий для того, щоб дати відповіді на велику кількість питань. До кінця року ми плануємо провести цифровий перепис населення за допомогою різних статистичних і математичних методів. За рахунок роботи з реєстрами. Ми потім подивимося, що ще ми хочемо знати", - сказав прем'єр-міністр.
Як відомо, перепис населення за 28 років незалежності України проводили лише один раз - у 2001 році.
Раніше повідомлялося, що в Уряді остаточно узгодили терміни проведення всеукраїнського перепису населення, який має відбудеться у листопаді-грудні наступного року.
