
# У Білому домі не бачать підстав для імпічменту Трампа

Published at: **2019-11-04T03:20:17+00:00**

Author: ****

Original: [Українська правда](https://www.pravda.com.ua/news/2019/11/4/7230887/)

У Білому домі переконані, що прохання Дональда Трампа до України розслідувати діяльність колишнього віцепрезидента Джо Байдена не є правопорушенням, яке може стати підставою для імпічменту.
Джерело: "Голос Америки"
"Ніщо тут не може становити "серйозний злочин або проступок", - заявила CNN старша помічниця Трампа Келліенн Конвей, маючи на увазі підстави для імпічменту президента, зазначені в конституції США. Заява Конвей пролунала через кілька днів після того, як підконтрольна демократам Палата представників схвалила процедуру розслідування щодо імпічменту Трампа у зв'язку з його діями щодо України", - йдеться в повідомленні.
Як зазначається, разом із тим Конвей сказала, що їй невідомо, чи вимагав Трамп в обмін на розблокування військової допомоги Україні, щоб Київ розслідував діяльність Джо Байдена і його сина Гантера.
"Давайте будемо чесними, - сказала вона, - про що там (у телефонній розмові двох лідерів - ред.) не згадувалося, так це про затримання допомоги. Вони отримали цю допомогу", - наголосила Конвей.
Старша помічниця господаря Білого дому також зауважила, що Трамп має "велику довіру" до американського розвідувального товариства. Але відмовилася уточнити, чи вірить Трамп висновкам розвідки про те, що саме Москва, а не Київ втручалася у вибори в США у 2016 році, щоб допомогти йому перемогти Гілларі Клінтон.

        
          Знати більше:
        
      

        
          
            Чи шантажував Трамп Зеленського. Повний текст розмови
          
        
      

        
          
            "Імпічмент на тлі Зеленського: які звинувачення висунули Дональду Трампу"
          
        
      

        Нагадаємо: 
      
 Передісторія:
