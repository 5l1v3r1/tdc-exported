
# Sivil itaatsizlik eylemleri genişliyor

Published at: **2019-11-03T14:17:57+00:00**

Author: ****

Original: [OLAY](https://www.olay.com.tr/sivil-itaatsizlikeylemleri-genisliyor-214008h.htm)

Irak'ın başka bir güney vilayeti olan Vasıt'ta da göstericilerin vilayet merkezinde yolları trafiğe kapattığı bildirildi. Ayrıca ülkenin güneyindeki tek liman olan Um Kasr'ı ele geçiren göstericiler, limanı açmamakta kararlı. Bağdat ve diğer bazı vilayetlerdeki göstericiler, önceki gün yolları trafiğe kapattıklarını ve sivil itaatsizlik eylemine başladıklarını duyurmuştu.

        SULAR DURULMUYOR
      
Iraklılar, işsizlik, yolsuzluk ve kamu hizmeti yetersizliğini protesto amacıyla ülkenin çeşitli bölgelerinde gösteriler düzenliyor. 1 Ekim'de harekete geçen eylemciler, Erbain törenleri nedeniyle ara verdikleri gösterilere 25 Ekim Cuma günü tekrar başladı.
Başkent Bağdat başta olmak üzere ülkenin orta ve güney kentlerine yayılan eylemlerde ekim ayının başından bu yana 200'den fazla kişi hayatını kaybetti, 10 bine yakın kişi yaralandı.BM ise Irak'ta 1 Ekim'den bu yana devam eden protestolarda 229 göstericinin yaşamını yitirdiğini duyurmuştu.
