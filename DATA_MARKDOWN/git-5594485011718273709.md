
# Психодесните се самоунищожиха

Published at: **2019-11-01T17:31:00+00:00**

Author: ****

Original: [Blitz.bg](https://blitz.bg/obshtestvo/psikhodesnite-se-samounishchozhikha_news706748.html)

https://blitz.bg/obshtestvo/psikhodesnite-se-samounishchozhikha_news706748.html Blitz.bg
Какво може да обедини гласовитите психодесни жълтопаветници от „Да(Й) България“, ДСБ на Иван Костов и „зеления“  екорекетьор Тома Белев, с червеното комунистическо острие Мая Манолова? И то така да ги обедини, че безпардонно да си плюят на идеите, принципите и фасона, доколкото изобщо са ги имали.Отговорът е елементарен. Нищо друго, освен неистовата им жажда за власт, която разкрива за пореден път истинската им същност. Но не на „моралисти“, с каквато титла сами се кичат, а на дребни душици, готови да пълзят в калта и после да изнудват всеки, който им се върже. Събирайки (въпреки гръмките си приказки, въпреки многомилионните грантове, с които се издържат и въпреки мейнстрийма, който притежават) едва 2-3 процента на избори, за да бъдат фактор в обществото задължително им трябва ракета носител. След като 10 години извиваха ръцете на Бойко Борисов, имаха министри, участваха в управлението на ГЕРБ, с мантрата, че са в „десния“ спектър, но в крайна сметка шумно се провалиха, дойде времето, като гладни кърлежи (както добре ги определи самия Борисов), да се приютят до следващия си гостоприемник и отново да паразитират. Забележително, и разбира се отвратително е, да се гледа мимикрията на лидерите и говорителите им в последните 48 часа, които от върли антикомунисти, се превърнаха в червени активисти, присламчвайки се към кандидата за кмет на София Мая Манолова, подкрепена от БСП и призовавайки да се гласува за нея на втория тур от местните избори. За един миг психодесните забравиха целия си досегашен хейт против нея, забравиха братя Галеви, Костинброд, поправката Ванко 1, забравиха подкрепата й за омразния им Орешарски, забравиха всичко. Манолова пък им се отплати с включването си в общия хор „анти Гешев“, вперила хищно очи в бленуваното кметско кресло. Разбира се, по команда, от вчера насам изданията на Иво Прокопиев и Цветан Василев, „Биволъ“, „Фрогнюз“ и прочие „медии“, ДС ченгета от сорта на Илиян Василев и Огнян Стефанов, както и хора като Велислав Минеков, Николай Хаджигенов и останалите „протестъри“, също забравиха принципите си и сега се надпреварват да възхваляват този нечистоплътен тандем. В опит да изманипулират автентичните десни избиратели в София, призовавайки ги да гласуват на практика за БСП. „Няма ляво, няма дясно“, беше казал Иво Прокопиев (с баща служител на ДС и УБО) в стенограмите „Арго“, а Христо Иванов – Бойкикев (с майка активистка на БСП), нямаше нищо против това. Да, за тях наистина няма ляво, няма дясно. Няма принципи, няма политики, нямат и никаква идея за бъдещето на България. Искат единствено подчинени съд и прокуратура, за да получат менторите им индулгенция. Днес са „десни“, утре са комунисти, вдругиден може да са и патриоти или националсоциалисти. Защото всичко при тях е стремеж за власт, влияние и пари. Този път обаче наистина прекалиха, защото избирателите им, колкото и малобройни да са, никога няма да им го простят.
