
# ترافیک در جاده‌های هراز، چالوس و فیروزکوه

Published at: **2019-11-01T18:40:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619264/%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D8%AC%D8%A7%D8%AF%D9%87%E2%80%8C%D9%87%D8%A7%DB%8C-%D9%87%D8%B1%D8%A7%D8%B2-%DA%86%D8%A7%D9%84%D9%88%D8%B3-%D9%88-%D9%81%DB%8C%D8%B1%D9%88%D8%B2%DA%A9%D9%88%D9%87)


        وزارت راه و شهرسازی از ترافیک سنگین در محورهای چالوس - کرج و قزوین و همچنین محور هراز خبر داد.
      

        آفتاب‌‌نیوز :
      
به گزارش پایگاه اطلاع رسانی وزارت راه و شهرسازی، ترافیک در محور هراز مسیر شمال به جنوب حدفاصل نارنجستان تا سه راهی کلاب در نمک آب اسک و لاسم سنگین است و همچنین در محور چالوس به کرج محدوده پل دزبن، مرزن‌آباد تونل شماره ۵، تونل شماره ۷، تکاور- خوشبختی ترافیک سنگین است.
براساس این گزارش همچنین دراین محور در محدوده نسا، گچسر، آسارا و پل خواب ترافیک سنگین گزارش شده است.
در محورهای فیروزکوه و آزادراه رشت - قزوین به صورت رفت و برگشت تردد روان بوده و همچنین محورهای شمالی فاقد هرگونه مداخلات جوی می‌باشد.
در آزادراه قزوین - کرج - تهران محدوده پل کردان، پایانه کلانتری، ساسانی و پل کلاک نیز ترافیک سنگین گزارش شده است.

        آخرین وضعیت جوی
      
بر این اساس بارش باران در برخی از محورهای استان های خراسان رضوی و تهران نیز گزارش شده است. همچنین محور قدیم پل دختر- خرم‌آباد و شهداد- مه بندان دارای محور مسدود شریانی است.
بر اساس آخرین گزارش‌ها، کمربندی دهلران همچنان مسدود بوده و تردد از داخل شهر دهلران انجام می‌گردد.
