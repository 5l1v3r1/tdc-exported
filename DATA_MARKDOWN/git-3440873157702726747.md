
# Что? Где? Когда? ойынында қазақстандықтар қойған 5 қызық сұрақ

Published at: ****

Author: **Есет Тулеш**

Original: [Tengrinews.kz](https://tengrinews.kz/story/chto-gde-kogda-oyyinyinda-kazakstandyiktar-koygan-5-kyizyik-383345/)

Өткен аптада ресейлік "Бірінші арна" эфирінен жарты ғасырға жуық уақыт көрсетіліп келе жатқан "Что? Где? Когда?" интеллектуал телевизиялық ойынында Қостанай тұрғыны білгірлерден айласын асырған болатын. Білгірлер жауап бере алмаған сұрақ Артем Москаленкоға 100 мың рубль пайда түсірген. Тengrinews.kz тілшісі биыл танымал телеойында қойылған қазақстандықтардың қызық сұрақтарын ұсынады. 
Артем Москаленконың сұрағы эфирде 2 қарашада көрсетілген күзгі серияның төртінші ойынында қойылды. Бұл шығарылымда телекөрермендерге қарсы Елена Потанинаның командасы ойнаған.
Физика пәнінің мұғалімі Артем білгірлерге картина арқылы сұрақ қойған. Қазақстандық көрермен 1773 жылы Жан Таленің картинасында бейнеленген ғалымның нені дәлелдей алғанын сұраған.
Елена Потанинаның командасы бір минут ақылдасқаннан кейін клубтан көмек сұрады. Кейін білгірлер ғалым солтүстік мұзды жолының бар екенін дәлелдеді деген шешімге тоқталды. Бірақ бұл қате болып шықты.
Жан Тале Солтүстік полюске экспедициясы кезінде Жердің жаншылғанын дәлелдей алған.
Осылайша, Артем Москаленко 100 мың рубль жеңіп алды.
(Видеоның 54:36 минутында)
