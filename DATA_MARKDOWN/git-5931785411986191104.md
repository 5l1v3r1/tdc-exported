
# Dobro poznati Španac sudi duel Zvezde i Totenhema

Published at: **2019-11-04T11:53:05+00:00**

Author: **Darko**

Original: [Sportska centrala](https://www.sportskacentrala.com/2019/11/04/dobro-poznati-spanac-sudi-duel-zvezde-i-totenhema/)

Španski arbitar Karlos del Sero Grande određen je za glavnog sudiju utakmice 4. kola Lige šampiona između Crvene zvezde i Totenhema.
Španac već šest godina sudi na međunarodnoj sceni, a dobro je poznat i crveno-belima. Del Sero Grande je bio glavni sudija utakmice 3. kola kvalifikacija za Ligu šampiona između Crvene zvezde i Spartaka iz Trnave, odigrane prošle godine u Beogradu. Taj meč je završen rezultatom 1:1, a gol za Zvezdu postigao je Ben iz jedanaesterca koji je dosudio Španac posle prekršaja nad Krstičićem.
Godinu dana ranije Karlos del Sero Grande je sudio utakmicu Lige Evrope između Partizana i albanskog Skenderbega, koju su crno-beli dobili sa 2:0.
Za pomoćne arbitre na meču između Zvezde i Totenhema određeni su Huan Karlos Juste i Roberto Alonso, dok je četvrti sudija Hose Luis Montero.
Utakmica 4. kola Lige šampiona Crvena zvezda – Totenhem igra se u sredu od 21 sat.
