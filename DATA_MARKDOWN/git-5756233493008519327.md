
# برتری پر گل استقلال در نیمه نخست

Published at: **2019-11-05T16:28:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620069/%D8%A8%D8%B1%D8%AA%D8%B1%DB%8C-%D9%BE%D8%B1-%DA%AF%D9%84-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%D9%86%DB%8C%D9%85%D9%87-%D9%86%D8%AE%D8%B3%D8%AA)


        تیم فوتبال استقلال در نیمه نخست دیدار خانگی برابر صنعت‌نفت آبادان با ارائه فوتبالی تماشاگرپسند به برتری چهار بر صفر دست یافت.
      

        آفتاب‌‌نیوز :
      
از ساعت ۱۵ و ۳۰ دقیقه امروز (سه‌شنبه) در هفته دهم لیگ برتر فوتبال باشگاه‌های ایران، استقلال در ورزشگاه آزادی پذیرای صنعت نفت آبادان است.
این دیدار با قضاوت «محمدحسین زاهدی‌فر» و در حضور حدود ۱۰ هزار تماشاگر ورزشگاه آزادی در حال برگزاری است.
این دیدار در حالی آغاز شد که استقلال روی نوار پیروزی گام برمی‌دارد و آبادانی‌ها نیز در بهترین شرایط خود در تاریخ لیگ برتر هستند.
استقلال این دیدار را تهاجمی آغاز کرد و خیلی زود به خواسته خود رسید.
در دقیقه نهم اشتباه دروازه‌بان میهمان سبب شد تا «محمد دانشگر» مدافع پیش‌تاخته استقلال به راحتی گلزنی کند.
در ادامه نیز حملات آبی‌پوشان ادامه یافت و ضربات «علی کریمی» و «شیخ دیاباته» با واکنش دروازه‌بان نفت سبب شد تا گل دیگری به دست نیاید.
در دقیقه هفدهم، دیاباته در محوطه جریمه صنعت نفت سرنگون شد که داور در صحنه‌ای مشکوک، اعتقادی به پنالتی نداشت.
در دقیقه بیستم، باز هم دیاباته و اینبار با خطای واضح دروازه‌بان نفت در محوطه جریمه میهمان متوقف شد که داور با تصمیمی عجیب اعتقاد داشت که خطا بیرون از محوطه انجام شده است.
بلافاصله ارسال «وریا غفوری» را «دیاباته» درون دروازه نماینده آبادان جای داد و برتری استقلال را مستحکم‌تر کند.
در دقیقه ۲۶ شوت سنگین «وریا غفوری» به دیرک دروازه نفت برخورد کرد.
ثانیه‌های پس از آن، «مهدی قائدی» ‌با حرکتی تماشایی موفق شد گل سوم استقلال را درون دروازه حریف جای دهد.
در دقیقه ۳۰، «وریا غفوری» کاپیتان استقلال با ضربه آزاد تماشایی زننده گل چهارم میزبان لقب گرفت.
در ادامه، استقلالی‌ها که به خواسته خود رسیوده بودند از حملات کاسته و بازی متعادلی را به نمایش گذاشتند.
ترکیب استقلال
سیدحسین حسینی، سیاوش یزدانی، محمد دانشگر، عارف غلامی، وریا غفوری، هرویه میلیچ، مسعود ریگی، علی کریمی، مهدی قائدی، فرشید اسماعیلی و شیخ دیاباته
ترکیب صنعت نفت
ناصر سالاری، محمد اهل‌شاخه، سیدمحمد قریشی، عبدالله ناصری، عقیل کعبی، مصطفی احمدی، مسلم مجدمی، جعفر سلمانی، طالب ریکانی، محمدرضا غبیشاوی و عیسی آل‌کثیر
