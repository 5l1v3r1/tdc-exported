
# Вискочила з-за столу – емоційна реакція працівниці ЦНАП на хабар у 50 грн

Published at: **2019-11-06T15:37:25+00:00**

Author: ****

Original: [ФАКТИ](https://fakty.com.ua/ua/lol/20191106-vyskochyla-zi-stolu-emotsijna-reaktsiya-pratsivnytsi-tsnap-na-habar-u-50-grn/)

У мережі з’явилося відео, на якому видно, як одна з працівниць ЦНАП в Одесі вискочила з-за столу. Причиною емоційної реакції став хабар від клієнтів.
У Головному офісі ЦНАП клієнтка з онуком вирішила кинути 50 грн на стіл адміністратора аби пришвидшити отримання послуги.
– Ми викликали поліцію, зафіксували факт скоєння правопорушення, подали заяву. Гроші вилучені слідчим у встановленому порядку, – розповіли у прес-службі Центру надання адміністративних послуг.
Читайте: Якийсь змій: Кернес вилаявся матом на харківського депутата
На відео потрапила також емоційна реакція співробітниці. Жінка, побачивши гроші, вискочила з-за столу та звернулася одразу до колег.
– Ми поважаємо кожного з вас та вимагаємо до себе відповідного ставлення. Спроби надати хабар адміністратору ми розцінюємо, як перш за все образу та приниження, – підкреслили у ЦНАП.
