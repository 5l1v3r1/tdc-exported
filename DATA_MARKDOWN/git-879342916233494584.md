
# Гандзюк посмертно нагородили міжнародною премією

Published at: **2019-11-04T15:58:02+00:00**

Author: ****

Original: [Слово і Діло](https://www.slovoidilo.ua/2019/11/04/novyna/suspilstvo/handzyuk-posmertno-nahorodyly-mizhnarodnoyu-premiyeyu)


        Катерина Гандзюк, херсонська активістка, була посмертно удостоєна міжнародної премії Ukrainian ID Awards.
      
Нагороду замість дівчини вийшла отримувати її матір. Про це повідомляє УНІАН у понеділок, 4 листопада.
«Я хочу вам від імені громадянського суспільства передати нагороду, яка адресована вашій дочці в її пам'ять. Знайте, що її подвиг, її вчинок цінують люди, що вона для нас була б надзвичайно цінною живою. Ми всі хотіли б, щоб вона була лідером руху нескорених, руху проти корупції, несправедливості. Але, на жаль, так не сталося. Нехай вона вам і вашому чоловікові, татові Каті Гандзюк, нагадує, що цей подвиг люди не забувають. Катя вже стала частиною героїчної історії нашої країни», - сказала президент Фонду гуманітарного розвитку України Наталія Заболотна.
Мама активістки, прийнявши нагороду, подякувала.
«Дякую вам за високу нагороду, за високу оцінку діяльності моєї дитини», - сказала Надія Гандзюк.
Нагадаємо, за інформацією СБУ, рідним підозрюваних у справі про вбивство Гандзюк передавалися гроші.
Також відзначимо, СБУ назвала основну версію мотиву вбивства Гандзюк.
Хочете обговорити цю новину? Долучайтеся до телеграм-чату CHORNA RADA
