
# Моторист е в тежко състояние, след като бе блъснат от пожарна в Слънчев бряг

Published at: **2019-11-06T15:26:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Motorist-e-v-tezhko-sustoyanie-sled-kato-be-blusnat-ot-pozharna-v-Slunchev-bryag-911682)

Днес, около 13.49 ч. на кръстовище в близост до "Вива клиник" в Слънчев бряг, по неустановени до момента причини възниква ПТП между противопожарен автомобил на РСПБЗН - Несебър, отзовал се на сигнал за пожар в с. Оризаре и придвижващ се с включена звукова и светлинна сигнализация и мотоциклет "Ямаха", с бургаска регистрация, управляван от 27-годишен мъж от Поморие.
В резултат на пътния инцидент пострадал мотоциклетистът, който в тежко състояние е откаран в УМБАЛ – Бургас и приет за лечение. В момента се уточнява здравословното му състояние и получените от ПТП наранявания. Извършва се оглед на местопроизшествието. Работата по случая продължава.
