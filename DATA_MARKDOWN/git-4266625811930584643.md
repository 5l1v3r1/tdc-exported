
# Названо склад молодіжної збірної України U-21 з футболу на матчі проти Данії та Азербайджану

Published at: **2019-11-01T12:02:00+00:00**

Author: ****

Original: [ZIK.UA](https://zik.ua/news/2019/11/01/nazvano_sklad_molodizhnoi_zbirnoi_ukrainy_u21_z_futbolu_na_matchi_proty_danii_1681443)


        До найближчих поєдинків молодіжної збірної України U-21 з футболу готуватимуться 24 футболісти, на яких зупинив вибір головний тренер команди Руслан Ротань.
      
Під час останнього у 2019 році збору молодіжна збірна України зіграє домашній поєдинок відбірного турніру Євро-2021 серед команд U-21 проти команди Данії (15 листопада, Львів) та виїзний товариський матч зі збірною Азербайджану (19 листопада, Баку).
Як повідомляє офіційний сайт Української асоціації футболу, для підготовки до цих ігор головний тренер української «молодіжки» Руслан Ротань запросив 24-х футболістів.

        Склад молодіжної збірної України U-21
      
Воротарі: Владислав Кучерук, Руслан Нещерет (обидва – «Динамо» Київ), Олег Білик («Олександрія»).
Захисники: Денис Попов («Динамо» Київ), Валерій Бондар («Шахтар» Донецьк), Юхим Конопля («Десна» Чернігів), Євген Чеберко («Зоря» Луганськ), Владислав Бабогло, Тимур Стецьков (обидва – «Олександрія»), Віктор Корнієнко, Олексій Биков (обидва – «Маріуполь»), Богдан Мілованов («Спортинг-В», Іспанія), Роман Вантух («Олімпік»).
Півзахисники: Микола Шапаренко, Георгій Цітаішвілі (обидва – «Динамо» Київ), Богдан Лєднєв («Зоря» Луганськ), Євгеній Смирний («Колос» Ковалівка), Максим Чех, Дмитро Топалов, Владислав Вакула (всі – «Маріуполь»), Ахмед Алібеков («Слован», Чехія), Сергій Булеца («Дніпро-1» Дніпро).
Нападники: Владислав Супряга («Дніпро-1» Дніпро), Назарій Русин («Зоря» Луганськ).
 
