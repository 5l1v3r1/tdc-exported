
# Foto vietate ai minori: un adolescente thailandese di 17 anni

Published at: **2019-11-05T10:59:09+00:00**

Author: ****

Original: [DAGOSPIA](https://www.dagospia.com/rubrica-29/cronache/foto-agghiaccianti-nbsp-17enne-thailandese-morto-dopo-aver-218164.htm)


        FOTO AGGHIACCIANTI: UN 17ENNE THAILANDESE È MORTO DOPO AVER GIOCATO PER GIORNI AL PC – IL PADRE AVEVA PORTATO CIBO IN CAMERA AL FIGLIO CHE RIFIUTAVA DI STACCARSI DALLO SCHERMO: LUNEDÌ POMERIGGIO L’UOMO HA TROVATO IL RAGAZZO SENZA VITA AI PIEDI DELLA SCRIVANIA…
      

        DAGONEWS
      
Un adolescente thailandese di 17 anni è stato trovato morto dal padre dopo aver giocato per giorni al pc durante le vacanze.
Piyawat Harikun di Udon Thani aveva seguito le ultime lezioni verso la fine di ottobre e ha sfruttato il tempo libero per rimanere nella sua stanza a giocare al pc. I genitori hanno raccontato che rimaneva sveglio tutta la notte e di giorno chiudeva le tende per continuare a giocare. Il padre Jaranwit gli portava il cibo in camera e lo esortava a fermarsi, ma lui si rifiutava di staccarsi dallo schermo.
Quando lunedì pomeriggio l’uomo è andato in camera da letto ha trovato il ragazzo a terra. A nulla è servito l’intervento dei medici: Piyawat era già morto per un ictus che gli è stato fatale. I medici che hanno esaminato il corpo ieri pomeriggio hanno detto che l’ictus è stato causato dalle ore al pc.
«Quando ho visto il suo corpo accartocciato sotto alla scrivania, l’ho chiamato, ho cercato di rianimarlo, ma lui era moro – ha raccontato Jaranwit – Mio figlio era intelligente e ha sempre fatto grandi cose a scuola, ma aveva un grosso problema con la dipendenza da gioco. Ho cercato di avvertirlo, lui ha promesso di ridurre le ore al pc, ma era troppo tardi.
È morto prima di avere la possibilità di cambiare. Voglio che la morte di mio figlio sia un esempio e un avvertimento per i genitori i cui figli sono dipendenti dal gioco. Devono essere più severi altrimenti potrebbero fare la stessa fine del mio ragazzo»·
