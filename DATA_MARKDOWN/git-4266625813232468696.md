
# Німецька авіакомпанія Lufthansa скасує близько 1300 рейсів через страйк

Published at: **2019-11-07T10:21:00+00:00**

Author: ****

Original: [ZIK.UA](https://zik.ua/news/2019/11/07/nimetska_aviakompaniya_lufthansa_skasuie_blyzko_1300_reysiv_cherez_strayk_1685671)


        Німецька авіакомпанія Lufthansa скасує близько 1300 рейсів через страйк своїх пілотів і бортпровідників.
      
Про це повідомляє Радіо Свобода.
Очікується, що ситуація торкнеться 180 тисяч пасажирів. Страйк триватиме дві доби – 7 і 8 листопада.
8 листопада біля головного офісу Lufthansa неподалік від аеропорту Франкфурта-на-Майні запланована масова демонстрація бортпровідників. Члени екіпажів вимагають підвищення зарплат і поліпшення умов праці.
Керівництво Lufthansa намагалося домогтися юридичної заборони на протести співробітників. Однак суд із трудових спорів 6 листопада відхилив позов авіакомпанії. У Lufthansa мають намір оскаржити рішення.
У жовтні страйки проводили співробітники чотирьох пов’язаних з Lufthansa авіакомпаній, в тому числі Eurowings і Germanwings. Тоді були скасовані рейси в аеропортах Берліна, Мюнхена, Франкфурта і Дюссельдорфа.
Як повідомляли раніше, співробітники німецької авіакомпанії Lufthansa вийдуть на страйк через суперечку щодо зарплат та умов праці.
