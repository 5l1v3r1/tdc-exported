
# Прогноз і ставка. «Дніпро-1» – «Зоря»: луганський клуб завдасть господарям чергової поразки

Published at: **2019-11-02T11:51:00+00:00**

Author: **Анатолій Плохотнюк**

Original: [Рейтинг Букмекерів](https://bookmaker-ratings.com.ua/tips/prognoz-i-stavka-dnipro-1-zorya-lugans-kyj-klub-zavdast-gospodaryam-chergovoyi-porazky/)

На «Дніпро-Арені» переможець минулої першості Першої ліги прийматиме «Зорю». Господарі поля потрапили у «чорну» смугу, програвши серед тижня вже п’ятий офіційний матч поспіль. «Мужики» здобули перемоги у двох останніх турах, але завершили свої виступи у Кубку України. У них досить-таки непогані шанси занести у свій актив три залікових бали.

        14:00, 03 лис 2019
      
У 9-10-му турах «чорно-жовті» прогнозовано зазнали поразок у протистояннях із київським «Динамо» та «Шахтарем». Далі була міжнародна пауза і перемога над «Олександрією» у контрольному матчі. Але серія невдач «Дніпра-1» продовжилась й після двох тижнів тренувань та відновлення сил. Останні два виїзні матчі було програли із різницею у один гол «Маріуполю» та «Олімпіку».
прикро й те, що обидва вирішальні голи було пропущено після 80-ї хвилини зустрічей.
Події на початку матчу із донецьким клубом у Києві розвивалися з калейдоскопічною швидкістю. Вже на третій хвилині Євген Пасіч пробив головою та влучив у бокову стійку. Через хвилину гості свій шанс не змарнували, відкривши рахунок. Не встигла секундна стрілка зробити й десяти обертів, як Тейшейра скористався скидкою надзвичайно активного Пасіча й вразив верхній кут воріт. На 68-й хвилині другу жовту картку отримав Сафронов, а господарі поля реалізували стандартне положення, вийшовши уперед. Не пройшло й хвилини, як помилку допустив Кринський, а Назаренко відправив м’яч у порожні ворота. Але у «Олімпіка» на полі був Балашов, який знову зі штрафного віддав другу гольову передачу. Вантух забив переможний гол у надзвичайно цікавому двобої.
Хлопці Дмитра Михайленка у Дніпрі грають безкомпромісно, здобувши три перемоги та програвши стільком же опонентам.
У середу «Дніпро-1» програв 1:2 «Інгульцю» у виїзному матчі 1/8 фіналу національного кубку.
Минулими вихідними «чорно-білі» виграли другий поспіль матч у чемпіонаті, декласувавши «Ворсклу» із рахунком 4:0. Вже у першій половині зустрічі Русін та Юрченко з пенальті «поховали надії» полтавців на нічию. На початку другого тайму був вилучений Баєнко, а забити ще було тільки справою часу. Кабаєв скористався передачею Лєднєва, а згодом останній до двох асистів додав ще й результативний удар.
У мід-уїк «Зоря» із «Олександрією» зіграли 120 хвилин у кубковому матчі 1/8 фіналу Кубку України. Лєднєв відкрив рахунок у першому таймі, господарі зрівняли рахунок за чверть години до закінчення основного часу зустрічі. У серії пенальті свої удари не реалізували Кочергін та Кабаєв, в той час як у «Олександрії» схибив тільки Мірошніченко.
«Мужики» виграли чотири з шести гостьових матчів. Програли тільки «Шахтарю», ще у одній зустрічі не змогли здобути перемогу над «Львовом», який грав у чисельній меншості з 37-ї хвилини.
Єдину особисту зустріч у своїй історії команди зіграли у другому турі цього чемпіонату. Гості відкрили рахунок у компенсований до першого тайму час, Кочергін зрівняв рахунок за двадцять хвилин до фінального свистка.
Гадаю, що серія поразок «Дніпра-1» продовжиться до шести матчів. Очікую на перемогу «Зорі» із рахунком 1:0 або 2:1, але не здивуюся й більшій перевазі підопічних Віктора Скрипника.
