
# ​До суду скеровано 28 кримінальних проваджень щодо порушень прав журналістів, - поліція

Published at: **2019-11-06T15:37:00+00:00**

Author: ****

Original: [ZIK.UA](https://zik.ua/news/2019/11/06/do_sudu_skerovano_28_kryminalnyh_provadzhen_shchodo_porushchen_prav_1685097)


        За результатами проведення досудових розслідувань 28 кримінальних проваджень щодо порушення прав журналістів було направлено до суду з обвинувальним актом.
      
Про це заявив на парламентських слуханнях на тему "Безпека діяльності журналістів в Україні: стан, проблеми і шляхи їх вирішення" голова Національної поліції України Ігор Клименко, передає УНН.
"На сьогодні працівниками Нацполіції опрацьований наданий НСЖУ список порушень прав журналістів в ході здійснення ними професійної діяльності, що мали місце в 2017, 2018 та 2019 роках. Зі вказаних 199 фактів слідчими Нацполіції розпочато досудове розслідування у 152 кримінальних провадженнях. З указаної кількості, у 8 провадженнях визначено підслідність за органами безпеки та ДБР, у 42 досудове розслідування на цей час триває. За результатам проведених досудових розслідувань, 28 кримінальних проваджень направлено до суду з обвинувальним актом", - зазначив Клименко.
Окрім цього,  він заявив, що готовий звітувати щомісячно про розслідування злочинів, скоєних проти журналістів. 
Нагадаємо, колишній політв'язень Кремля, журналіст Укрінформу Роман Сущенко заявив, що в Україні поширені арешти та вироки журналістам за сфабрикованими доказами. 
