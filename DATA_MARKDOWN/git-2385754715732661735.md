
# Σήμερα το Φινλανδία - Κύπρος

Published at: **2019-11-07T10:33:00+00:00**

Author: **Sigmalive/Sports**

Original: [SIGMALIVE](https://www.sigmalive.com/sports/football/cyprus/national-teams/596141/simera-to-finlandia-kypros)

Η Εθνική μας ομάδα των Γυναικών αντιμετωπίζει το απόγευμα τη Φινλανδία εκτός έδρας για τον 5ο προκριματικό όμιλο του Ευρωπαϊκού Πρωταθλήματος Γυναικών.   Ο αγώνας θα γίνει Helsinki Telia 5G Stadium και θα αρχίσει στις 18:00. Το Στάδιο είναι χωρητικότητας 10.770 θεατών με τους γηπεδούχους να περιμένουν απόψε στο γήπεδο γύρω στους 2000 θεατές.  Αυτός, είναι ο δεύτερος αγώνας για την Εθνική μας στη διοργάνωση, μετά την εκτός έδρας ήττα από την Σκωτία τον περασμένο Αύγουστο ενώ, η Φινλανδία πήρε έξι βαθμούς στους δύο αγώνες που έδωσε με ισάριθμες νίκες επί της Αλβανίας (8-1 εντός έδρας, 3-0 εκτός έδρας).  Η αναμέτρηση με τη Φινλανδία αναμένεται ιδιαίτερα δύσκολη και απαιτητική για την ομάδα μας αφού, πέραν του πολύ ποιοτικού αντιπάλου που θα αντιμετωπίσει, θα πρέπει να προσαρμοστεί και στις συνθήκες του αγώνα , με τη θερμοκρασία θα είναι γύρω στους μείον δύο βαθμούς κελσίου. Ο Ομοσπονδιακός μας τεχνικός Άγγελος Τσολάκης, έχει στη διάθεση του για τον αγώνα τις ακόλουθες 23 ποδοσφαιρίστριες: Έλενα Ττάκκα, Χριστιάνα Σολωμού, Κωνσταντίνα Παφίτη, Φωτεινή Ανδρονίκου, Φιλίππα Σάββα, Βικτώρια Ζαμπά, Μαρία Ιωάννου, Κορίνα Πάολα ΑδάμουΓεωργία Ξενοφώντος,Μαρία Ξενοφώντος, Άντρια Μιχαήλ, Ελένη Γιάννου,  Λουκριτία Χρυσοστόμου, Μαρία Ματθαίου, Χαρά Χαραλάμπους, Ιβάνα Τάνεβα, Ελίνα Παναγιώτου, Μαρινέλλα Παναγιώτου, Σάρα Παπαδοπούλου, Ραφαέλλα Αντωνίου, Σταυριάνα Αντωνίου, Έλενα Αριστοδήμου και Χαρά Νεοφύτου. Τον αγώνα Φινλανδία - Κύπρος θα διαιτητεύσει η Σλοβάκα Zuzana Valentová. Χορηγός της Εθνικής Γυναικών είναι η DIMCO.
