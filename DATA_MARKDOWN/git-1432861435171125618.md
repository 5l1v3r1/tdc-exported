
# Контузеният, изгоненият и Кайл Уокър: Вратарската дилема в Манчестър Сити

Published at: **2019-11-07T09:19:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/kontuzeniqt-izgoneniqt-i-kajl-uokyr-vratarskata-dilema-v-manchestyr-siti-1403802.html)

Английският шампион Манчестър Сити беше изправен пред любопитна вратарска дилема по време на гостуването на Аталанта в четвърти мач от груповата фаза на Шампионска лига. "Небесносините" смениха цели трима футболисти на вратарския пост за редовните 90 минути, като в ролята на страж трябваше да се въплъти и полеви футболист. 
Всичко започна на почивката, когато мениджърът на "гражданите" Хосеп Гуардиола взе решението да извади от игра титулярния страж Едерсон, а на негово място включи Клаудио Браво. След мача стана ясно, че причината за тази смяна е била мускулна травма на бразилския страж, която не се знае дали няма да извади вратаря и от сметките за дербито с Ливърпул.
През втората част Браво трябваше да пази вратата на отбора си суха, но още в самото начало Аталанта успя да изравни. 10 минути преди края на срещата бившият страж на Барселона получи директен червен картон за спорно нарушение извън наказателното поле, а това наложи в игра да се появи защитникът Кайл Уокър, който сложи вратарските ръкавици за заключителните минути от двубоя.
