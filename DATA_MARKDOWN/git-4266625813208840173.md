
# На Львівщині внаслідок ДТП перекинувся інкасаторський автомобіль

Published at: **2019-11-05T14:47:00+00:00**

Author: ****

Original: [ZIK.UA](https://zik.ua/news/2019/11/05/na_lvivshchyni_vnaslidok_dtp_perekynuvsya_inkasatorskyy_avtomobil_1684121)


        Під Львовом на трасі "Київ - Чоп" сталася дорожньо-транспортна пригода за участю автомобіля "Volkswagen Caddy" і мікроавтобуса "Ford Transit 350".
      
Про це повідомляє Zaxid.net.
Згідно з повідомленням, сьогодні, 5 листопада, близько 09:20 у селі Гамаліївка Пустомитівського району Львівської області, водій "Ford Transit", службовий автомобіль інкасаторів "Ощадбанку", при виїзді на нерегульоване перехрестя не надав перевагу в русі "Volkswagen Caddy", який рухався по головній дорозі, та скоїв з ним зіткнення. Внаслідок ДТП автівка інкасатора перекинулася, а гроші перевантажили в іншу машину і вивезли з місця події.
Зазначається, що автомобілі отримали механічні пошкодження, а пасажири відмовилися від госпіталізації.
Нагадаємо, в одному з сіл Кам’янка-Бузького району на Львівщині легковик скоїв смертельний наїзд на 58-річну жінку.

        
          Читайте більше новин на тему: ДТП
        
      
