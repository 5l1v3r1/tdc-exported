
# Xiaomi Mi Note 10 e Redmi Note 8T saranno svelati ufficialmente in Europa il 6 novembre (aggiornato)

Published at: **2019-11-04T18:50:58+00:00**

Author: **Edoardo Carlo Ceretti**

Original: [AndroidWorld](https://www.androidworld.it/2019/11/04/xiaomi-mi-note-10-6-novembre-677059/)

Non è di certo un segreto che, a brevissimo, potremo accogliere a braccia aperte un nuovo smartphone targato Xiaomi, dato che il produttore stesso ne ha già anticipato l’arrivo. Ci riferiamo a Mi Note 10, di cui però fino a questo momento non conoscevamo ancora la data di presentazione europea. La risposta a questo quesito però, è arrivata poco fa dalla pagina Facebook della divisione polacca di Xiaomi.
Mi Note 10 sarà infatti svelato ufficialmente per il nostro mercato il prossimo 14 novembre 6 novembre, durante un evento dedicato che avrà il compito di porre l’accento sulle caratteristiche di punta del nuovo smartphone. Su tutte, sicuramente la penta-fotocamera posteriore, con sensore principale da 108 megapixel e un teleobiettivo capace di uno zoom ottico 5x. Ma anche l’autonomia si preannuncia a dir poco mostruosa.
Giungono infatti conferme sulla batteria integrata in Xiaomi Mi Note 10, ovvero un’unità da ben 5.260 mAh che, in abbinamento all’efficiente Snapdragon 730G, promette di soddisfare anche gli utenti più esigenti. Non mancherà nemmeno la tecnologia Mi Charge Turbo, che permetterà di caricare rapidamente l’enorme batteria, ad una potenza massima di 30 W.
Nota finale sulla presunta confezione di vendita del nuovo Mi Note 10: il leakster Mincu Andrei ne ha infatti già proposto uno scatto rubato, che mette in mostra una scatola dal look molto sobrio, con la scritta Note 10 (e il logo Xiaomi) in argento su sfondo nero monocromatico. Dunque, sembra ormai tutto pronto per il lancio del nuovo smartphone, che potremo però vedere in anteprima già il 5 novembre, quando in verrà svelata la sua variante cinese – denominata Mi CC9 Pro.
Aggiornamento04/11/2019
Xiaomi ha deciso di anticipare i tempi rispetto all’evento polacco del 14 novembre, organizzandone un altro a Madrid il 6 novembre alle ore 11:30, in cui svelerà per la prima volta al pubblico europeo il nuovo Mi Note 10.
Aggiornamento04/11/2019
Nel corso dello stesso evento di Madrid del 6 novembre, Xiaomi annuncerà per il mercato europeo anche Redmi Note 8T, nuova variante della nuova serie Redmi Note 8 dotata anch’essa di 4 fotocamere posteriori.
Via: Gizmochina.com, Gizchina.com, /Leaks
Fonte: Twitter (1), (2), (3)
