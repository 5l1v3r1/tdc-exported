
# Bayern Mníchov porazil Olympiakos Pireus, Juventus Turín zvíťazil v Moskve a postup má istý

Published at: **2019-11-06T22:35:02+00:00**

Author: **Webnoviny**

Original: [Denník politika](http://dennikpolitika.sk/archiv/88885)

6.11.2019 (Webnoviny.sk) – Futbalisti bavorského veľkoklubu Bayern Mníchov zvíťazili aj vo svojom štvrtom zápase skupinovej fázy Ligy majstrov 2019/2020.
Bavori pod vedením dočasného kouča Hansa-Dietera Flicka v domácom súboji B-skupiny zdolali grécky tím Olympiakos Pireus 2:0 (0:0) gólmi topkanoniera Roberta Lewandowského zo 69. minúty a Ivana Perišiča z 89. minúty.
Poľský útočník za brankára Josého Sá usmernil center Kingsleyho Comana z pravej strany, striedajúci chorvátsky stredopoliar premenil na gól svoj prvý dotyk s loptu. Bayern už má vo vrecku definitívu postupu do vyraďovacej časti.
Bez prehry v aktuálnej edícii Ligy majstrov je aj taliansky Juventus Turín, ktorý v stredu zvíťazil na pôde Lokomotivu Moskva 2:1 (1:1). Tri body pre hostí zariadil gólom v nadstavenom čase druhého polčasu Douglas Costa.
„Stará dáma“ má v tabuľke D-skupiny na svojom konte desať bodov a je na prvom mieste, bez ohľadu na ďalšie výsledky už má istotu postupu do vyraďovacej časti. Ak večer zvíťazí Atlético Madrid v Nemecku nad domácim Bayerom Leverkusen, tiež bude mať istotu postupu.

        streda 6. november 2019
      
Bayern Mníchov (Nem.) – Olympiakos Pireus (Gréc.) 2:0 (0:0)Góly: 69. Lewandowski, 89. Perišič
D-skupina:Lokomotiv Moskva (Rus.) – Juventus Turín (Tal.) 1:2 (1:1)Góly: 12. Mirančuk – 4. Ramsey, 90.+ Douglas Costa
Zostávajúci program stredajších zápasov 4. kola skupinovej fázy futbalovej Ligy majstrov 2019/2020:A-skupina: Real Madrid (Šp.) – Galatasaray Istanbul (Tur.) /21.00/, Paríž St. Germain (Fr.) – FC Bruggy (Belg.) /21.00/B-skupina: Crvena zvezda Belehrad (Srb.) – Tottenham Hotspur (Angl.) /21.00/C-skupina: Dinamo Záhreb (Chor.) – Šachtar Doneck (Ukr.) /21.00/, Atalanta Bergamo (Tal.) – Manchester City (Angl.) /Miláno, 21.00/D-skupina: Bayer Leverkusen (Nem.) – Atlético Madrid (Šp.) /21.00/
Viac k témam: Liga majstrovZdroj: Webnoviny.sk – Bayern Mníchov porazil Olympiakos Pireus, Juventus Turín zvíťazil v Moskve a postup má istý © SITA Všetky práva vyhradené.
