
# Συνάντηση αποφοίτων Βενετοκλείου μετά από 40 χρόνια!

Published at: **2019-11-02T17:45:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424961/synanthsh-apofoitwn-benetokleioy-meta-apo-40-xronia)


        Αύριο Κυριακή 3 Νοεμβρίου θα συναντηθούν 95 απόφοιτοι και μη της σχολικής χρονιάς 1978-1979 του Βενετοκλείου Γυμνασίου Αρρένων ύστερα από 40 χρόνια.
      
Η συνάντηση θα γίνει προαιρετικά στις 10 το πρωί στο Ναΰδριο της Αγίας Ειρήνης στο χώρο του Πανεπιστημίου, όπου ο συμμαθητής Πάτερ Μανέττας Κυριάκος θα τελέσει επιμνημόσυνη δέηση υπέρ των αγαπημένων καθηγητών και συμμαθητών που δεν βρίσκονται πλέον στη ζωή. Θα προσφερθούν κεράσματα στην αυλή του ναού.
Στις 11 το πρωί όλοι οι συμμαθητές θα συγκεντρωθούν στον αύλειο χώρο του Βενετοκλείου και μετά τις αναμνηστικές φωτογραφίες θα γίνει
ξενάγηση στο χώρο του σχολείου, όπου θα προβληθούν διαφάνειες με το ιστορικό του σχολείου, καθώς και παλιές φωτογραφίες συμμαθητών.
Στις 12 το μεσημέρι θα γίνει επιβίβαση σε 2 πούλμαν και θα αναχωρήσουν για ολοήμερη εκδρομή στην Κάμειρο Σκάλα, όπου θα γευματίσουν και θα γλεντήσουν σε εστιατόριο της περιοχής.
Όλοι οι συμμετέχοντες συμμαθητές έχουν πάρει δώρο πλακέτα ενθύμιο με αναγραφόμενες τις συναντήσεις τους (φετινή και επόμενη).
Πιστεύουμε πως τέτοιες συναντήσεις δημιουργούν ένα ευχάριστο κλίμα συγκίνησης και ξυπνούν αναμνήσεις παρελθόντων ετών που αγαλλιάζουν την ψυχή και την καρδιά όλων!
