
# Розведення сил: Аваков та Хомчак у Золотому розповіли іноземним дипломатам про ситуацію на Донбасі

Published at: **2019-11-07T14:40:00+00:00**

Author: ****

Original: [НВ](https://nv.ua/ukr/ukraine/politics/rozvedennya-na-donbasi-avakov-y-homchak-u-zolotomu-novini-ukrajini-50052203.html)

Про це повідомляє Інтерфакс-Україна.
Тимчасовий повірений у справах США в Україні Вільям Тейлор та посол Франції Етьєн де Понсен в супроводі помічника президента України Андрія Єрмака, міністра у справах ветеранів, тимчасово окупованих територій та внутрішньо переміщених осіб Оксани Коляди прибули в Золоте.
"Тут (в Золотому-4 - ред) ми отримали свій досвід. У Петрівському зовсім інша місцевість, там поле і там отримаємо свій досвід. Сім днів тиші в межах ділянки (розведення сил в районі Золотого-4 - ред) було витримано, без порушень. Тільки це стало підставою для того, щоб можна було виконати вимоги цієї рамкової угоди та розводити війська. З тих пір тут не було ніяких порушень", - сказали вони.
Читайте також:&nbspРозведення сил на Донбасі: народні депутати відвідали Золоте
За словами Хомчака, "трохи далі іноді бувають порушення в районі хутора Вільний, але на ділянці розведення ні". Він зазначив, що зараз відбувається розмінування території.
Аваков додав, що є такі ділянки на лінії розмежування, де таке розведення неможливо, наприклад Мар'їнка та Широкино.
Читайте також:
Сату КахконенТаким ми бачимо Донбас
У п'ятницю, 1 листопада, в Луганській області в районі Золотого завершився етап розведення сил й засобів з обох сторін.
29 жовтня в Золотому Луганської області стартувало розведення сил і засобів, яке потім продовжиться в Петрівському.
Штаб ООС спочатку відмовився це підтвердити, опублікувавши повідомлення про обстріл в цьому районі.
Однак пізніше офіційно заявив про початок «дзеркального» розведення сил й засобів у Золотому. У штабі додали, що обстріл, про який повідомлялося напередодні, відбувся поза зоною розведення сил й засобів.
Проти відведення сил виступили добровольці і ветерани АТО/ООС, вони організували цілодобове чергування на блокпостах, з метою не допустити розведення.
Однак, 31 жовтня в МВС заявили, що більша частина ветеранів, які виступали проти розведення, вже покинула Золоте.
Далі розведення повинно початися в Петрівському, однак, через обстріли бойовиків його відклали.
РФ назвала умовою проведення зустрічі нормандської четвірки розведення сил і засобів на Донбасі (в першу чергу - Золоте і Петрівське). Раніше через обстріли бойовиків процес розведення неодноразово зривався.
