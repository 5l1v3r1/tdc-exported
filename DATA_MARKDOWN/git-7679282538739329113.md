
# अनुष्का शर्मा ने अपने खिलाफ बयानों पर दिया ये जोरदार जवाब, तो रणवीर बोले- हार्ड दिएला है

Published at: **2019-11-01T12:21:14+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-bollywood-celebs-support-anushka-sharma-on-her-open-letter-for-trollers-2827013.html)

भारत के पूर्व विकेटकीपर फारुख इंजीनियर द्वारा विराट कोहली और उनकी आलोचना करने के बाद फिल्म एक्ट्रैस अनुष्का शर्मा ने सोशल मीडिया पर करारा जबाव दिया है। अपने ऊपर लगे सभी इल्जामों पर अनुष्का शर्मा ने शुरुआत से ही चुप्पी साधी हुई थी लेकिन अब चुप्पी तोड़ते हुए सभी इल्जामों के बारे में बात की और बताया कि कैसे ये सभी इल्जाम झूठे और बेबुनियाद हैं। 
अनुष्का शर्मा ने अपने इंस्टाग्राम हैंडल पर दो पेज का लेटर पोस्ट करते हुए लिखा कि, 'मैंने हमेशा से ये माना है कि इंसान के लिए गलत और झूठी अफवाह पर चुप्पी साधे रखना सही होता है। इसी तरह मैंने अपने 11 साल के करियर को हैंडल किया है। मैंने हमेशा अपनी चुप्पी में सच और गरिमा को देखा है। कहते हैं एक झूठ को बार-बार बोला जाए तो वो सच लगने लगता है और मुझे डर है कि मेरे साथ भी ऐसा ही हो रहा है। मेरी चुप्पी की वजह से मेरे बारे में बोले गए झूठ को सच मान रहे हैं, लेकिन आज ये सब खत्म होता है।'
बार-बार अपने नाम को भारतीय क्रिकेट के साथ आने पर अनुष्का ने कहा, 'हाल ही में मेरे पर इलजाम लगाए गए हैं कि वर्ल्ड कप के दौरान चयनकर्ताओं ने मुझे चाय पिलाई थी, लेकिन मैं वहां एक मैच देखने गई थी उस दौरान मैं फैमिली बॉक्स में बैठी थी ना कि चयनकर्ताओं के साथ। अगर आपको सिलेक्शन कमिटी पर सवाल उठाने है तो कृप्या मेरा नाम बीच में ना घसीटें।" उनका इशारा साफ-साफ भारत के पूर्व क्रिकेटर फारुख इंजीनियर पर था जिन्होंने कहा था कि वर्ल्ड कप के दौरान भारत के चयनकर्ता अनुष्का शर्मा को चाय पिला रहे थे।'

        प्रियंका चोपड़ा ने खोला राज, निक के साथ खुशहाल शादीशुदा जिंदगी के लिए फॉलो करती हैं ये नियम
      

        सचिन तेंदुलकर के इस ट्वीट पर भड़कीं सोना मोहपात्रा, कही ये बड़ी बात
      
अनुष्का के इस पोस्ट पर फैन्स के साथ-साथ बॉलीवुड सेलेब्स ने भी उन्हें सपोर्ट किया है। पढ़ें सेलेब्स के कमेंट्स
