
# Марица взе един гейм срещу Галатасарай

Published at: **2019-11-07T07:01:00+00:00**

Author: ****

Original: [Plovdiv24.bg](https://www.plovdiv24.bg/sport/911783.html)

Женският отбор на Марица (Пловдив) загуби в контрола от турския гранд Галатасарай ХДИ Сигорта (Истанбул) с 1:3 (19:25, 25:23, 19:25, 19:25) гейма. Срещата се игра в истанбулската зала "Тач Спор".
Спарингът беше част от подготовката на двата отбора за предстоящото им участие в европейските клубни турнири. Заради контролата беше отложен мачът на шампионките срещу Славия (София) от третия кръг в Националната волейболна лига. Двата тима ще се срещнат следващата сряда – на 13 ноември, от 17:00 часа.
За маричанки най-резултатна стана Алекзандра Холстън с 16 точки, Десислава Николова добави 13 точки. Галатасарай ще играе през този сезон в турнира за Купата на ЦЕВ.
В събота, от 18:00 часа Марица ще играе срещу Левски (София) в среща от четвъртия кръг в НВЛ в зала Колодрума в първо домакинство от новия сезон.
