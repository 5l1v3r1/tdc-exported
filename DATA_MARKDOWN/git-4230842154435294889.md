
# Шиномонтажі у Києві: де і за скільки замінити гуму на зимову

Published at: **2019-11-07T14:46:48+00:00**

Author: ****

Original: [ФАКТИ](https://fakty.com.ua/ua/lifestyle/auto/20191107-shynomontazhi-u-kyyevi-de-i-za-skilky-zaminyty-gumu-na-zymovu/)

Навіть таку звичайну річ, як сезонна заміна гуми, не слід довіряти першому шиномонтажу, який зустрівся дорогою. Професіоналізм майстрів та сучасне обладнання – запорука того, що під час заміни  з шинами нічого не станеться.
Настав час, коли середньодобова температура на вулиці опускається нижче +5-7°, а це означає, що кияни масово поїдуть змінювати гуму на своїх авто на зимову.
Варто пам’ятати, що стати у найближчу чергу на шиномонтаж біля дороги – не найкращий варіант, бо під час такого “перевзування”  вам можуть подряпати диски, порушити герметичність шин, чи навіть  порвати закраїни шини.
Факти ICTV зібрали шиномонтажі у Києві, які мають гарні відгуки та адекватні ціни.

        TIRES.UA – Подільський район, Голосіївський район
      
Шиномонтаж працює цілодобово та без вихідних. Окрім заміни шин, тут пропонують порошкове фарбування дисків, зберігання шин, ремонт литих дисків, аргон зварювання.

        Єврошина – Шевченківський район
      
Шиномонтаж працює з 8.00 до 20.00 щодня. Тут майстри можуть замінити шини, відремонтувати чи пофарбувати диски. Також можна залишити шини на зберігання.

        VOLTIK – Дарницький район
      
Шиномонтаж працює щоденно з 7.00 до 21.00. Сюди заїжджають, щоб замінити шини, зробити балансування, відремонтувати бокові порізи чи литі диски.
Читайте: 5 порад, як підготувати авто до зими

        ТІП ТОП СЕРВІС – Святошинський район
      
Шиномонтаж працює  цілодобово. Окрім заміни шин професіонали надають низку інших послуг: балансування коліс, балансування дисків без центрального отвору, балансування мотоциклетних коліс, ремонт шин, вулканізація бічних порізів, шипування коліс.

        ШиноМайстер – Голосіївський район
      
Шиномонтаж працює з понеділка до п’ятниці – з 09.00 – 20.00. У суботу з 10.00 до 18.00. У неділю – згідно із записом.
Окрім сезонної заміни шин, майстри займаються ремонтом та відновленням литих дисків, ремонтом бокових порізів та фарбуванням дисків.
До слова, Факти ICTV розібралися, як обрати якісну зимову гуму і на що варто звернути увагу під час її покупки.
