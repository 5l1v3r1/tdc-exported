
# سرعت بالا باز هم در یزد حادثه آفرید

Published at: **2019-11-01T10:16:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619184/%D8%B3%D8%B1%D8%B9%D8%AA-%D8%A8%D8%A7%D9%84%D8%A7-%D8%A8%D8%A7%D8%B2-%D9%87%D9%85-%D8%AF%D8%B1-%DB%8C%D8%B2%D8%AF-%D8%AD%D8%A7%D8%AF%D8%AB%D9%87-%D8%A2%D9%81%D8%B1%DB%8C%D8%AF)


        سرعت بالای یک دستگاه پراید، ساعت ۱۱.۳۰ شب گذشته در بلوار شهید دشتی یزد، منجر به فوت یکی از سرنشینان این خودرو شد.
      

        آفتاب‌‌نیوز :
      
سرپرست پلیس راهور استان یزد روز جمعه گفت: این خودرو با چهار سرنشین در این مسیر در حرکت بود که بعلت سرعت بالا و ناتوانی در کنترل خودرو به جدول وسط بلوار برخورد و یکی از سرنشینان در دم فوت می کند.
سرهنگ رضا زارع افزود: سه سرنشین دیگر خودرو و از جمله راننده، دچار مصدومیت جزئی شده‌اند.
وی اصلی ترین علت سوانح رانندگی در معابر درون شهری استان یزد را سرعت بالا و غیر مجاز اعلام کرد و یادآور شد: در نیمه نخست امسال ۶۸ نفر بعلت تصادفات رانندگی در این استان فوت کردند که علت فوت بیش از ۹۰ درصد آنها سرعت بالای وسیله نقلیه بوده است.
وی تاکید کرد: حداکثر سرعت در معابر درون شهر ۵۰ کیلومتر است.
