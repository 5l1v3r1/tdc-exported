
# Хит за есента: Кафява спирала

Published at: **2019-11-06T15:00:00+00:00**

Author: **Ивета Иванова**

Original: [Teenproblem.net](https://www.teenproblem.net/a/188-moda_and_krasota/55153-hit-za-esenta-kafiava-spirala/)

Черната спирала е вечна класика и рядко някой залага на друг цвят, освен ако не отива на бал или парти, за които трябва да се маскира или не иска да заложи на по-екстраваганта визия.
Спиралите в светли цветове като светлосиньо, жълто и розово бяха хит през лятото, за летните купони в плажните барове.
Но вече може да изглеждате елегантно и стилно, ако заложите и на кафява спирала и така да разнообразите външния си вид. Кафявото не е екстравагантно предложение, затова може да залагате на мигли в кафяво, когато сте на работа, училище, лекции, на разходка в парка, кино или на кафе с приятели.
Снимка: Pixabay
Този цвят е топъл и дори придава на миглите по-естествен вид - не ги удължава толкова. С такъв грим изглеждате по-нежни.
Ако сте с по-светла коса и вежди, кафявото би трябвало много да ви отива, а това е един от цветовете на есента, така че е идеален вариант за сезона.
