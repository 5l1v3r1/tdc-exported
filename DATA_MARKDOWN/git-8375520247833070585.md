
# Світоліна прокоментувала перемогу в півфіналі Підсумкового чемпіонату WTA

Published at: **2019-11-02T15:57:18+00:00**

Author: ****

Original: [ГЛАВКОМ](https://glavcom.ua/sport/news/svitolina-prokomentuvala-peremogu-v-pivfinali-pidsumkovogo-chempionatu-wta-637240.html)

Українка Еліна Світоліна другий рік поспіль вийшла у фінал на Підсумковому чемпіонаті WTA.
У півфіналі суперниця Світоліної Белінда Бенчіч зі Швейцарії знялася через травму при рахунку 4:1 на користь Еліни в третьому сеті.
«Ніколи не хочеться закінчувати матч таким чином. Це важко спостерігати, коли суперниця знімається через травму. Думаю, що для Белінди це був важкий момент. Це кінець сезону, один з найбільших турнірів і ти, звичайно ж, хочеш зіграти якомога краще. Будемо сподіватися, що вона зможе відновитися і бути в формі до наступного сезону.
Стосовно много виходу в фінал, то до старту змагань я очікувала, що тут будуть дуже важкі матчі. Це останній турнір сезону і завтра у мене буде останній матч в сезоні. Це буде важкий поєдинок, але я залишу всі сили на корті, щоб знову підняти над головою цей трофей чемпіонки».
У фіналі українка зустрінеться з першою ракеткою світу Ешлі Барті з Австралії, яка перемогла чешку Кароліну Плішкову.
У минулому році у вирішальному матчі в Сінґапурі Еліна Світоліна обіграла американку Слоан Стівенс.
