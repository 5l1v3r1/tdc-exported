
# За тиждень у Києві сталося 140 пожеж

Published at: **2019-11-04T07:25:16+00:00**

Author: ****

Original: [ГЛАВКОМ](https://glavcom.ua/kyiv/news/za-tizhden-u-kijevi-stalosya-140-pozhezh-637452.html)

Впродовж минулого тижня (з 28 жовтня по 3 листопада) пожежно-рятувальні підрозділи Київського гарнізону здійснили 266 виїздів на ліквідацію пожеж та надзвичайних ситуацій.
Про це повідомляє пресслужба Головного управління ДСНС у Києві.
За даний тиждень столичні вогнеборці ліквідували 140 пожеж та 7 аварій. На пожежах травмована одна та врятовано четверо людей.
Для надання допомоги громадянам рятувальні підрозділи задіювалися 23 рази, ще 1 – для допомоги іншим службам столиці.
Протягом тижня в екосистемах міста виникло 9 пожеж на площі 0,538 га. Загалом з початку року здійснено 522 виїзди та ліквідовано загоряння на площі 152,602 га.
Протягом даного періоду підрозділи гарнізону здійснили 4 виїзди для спільного відпрацювання з МВС та СБУ інформації щодо мінування об'єктів міста. Всього за 2019 рік здійснено 532 виїзди (за аналогічний період 2018 року – 158 виїздів) щодо замінувань об’єктів Києва.
На водних об’єктах міста протягом тижня загиблих та врятованих немає. Загалом, з початку 2019 року на водних об'єктах Києва загинуло 72 людини: а саме: на р. Дніпро — 32 особи, на озерах — 27 осіб, на інших водоймах міста — 13 осіб. Врятовано 25 людей.
Нагадаємо, у четвер ввечері, 31 жовтня, в центрі Києва за адресою вулиця Пирогова, 2, загорівся житловий будинок, полум'я охопило дах будівлі.
За інформацією ЗМІ, вигоріли, як мінімум, чотири квартири.
В ходi гасiння було розiбрано близько 300 кв. м обгорiвших конструкцiй будинку. Жертв та постраждалих немає.
Під час ліквідації рятувальники вивели з охопленого вогнем будинку близько 40 осiб.
