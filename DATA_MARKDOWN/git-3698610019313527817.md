
# Пішов з життя модельєр Патрік-Луї Віттон

Published at: **2019-11-07T17:36:00+00:00**

Author: ****

Original: [DT.ua](https://dt.ua/CULTURE/pishov-z-zhittya-modelyer-patrik-luyi-vitton-328847_.html)

Французький модельєр у п'ятому поколінні Патрік-Луї Віттон, який був правнуком засновника модного дому Louis Vuitton, помер на 69 році життя. Про смерть дизайнера повідомляється на сторінці модного дому в Instagram.
"З глибоким сумом ми розповідаємо про смерть Патріка-Луї Віттона. Всі наші думки з його сім'єю, зокрема з його синами П'єром-Луї і Бенуа-Луї, які працюють з нами, а також його онуками. Патрік-Луї продовжив сімейну традицію, приєднавшись до майстерні у 1973 році як тесляр. Його досвід і пристрасть до виготовлення валіз постійно оновлювали спадщину мистецтва подорожей. "Savoir-faire може існувати тільки в тому разі, якщо він передається..." – був одним з його улюблених висловів", – йдеться в пості.
Патрік-Луї Віттон спеціалізувався на дизайні валіз бренду. Модний дім Louis Vuitton був заснований у 1854 році і спеціалізується на виробництві валіз, сумок, аксесуарів та одягу. Сам Патрік-Луї зізнавався, що довгий час відмовлявся продовжувати сімейну справу, але після смерті діда у 1970 році погодився допомогти компанії. Незабаром він почав контролювати спецзамовлення, які отримував модний дім.
Підписуйтесь на наш Telegram-канал з новинами технологій та культури.
 
