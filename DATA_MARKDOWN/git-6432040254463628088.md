
# Olsztyn stał się areną e-sportu

Published at: **2019-11-07T12:23:32+00:00**

Author: ****

Original: [Gazeta Olsztyńska](http://gazetaolsztynska.pl/616390,Olsztyn-stal-sie-arena-e-sportu.html)


        W czwartek (07.11) w olsztyńskiej hali Urania odbywają się II Mistrzostwa Warmii i Mazur w E-sporcie o Puchar Marszałka. Organizatorzy spodziewali się sporej frekwencji. I słusznie, bo zainteresowanie jest spore.
      
Wydarzenie wystartowało o godz. 8 i potrwa do 19. W głównej mierze skierowane jest do młodzieży, a sam turniej ma być rozpatrywany jak typowy, konwencjonalny turniej międzyszkolny. Zawodnicy z całego województwa mierzą się dziś w popularnych grach — Counter-Strike: Global Offensive, FIFA 20 oraz Tekken 7. To zmiana względem ubiegłorocznej imprezy, bo wówczas walka rozgrywała się tylko w Counter-Strike. Pula nagród? 10 tys. zł. Poza częścią turniejową znajdziecie też inne strefy, czyli — Free2Play, strefa prelekcji oraz strefa klubu Stomil. A to wszystko kompletnie za darmo.Całkowicie otwarta dla uczestników strefa Free2Play skupia w sobie mnóstwo różnorodnych atrakcji – w tym stanowiska komputerowe oraz konsolowe retro gier, symulatory virtual reality, wystawę dronów wraz z symulatorami lotu, stanowiska gier nowoczesnych, wystawy broni białej czy strefa chill out.Ale to nie wszystko, bo szykuje się seria wykładów i warsztatów. • Co jeść, żeby wygrać – ABC diety esportowca • Paint w służbie artysty czyli słów kilka o ewolucji sztuki graficznej• Cyberpunk czy cyberbullying? Co było pierwsze?• Palec w oko – podstawy Krav Magi• Preppersi na propsie – Jak przeżyć podczas apokalipsy?• Z czym się je kryptowaluty?• Słowiańskie potwory – appki w służbie regionu• Dzień z życia weganinaWażnym elementem całych Mistrzostw jest strefa stworzona przez klub Stomil Olsztyn. W tej strefie będą odbywać się rozgrywki związane ze sportem konwencjonalnym, a całość będzie dodatkowo urozmaicała obecność graczy z pierwszego składu olsztyńskiego klubu i działaczy Akademii Sportu.— W kwalifikacjach do CS wystartowało 60 zespołów, czyli 360 zawodników. Na poprzedniej edycji było to 16 zespołów. Jest więc duża różnica. Docieraliśmy do kogo się da. Filmy o wydarzeniu, akcja na Facebooku, a każda ze szkół w województwie ma nasz plakat. Rozdmuchaliśmy to więc do granic możliwości — podkreślał w rozmowie z nami Kamil Kalinowski, współorganizator wydarzenia. — Do rozgrywek Counter Strike zakwalifikowało się 8 drużyn. Ale gramy też w Tekkena 7 i FIFĘ. Jeśli zaś chodzi o Tekkena, to nasze wydarzenie uzyskało status Dojo, czyli jest traktowane, jako trasa światowa Tekkena (Tekken World Tour 2019 —red.). Kamil Kalinowski nie ukrywa, że jest zadowolony z zainteresowania, ale przypomina, że wydarzenie to przecież nie tylko turnieje i granie w gry wideo...— Ciekawa będzie na pewno strefa retrokonsol. Ważne jest też to, że pojawią się prelekcje i warsztaty. Ja na przykład będę opowiadał o kryptowalutach — zapowiadał. — Będzie też pokaz dronów. Wszystko transmitowane bezpośrednio z dronów na dużej scenie. Będzie tor przeszkód, a te małe drony (waga 25 gramów) pokażą co potrafią. Organizatorem Mistrzostw jest Samorząd Województwa Warmińsko-Mazurskiego i AstroBoyz przy współpracy Klubu Stomil Olsztyn. Ponadto wydarzenie uzyskało patronat honorowy Prezydenta Miasta Olsztyna.PJ
