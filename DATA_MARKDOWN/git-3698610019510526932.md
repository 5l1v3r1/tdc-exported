
# Екс-тренер Зорі Вернидуб очолив Шахтар з Білорусі

Published at: **2019-11-07T18:25:00+00:00**

Author: ****

Original: [DT.ua](https://dt.ua/SPORT/eks-trener-zori-vernidub-ocholiv-shahtar-z-bilorusi-328852_.html)

Колишній тренер луганської "Зорі" Юрій Вернидуб очолив солігорський "Шахтар", повідомляє офіційний сайт клубу з Білорусі.
Сьогодні, 7 листопада, наставник був представлений команді. Повідомляється, що Вернидуб не буде присутній на найближчому матчі команди, у зв'язку з отриманням дозволу на роботу в Білорусі. Помічниками українського наставника в "Шахтарі" стали Валерій Михайленко, Олександр Ногін і Ігор Фокін.
"Шахтар" Солігорськ після 27 турів займає третє місце в турнірній таблиці, маючи в активі 59 очок.
Нагадаємо, що в листопаді 2011-го року Юрій Вернидуб став виконуючим обов'язки головного тренера "Зорі", а з 2 травня 2012-го року по 2019 рік він був головним тренером команди.
Під керівництвом Вернидуба "Зоря" завойовувала бронзові медалі УПЛ, виходила у фінал Кубка України, а також брала участь у груповому етапі Ліги Європи.
Раніше повідомлялося про те, що Вернидуб планує очолити іноземний клуб.
