
# Сеир: Депутатка се разрева по време на заседание ВИДЕО

Published at: **2019-11-01T13:38:00+00:00**

Author: ****

Original: [Blitz.bg](https://blitz.bg/svyat/seir-deputatka-se-razreva-po-vreme-na-zasedanie-video_news706686.html)

https://blitz.bg/svyat/seir-deputatka-se-razreva-po-vreme-na-zasedanie-video_news706686.html Blitz.bg
Депутатът от Върховната Рада Анна Скороход избухна в сълзи по време на заседание на парламента поради факта, че колегите й игнорираха нейна поправка към закон. Съответното видео е публикувано в YouTube.Вчера украинския парламент обсъди законопроекта за разделяне на активите на газопреносната система. Скороход настоя за своите изменения, въпреки че профилната комисия не ги подкрепи.
"Знаете ли, има усещане, че ни тормозят. Ако казах, че искам моите поправки да минат, значи искам това да стане. А не някой да  ми казва: "Спри да ги подаваш!", каза Скороход, не сдържайки емоциите си.
Председателят на Радата Дмитрий Разумков започна да я успокоява и след това поправката Скороход беше пусната на гласуване. Но парламентаристите не я подкрепиха - тя получи едва 158 гласа.В резултат Върховната Рада одобри законопроекта № 2239-1. Той бе подкрепен от 341 депутати при необходимия минимум от 226 гласа, уточнява Канал 3.Предполага се, че този документ ще позволи до края на годината да приключи процедурите за създаване на независим оператор на газопреносната система чрез отделяне от структурата на Нафтогаз.Както заяви премиерът на Украйна Алексей Гончарук, това ще даде на Киев най-силната възможна позиция в преговорите с Русия за транзита на газ и ще позволи дългосрочен договор.
