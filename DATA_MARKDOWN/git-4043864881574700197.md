
# Через вибух авто у Сирії загинули 13 людей

Published at: **2019-11-02T20:51:06+00:00**

Author: ****

Original: [Українська правда](https://www.pravda.com.ua/news/2019/11/2/7230831/)

В результаті вибуху бомби у прикордонному місті Ет-Телль-ель-Абьяд на північному сході Сирії, який контролюється Туреччиною, загинули щонайменше 13 осіб, не менше 20 отримали поранення.
Джерело: AFP, ВВС, Укрінформ
Деталі: За заявою Міністерства оборони Туреччини, жертвами вибуху стали мирні мешканці. Влада Туреччини звинувачує в атаці курдських бойовиків.
У Сирійському центрі моніторингу за дотриманням прав людини заявили, що в результаті вибуху загинули 14 осіб - протурецькі бойовики та цивільні особи.
Вибух стався попри перемир'я, укладене минулого тижня: турецькі війська та підтримувані Туреччиною бойовики минулого місяця взяли під контроль Тал Абяд та інші прикордонні міста від курдських сил, після того як американські війська, що підтримували курдів - вийшли.
Разом з тим у місті Камишли на північному сході Сирії тисячі сирійських курдів вийшли на акцію протесту під гаслами "Ні турецької окупації" проти "турецького вторгнення". 
