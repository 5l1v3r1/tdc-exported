
# Muore a Santo Domingo Gianni Uberti Bona, domani la messa in sua memoria

Published at: **2019-11-07T14:54:46+00:00**

Author: ****

Original: [LaProvinciaDiBiella.it](https://laprovinciadibiella.it/cronaca/muore-a-santo-domingo-gianni-uberti-bona-domani-la-messa-in-sua-memoria)

Si è spento, stroncato da un infarto, Gianni Uberti Bona, il noto imprenditore che ha fondato la concessionaria Suzuki di via Milano a Chiavazza.
Residente a Zumaglia, Gianni Uberti Bona dopo una vita passata a lavorare aveva lasciato la gestione dell’azienda alla figlia Milva ed era solito passare qualche periodo dell’anno a Santo Domingo. Proprio nell’isola caraibica sabato 2 novembre ha avuto un attacco di cuore fulminante, a nulla sono valsi i soccorsi, per lui non c’è stato nulla da fare.
I famigliari, in attesa che il loro caro venga rimpatriato, hanno fissato una messa in sua memoria per domani, venerdì 8 novembre, alle ore 20.00 nella chiesa dei Ss. Fabiano e Sebastiano di Zumaglia.
