
# تشکیل جلسه شورای عالی اشتغال پس از ۱۰ ماه تعطیلی!

Published at: **2019-11-03T12:58:00+00:00**

Author: ****

Original: [جامعه خبری تحلیلی الف](https://www.alef.ir/news/3980812103.html)

شورای عالی اشتغال که از دیماه سال گذشته تشکیل جلسه نداده، پس از ۱۰ ماه تعطیلی قرار است سه شنبه هفته آینده به ریاست معاون اول رئیس جمهور برای نهایی کردن برنامه اشتغال سال ۹۸ که دیگر رو به پایان است، جلسه برگزار کند.
به گزارش تسنیم، شورای عالی اشتغال بناست سه‌شنبه هفته آینده (21 آبان ماه) به ریاست معاون اول رئیس جمهور با دستور کار نهایی کردن برنامه‌ اشتغال سال 98، تحلیل برنامه‌های فعال بازار کار، آخرین وضعیت فعالیت کارگروه‌های اشتغال و آخرین گزارش از اجرای برنامه اشتغال روستایی برگزار شود.
(دوشنبه 13 آبان) کمیسیون تخصصی شورای عالی اشتغال در وزارت تعاون، کار و رفاه اجتماعی برای نهایی کردن محورها و دستورکارهای نشست اصلی شورا برگزار خواهد شد.
آخرین جلسه شورای عالی اشتغال دیماه سال 97 و اولین نشست تخصصی شورای عالی اشتغال در اردیبهشت ماه 98 برگزار شد.
"محمد شریعتمداری" در 23 اردیبهشت ماه در اولین کمیسیون تخصصی شورای عالی اشتغال در سال 98 که با حضور نمایندگان دستگاه های اجرایی برگزار شد، گفت: این جلسه به عنوان پیش مقدمه نشست آتی شورای عالی اشتغال است که پس از جمع بندی و نهایی شدن برنامه های اشتغال سال 1398 و اخذ نظرات دستگاه های اجرایی مرتبط در آینده نزدیک در نشست شورای عالی اشتغال با حضور رئیس جمهور  برگزار خواهد شد.
اما حدود 8 ماه گذشت تا جلسه اصلی شورای عالی اشتغال مجدداً بخواهد برگزار شود.
