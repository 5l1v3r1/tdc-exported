
# Позиція Москви щодо транзиту газу через Україну не змінилася, - Пєсков

Published at: **2019-11-05T13:18:00+00:00**

Author: ****

Original: [ZIK.UA](https://zik.ua/news/2019/11/05/pozytsiya_moskvy_shchodo_tranzytu_gazu_cherez_ukrainu_ne_zminylasya__pieskov_1684029)


        Позиція Російської Федерації щодо транзиту газу через Україну залишається незмінною.
      
Про це заявив прессекретар президента РФ Дмитро Пєсков під час спілкування з журналістами, передає "Інтерфакс-Україна".
Зокрема, у Пєскова запитали про те, як у Кремлі оцінюють рівень і якість переговорів із цієї проблематики між Москвою і Києвом, а також про причини появи риторики про можливість припинення транзиту.
"Тут відтоді, як президент Путін виклав своє ставлення до цього питання на пресконференції в Будапешті, нічого не змінилося", - відповів прессекретар російського президента.
При цьому жодних додаткових коментарів стосовно цієї теми він не дав, зауваживши, що їх просто немає.
Напередодні Пєсков заявляв, що Росія не збирається відмовлятися від транзиту газу через Україну навіть при наявності альтернативних маршрутів, але поки сам Київ не прагне до домовленостей з цього питання. 
Водночас у Києві заявляють, що готові до повної зупинки транзиту російського газу з 1 січня 2020 року.
