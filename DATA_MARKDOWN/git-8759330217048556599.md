
# Wereldgoal bij KAA Gent: Anders moest ik zeventig meter teruglopen

Published at: **2019-11-04T11:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902348/wereldgoal-bij-kaa-gent-anders-moest-ik-zeventig-meter-teruglopen-.html)


        Alessio Castro-Montes gooide tegen Standard hoge ogen met een wereldgoal in de slotfase. De zomeraanwinst knalde heerlijk in doel en maakte zo de 3-1 tegen Standard. Hij had dan ook weinig andere opties, vertelt hij zelf.
      
"We hadden het moeilijk, dus was het belangrijk om dan die 3-1 te maken", geeft hij aan bij Het Nieuwsblad. "Ik dacht maar aan één ding, trappen. Als ik daar de bal verloor, moest ik opnieuw zeventig meter terugsprinten. Hij ging echt wel mooi binnen. Zo'n goal maken geeft altijd iets extra."Bij de goal trok hij wel zijn shirt uit. Dat was goed voor een gele kaart. "Of ik daaraan dacht? Ja, toch wel. Ik keek naar de klok, de match was toch gespeeld, dus was die gele kaart niet erg. Dat ik een paar weken naast de ploeg viel? Dat heeft me alleen maar meer motivatie bezorgd. Ik wist dat er bij Gent meer concurrentie zou zijn dan bij Eupen, dat is logisch."
