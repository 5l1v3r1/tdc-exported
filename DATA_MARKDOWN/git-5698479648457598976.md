
# اعلام وضعیت «اضطراری نازی» برای مقابله با راست گرایان افراطی در آلمان

Published at: **2019-11-03T17:57:47+00:00**

Author: **یورونیوز فارسی **

Original: [euronews](https://farsi.euronews.com/2019/11/03/nazi-emergency-to-confront-the-extremists-in-germany)

شهری در شرق آلمان با اعلام آنچه وضعیت «اضطراری نازی» عنوان شده نسبت به رشد گرایش های افراطی و اوج گیری تحرکات جریان های راست افراطی در این منطقه به ساکنان هشدار داده است.
درسدن، مرکز ایالت زاکسن که از پایان جنگ دوم جهانی تا زمان اتحاد آلمان جزو خاک آلمان شرقی محسوب می شد مدت هاست که به عنوان پایگاه جریان های راست افراطی و مهد جنبش پگیدا شناخته می شود که رویکردی ضد اسلام دارد.
اعضای شورای شهر درسدن با تصویب قطعنامه ای اعلام کرده اند که برای مقابله با این جریان ها و حل مشکلات ناشی از تحرکات گروه های افراطی هنوز کارهای زیادی برای انجام دادن باقی است.
در این قطعنامه ضمن فراخوان برای کمک به قربانیان خشونت های گروه های افراطی، حمایت از اقلیت ها و تقویت دمکراسی تاکید شده است که «تحرکات و اقدامات جریان های راست افراطی هر روز بیشتر و بیشتر می شود.»
