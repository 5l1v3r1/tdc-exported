
# Пакунок з наркотиками та рогаткою намагались перекинути до хмельницького СІЗО (ФОТО)

Published at: **2019-11-03T18:00:00+00:00**

Author: **Іванка ЧАБАНЮК**

Original: [Всім](https://vsim.ua/Podii/pakunok-z-narkotikami-ta-rogatkoyu-namagalis-perekinuti-do-hmelnitskog-10961537.html)

Інцидент стався 3 листопада. Вночі під час обходу співробітники слідчого ізолятору помітили невідомого, який намагався щось перекинути через паркан СІЗО. Затримати зловмисника не вдалося.  Проте на місці події співробітники установи виявили пакунок обмотаний поліетиленовою стрічкою. Про це повідомили у ДУ "Хмельницький слідчий ізолятор".
Під час огляду пакунка правоохоронці виявили всередині 15 згортків із речовиною рослинного походження зеленого кольору, 4 таблетки із написом "Метадон", 1 ампулу із написом "Набуфін", 5 згортків із порошкоподібною речовиною білого кольору, 2 пакунки із рідиною коричневого кольору та 1 рогатку. Речовини вилучили для проведення експертизи.
За даним фактом працівниками поліції проводяться заходи з розшуку та затримання особи, причетної до вчинення правопорушення.
