
# กระเป๋าเก็บอุณหภูมิยาคูลท์ จองได้แล้วชุดกิฟต์เซต15ขวด

Published at: **2019-11-06T00:00:00+00:00**

Author: ****

Original: [เดลินิวส์](https://www.dailynews.co.th/regional/740087)


        สัปดาห์นี้พาไปไขข้อสงสัย “กระเป๋าเก็บอุณหภูมิยาคูลท์” หาซื้อได้ที่ไหน ยาคูลท์เผยคอลเลกชั่นใหม่น่ารักกะทัดรัดน่าใช้ สั่งจองชุดกิฟต์เซตนมเปรี้ยว 15 ขวดพร้อมกระเป๋า มอบสุขภาพดีฉลองปีใหม่
      
อะไรที่คนสงสัยและพอจะหาคำตอบมาเสิร์ฟให้ผู้อ่านทุกท่านได้ เราจัดให้ท่านผู้อ่านได้เสมอ เพราะจะว่าไปก็ห่างหายกันไปพอสมควรสำหรับเกร็ดความรู้ดี ๆ ที่จะพาทุกท่านไปล้วงข้อมูลลับ เกี่ยวกับนมเปรี้ยวชื่อคุ้นหูและรสชาติติดปาก อย่าง “นมเปรี้ยวยาคูลท์” ซึ่งในวันนี้เป็นคำถามที่หลายท่านสอบถามเข้ามาว่า “กระเป๋าเก็บอุณหภูมิยาคูลท์” มีขายไหม หาซื้อได้ที่ไหน ฉะนั้นเราไปค้นหาคำตอบกัน สำหรับคุณพ่อบ้านแม่บ้านที่มักจะมองหาหรือคำนึงถึงประโยชน์ใช้สอยของกระเป๋าเป็นสำคัญ และด้วยเหตุนี้ยาคูลท์จึงได้เอาใหญ่แฟน ๆ ด้วยการผลิตกระเป๋าล็อตใหม่ ซึ่งเป็น “กระเป๋าเก็บอุณหภูมิ” ลวดลายน่ารัก ใบขนาดพอเหมาะกำลังดี กะทัดรัดน่าใช้ เพื่อร่วมส่งความสุขท้ายปี สุขภาพดี แถมได้กระเป๋าคอลเลกชั่นใหม่ไปมอบเป็นของขวัญฉลองในเทศกาลปีใหม่ 2563 ให้แก่ทุกคน โดยตัวกระเป๋าออกแบบให้มีสีสันสดใส แต่ยังคงเอกลักษณ์ของสาวยาคูลท์ที่ทุกคนคุ้นเคย ซึ่งสามารถใช้เก็บอุณหภูมิได้ทั้งร้อนและเย็น กระเป๋ามีขนาด 5 x 8 x 8.5 นิ้ว ถือเป็นกระเป๋าอเนกประสงค์พกพาสะดวก สามารถใช้บรรจุของ และที่สำคัญตอบโจทย์อย่างมาก เพราะสามารถใช้แทนถุงผ้า ลดขยะพลาสติกได้ด้วย  
 ทีนี้เมื่อพูดถึงเรื่องการครองใจลูกค้า ยาคูลท์จึงจัดจำหน่ายเป็นกิฟต์เซต พร้อมนมเปรี้ยวยาคูลท์ สูตรดั้งเดิม จำนวน 15 ขวด ในราคาเบา ๆ เพียง 120 บาท ซึ่งถ้าหากคุณลองคำนวณ จะพบว่าเป็นค่ากระเป๋าเพียง 15 บาทเท่านั้น ซึ่งเป็น “กระเป๋าเก็บอุณหภูมิ” อีกด้วย อย่างไรก็ตาม ทราบมาว่า กระเป๋าล็อตนี้ผลิตออกมาในจำนวนจำกัด ดังนั้นใครที่กำลังมองหาอยู่ หากเจอสาวยาคูลท์ที่คุ้นเคย ก็สามารถสั่งจองกระเป๋ากับสาวยาคูลท์ใกล้บ้านได้ หรือใครกลัวว่าของจะหมดเสียก่อนยาคูลท์ก็ใจดีเปิดให้ผู้ที่สนใจ สั่งจองกันล่วงหน้าที่สายด่วนยาคูลท์ โทร. 02-619-8008 
 ส่วนคำถามที่ว่า ยาคูลท์จะผลิตกี่ใบ อันนี้ไม่แน่ใจ แต่ที่รู้มาสาวยาคูลท์จะเริ่มจัดส่งชุดกระเป๋าเก็บอุณหภูมิสุดพิเศษพร้อมนมเปรี้ยวยาคูลท์ ตั้งแต่ต้นเดือนธันวาคม เป็นต้นไป ใครสะดวกให้จัดส่งวันไหน เวลาใด สามารถแจ้งความจำนงได้ตามความสะดวก สาวยาคูลท์จะบริการจัดส่งถึงมือไร้ค่าบริการใด ๆ เพิ่มเติม ในสัปดาห์ก็ถือเป็นการอัปเดตข้อมูลใหม่ ๆ ให้ฟังก็แล้วกัน หรือหากใครอยากรู้อะไรเพิ่มเติมเกี่ยวกับยาคูลท์ก็แจ้งเข้ามาได้เช่นเคย เดี๋ยวทางเราจะไปหาคำตอบมาให้ แต่ทว่าในช่วงเทศกาลปีใหม่กำลังจะมาถึง ใครที่กำลังมองหาของขวัญให้คนที่คุณรัก ชุดกระเป๋าเก็บอุณหภูมิสุดพิเศษของยาคูลท์ ก็ดูจะเป็นตัวเลือกที่ดี ที่สามารถส่งต่อความรักผ่านนมเปรี้ยวยาคูลท์ เพื่อช่วยดูแลสุขภาพคนที่คุณรักได้................................รู้จักยาคูลท์เพิ่มเติมที่ : @บริษัท ยาคูลท์ (ประเทศไทย) จำกัดร่วมสนับสนุนโดย :
