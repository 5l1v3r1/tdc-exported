
# П'яна водійка у Чернівцях скоїла ДТП і втекла з місця події

Published at: **2019-11-02T14:31:00+00:00**

Author: ****

Original: [Погляд](https://pogliad.ua/news/chernivtsi/pyana-vodiyka-u-chernivcyah-skoyila-dtp-i-vtekla-z-miscya-podiyi-379720)

У Чернівцях на вулиці Головній, 177 трапилася дорожньо-транспортна пригода.
Водій, скоївши ДТП з двома автомобілями, з місця події зник. Патрульні оперативно, через радіоефір, передали орієнтування про транспортний засіб та можливі механічні пошкодження. За лічені хвилини транспортний засіб виявили та зупинили на вулиці Герцена.
У водійки автомобіля Mercedes поліцейські виявили ознаки алкогольного сп’яніння. Жінка погодилася пройти тест на стан сп’яніння. Результат позитивний 1.94 проміле. Про це повідомляє пресслужба патрульної поліції Чернівецької області.
Патрульні поліцейські задокументували подію та склали всі необхідні матеріали. На щастя, аварія завершилася для учасників переляком, неприємностями та матеріальними збитками.
