
# Lampardov Čelsi u gostima se oseća kao kod kuće, Votford još bez pobede

Published at: **2019-11-02T20:32:15+00:00**

Author: **Darko**

Original: [Sportska centrala](https://www.sportskacentrala.com/2019/11/02/lampardov-celsi-u-gostima-se-oseca-kao-kod-kuce-votford-jos-bez-pobede/)

Votford – Čelsi 1:2(0:1)Delofeu 79′(p) – Abraham 5′, Pulišić 55′
Fudbaleri Čelsija pobedili su peti put na gostovanjima u aktulnoj sezoni Premijer lige.
Tim Frenka Lamparda slavio je u Votfordu, protiv poslednjeplasirane istoimene ekipe, sa 2:1 i “smestio“ se na treće mesto iza Sitija i Liverpula. Već u 5. minutu Tami Abraham je doveo “plavce“ u vođstvo. On je lobovao Fostera posle odličnog dodavanja Žoržinja, i stigao do svog 9. premijerligaškog gola u sezoni.
Prednost gostiju je duplirana 50 minuta kasnije, ponovo je to bila lepa akcija Čelsija, Abraham je pronašao Pulišića, a američkog reprezentativcu nije bilo teško da loptu pošalje u mrežu. Nadu “stršljenovima“ da mogu bar do boda na svom Vikerejdž Roudu doneo je Delofeu sa bele tačke u 79. minutu. Najbolju priliku imali su u poslednjoj sekundi, kada je golman Foster tukao glavom psle ubačene lopte iz prekida, ali je Kepa Arizabalaga sjajno odbranio.
