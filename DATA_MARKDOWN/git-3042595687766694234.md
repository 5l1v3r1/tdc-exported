
# Skogvokteren Paulo drept av illegale tømmerhoggere

Published at: **2019-11-03T11:15:10+00:00**

Author: **Halldor Hustadnes**

Original: [Dagbladet.no](https://www.dagbladet.no/nyheter/skogvokteren-paulo-drept-av-illegale-tommerhoggere/71777350)

Paulo Paulino Guajajara, et framstående medlem i organisasjonen Skogens Voktere, døde fredag av et skudd i hodet i Arariboia-reservatet i delstaten Maranhão i det nordøstlige Brasil.
Ifølge nyhetsmedier og menneskerettighetsorganisasjoner ble han drept av illegale tømmerhoggere i Brasils Amazonas. Under Brasils høyreradikale president Jair Bolsonaro har disse vunnet stadig mer terreng.
«Bolsonaro-regjeringen har urfolksblod på hendene sine», sier urfolksorganisasjonen APIB i en uttalelse.
Ifølge Menneskerettighetssekretariatet i delstaten Maranhão ble Paulo Paulino Guajajara og et annet medlem av Skogens Voktere tatt i bakhold av minst fem væpnede menn kort etter at de hadde dratt fra landsbyen sin for å hente vann.
De fem mennene skal straks ha begynt å skyte.
