
# Προανακριτική για Παπαγγελόπουλο: Δ. Καιρίδης και Γ. Αμανατίδης μιλούν στο One Channel

Published at: **2019-11-04T18:52:35+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/vimatv/proanakritiki-gia-papaggelopoulo-d-kairidis-kai-g-amanatidis-miloun-sto-one-channel/)

Την υπόθεση Novartis και τη σύσταση προανακριτικής για την εμπλοκή του Δημήτρη Παπαγγελόπουλου στην υπόθεση, σχολίασαν ο βουλευτής της Νέας Δημοκρατίας, Δημήτρης Καιρίδης και ο βουλευτής του ΣΥΡΙΖΑ, Γιάννης Αμανατίδης, μιλώντας στην εκπομπή One Direct.
Σχετικά με την Προανακριτική Επιτροπή και την εξαίρεση των κ. Τζανακόπουλου και Πολάκη που ζήτησε η πλειοψηφία, ο γαλάζιος βουλευτής σημείωσε πως «αδικούν τους συναδέλφους τους στον ΣΥΡΙΖΑ, αν πιστεύουν ότι μόνο οι κ. Πολάκης και Τζανακόπουλος μπορούν να ασκήσουν τα προανακριτικά καθήκοντα. Έχει εγκλωβιστεί σε μια πολωτική-διχαστική κατάσταση ο ΣΥΡΙΖΑ και ο Αλέξης Τσίπρας. Συντρέχει κίνδυνος ακυρότητας της διαδικασίας, εάν ταυτίζονται μάρτυρες και ανακριτές».

        Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη
      
«Δεν είναι επιμονή στο πρόσωπο, αλλά στο δικαίωμα της κοινοβουλευτικής ομάδας να επιλέγει ποιοι θα την εκπροσωπήσουν στην επιτροπή. Δεν σχετίζεται τόσο με τα πρόσωπα, όσο με το δικαίωμα της μειοψηφίας να ορίζει τα μέλη που θέλει» απάντησε ο κ. Αμανατίδης για την επιλογή προσώπων από πλευράς ΣΥΡΙΖΑ.
