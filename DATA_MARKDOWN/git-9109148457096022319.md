
# מיליון דולר בייבי: שי לי שינדלר ילדה בן

Published at: **2019-11-01T15:01:00+00:00**

Author: **וואלה! סלבס**

Original: [וואלה! סלבס](https://celebs.walla.co.il/item/3321089)

2019 הייתה שנה מרגשת במיוחד עבור המגישה שי לי שינדלר: קודם, בעלה ליעד אגמון מכר את החברה הישראלית שייסד במאות מיליוני דולרים. אחר כך, גיליתם בוואלה! סלבס המשפחה שלה מתרחבת. היום (ו') זה קרה - כשהמנחה מהמסך הקטן ילדה בן קטנטן, שהפך אותה למאמא לשלושה.

        אחלו לשי לי ובעלה מזל טוב גם באינסטגרם
      
מגישת "הצינור" בת ה-33, שמרה את הסוד המרגש הנוסף שלה בבטן עד לאביב האחרון - אז נחשף כאן שילדיהם של שינדלר ואגמון, הבן גילי והבת דני, יהיו בקרוב אחים גדולים לבייבי בוי.
כעת, המשפחה המעושרת שבטח זוללת מדי פעם ב"מקדונלדס" (מי שרכשה את הטכנולוגיה של החברה שייסד אגמון בהמון כסף), כנראה תצטרך להוסיף ארוחת ילדים נוספת. כלומר, ברגע שיצמיח שיניים, בלי עין הרע.
וואלה! סלבס מעושרת בשקיות חטיפים ריקות עתיקות ששמרה בבית. אולי יום אחד הן יהיו שוות מיליונים?
