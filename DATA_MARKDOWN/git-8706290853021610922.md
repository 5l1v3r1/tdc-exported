
# Τραυματίστηκε 56χρονος σε κυνήγι αγριογούρουνου

Published at: **2019-11-03T17:38:00+00:00**

Author: ****

Original: [enikos.gr](http://www.enikos.gr/society/682002/travmatistike-56chronos-se-kynigi-agriogourounou)

Ο τραυματισμός ενός 56χρονου από το όπλο ενός 65χρονου ήταν το αποτέλεσμα του κυνηγιού αγριόχοιρου στα Άγραφα.
Συγκεκριμένα, το μεσημέρι του Σαββάτου περίπου στις 14:30, ο 56χρονος κυνηγός εξοστρακίστηκε η σφαίρα από το κυνηγετικό όπλο του 65χρονου πάνω στο καρτέρι, με αποτέλεσμα να τραυματιστεί στο δεξιό του μηρό.
Οι δύο άνδρες συμμετείχαν σε οργανωμένη ομάδα 10 ατόμων, που κυνηγούσαν αγριογούρουνα στα Άγραφα και συγκεκριμένα στην περιοχή Βοϊδάλα και στη θέση Βατόρεμα.
Ο 65χρονος πυροβόλησε προς τη μεριά που είδε αγριογούρουνο, η βολίδα όμως κάπου εξοστρακίστηκε και βρήκε στο πόδι τον 56χρονο που ήταν πλησίον.
Ο τραυματίας διακομίστηκε στο Νοσοκομείο Καρπενησίου όπου και νοσηλεύεται.
Ο δράστης παραδόθηκε λίγες ώρες αργότερα στο ΑΤ Καρπενησίου, ενώ κατασχέθηκε προσωρινά το κυνηγετικό του όπλο που κατείχε νομίμως.
Ο 65χρονος κατηγορείται για πρόκληση σωματικών βλαβών από αμέλεια και της νομοθεσίας περί όπλων.
Πηγή: Lamiareport.gr
