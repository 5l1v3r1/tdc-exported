
# Ο γιος του Χιου Χέφνερ παντρεύτηκε ηθοποιό του Χάρι Πότερ

Published at: **2019-11-05T11:31:39+00:00**

Author: ****

Original: [News.gr](https://www.news.gr/lifestyle/article/2020247/o-gios-tou-chiou-chefner-pantreftike-ithopio-tou-chari-poter.html)

Ο γιος του Χιου Χέφνερ του ιδρυτή του περιοδικού Playboy, Κούπερ Χέφνερ, παντρεύτηκε την επί τέσσερα χρόνια αρραβωνιαστικιά του.
Ο 28χρονος Κούπερ Χέφνερ και η 29χρονη ηθοποιός από τη Βρετανία Σκάρλετ Μπιρν, που υποδύθηκε την Πάνσι Πάρκινσον στις ταινίες του Χάρι Πότερ, παντρεύτηκαν στο δημαρχείο της κομητείας Βεντούρα στην παράκτια πόλη Όξναρντ της Καλιφόρνια όπως αναφέρει η Daily Mail.
Την ευχάριστη είδηση έκανε γνωστή ηηθοποιός με φωτογραφία που ανέβασε στον προσωπικό της λογαριασμό στο Instagram.
«Ο Κούπερ κι εγώ θα θέλαμε να μοιραστούμε μαζί σας την είδηση του γάμου μας. Σκοπεύουμε να ξεκινήσουμε τις ετοιμασίες του γάμου μας τους επόμενους μήνες, όπου θα γιορτάσουμε με φίλους και συγγενείς. Σε αγαπώ Κούπερ.
Είμαι περήφανη που στέκομαι δίπλα σου, ως σύντροφος, φίλη και σύζυγός σου. Η καρδιά μου είναι τόσο γεμάτη και είμαι ευγνώμων για την αγάπη μας» έγραψε.
