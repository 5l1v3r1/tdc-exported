
# Επίθεση του Ερντογάν στην UEFA για την έρευνα σχετικά με τους στρατιωτικούς χαιρετισμούς Τούρκων ποδοσφαιριστών

Published at: **2019-11-07T16:45:00+00:00**

Author: ****

Original: [enikos.gr](http://www.enikos.gr/sports/682889/epithesi-tou-erntogan-stin-uefa-gia-tin-erevna-schetika-me-tous-s)

Η UEFA διενεργεί πειθαρχική έρευνα για τους στρατιωτικούς χαιρετισμούς των παικτών της Εθνικής Τουρκίας στα παιχνίδια με Αλβανία και Γαλλία για τα προκριματικά του Euro 2020, κάτι που προκάλεσε την οργή του προέδρου της γειτονικής χώρας, Ρετζέπ Ταγίπ Ερντογάν, ο οποίος κατηγόρησε την ευρωπαϊκή ποδοσφαιρική ομοσπονδία για μεροληπτική συμπεριφορά.
«Οι αθλητές που εκπροσωπούν τη χώρα μας στο εξωτερικό είναι θύματα μιας προπαγάνδας παραπληροφόρησης. Απορρίπτουμε τη μεροληπτική συμπεριφορά της UEFA, καθώς είναι άδικη τόσο για την εθνική μας, όσο και για τις ομάδες μας», δήλωσε σχετικά ο Τούρκος πρόεδρος κατά τη διάρκεια συνέντευξης Τύπου στην Άγκυρα.
Πηγή: filathlos.gr
