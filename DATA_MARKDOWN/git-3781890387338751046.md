
# เปิดตลาดหุ้น 5 พ.ย.62 บวก 5.61 จุด

Published at: **2019-11-05T03:01:00+00:00**

Author: ****

Original: [เดลินิวส์](https://www.dailynews.co.th/economic/740036)


        ดัชนีตลาดหุ้นไทยเปิดตลาดภาคเช้าบวก 5.61 จุด ราคาน้ำมันดิบที่ปรับตัวขึ้นจะเป็นบวกต่อกลุ่มพลังงานและทิศทางตลาดด้วยเช่นกัน
      
เปิดตลาดหุ้นไทยภาคเช้า ดัชนีอยู่ที่ 1,627.86 จุด เพิ่มขึ้น 5.61 จุด มูลค่าการซื้อขาย 3,815.33 ล้านบาท โดย บล.กรุงศรี คาดดัชนีปรับตัวขึ้นทดสอบ 1,630 จุดก่อนจะสลับอ่อนตัว เนื่องจากภาวะตลาดยังคงได้แรงหนุนจากความคืบหน้าการเจรจาการค้าเฟสแรกระหว่างสหรัฐ-จีน ซึ่งคาดว่าจะลงนามข้อตกลงในเดือนพ.ย.และคาดว่าบริษัทสหรัฐจะได้รับอนุญาตจำหน่ายสินค้าให้กับหัวเหว่ยของจีนในเร็วๆนี้ นอกจากนี้ราคาน้ำมันดิบที่ปรับตัวขึ้นจะเป็นบวกต่อกลุ่มพลังงานและทิศทางตลาดด้วยเช่นกัน อย่างไรก็ตามความกังวลในส่วนของกระแสเงินทุนต่างชาติที่เป็นขายต่อเนื่อง รวมถึงความผันผวนของหุ้นรายตัวที่คาดว่างบไตรมาส 3/62 ชะลอตัวจะกดดันให้ดัชนีสลับอ่อนตัวลง
