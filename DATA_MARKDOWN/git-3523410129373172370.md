
# 
        عرضه آیفون ۱۱ پرو با نیم‌ کیلوگرم طلای ۱۸ عیار توسط کاویار
      

Published at: **2019-11-02T13:33:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637482/%D8%B9%D8%B1%D8%B6%D9%87-%D8%A2%DB%8C%D9%81%D9%88%D9%86-%DB%B1%DB%B1-%D9%BE%D8%B1%D9%88-%D8%A8%D8%A7-%D9%86%DB%8C%D9%85%E2%80%8C-%DA%A9%DB%8C%D9%84%D9%88%DA%AF%D8%B1%D9%85-%D8%B7%D9%84%D8%A7%DB%8C-%DB%B1%DB%B8-%D8%B9%DB%8C%D8%A7%D8%B1-%D8%AA%D9%88%D8%B3%D8%B7-%DA%A9%D8%A7%D9%88%DB%8C%D8%A7%D8%B1)

گروه IT: شرکت روسی کاویار (Caviar) باردیگر با نسخه‌ی محدودی از گوشی‌های آیفون ۱۱ به‌نام دیسکاوری (Discovery) و خصوصیات منحصربه‌فرد الهام‌گرفته از منظومه‌ی شمسی به بازار آمده است. کاویار در اوایل این ماه، کلکسیون فضایی نسخه‌ی مخصوص استیو جابز و ۱۲ مدل لوکس دیگر از جنس تیتانیوم و چرم و طلا را رونمایی کرده بود.     به گزارش بولتن نیوز به نقل از زومیت، این‌بار این شرکت چهار مدل گوشی هوشمند از خانواده‌ی آیفون ۱۱ پرو را به مجموعه‌ی دیسکاوری (Discovery) خود اضافه کرده است. برای سفارشی‌سازی این مجموعه از منظومه‌ی شمسی الهام گرفته شده است. سولاریوس (Solarius)، گران‌قیمت‌ترین و برترین مدل این مجموعه، با نیم کیلوگرم طلای ۱۸ قیراطی و ۱۳۷ الماس درخشان تزیین شده است.   مشخصات مدل سولاریوس (Solarius) کاویار از مجموعه‌ی دیسکاوریسولاریوس گوشی هوشمند براق و سنگینی است و همان‌طورکه از نامش پیدا است، از خورشید الهام گرفته. وقتی سولاریوس را در دست می‌گیرید، احساس می‌کنید یک قالب شمش طلای واقعی در دست دارید. قسمت پشتی گوشی کاملا با طلای زردرنگ تزیین شده است که نمادی از خورشید است. کاویار ادعا می‌کند این محصول تنها مدل گوشی هوشمند در جهان است که ۵۰۰ گرم طلای ۷۵۰ عیاری در آن استفاده شده است.  
دایره‌های متحدالمرکز طلا و الماس و ساعت متحرک توربیلون نمادی از زندگی ابدی است که خورشید به سیاره ما داده است. در قسمت رویه‌ی ساعت که در بدنه‌ی آیفون قرار داده شده است، یک الماس گران‌بهای زردرنگ قرار گرفته که «سنگ خورشید» نام دارد. قیمت این گوشی هوشمند آیفون ۱۱ پرو نسخه‌ی محدود از ۷۰،۳۰۰ دلار برای مدل ۶۴ گیگابایتی و ۷۱،۱۰۰ دلار برای مدل ۵۱۲ گیگابایتی شروع می‌شود. علاوه‌براین، این مدل به‌عنوان آیفون ۱۱ پرو مکس با قیمت اولیه‌ی ۷۰،۷۷۰ دلار برای مدل ۶۴ گیگابایتی و ۷۱،۴۷۰ دلار برای مدل ۵۱۲ گیگابایتی ارائه خواهد شد. گفتنی است فقط یک نسخه از این آیفون بسیار منحصربه‌فرد ساخته خواهد شد. مشخصات مدل مارز (Mars) کاویار از مجموعه‌ی دیسکاوریسازنده‌ی روسی سه مدل گوشی هوشمند دیگر را نیز معرفی کرده است که همگی شامل یک ساعت مجهز به توربیلون هستند. اولین گوشی آیفون ۱۱ پرو مارز نام دارد. مدل ویژه‌ی مارز الهام‌گرفته از سیاره‌ی مریخ است و از تیتانیوم سیاه‌و‌سفید با قسمت‌های روشن از سنگ کامپوزیت ساخته شده است که سطح و سیاره‌ی مریخ را تداعی می‌کند. همچنین، قطعه‌ای واقعی از سنگ شهاب سیاره مریخ نیز در موقعیت عدد ۱۲ در آن به‌کار رفته است.  
قطعات مریخ از سایر شهاب‌سنگ‌هایی استخراج شده است که در مریخ شکل گرفته و روی زمین افتاده‌اند. تمام قطعات بدنه‌های بیرونی را مشاوره‌ی تخصصی سنگ‌شناسی و کانی‌شناسی موزه‌ی معدنی آکادمی علوم روسیه تأیید کرده است.  
گفتنی است تنها ۱۹ عدد از گوشی هوشمند منحصربه‌فرد مدل مارز تولید خواهد شد. قیمت این مدل برای آیفون ۱۱ پرو و آیفون ۱۱ پرو مکس مدل ۶۴ گیگابایتی به‌ترتیب از ۸،۰۹۰ دلار و ۸،۵۶۰ دلار شروع خواهد شد. همچنین، تمام مدل‌های گوشی‌های هوشمند با سه ظرفیت حافظه‌ی ۶۴ و ۱۲۸ و ۵۱۲ گیگابایتی موجود هستند و گواهی صحت و معتبربودن سند نیز در بسته‌ی فروش گنجانده شده است. مشخصات مدل لونا (Luna) کاویار از مجموعه‌ی دیسکاوریمدل لونا الهام‌گرفته از ماه است و به آن اشاره می‌کند. این گوشی هوشمند مرموز از تیتانیوم سیاه و کربن ساخته و اسامی اجرام فضایی به زبان لاتین روی آن حک شده است و برای تزیین قطعه‌ای از سنگ کامپوزیت کرم‌رنگ، به‌عنوان نماد سطح ماه، در آن قرار داده شده است. افزون‌براین، قطعه‌ای واقعی از سنگ ماه در موقعیت عدد ۱۲ ساعت در داخل ساعت توربیلیون در پنل پشتی قرار گرفته است.  
از گوشی هوشمند لونا برند لوکس کاویار نیز فقط ۱۹ عدد عرضه خواهد شد. شروع قیمت این مدل برای آیفون ۱۱ پرو و آیفون ۱۱ پرو مکس مدل ۶۴ گیگابایتی به‌ترتیب از ۸،۱۳۰ دلار و ۸،۶۰۰ دلار خواهد بود. گفتنی است گوشی هوشمند مدل لونا نیز مانند مدل مارز گواهی صحت کارشناسی مشاوره‌ی سنگ‌شناسی و کانی‌شناسی موزه‌ی معدنی آکادمی علوم روسیه را دارد. مشخصات مدل تِرا (Terra) کاویار از مجموعه‌ی دیسکاوریعضو آخر این مجموعه‌ی نفیس تِرا نام دارد که به‌افتخار سیاره‌ی زمین با الهام از جنگل‌ها، کوه‌ها، رودخانه‌ها و دریاچه‌های متعدد آن ساخته شده است. طراحی بدنه‌ی این گوشی هوشمند جهان را نمایش می‌دهد که با فضای کیهانی بی‌پایان مدارهای خود و منظومه‌ها و خوشه‌های ستاره‌ای احاطه شده است. تمام این جزئیات با طلای خالص ۱۸ قیراطی تزیین شده و تکه‌ای از شهاب‌سنگ Tsarev در مرکز صفحه‌ی ساعت قرار گرفته است.  
از گوشی هوشمند تِرا ۹۹ عدد تولید خواهد شد و قیمت آن برای آیفون ۱۱ پرو و آیفون ۱۱ پرو مکس مدل ۶۴ گیگابایتی به‌ترتیب از ۸،۲۵۰ و ۸،۷۲۰ دلار آغاز خواهد شد.برند لوکس کاویار علاوه‌بر مدل‌های جدید گوشی‌های هوشمند، مجموعه‌ای از ساعت‌های هوشمند نسخه‌ی محدود ازجمله ساعت هوشمند کلاسیک Meteorite دیسکاوری و ساعت پررمز و راز Moon دیسکاوری و ساعت هوشمند قدرتمند Mars دیسکاوری نیز تدارک دیده است.
