
# Штаб Трампа «дуже зрадів», дізнавшись про публікацію листів Клінтон — звіт Мюллера

Published at: **2019-11-03T12:08:00+00:00**

Author: ****

Original: [НВ](https://nv.ua/ukr/world/countries/shtab-trampa-publikaciya-listiv-klinton-zvit-myullera-50051348.html)

Про це йдеться в звіті спецпрокурора Роберта Мюллера про російське розслідування, оприлюдненому Міністерством юстиції США на вимогу BuzzFeed.
Гейтс повідомив слідчим, що національний комітет Республіканської партії мав у своєму розпорядженні «негласну інформацію» про терміни публікації ресурсом Wikileaks листів, але «не уточнив, хто в комітеті знав про це».
Засновник Wikileaks Джуліан Ассанж оголосив про злом електронної пошти демократів, в тому числі Гілларі Клінтон, в червні 2016 року.
За словами Гейтса, «інтерес з боку кампанії Трампа до листів посилився» до заяви Ассанжа — в квітні і травні 2016 року — «тому що, ймовірно, листи могли допомогти кампанії Трампа».
Він зазначив в розмові зі слідчими, що кілька представників виборчого штабу Трампа, включаючи Пола Манафорта, Майкла Флінна, Джареда Кушнера, Корі Левандовскі, Джеффа Сешнса і Сема Кловіса, «проявили інтерес» до пошуку листів Гілларі Клінтон.
Тим часом, національний комітет Республіканської партії «підбадьорився після оголошення Ассанжа», сказав Гейтс.
За його словами, Манафорт доручив «періодично надзвонювати» комусь [ім'я в звіті приховано], «щоб перевірити, де ця інформація і коли вона надійде».
«Загалом Трамп був засмучений, що зниклі електронні листи Клінтон не були знайдені», — сказав Гейтс слідчим.
Згідно зі звітом Роберта Мюллера, президент США Дональд Трамп під час виборчої кампанії в 2016 році обговорював зі своїми підлеглими способи доступу до викраденого електронного листування Гілларі Клінтон.
