
# Βαρεμένος στον Realfm 97,8: Χρειάζεται μια απάντηση για την επιμονή της πλειοψηφίας να εξαιρεθούν Τζανακόπουλος και Πολάκης

Published at: **2019-11-04T14:07:00+00:00**

Author: ****

Original: [enikos.gr](http://www.enikos.gr/politics/682194/varemenos-ston-realfm-978-chreiazetai-mia-apantisi-gia-tin-epimon)

"Όπως άκουσα προχθές να χαρακτηρίζει το φαινόμενο συστημικό ο υπουργός Δημόσιας Τάξης, καλωσορίζω τον κ. υπουργό Δημόσιας Τάξης στην πραγματικότητα, καλωσήρθε αλλά η πραγματικότητα είναι δύσκολη και ζόρικη. Αυτό δεν το αμφισβητώ ούτε εγώ ούτε κανένας" δήλωσε αναφορικά με το μεταναστευτικό ο βουλευτής του ΣΥΡΙΖΑ και τομεάρχης Υποδομών και Μεταφορών, Γιώργος Βαρεμένος, στον Realfm 97,8.
Μιλώντας στον Νίκο Χατζηνικολάου και τον Αντώνη Δελλατόλα σχολίασε ότι "χρειάζεται μια απάντηση για την επιμονή της πλειοψηφίας και όσων λειτουργούν ως συμπλήρωμα εκεί, να εξαιρεθούν ο κ. Τζανακόπουλος και ο κ. Πολάκης".
"Γιατί αυτή η επιμονή; Η γνώμη μου είναι ότι βρίσκεται σε εξέλιξη επιχείρηση συγκάλυψης" τόνισε.
"Ο στόχος της φιλολογίας αυτής περί σκευωρίας είναι να τρομοκρατηθούν οι δικαστές, που περικυκλώνονται πανταχώθεν όπως βλέπετε, με διάφορα επιχειρήματα και διάφορες εντός και εκτός εισαγωγικών αποκαλύψεις. Δεν έχουν συμβιβαστεί με την ιδέα ότι ο εισαγγελέας πρέπει να φέρει εις πέρας την αποστολή του" συμπλήρωσε.
Ακούστε το ηχητικό:
