
# Плюс 40% продуктивності: у Microsoft розповіли про ефективність переходу на чотириденку

Published at: **2019-11-05T04:15:32+00:00**

Author: ****

Original: [ГЛАВКОМ](https://glavcom.ua/news/plyus-40-produktivnosti-u-microsoft-rozpovili-pro-efektivnist-perehodu-na-chotiridenku-637702.html)

Підрозділ компанії Microsoft у Японії повідомив про зростання продажів майже на 40% під час експерименту, коли персонал працював чотириденний тиждень, отримуючи повну зарплату.
Про результати повідомляє пресслужба компанії.
Офіси компанії були зачинені щоп’ятниці у серпні 2019 року, а штатним працівникам надавалися оплачувані спеціальні відпустки. 
Завдяки цьому продуктивність працівників зросла на 40%, якщо порівняти із серпнем 2018 року.Під час експерименту персонал також мав скоротити час, який витрачає на зустрічі із клієнтами, до 30 хвилин. У деяких випадках зустрічі скасовували і заміняли на переговори онлайн у месенджерах.Завдяки таким правилам компанія в серпні заощадила на електроенергії та інших ресурсах.Про літній експеримент Microsoft Work Choice Challenge 2019 року схвально відгукнулися 92% опитаних співробітників компанії після його закінчення.
Технологічний гігант заявив, що планує провести експеримент Work Life Choice Challenge цієї зими, але не буде пропонувати ту саму спеціальну відпустку.
