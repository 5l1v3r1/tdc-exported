
# Слідчі ДБР проводять обшуки у власника телеканалу «Прямий»

Published at: **2019-11-07T08:56:49+00:00**

Author: ****

Original: [ГЛАВКОМ](https://glavcom.ua/news/slidchi-dbr-provodyat-obshuki-u-vlasnika-telekanalu-pryamiy-638316.html)

Працівники Державного бюро розслідувань проводять обшуки у власника телеканалу «Прямий», колишнього народного депутата Володимира Макеєнка.
Про це повідомила речник ДБР Анжеліка Іванова, пише Укрінформ.
«ДБР проводить слідчі дії у Володимира Макеєнка у рамках розслідування провадження щодо купівлі-продажу телеканалу «Прямий», - сказала вона.
Своє чергою на телеканалі «Прямий» заявили, що розцінюють обшук у Макеєнка як тиск і наступ на свободу слова.
Як повідомлялося, ДБР проводить слідство щодо можливого ухилення від сплати податків п’ятим президентом України Петром Порошенком під час купівлі-продажу телеканалу «Прямий».
Державне бюро розслідувань у липні вже проводило слідчі дії в приміщенні телеканалу «Прямий» у рамках розслідування можливих зловживань п'ятого президента Петра Порошенка під час купівлі-продажу телеканалу. 
До слова, директор Державного бюро розслідувань Роман Труба заявив, що Порошенко 15 разів не з’явився на допит у ДБР у провадженнях, в яких він фігурує. 
