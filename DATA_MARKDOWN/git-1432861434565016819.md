
# Тевес си припомни отдадеността на Кристиано Роналдо

Published at: **2019-11-01T13:36:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/teves-si-pripomni-otdadenostta-na-kristiano-ronaldo-1390752.html)

Играчът на Бока Хуниорс Карлос Тевес се върна назад във времето и си припомни престоя в Манчестър Юнайтед и по-конкретно всеизвестната отдаденост на тогавашния му съотборник Кристиано Роналдо. Според аржентинеца, би било невъзможно да пристигнеш преди португалеца на тренировка.
"Ако тренировката ни бе от 9 сутринта, отиваш в 8, а той (Роналдо) вече е там. Ако отидеш в 7 и 30, той отново е там. Запитах се как мога да "хвана" този човек преди да е отишъл. Затова отидох в 6 и 30, но той отново бе там. Бе наполовина заспал, но все пак бе там. Нещото, което забелязах, а сигурен съм, че и всички жени са го забелязали - той е по цял ден във фитнеса. Това е негова мания" - заяви Тевес.
Аржентинецът носи фланелката на "червените дяволи" за два сезона в периода 2007-2009, а след това облече тази на градския съперник Манчестър Сити, където остана двойно повече време. За Юнайтед има 99 мача и 34 гола. А какъв гаф направи героят на Манчестър Юнайтед от мача с Челси - вижте в този материал на SportLive.
