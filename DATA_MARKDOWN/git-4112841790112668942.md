
# Muž tvrdí, že je Michael Jackson, stopercentne sa na neho podobá. Ľudia chcú, aby išiel na DNA testy

Published at: **2019-11-02T16:39:00+00:00**

Author: **Viktor Kniš**

Original: [REFRESHER](https://refresher.sk/76154-Muz-tvrdi-ze-je-Michael-Jackson-stopercentne-sa-na-neho-podoba-Ludia-chcu-aby-isiel-na-DNA-testy)


        Na Twitteri sa objavilo video, ktoré mnohých fanúšikov Michaela Jacksona právom znepokojuje.
      
Sergio Cortes za živí ako imitátor Michaela Jacksona už niekoľko rokov. Na zosnulého kráľa popu sa nielen podobá, dokonca aj znie ako on, čo využíva na to, aby fanúšikom legendárneho speváka sprostredkoval zážitok prostredníctvom živých vystúpení. Keď však nedávno pridal video, kde avizoval ďalšiu decembrovú show, diskusia sa zavrhla kvôli konšpirátorom, ktorí si myslia, že ide o skutočného Michaela Jacksona. 
Od španielskeho imitátora verejnosť žiada, aby postúpil testy DNA a všetkým dokázal, že nie je skutočný Jackson, inak ho budú považovať za klamára. Jeho výzor skutočne pripomína legendárneho speváka z čias najväčšej slávy. Niektorí užívatelia sociálnej siete a zároveň dvorní fanúšikovia kráľa popu dokonca tvrdia, že im skoro spadol telefón, keď uvideli Cortesove video. 
Sergio nie je jediným úspešným imitátorom, ktorý cestuje po turné, aby sa pred ľuďmi predvádzal ako Jackson. Ešte známejší je Birt Robin Parsons, ktorý ročne odohrá približne 150 koncertov, na ktorých sa vydáva za speváka zosnulého v roku 2009. Parsons nedávno v rozhovore prezradil, že ak sa dokáže, že bol jeho idol pedofil, spáli všetko oblečenie, v ktorom chodí vystupovať. 
