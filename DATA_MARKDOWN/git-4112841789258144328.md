
# Facebook má nové logo, bude ho využívať len v špecifických prípadoch

Published at: **2019-11-05T08:47:00+00:00**

Author: **Viktor Kniš**

Original: [REFRESHER](https://refresher.sk/76228-Facebook-ma-nove-logo-bude-ho-vyuzivat-len-v-specifickych-pripadoch)


        Technologická spoločnosť našla cestu ako komunikovať, ktoré aplikácie pod ňu patria.
      
Spoločnosť Facebook stojí za viacerými úspešnými aplikáciami a komunikačnými nástrojmi, pričom jedným z nich je aj rovnomenná najväčšia sociálna sieť na svete. Kompetentní sa kvôli tomu rozhodli odlíšiť logo, ktoré symbolizuje firmu ako takú od toho, s ktorým si všetci asociujeme platformu na zdieľanie informácií.
Pôvodne bolo podľa šéfa marketingu v pláne zmeniť meno firmy Marka Zuckerberga, na koniec si však uvedomili, že by tento krok mohla spoločnosť vnímať ako snahu skryť sa pred medializovanými škandálmi. A tak jednoducho od dnešného dňa bude materská spoločnosť používať logo s vlastným fontom, ktoré sa na rozdiel od sociálnej siete píše výhradne kapitálkami. Video zdieľal aj samotný CEO.
