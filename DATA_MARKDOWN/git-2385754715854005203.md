
# Ολοκληρώθηκε η νεκροτομή στο έμβρυο που απέβαλε 23χρονη στην Πάφο

Published at: **2019-11-06T15:35:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596031/oloklirothike-i-nekrotomi-sto-emvryo-pou-apevale-23xroni-stin-pafo)

Ολοκληρώθηκε η νενομισμένη νεκροτομή στο έμβρυο που απέβαλε η 23χρονη από τη Σκωτία σε τουριστικό κατάλυμα στην Πάφο.
Σύμφωνα με την ιατροδικαστή Αγγελική Παπέτα λήφθηκαν δείγματα, τα οποία στάλθηκαν για ιστοπαθολογικές εξετάσεις, οι οποίες αναμένονται να δώσουν απαντήσεις για την αποβολή του εμβρύου.
Υπενθυμίζεται ότι τον ισχυρισμό ότι δεν γνώριζε ότι εγκυμονούσε, προέβαλε η 23χρονη γυναίκα που εντοπίστηκε χθες στη Χλώρακα, δίπλα απ’ το νεκρό έμβρυο που κυοφορούσε.
Σύμφωνα με τον ανταποκριτή του ΣΙΓΜΑ στην Πάφο, η νεαρή δεν γνώριζε ότι εγκυμονούσε ενώ χθες μέλη της Υπηρεσίας ασθενοφόρων την εντόπισαν δίπλα από το έμβρυο που ενδεχομένως να είναι 4 με 5 μηνών.
Περαιτέρω εξηγήσεις για την υπόθεση θα δώσει η μεταθανάτια εξέταση που θα διενεργηθεί από την ιατροδικαστή Αγγελική Παπέττα. Η 23χρονη κατάγεται από τη Σκωτία και διέμενε στη Χλώρακα.
Σε κατάσταση σήψης εντωμεταξύ ήταν το έμβρυο που απέβαλε χτες η 23χρονη από τη Σκωτία, σύμφωνα με αυτοψία που διενήργησε ο ιατροδικαστής Νικόλας Χαραλάμπους ενώ η νενομισμένη νεκροψία αναμένεται να διενεργηθεί εντός της ημέρας .
Σύμφωνα με την Αστυνομία, αποκλείστηκε η εγκληματική ενέργεια αφού όπως διαφάνηκε το έμβρυο, ηλικίας περίπου πέντε μηνών, ήταν νεκρό
