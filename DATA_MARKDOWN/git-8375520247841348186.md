
# Правозахисниця Свиридова призначена заступницею постпреда у Криму

Published at: **2019-11-04T15:56:50+00:00**

Author: ****

Original: [ГЛАВКОМ](https://glavcom.ua/news/pravozahisnicya-sviridova-priznachena-zastupniceyu-postpreda-u-krimu-637623.html)

Президент Володимир Зеленський призначив юристку Української Гельсінської спілки Дар’ю Свиридову першим заступником постійного представника президента в Автономній Республіці Крим.
Відповідне розпорядження президента України №360/2019-рп від 4 листопада опубліковане на сайті президента.
«Призначити Свиридову Дар’ю першим заступником постійного представника президента України в Автономній Республіці Крим», - говориться у розпорядженні.
До слова, за п'ять років окупації Криму українські правозахисні організації задокументували понад 300 випадків порушення свободи слова і прав журналістів в окупованому Криму. 
Нагадаємо, Служба безпеки встановила, що співробітники Прикордонного управління ФСБ РФ у Республіці Крим примушують українських громадян, які регулярно відвідують тимчасово анексовану територію півострова, давати згоду на конфіденційне співробітництво.
