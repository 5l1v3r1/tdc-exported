
# Popular Mechanics: Армията на САЩ е принудена да смени калибъра заради Русия и Китай

Published at: **2019-11-03T17:20:00+00:00**

Author: ****

Original: [Blitz.bg](https://blitz.bg/svyat/popular-mechanics-armiyata-na-sashch-e-prinudena-da-smeni-kalibra-zaradi-rusiya-i-kitay_news707103.html)

https://blitz.bg/svyat/popular-mechanics-armiyata-na-sashch-e-prinudena-da-smeni-kalibra-zaradi-rusiya-i-kitay_news707103.html Blitz.bg

        Американската армия сменя калибъра, за да не изостане от Русия и Китай.. За американските армейски карабини ново поколение разработват калибър 6,8 мм.
      
Това съобщи списанието Popular Mechanics. Целта на модернизацията е да увеличи мощността. В противен случай Пентагонът се опасява, че куршумите няма да могат да проникнат в най-новите руски и китайски бронежилетки, пише "Поглед инфо".
Новият патрон може да побере повече барут, създавайки по-високо налягане в камерата на квадратен сантиметър. Това от своя страна означава по-висока скорост на куршума и по-голяма способност за проникване на стоманена, керамична и друга броня.
Боеприпасите са предназначени за перспективните карабини, които трябва да заменят сегашните M4A1 и M249.
В разработването участват три конкурентни компании: General Dynamics, Textron и Sig Sauer.
Първата предлага гилза, изработена от лек композитен материал. Втората използва телескопичен патрон с покритие, в която куршумът е затворен в лек пластмасов калъф. Третата разчита на хибридна версия на месингова и стоманена гилза.
Преходът към новия калибър е планиран за 2023 година.
Превод: В.Сергеев
