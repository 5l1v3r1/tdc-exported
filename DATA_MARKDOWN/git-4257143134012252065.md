
# Sztrájk és delegáció bonyolítja a csütörtöki ferihegyi légi közlekedést

Published at: **2019-11-07T10:09:00+00:00**

Author: **InfoRádió**

Original: [infostart](https://infostart.hu/belfold/2019/11/07/191107-bel1-1030-lufthansa-sztrajk-budapest-airport-kurucz-dzst)

Elkezdődött a Lufthasaa légiutas-kísérőinek 48 órás sztrájkja. Kurucz László, a Budapest Airport helyettes szóvivője az InfoRádiónak elmondta, hogy emiatt csütörtökön 6 induló és 5 érkező, pénteken 5 induló és 4 érkező budapesti járatot töröltek.
A Lufthasánál nagyon olajozottan működik minden járatot érintő változásnál vagy korlátozásnál az érintett utasok értesítése SMS-ben, e-mailben, mobilalkalmazáson keresztül. Néhány utast így sem értek el, az ő utazásukról (átfoglalás vagy más útvonal választása) a légitársaság repülőtéri pultjánál gondoskodnak.
A sztrájk több száz magyar utast érint a szóvivő szerint.
A repülőtér és a belváros közti utakon jelentős lezárások és a tömegközlekedést érintő változások lesznek ReceppTayyipp Erdogann török elnök látogatása miatt, ezért a Budapest Airport az összes, csütörtöki járattal utazótól azt kérik, a szokásos időnél legalább még egy órával többet szánjanak a repülőtér megközelítésére.
Számos járat esetében várhatóak késések, mert az elnök érkezésének idején a repülőforgalomban is zárlat lesz.

        Nyitókép: Pixabay
      

        Kapcsolódó hang
      
Lufthansa sztrájk - Budapest Airport
 
