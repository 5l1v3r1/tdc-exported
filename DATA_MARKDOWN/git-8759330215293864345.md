
# Deschacht steekt loftrompet: “Bijna té goed om nu voor Anderlecht te spelen”

Published at: **2019-11-06T09:27:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902605/deschacht-steekt-loftrompet-bijna-t-goed-om-nu-voor-anderlecht-te-spelen-.html)


        RSC Anderlecht probeert de aansluiting te vinden met de top zes. Ex-speler Olivier Deschacht ziet alvast één lichtpunt bij paars-wit. Tegenover Sport/Voetbalmagazine vertelt Deschacht welke spelers van de huidige Anderlechtkern goed genoeg is voor een basisplek in de beste teams van paars-wit waar hij in heeft gespeeld. Nacer Chadli krijgt lof.
      
Deschacht schuift vooral Rode Duivel Nacer Chadli naar voren. “Naast uiteraard Vincent Kompany - maar die was indertijd al mijn ploegmaat - alleen Nacer Chadli. Pure klasse: techniek, snelheid, kracht... - hij heeft alles. Bijna té goed zelfs om nu voor Anderlecht te spelen. Het verbaast me dan ook dat Chadli het bij buitenlandse clubs zo moeilijk gehad heeft.”
De jongelingen zouden volgens Deschacht geen plekje hebben. “Voor de rest, van de jonge spelers? Sorry, ik zie niemand. Dat is geen kritiek, gewoon een vaststelling. Verschaeren en Saelemaekers hebben wel talent, maar zullen nog héél hard moeten werken om het niveau te halen van de middenvelders met wie ik bij Anderlecht gespeeld heb”, aldus Deschacht.
