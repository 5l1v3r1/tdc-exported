
# У Польщі оштрафували чоловіка, який зірвав табличку з консульства України

Published at: **2019-11-07T09:24:00+00:00**

Author: ****

Original: [ZIK.UA](https://zik.ua/news/2019/11/07/u_polshchi_oshtrafuvaly_cholovika_yakyy_zirvav_tablychku_z_konsulstva_1685643)


        У Польщі суд оштрафував чоловіка, який зірвав табличку з почесного консульства України на тисячу злотих (близько 6 тисяч 400 грн – ред.).
      
Про це повідомляє Польське радіо.
Інцидент трапився на початку квітня 2019 року у центрі Ополя. Зранку перехожі помітили на тротуарі біля будівлі, де знаходяться офіси консульства України, знищену вивіску з гербом України.
Поліція швидко встановила особу, яка її пошкодила. 29-річний Томаш А. зізнався, що знищив вивіску з гербом України, однак запевняє, що у нього немає негативних почуттів до України та українців. Каже, що просто був п’яний, і це була «хуліганська витівка».
Прокурор запропонував суду призначити штраф у розмірі 1000 злотих та зобов’язати покрити витрати на ремонт вивіски й оплатити судові послуги. Суд ухвалив рішення на користь прокуратури.
Нагадаємо, на Київщині у місті Вишневе невідомий чоловік біля пам’ятника «Небесної Сотні» пошкодив флагшток з чорно-червоним прапором.
 
