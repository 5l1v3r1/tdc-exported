
# تصادف اتوبوس و تیبا در جاده خورموج به گنگان بوشهر/ 3 کشته

Published at: **2019-11-04T09:32:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619789/%D8%AA%D8%B5%D8%A7%D8%AF%D9%81-%D8%A7%D8%AA%D9%88%D8%A8%D9%88%D8%B3-%D9%88-%D8%AA%DB%8C%D8%A8%D8%A7-%D8%AF%D8%B1-%D8%AC%D8%A7%D8%AF%D9%87-%D8%AE%D9%88%D8%B1%D9%85%D9%88%D8%AC-%D8%A8%D9%87-%DA%AF%D9%86%DA%AF%D8%A7%D9%86-%D8%A8%D9%88%D8%B4%D9%87%D8%B1-3-%DA%A9%D8%B4%D8%AA%D9%87)


        بر اثر تصادف برخورد اتوبوس با یک دستگاه خودرو سواری تیبا در بزرگراه سیراف استان بوشهر حدفاصل شهرهای خورموج به کنگان سه تن کشته و یک نفر مصدوم شد.
      

        آفتاب‌‌نیوز :
      
سرپرست شبکه بهداشت و درمان دشتی گفت: همه کشته‌ها و مصدوم این حادثه که یکشنبه شب رخ داد، سرنشینان خودرو سوراری تیبا بودند و مسافران اتوبوس هیچ آسیبی ندیده‌اند.
پرویز احمدی افزود: در این حادثه ۲ تن در محل حادثه جان باختند و یکی دیگر نیز در مسیر انتقال به بیمارستان زینبیه شهر خورموج فوت شد.
وی ادامه داد: تنها مصدوم این حادثه نیز پس از مداوای اولیه دربیمارستان زینبیه خورموج برای ادامه درمان به بیمارستان شهید گنجی شهر برزاجان مرکز شهرستان دشتستان اعزام شد.
فرمانده پلیس راه استان بوشهر گفت: علت این تصادف توسط کارشناسان پلیس راه استان در دست بررسی است.
سرهنگ جابر پاپری افزود: بیشتر تصادف‌ها در بزرگراه استان به دلیل رعایت نکردن فاصله طولی و سرعت مناسب است که باعث بروز تصادفات رانندگی و حوادث ناگوار در این محورها می‌شود.
شهر خورموج مرکز شهرستان دشتی در۸۰ کیلومتری جنوب بوشهر واقع است.
