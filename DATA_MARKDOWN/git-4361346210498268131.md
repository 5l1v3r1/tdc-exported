
# 
        Németh Kristóf szereti a ráncait
      

Published at: **2019-11-06T11:30:00+00:00**

Author: **K. Sz.**

Original: [www.borsonline.hu](http://www.borsonline.hu/celeb/nemeth-kristof-szereti-a-rancait/185977)

Titkos meglepetéssel készült családja és barátai Németh Kristóf születésnapjára a Hatszín Teátrumban, ahol a színész a Hűtlenség ára című darabban lépett fel.
– Csodálatos ajándék volt, hogy mindenki egyszerre, egy helyen ott volt, aki fontos: édesanyám, a várandós feleségem, Lóci fiam, barátaim, mesterem, Benedek Miklós, és persze a közönség. Egy valaki hiányzott: édesapám, aki bár fi­zikailag már nem tud ott lenni, de úgy éreztem, velem volt – mesélte a Fórum Színház igazgatója, aki nem törődik a korával.
– Fiatalít a feleségem, és hamarosan kispapa leszek, ami szintén. Ungvári Tamás tanította nekem: van egy tézis, miszerint minden ember megegyezik a saját maga történetével. Gazdag, tanulságos és kemény időszakok is voltak az életemben, mostanra lenyugodtam, vége lett a buliknak és kalandoknak, sőt örülök neki, hogy nem vagyok húsz- vagy harmincéves. Sokan kevesebb ráncot szeretnének a szemünk alá, de én nem adnám, hiszen a ránc, maga a tapasztalat.
