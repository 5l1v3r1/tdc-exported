
# بشار رسن تهدید کرد؛ پول ندهید فسخ می‌کنم

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696896/%D8%A8%D8%B4%D8%A7%D8%B1-%D8%B1%D8%B3%D9%86-%D8%AA%D9%87%D8%AF%DB%8C%D8%AF-%DA%A9%D8%B1%D8%AF-%D9%BE%D9%88%D9%84-%D9%86%D8%AF%D9%87%DB%8C%D8%AF-%D9%81%D8%B3%D8%AE-%D9%85%DB%8C%E2%80%8C%DA%A9%D9%86%D9%85)


        هافبک عراقی برای مدیران باشگاه پرسپولیس نیز خط و نشان کشید و گفت: «در صورتیکه که مطالبات مالی من با پرسپولیس تا 15 نوامبر(24 آبان) پرداخت نشود، قراردادم بنا به توافق قبلی با پرسپولیس فسخ می شود.
      
هافبک تیم ملی عراق و عضو باشگاه پرسپولیس برای مدیران سرخ پوشان خط و نشان کشید و تهدید به فسخ قراردادش کرد.
به گزارش فارس، رسن، هافبک عراقی پرسپولیس پیش از دیدار تیم ملی این کشور با ایران در انتخابی جام جهانی 2022 قطر در مصاحبه با شبکه تلویزیونی عراق گفت: «باید هواداران خوب ما نقش خودشان را در بازی با ایران و بحرین به خوبی ایفا کنند و با توجه به اوضاع متشنج در کشور باید از انجام تمام امور منفی دوری کنند.
تیم ملی ایران یکی از بهترین تیم های آسیاست اما عراق توانایی کسب نتیجه مطلوب در این بازی را دارد و می تواند جایگاهش در جدول را حفظ کند. مخصوصا اینکه اکثر بازی های ما با ایران در تاریخ ثابت شده که به نفع ما تمام شده است.»
هافبک عراقی برای مدیران باشگاه پرسپولیس نیز خط و نشان کشید و گفت: «در صورتیکه که مطالبات مالی من با پرسپولیس تا 15 نوامبر(24 آبان) پرداخت نشود، قراردادم بنا به توافق قبلی با پرسپولیس فسخ می شود.
تا الان نیز به احترام هواداران پرسپولیس با تیم همراه بودم اما این معقول نیست که من هیچ پولی را در نیم فصل دوم از قراردادم در فصل گذشته دریافت نکردم. تیم آینده ام را با توجه به پیشنهادهایی که از کشورهای حاشیه خلیج فارس(تیم های عربی) دارم، انتخاب می کنم.»
