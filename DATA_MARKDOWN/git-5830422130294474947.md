
# ایران خودرو مدیر تجدید ارزیابی دارایی ها و اصلاح ساختار مالی معرفی کرد / سوابق

Published at: **2019-11-03T14:36:00+00:00**

Author: ****

Original: [boursepress.ir](http://boursepress.ir/news/138389/%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D9%85%D8%AF%DB%8C%D8%B1-%D8%AA%D8%AC%D8%AF%DB%8C%D8%AF-%D8%A7%D8%B1%D8%B2%DB%8C%D8%A7%D8%A8%DB%8C-%D8%AF%D8%A7%D8%B1%D8%A7%DB%8C%DB%8C-%D9%87%D8%A7-%D9%88-%D8%A7%D8%B5%D9%84%D8%A7%D8%AD-%D8%B3%D8%A7%D8%AE%D8%AA%D8%A7%D8%B1-%D9%85%D8%A7%D9%84%DB%8C-%D9%85%D8%B9%D8%B1%D9%81%DB%8C-%DA%A9%D8%B1%D8%AF-%D8%B3%D9%88%D8%A7%D8%A8%D9%82)


        مدیرعامل ایران خودرو با معرفی مدیر طرح تجدید ارزیابی دارایی ها و اصلاح ساختار مالی ، گام دیگری برای تحقق افزایش سرمایه از تجدید ارزیابی دارایی ها برداشت .
      
به گزارش پایگاه خبری بورس پرس، شرکت ایران خودرو درحالی از اول سال پیگیر افزایش سرمایه از تجدید ارزیابی دارایی ها بوده که فرشاد مقیمی مدیرعامل این شرکت بورسی در تصمیمی تازه ( 8 آبان ) با معرفی و انتصاب محمود کوچک زاده تهمتن به عنوان مدیر طرح تجدید ارزیابی دارایی ها و اصلاح ساختار مالی ، گام دیگری برای تحقق این برنامه برداشت .
کوچک زاده تهمتن با مدرک دکترای مدیریت مالی ، معاون مالی و اقتصادی ایران خودرو دیزل بوده و دارای حدود 20 سال سوابق مالی و حسابداری و سرمایه گذاری در شرکت های ایران خودرو و ایران خودرودیزل است.
مقیمی از کوچک زاده تهمتن خواسته با بهره گیری از توانمندی ، منابع تخصصی و ظرفیت های قانونی و در چارچوب سیاست های کلان ایران خودرو و با پیگیری های مستمر به گونه ایی عمل شود که با اجرای طرح تجدید ارزیابی دارایی ها و اصلاح ساختار مالی در ملهت قانونی ، خروج شرکت از زیاندهی و ماده 141 قانون تجارت محقق شود.
براساس این گزارش، هر چند تا بروز شدن ارزش دارایی ها "خودرو" ، باید منتظر تعیین درصد افزایش سرمایه بود اما برخی کارشناسان معتقدند این افزایش سرمایه حداقل 300 - 400 درصد بوده و تا 700 درصد و حتی بیشتر هم امکان پذیر است.
انتهای پیام
