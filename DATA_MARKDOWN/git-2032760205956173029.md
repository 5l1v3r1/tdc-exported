
# Sucho zabilo desiatky slonov, nedostatok vody v Mana Pools trápi aj ďalšie zvieratá

Published at: **2019-11-06T09:35:08+00:00**

Author: **Webnoviny**

Original: [Denník politika](http://dennikpolitika.sk/archiv/88814)

6.11.2019 (Webnoviny.sk) – V dôsledku sucha uhynulo v Zimbabwe viac ako 105 slonov a tiež množstvo ďalších zvierat. Strážcovia a dobrovoľníci dovážajú do národného parku Mana Pools potravu pre zvieratá, ktoré sú v ohrození. Patria medzi ne slony, zebry, hrochy, antilopy či byvoly, ktoré trpia nedostatkom potravy a vody.
Mana Pools, ktorý je zapísaný v zozname Svetového dedičstva UNESCO, každoročne v tomto období trápi suché a horúce počasie. Tento rok je však situácia oveľa horšia, a to v dôsledku minuloročných slabých zrážok. Klesli tiež hladiny riek a sucho na juhu Afriky ovplyvňuje aj tamojších obyvateľov.
Viac k témam: Mana PoolsZdroj: Webnoviny.sk – Sucho zabilo desiatky slonov, nedostatok vody v Mana Pools trápi aj ďalšie zvieratá © SITA Všetky práva vyhradené.
