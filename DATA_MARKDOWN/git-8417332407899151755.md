
# Jeg ønsker å si unnskyld

Published at: **2019-11-06T20:36:07+00:00**

Author: **Ella Myhre Hansen **

Original: [adressa.no](https://www.adressa.no/meninger/ordetfritt/2019/11/06/Jeg-%C3%B8nsker-%C3%A5-si-unnskyld-20326342.ece)

Jeg ble fryktelig lei meg da jeg leste Ukeadressa 2. november. Jeg har nettopp vært på teatret og sett Kingsford Siayor spille Erlend i Kristin Lavrandsdatter på Trøndelag Teater, som er en av de største opplevelsene jeg har hatt på teatret.

        LES MER: Kunsten å være Kingsford
      

        Interessert i debatt og meninger? Les flere saker her.
      
Når jeg leser at Kingsford grudde seg for å komme tilbake Trondheim på grunn av det han opplevde da han bodde her i fem år, kjente jeg det opprørte meg helt inn i hjertet. Så ble jeg sint. Hvor er respekten for medmennesker?
Jeg ønsker å si unnskyld til Kingsford Siayor på vegne av mange av oss i Trondheim for alt det negative du har opplevd i byen vi er så stolte av. Takk også til teatersjef Elisabeth Engste Hansen og Kjersti Horn som engasjerte deg til teatret.
Takk for at du våget å komme tilbake. Jeg har selv vært i Tanzania for mange år siden. Der var det ingen som sa et sykt ord til meg eller spyttet etter meg.

        Følg Adresseavisen Meninger på Facebook og Adresseavisen på Facebook, Instagram og Twitter
      

        Adresseavisen ønsker en åpen og saklig debatt. Våre debattfelt er åpne 07-00 hver dag. Les debattreglene her.
      
