
# Xiaomi Mi 8, Mi 9, Mi 9 SE, Mi 9 Lite, Mi 9T Pro, Mi MIX 2 & 2S e Mi Note 3 ricevono la MIUI 11 stabile

Published at: **2019-11-05T11:12:40+00:00**

Author: **Edoardo Carlo Ceretti**

Original: [AndroidWorld](https://www.androidworld.it/2019/11/05/xiaomi-mi-9-mi-note-3-miui-11-stabile-678079/)

La distribuzione della nuova MIUI 11 da parte di Xiaomi procede senza sosta, anche se non è esattamente identica per tutti i modelli che la stanno ricevendo in questi giorni. Soltanto pochi eletti infatti possono fregiarsi anche del nuovo Android 10, mentre altri si devono accontentare della precedente versione del robottino verde. Emblema di questa differenziazione sono i due smartphone che si stanno aggiornando in queste ore, anche in Italia.
Ci riferiamo a Xiaomi Mi 9 e Mi Note 3, dei quali ci sono giunte segnalazioni nel gruppo Facebook ufficiale di SmartWorld (iscrivetevi, se ancora non l’avete fatto). I due smartphone infatti si sono finalmente aggiornati alla MIUI 11 stabile anche dalle nostre parti, tramite i classici OTA. Per il top di gamma Mi 9, il nuovo firmware è basato sull’ultima versione di Android, mentre Mi Note 3 è ancora fermo a Pie.
La MIUI però è una profonda personalizzazione del sistema, dunque le maggiori novità sono condivise dai due smartphone, nonostante la differente versione di Android di base. Anche il vostro Mi 9 o Mi Note 3 si è già regolarmente aggiornato alla MIUI 11? Oppure per quale altro modello siete ancora in attesa?

        Ringraziamo Joseph e Nicola per le segnalazioni
      
Aggiornamento17:55
Dal nostro gruppo Facebook (iscrivetevi!) ci arriva la segnalazione che la versione stabile della MIUI 11 è arrivata anche su Xiaomi Mi 9 SE. Così come sul Mi Note 3 però, la versione di Android rimane ferma alla 9.0.

        Grazie a Simone
        
        per la segnalazione!
      
Aggiornamento05/11/2019
Sempre dal nostro gruppo Facebook (iscrivetevi!) ci arrivano segnalazioni riguardanti l’arrivo della MIUI 11 su Xiaomi Mi MIX 2S e su Xiaomi Mi 9 Lite. Nei commenti qui sotto l’articolo vari utenti segnalano invece l’arrivo della MIUI 11 anche su Xiaomi Mi MIX 2. Un altro utente sul gruppo Facebook ci segnala poi che l’aggiornamento è arrivato anche su Xiaomi Mi 8! Sulla pagina Facebook di AndroidWorld ci hanno infine segnalato che anche Xiaomi Mi 9T Pro ha ricevuto la MIUI 11.

        Grazie a tutti
        
        per le numerose
        
        segnalazioni!
      
