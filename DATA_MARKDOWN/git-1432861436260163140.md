
# Моуриньо постави сериозно условие на бъдещия си работодател

Published at: **2019-11-01T15:39:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/worldfootballother/mourinxo-postavi-seriozno-uslovie-na-bydeshtiq-si-rabotodatel-1390814.html)

Португалският специалист Жозе Моуриньо призна, че има сериозни претенции към отбора, който ще го върне към треньорската работа. Бившият треньор на Челси, Реал Мадрид и Манчестър Юнайтед е безработен от декември 2018 година, когато бе освободен от ръководството на "червените дяволи".
"Признавам, винаги съм харесвал усещането за неизвестност. За да побеждавам в Италия, Англия, Испания е нужна адаптация. Понякога дори трябва да вървиш срещу идеите си, избирайки правилния път към успеха. Имам само едно изискване към работодателя - трябва да печеля трофеи", заяви Моуриньо за "The Coaches' Voice".
"Ако ми предложат фантастичен трудов договор, но в крайна сметка не смятат сезона за провал, ако завършил на седмо или осмо място, веднага ще откажа. Имам нужда от проект, където ще се чувствам победител", категоричен бе Специалния. А защо специалистът иска да се завърне в Англия вижте в този материал.
