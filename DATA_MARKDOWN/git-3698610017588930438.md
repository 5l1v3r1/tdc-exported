
# У Києві пройде виставка сучасної скульптури Глобальний погляд

Published at: **2019-11-05T14:38:00+00:00**

Author: ****

Original: [DT.ua](https://dt.ua/CULTURE/u-kiyevi-proyde-vistavka-suchasnoyi-skulpturi-globalniy-poglyad-328555_.html)

З 12 по 24 листопада 2019 р. в Національному музеї Тараса Шевченка пройде виставка сучасної скульптури Ольги Кошелєвої "Глобальний погляд". Важливою емоцією виставки стане плавлення світу, яке відсилає до теми глобального потепління.
Кошелєву на світових арт-салонах неформально прозвали Sunglasses Girl – через її любов носити власноруч розмальовані сонцезахисні окуляри, а також через її роботи – великі скульптури-окуляри.
У своїх роботах художниця застосовує 3D-ефект відбиття. Люди, тварини, рослини – об'єкти, які потрапили у фокус уваги Кошелєвої, дзеркально перемножуються, розкриваючи сутність речей і явищ через їхню повторюваність.
Варто відзначити, що виставка вже успішно пройшла в Нью-Йорку, а в грудні бельгійська галерея представить роботи художниці на Scope Miami.
На сьогоднішній день роботи Кошелєвої знаходяться в приватних колекціях в Європі і в США. Вона брала участь у виставках в Україні, Франції, Монако, Італії, США, Канаді. Скульптура художниці під назвою Icebreakers була нагороджена призом Леонардо да Вінчі у Флоренції у січні 2018 року. У 2017 році Ольга отримала нагороду від Biennale del Belvedere di San Leucio (Італія).
Підписуйтесь на наш Telegram-канал з новинами технологій та культури.
 
