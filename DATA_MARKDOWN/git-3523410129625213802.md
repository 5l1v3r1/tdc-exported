
# 
        تصویر حسام منظور در مست عشق و حضور دینامیت در فجر
      

Published at: **2019-11-03T17:03:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637852/%D8%AA%D8%B5%D9%88%DB%8C%D8%B1-%D8%AD%D8%B3%D8%A7%D9%85-%D9%85%D9%86%D8%B8%D9%88%D8%B1-%D8%AF%D8%B1-%D9%85%D8%B3%D8%AA-%D8%B9%D8%B4%D9%82-%D9%88-%D8%AD%D8%B6%D9%88%D8%B1-%D8%AF%DB%8C%D9%86%D8%A7%D9%85%DB%8C%D8%AA-%D8%AF%D8%B1-%D9%81%D8%AC%D8%B1)

به گزارش بولتن نیوز، مهم‌ترین اخبار کوتاه سینمای ایران و جهان را در ادامه می‌خوانیم.

        رونمایی از اولین تصویر «حسام منظور» در مست عشق
      
برای نخستین بار تصویری از «حسام منظور» که در فیلم «مست عشق» به کارگردانی «حسن فتحی» بازی می‌کند، منتشر شد.
به گزارش روابط عمومی فیلم، منظور در نقش «حسام‌الدین چلبی» همنشین و شاگرد «مولانا» ایفای نقش خواهد کرد.

        فیلم محبوب تارانتینو در سال 2019 چیست؟
      
فیلم سینمایی «خزش» به گفته «تارانتینو» محبوب‌ترین فیلمش  در سال 2019 است. این فیلم ترسناک که درباره حضور کروکودیلی در شهری است که همراه با سیلاب وارد شده است، توانسته از همه لحاظ او را تحت تأثیر قرار دهد. این فیلم را «آلکساندر آژا» کارگردانی کرده و تهیه‌کنندگی آن توسط «سام ریمی» انجام شده است.
فیلم وی یعنی «روزی روزگاری در هالیوود» از شانس‌های اصلی اسکار است.

        «دینامیت» فرم حضور در جشنواره فجر را پر کرد
      
فیلم سینمایی «دینامیت» ساخته «سیدمسعود اطیابی» و تهیه‌کنندگی «سید ابراهیم عامریان» فرم حضور در سی‌وهشتمین جشنواره ملی فیلم فجر را پر کرد. پژمان جمشیدی، احمد مهرانفر، محسن کیایی، نازنین بیاتی، نادر سلیمانی، میرطاهر مظلومی، امید روحانی، مجید شهریاری و زیبا کرمعلی در «دینامیت» نقش آفرینی می‌کنند.

        «جوکر» در آستانه یک میلیارد دلاری
      
فیلم سینمایی «جوکر» ساخته «تاد فیلیپس» و با بازی «خواکین فینیکس» روزهای پرفروشی را پشت سر می‌گذارد. این فیلم این روزها توانسته است مرز 900 میلیون دلار را رد کند و پیش‌بینی می‌شود که تا پایان اکران به فروش یک میلیاردی برسد. بر خلاف تصور بسیاری این فیلم سینمایی، ابرقهرمانی نیست.
