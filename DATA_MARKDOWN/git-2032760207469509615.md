
# Študent na škole strieľal po spolužiakoch, následne zaútočil mačetou

Published at: **2019-11-07T22:35:03+00:00**

Author: **Webnoviny**

Original: [Denník politika](http://dennikpolitika.sk/archiv/89009)

7.11.2019 (Webnoviny.sk) – V štáte Minas Gerais, ktorý sa nachádza na juhovýchode Brazílie, sa vo štvrtok odohrala streľba na strednej škole. Sedemnásťročný páchateľ, študent tejto školy, začal strieľať po spolužiakoch a jedného z nich trafil do krku. Následne útočil mačetou a tou zranil druhého spolužiaka. Informoval o tom brazílsky internetový spravodajský portál UOL. Dôvod konania žiaka zatiaľ nie je známy. Obaja zranení študenti sú v nemocnici, ich stav je stabilizovaný.
Zbrane v Brazílii síce nie sú medzi obyvateľstvom rozšírené až tak, ako v Spojených štátoch, no brazílsky prezident Jair Bolsonaro chce zliberalizovať podmienky pre držbu zbraní a bol to aj jeden z jeho hlavných predvolebných sľubov.
Viac k témam: streľba v školeZdroj: Webnoviny.sk – Študent na škole strieľal po spolužiakoch, následne zaútočil mačetou © SITA Všetky práva vyhradené.
