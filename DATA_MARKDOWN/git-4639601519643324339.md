
# Η στιγμή του φρικιαστικού τραυματισμού του Αντρέ Γκόμες (Σκληρές εικόνες)

Published at: **2019-11-04T15:23:03+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/sports/i-stigmi-tou-frikiastikou-traymatismou-tou-antre-gkomes-sklires-eikones/)

Η Έβερτον υποδεχόταν την Τότεναμ στο Γκούντισον Παρκ την Κυριακή, σε ένα παιχνίδι που σημαδεύτηκε από τον σοκαριστικό τραυματισμό του Αντρέ Γκόμες. Ο Πορτογάλος μέσος 10 λεπτά πριν ολοκληρωθεί η αναμέτρηση και με το σκορ στο 1-0 υπέρ των φιλοξενούμενων διέλυσε το πόδι του μετά από μαρκάρισμα του Σον Χέουνγκ Μιν, αλλά και λόγω μιας σύγκρουσης με τον Σερζ Οριέ.
Ο Γκόμες σφάδαζε στον αγωνιστικό χώρο ενώ το τι συνέβη στο γήπεδο απλά δεν περιγράφεται με λόγια. Ο τραυματισμός είναι πραγματικά τρομακτικός, ενώ οι πρώτες εικόνες σόκαραν όλο τον κόσμο, με την αντίδραση του Σερζ Οριέ της Τότεναμ να είναι ενδεικτική, αφού άρχισε να προσεύχεται για τον Πορτογάλο επιθετικό.

        Διαβάστε ακόμη : Λακκοτρύπης στο in.gr - Το ενεργειακό πρόγραμμα της Κυπριακής Δημοκρατίας συνεχίζεται κανονικά
      
Εξίσου σοκαρισμένος ήταν και ο Σον ο οποίος αρχικά δέχτηκε κίτρινη κάρτα, όμως τελικά αποβλήθηκε για το πολύ σκληρό μαρκάρισμά του, ενώ ο Νοτιοκορεάτης αποχώρησε από τον αγωνιστικό χώρο κλαίγοντας για τα αποδυτήρια.
Η αγγλική τηλεόραση δεν έδειξε τη φάση καθόλου, ενώ και σε ένα replay σταμάτησε πριν φανεί το πόσο σοβαρός ήταν ο τραυματισμός, ενώ και οι οπαδοί που ήταν δίπλα στον αγωνιστικό χώρο δεν μπορούσαν να πιστέψουν αυτό που αντίκριζαν. Σήμερα μάλιστα ήρθαν στο φως της επικαιρότητας και νέες (σκληρές) εικόνες από τον τραυματισμό που πραγματικά δείχνουν το πόσο σοβαρός ήταν αλλά και το ότι το πόδι του ήταν… κομμάτια. Το κάταγμα που συγκλόνισε όλους τους παίκτες και τον κόσμο είναι άμεσα ορατό σε μερικές πολύ σκληρές φωτογραφίες.
Δείτε τις φωτογραφίες:
 

        eBay : Ποια αντικείμενα της Disney πούλησαν περισσότερο το 2019
      
