
# FOTO: Črno jutro: v hudi nesreči umrl 21-letnik

Published at: **2019-11-07T07:59:00+00:00**

Author: **A. L.**

Original: [Slovenske novice](https://www.slovenskenovice.si/kronika/doma/clanek/crno-jutro-ceste-terjale-krvavi-davek-246694)

KOZINA – Glavna cesta Kozina–Starod je zaprta za ves promet zaradi prometne nesreče pri Malih Ločah, poroča prometnoinformacijski center.Pri PU Koper so potrdili, da gre za prometno nesrečo s smrtnim izidom.
»Ob 7.16 smo bili obveščeni o hujši prometni nesreči pri Podgradu proti Kozini. Po prvih podatkih je konec naselja Obrov v smeri Podgrada voznik osebnega avtomobila zaradi neprilagojene hitrosti izgubil nadzor nad vozilom in v ovinku zapeljal na nasprotnosmerno vozišče, kjer je trčil v tovorno vozilo. Voznik (43) tovornjaka iz okolice Pivke kljub umikanju ni mogel preprečiti trčenja,« pišejo v policijskem poročilu.Na kraju je umrl 21-letni voznik osebnega avtomobila, sicer domačin. 
