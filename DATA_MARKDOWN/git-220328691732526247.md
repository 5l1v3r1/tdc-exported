
# Димитрова: Картинката в София е много хибридна

Published at: **2019-11-04T08:39:06+00:00**

Author: ****

Original: [Стандарт Новини](https://standartnews.com/balgariya-politika/dimitrova-kartinkata-v-sofiya-e-mnogo-khibridna-405817.html)

„По-голямата разлика между Йорданка Фандъкова и Манолова идва от екзитпола. След преброяване на бюлетините тя се стопи до 4,7-5%. Тя и в момента е толкова. На първи тур младите избиратели решиха да си дадат гласа за Мая Манолова индиректно чрез Борис Бонев. Затова не е изненадващо, че тези хора на балотажа подкрепиха Манолова. На дневен ред е въпросът, дали тя ще направи нов проект, както загатна вчера, и ще има ли широка коалиция с десните, както в Будапеща“.
Това заяви пред БТВ социологът от „Алфа рисърч“ Боряна Димитрова. По думите ѝ „картината в столицата е много хибридна“. Тя припомни, че в София БСП има само един спечелен районен кмет, при прогресивния резултат на Мая Манолова. В същото време кметът е на ГЕРБ, в общинския съвет мнозинството е между партията на Бойко Борисов и ВМРО.
