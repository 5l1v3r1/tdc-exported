
# eBay : Ποια αντικείμενα της Disney πούλησαν περισσότερο το 2019

Published at: **2019-11-04T11:27:58+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/world/ebay-poia-antikeimena-tis-disney-poulisan-perissotero-to-2019/)

Με πάνω από 3.000.000 είδη της Disney να έχουν πουληθεί παγκοσμίως στην πλατφόρμα του eBay μέσα στο 2019, η δυναμική απήχηση των ταινιών της Disney δεν σβήνει μέσα στον χρόνο. Όταν τον Οκτώβρη του 1923, οι αδελφοί Walt και Roy Disney αποφάσισαν να ιδρύσουν την εταιρεία που είναι πλέον γνωστή ως “The Walt Disney Company’’, κανείς δεν φανταζόταν ότι σχεδόν 100 χρόνια μετά, οι ταινίες της θα επηρεάζουν τόσους πολλούς ανθρώπους.
Ως ένα μικρό φόρο τιμής στο έργο της Disney και στους θαυμαστές των ταινιών της, το eBay αναδεικνύει μέσα από τα στοιχεία του, τον πιο δημοφιλή χαρακτήρα της Disney παγκοσμίως όπως τον θεωρούν οι χρήστες του.

        Διαβάστε ακόμη : Νέες συμφωνίες μεταξύ Ελλάδας και Κίνας σε 5 τομείς - Τι αποφάσισαν Μητσοτάκης – Σι Τζινπίνγκ
      
Στην 1η θέση βρίσκεται ο Σίμπα από την ταινία «Ο Βασιλιάς των Λιονταριών», με τους χρήστες του eBay να έχουν αγοράσει πάνω από 10.000 αντικείμενα, που σχετίζονται με τον χαρακτήρα του. Από τότε που η Disney κυκλοφόρησε φέτος το live- action remake της ταινίας, το ενδιαφέρον του κοινού για την ταινία κινουμένων σχεδίων αναθερμάνθηκε.
Ο Σίμπα συγκίνησε εκατομμύρια ανθρώπους μέσα από την ιστορία του, με τον χαμό του πατέρα του και την προσπάθεια του να ξανακερδίσει το βασίλειό του.
Περίπου ο ίδιος αριθμός προϊόντων πουλήθηκαν και από την ταινία «Αυτοκίνητα» με τους θαυμαστές της να αγοράζουν 10.000 αντικείμενα σχετικά με τον περιπετειώδη πρωταγωνιστή της Κεραυνό Μακουίν και την παρέα του, όπως τη Σάλυ Καρέρα και τον Δρ. Χάτσον, φέρνοντας τον στη 2η θέση με τους πιο αγαπημένους χαρακτήρες της Disney.
Την 3η θέση καταλαμβάνει ένας από τους πρωταγωνιστές του «Toy Story», ο Buzz Lightyear. Μια σειρά από άκρως επιτυχημένες ταινίες που έκαναν τον Buzz και τον καλύτερο του φίλο Woody από τους πιο αγαπημένους ήρωες κινουμένων σχεδίων όλων των εποχών, με πάνω από 7.000 αντικείμενα να έχουν πωληθεί παγκοσμίως.
Εξίσου ενδιαφέρον έχουν και τα υπόλοιπα στοιχεία, που αποκαλύφθηκαν μέσα από την έρευνα του eBay για τους λάτρεις της Disney.
– Η δημοφιλέστερη ταινία στο eBay είναι ο Αλαντίν, έχοντας πουλήσει 11.000 αντίτυπα
– Το ακριβότερο αντικείμενο Disney που έχει αγοραστεί ποτέ από την πλατφόρμα είναι μια συλλεκτική έκδοση της Πριγκίπισσας Masquerade Giselle, που πουλήθηκε στα 27.500 δολάρια
– Οι χώρες με τις μεγαλύτερες πωλήσεις προϊόντων Disney στο eBay είναι: ΗΠΑ, Κίνα και Ιαπωνία
– Οι χώρες που διαθέτουν τη μεγαλύτερη ποικιλία προϊόντων Disney είναι: ΗΠΑ, Καναδάς και Ηνωμένο Βασίλειο.
Εντωμεταξύ, η Walt Disney πρόσφατα ανακοίνωσε και μερικές από τις ταινίες της Disney που θα κυκλοφορήσουν τους ερχόμενους μήνες και υπόσχονται να αφήσουν τη δική τους ιστορία. Μερικές από αυτές είναι: Maleficent 2, Frozen 2 και Star Wars.
Το eBay πραγματοποίησε το 2018 συνολικό όγκο εμπορευμάτων 95 δισεκατομμυρίων δολαρίων.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
