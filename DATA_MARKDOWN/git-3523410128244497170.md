
# 
        کمونیست کارگری و کومله : کارگران آزاد شده هفت تپه رفقای ما هستند!
      

Published at: **2019-11-02T17:07:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637559/%DA%A9%D9%85%D9%88%D9%86%DB%8C%D8%B3%D8%AA-%DA%A9%D8%A7%D8%B1%DA%AF%D8%B1%DB%8C-%D9%88-%DA%A9%D9%88%D9%85%D9%84%D9%87-%DA%A9%D8%A7%D8%B1%DA%AF%D8%B1%D8%A7%D9%86-%D8%A2%D8%B2%D8%A7%D8%AF-%D8%B4%D8%AF%D9%87-%D9%87%D9%81%D8%AA-%D8%AA%D9%BE%D9%87-%D8%B1%D9%81%D9%82%D8%A7%DB%8C-%D9%85%D8%A7-%D9%87%D8%B3%D8%AA%D9%86%D8%AF)

گروه بین الملل _ گروه دفاعی: بدنبال آزادی تعدادی از کارگران هفت تپه که مورد رافت اسلامی قرار گرفتند، رسانه های وابسته به کومله و کمونیست کارگری، با پخش اخبار هدف دار در حال انتشار مصاحبه های جنجالی دستگیرشدگان پیش از زندان هستند و با این ترفند، قصد دارند تا این افراد را منتسب به خود اعلام کنند تا برای سناریوهای جدید خود، زمینه سازی کنند.
 
به گزارش بولتن نیوز، با آزادی اسماعیل بخشی، سپیده قلیان، ساناز الهیاری، عسل محمدی، مرضیه امیری و... رسانه های حکمتیست، کمونیست کارگری و کومله کمونیستی، با انتشار اخبار جهت دار و پیام های تبریک از این افراد به عنوان رفقای کمونیست یاد کردند!
 
همچنین در چند روز گذشته تلویزیون های وابسته به گروههای مارکسیستی و کمونیستی مصاحبه های جنجالی پیش از دستگیری این افراد را بازپخش کردند که هدف از این اقدام، زمینه سازی برای توطئه ای جدید در جهت دردسرآفرینی برای کارگران است.
 
کمونیست ها که گویا از آزادی کارگران هفت تپه خوشنود نیستند دهها خبر، مطلب و مصاحبه از اسماعیل بخشی و سپیده قلیان پیش از دستگیری منتشر کرده اند.
 
سالهاست رسانه هایی که همواره درصدد ایجاد یأس و ناامیدی در بین کارگران و اذهان عمومی جامعه بودند، اکنون نیز با تغذیه و خوراک از سوی دشمنان خارج نشین سعی می کنند بذر نفاق و تفرقه در جامعه بپاشند.
 
دشمنان حقیر و زمین خورده هرجا احساس کردند می توانند جولان دهند، با طرح مسائل حاشیه ای در جامعه اسلامی و خصوصا در بین کارگران زحمتکش، سعی در ایجاد فاصله میان مردم و نظام را دارند.
 
افراد و عنصرهای کوچک نفوذی، که خود را دستاویز و دستمایه اهداف شوم دشمنان می کنند، باید بدانند که راه به جایی نخواهند برد و جز خفت و خواری، چیزی عایدشان نخواهد شد و باید مراقب دسیسه های دشمن باشند، چرا که دشمن در کمین ملت ایران است.
 
انتهای پیام/#
