
# Bunt w Napoli. Trener i piłkarze przeciwko decyzji prezydenta

Published at: **2019-11-06T12:04:00+00:00**

Author: ****

Original: [TVN24](https://eurosport.tvn24.pl/pilka-nozna,105/napoli-red-bull-salzburg-liga-mistrzow-2019-20-carlo-ancelotti-i-pilkarze-napoli-przeciwko-prezydentowi-klubu,983290.html)


        
          Mecze ligi włoskiej można oglądać w kanałach ELEVEN SPORTS w Player.pl
        
      
Zwycięstwo nad mistrzem Austrii dawało miejscowym awans do pucharowej fazy Ligi Mistrzów. Nic z tego. Zmarnowali wiele sytuacji bramkowych, a Jose Callejon i Lorenzo Insigne trafili piłką w poprzeczkę.
Remis nie poprawił i tak napiętej sytuacji w Neapolu. Już przed meczem z Salzburgiem pojawiła się informacja, że prezydent De Laurentiis zarządził, by do ligowego meczu z Genoą, który zaplanowano na sobotę, piłkarze i sztab przygotowywali się w ośrodku treningowym. Skoszarowanie drużyny miało wpłynąć na jej lepszą postawę na boisku i zmazanie plamy po przegranym meczu z Romą i remisie z Atalantą.
- Problemem jest praca zespołowa. Wszystko zależy tu od piłkarzy, którzy muszą znaleźć w sobie motywację – argumentował.
Z jego rozporządzeniem nie zgodzili się trener i piłkarze. Wyraz temu dali we wtorek, gdy po meczu z Salzburgiem zamiast do klubowego autobusu, wsiedli do swoich samochodów i rozjechali się do domów. Krótkiego wywiadu na boisku udzielił tylko Lorenzo Insigne. Na konferencji prasowej nie pojawił się już nikt, za co zapewne klub będzie musiał zapłacić karę.
 
Z ośmioma punktami na koncie Napoli zajmuje drugie miejsce w grupie E Ligi Mistrzów. Do Liverpoolu traci punkt, a trzeci RB Salzburg ma od wicemistrza Włoch cztery punkty mniej.
W Serie A ekipa Arkadiusza Milika i Piotra Zielińskiego zajmuje dopiero siódmą lokatę, tracąc do prowadzącego Juventusu po 11 kolejkach już 11 punktów.
Autor: br / Źródło: Eurosport
