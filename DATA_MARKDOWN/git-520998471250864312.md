
# Буковинці сплатили до бюджету понад 4 мільярдів гривень податків

Published at: **2019-11-05T12:46:00+00:00**

Author: ****

Original: [Погляд](https://pogliad.ua/news/money/bukovinci-splatili-do-byudzhetu-ponad-4-milyardiv-griven-podatkiv-379848)

У Головному управлінні ДПС у Чернівецькій області інформують, що впродовж десяти місяців цього року платники регіону сплатили до Зведеного бюджету України понад 4 млрд. 178 млн. грн. податків. Така сума на 685,2 млн. грн., або  19,6% більше ніж за аналогічний період 2018 року. З вказаних надходжень на загальнодержавні потреби – до державного бюджету спрямовано 1619,4 млн. грн.( +263,7 млн.грн.). У свою чергу, на потреби місцевих громад  області, надійшло 2558,6 млн. грн.  (+421,5 млн. грн.). Про це повідомляє пресслужба Чернівецької ОДА.
За даними управління моніторингу ризикових операцій та доходів податкової  служби Буковини, надходження за десять місяців цього року зросли за всіма бюджетоутворюючими податками, а індикативний показник завдань ДФС України перевиконано на 104,1%, або (+165 млн. грн.). Зокрема, лише у жовтні сплачені 440,8 млн. грн. (+35,7 млн.грн.).   
Основними джерелами поповнення державної казни за обсягами сплати у січні — жовтні 2019 року були: податок на додану вартість, якого сплачено 645,6 млн. грн., а до  запланованих показників (+8,2 млн. грн.); податок на доходи фізичних осіб – 571,8 млн. грн. (+21,7 млн. грн.); податок на прибуток – 148,4 млн. грн. (+4,5 млн. грн.); та військовий збір – 177,3 млн. грн. (+7,3 млн. грн.).
Щодо доходів місцевих  бюджетів за 10 місяців цього року, то традиційно значна питома вага -  64,6 відсотків- припадає на надходження податку на доходи фізичних осіб. Усього сплачено 1652,6 млн. грн. податку на доходи фізичних осіб - до запланованих показників (+54,8 млн. грн).
Платниками єдиного податку до місцевих бюджетів сплачено майже 392,6 млн. грн. - (+30,2 млн. грн). Коштом цього податку сформовано майже 15,3% доходів бюджетів територіальних громад.
Від справляння земельного податку бюджети територіальних громад поповнились на 11,6% всієї суми доходів, або  на 298 млн. грн. - (+25,4 млн. грн.).
