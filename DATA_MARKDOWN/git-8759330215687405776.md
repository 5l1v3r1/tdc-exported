
# RSC Anderlecht grijpt in bij misnoegde Saelemaekers, in gesprek met Vercauteren

Published at: **2019-11-02T20:47:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902125/rsc-anderlecht-grijpt-in-bij-misnoedge-saelemaekers-in-gesprek-met-vercauteren.html)


        Alexis Saelemaekers heeft zich de laatste weken niet populair gemaakt bij de neutrale voetbalfans. De jongeling lijkt mentaal in de knoop te zitten, wat zich uit in vele schwalbes en flink wat gejammer op het veld. Anderlecht heeft besloten om in te grijpen.
      
Het Waalse La Capitale meldt namelijk dat Anderlecht ook beseft dat er beterschap nodig is bij Saelemaekers. De club heeft dan ook besloten om Jean-Fran√ßois Lenvain van de sociale cel meer tijd te laten spenderen met de jongeling.
Lenvain heeft bij Anderlecht onder andere de opdracht om jonge voetballers mentaal te sterken en leert ze hun woede te kanaliseren in het heetst van de strijd.
Frank Vercauteren had ook al enkele gesprekken met Saelemaekers. "Ik sprak met hem", bevestigt hij. "Ik vertel mijn spelers dat emoties en frustraties geen deel mogen uitmaken van de wedstrijd. Dat is niet makkelijk om af te leren, maar dat zal wel komen met tijd", aldus Vercauteren.
