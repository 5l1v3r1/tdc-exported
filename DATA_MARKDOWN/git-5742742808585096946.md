
# Říjen se HTC nepovedl, příjmy výrobci výrazně klesají

Published at: **2019-11-07T19:00:00+00:00**

Author: **Michal Pavlíček**

Original: [mobilenet.cz](https://mobilenet.cz/clanky/rijen-se-htc-nepovedl-prijmy-vyrobci-vyrazne-klesaji-39386)


           •  HTC vykázalo během října příjmy ve výši 21,6 miliónů dolarů    •  Jedná se o meziroční i meziměsíční pokles
      
HTC nedávno jmenovalo svého nového generálního ředitele a i ten musí nadále skousávat neslavné finanční výsledky. Během října společnost oznámila příjmy ve výši 21,6 miliónů dolarů. Oproti září příjmy klesly o 48,6 %. Velmi podobně je na tom porovnání se říjnem 2018, meziroční pokles činí 49,8 %.
Tchajwanský výrobce to však rozhodně nebalí a nadále se hodlá soustředit na to, co mu jde. Jmenovitě se jedná o virtuální realitu Vive, řešení 5G sítí a blockchainové telefony. V rukávu pak údajně má mít i novou vlajkovou loď mezi telefony s podporou 5G. Ta by se mohla ukázat zkraje roku 2020.
