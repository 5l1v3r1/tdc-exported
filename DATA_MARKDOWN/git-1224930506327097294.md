
# Емма Вотсон зробила відверте зізнання: сама собі партнер - Радіо Максимум

Published at: **2019-11-06T15:21:00+00:00**

Author: **Тамбовцева Марина**

Original: [Радіо Максимум](https://maximum.fm/emma-votson-zrobila-vidverte-ziznannya-sama-sobi-partner_n169162)


        Зірка Гаррі Поттера, британська акторка Емма Вотсон розповіла, що з наближенням 30-річного віку відчуває тиск підсвідомих очікувань, однак зараз щаслива на самоті.
      
Вотсон, якій у квітні виповниться 30 років, каже, що в її життя прийшли стрес і тривога, пов'язані з тим, чого людина має досягти до настання цього віку.
Водночас, говорить актриса, вона відчуває себе щасливою на самоті, і називає цей стан "сама собі партнер" (being self-partnered). При цьому раніше, за її словами, вважала це неможливим. "Якщо ви не побудували будинок, якщо у вас немає чоловіка, немає дитини, вам вже виповнилося 30, а ви ще не на якомусь неймовірно безпечному, стабільному етапі вашої кар'єри чи ви все ще в пошуках... це просто неймовірна тривога", – пояснює Вотсон.
"Я відчувала щось на кшталт: чому всі приділяють так багато значення моменту виповнення 30 років? Це не така вже й велика подія...". Як відомо, актриса підтримує кампанію He For She, яка виступає за гендерну рівність.
Джерело: 10daily
