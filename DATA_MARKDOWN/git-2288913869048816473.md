
# Drie jaar extra cel voor Nacer Bendrer, medeplichtige van aanslag op Joods Museum

Published at: **2019-11-04T13:52:00+00:00**

Author: ****

Original: [De Standaard](https://www.standaard.be/cnt/dmf20191104_04699590)


        Nacer Bendrer, die door het Brusselse hof van assisen tot vijftien jaar cel veroordeeld werd als mededader van de aanslag op het Joods Museum in Brussel, in mei 2014, heeft voor de rechter in Marseille in een ander dossier nog eens drie jaar cel gekregen wegens wapenbezit.
      
De wapens werden acht maanden na de aanslag in Brussel gevonden in een appartement in de Bouches-du-Rh√¥ne. Bendrer gaf maandag voor de rechter in Parijs toe dat hij de wapens bijhield voor een vriend die in de cel zat voor drugsfeiten.
De politie trof een kalasjnikov, twee semi-automatische wapens en een jachtgeweer aan. Bendrer zei niet te weten waarvoor ze dienden. De vriend voor wie hij ze naar eigen zeggen bijhield, kan niet meer ondervraagd worden, want hij werd doodgeschoten bij een afrekening in het drugsmilieu.
Vorig jaar kreeg Bendrer in Frankrijk ook nog eens vijf jaar cel in een afpersingszaak.
