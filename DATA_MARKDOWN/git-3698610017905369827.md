
# Правоохоронці прийшли з обшуками до власника телеканалу Прямий

Published at: **2019-11-07T11:17:00+00:00**

Author: ****

Original: [DT.ua](https://dt.ua/UKRAINE/pravoohoronci-priyshli-z-obshukami-do-vlasnika-telekanalu-pryamiy-328801_.html)

Телеканал "Прямий" повідомляє про обшуки у офіційного власника ЗМІ, колишнього депутата-"регіонала" Володимира Макеєнка. Обшуки розцінюють як "тиск і наступ на свободу слова", йдеться на сайті телеканалу у четвер, 7 листопада.
Вказується, що слідчий, який прийшов до помешкання Макеєнка, не повідомляє, який правоохоронний орган він представляє. Обшук відбувається за постановою суду, за якою справою телеканал не повідомляє.
Водночас агентство "Інтерфакс-Україна" з посиланням на прессекретарку Державного бюро розслідувань (ДБР) інформує, що обшуки проводить Бюро у рамках розслідування провадження про купівлю-продаж "Прямого".
Державне бюро розслідувань проводить розслідування у справі про можливі зловживання під час купівлі-продажу телеканалу. Справу було порушено за заявою колишнього заступника глави Адміністрації президента часів Віктора Януковича Андрія Портнова.
Наприкінці червня Вікторія Сюмар повідомила, що Петро Порошенко готовий купити телеканал "Прямий" у Володимира Макеєнка, якщо у того "виникнуть проблеми".
