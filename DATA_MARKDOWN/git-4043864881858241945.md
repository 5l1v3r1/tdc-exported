
# Співробітники СБУ незаконно слухали телефони і торгували даними

Published at: **2019-11-06T10:37:53+00:00**

Author: ****

Original: [Українська правда](https://www.pravda.com.ua/news/2019/11/6/7231152/)

Служба безпеки України заявляє, що викрила діючих та колишніх співробітників служби на незаконному прослуховуванні і торгівлі інформацією.
Джерело: сайт СБУ
Дослівно: "Оперативники Управління внутрішньої безпеки СБУ викрили злочинну діяльність діючих та колишнього співробітників служби на незаконному прослуховуванні абонентів та збуті отриманої інформації". 
Деталі: Зловмисники через особисті перевірені зв’язки підшукували клієнтів для надання "послуг". Колишній працівник підбирав замовників, а діючі сбушники ‒ знімали інформацію.
За прослуховування одного абонентського номера брали 9 тисяч доларів за два місяці.
За даним фактом розпочате кримінальне провадження за ч. 3 ст. 368 (отримання хабара службовою особою) ККУ. Зловмисників затримали.
Наразі досудове слідство встановлює точну кількість людей, які постраждали від незаконних дій сбушників.
