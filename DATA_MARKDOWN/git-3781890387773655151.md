
# เรือใบฝืดได้แค่เจ๊าอตาลันตา

Published at: **2019-11-06T21:49:00+00:00**

Author: ****

Original: [เดลินิวส์](https://www.dailynews.co.th/sports/740372)


        "เรือใบ" ฟอร์มฝืดหลังทำได้แค่บุกเสมอ "อตาลันตา" ทีมบ๊วยของกลุ่ม 1-1 ศึกยูฟ่า แชมเปี้ยนส์ ลีก
      
ศึกยูฟ่า แชมเปี้ยนส์ ลีก รอบแบ่งกลุ่ม กรุ๊ป C เมื่อวันพุธที่ผ่านมา แมนเชสเตอร์ ซิตี จากอังกฤษ เครื่องสะดุด หลังทำได้แค่บุกไปเสมอ อตาลันตา จากอิตาลี 1-1 โดย ราฮีม สเตอร์ลิง กดให้ทีมเยือนขึ้นนำก่อน 1-0 ในนาทีที่ 7 จากนั้นนาทีที่ 43 "เรือใบสีฟ้า" ชวดโอกาสทำประตูที่ 2 อย่างน่าเสียดายเมื่อได้จุดโทษแต่ กาเบรียล เชซุส ยิงไม่เข้า ครึ่งหลังนาทีที่ 49 เจ้าบ้านจึงตามตีเสมอเป็น 1-1 ได้สำเร็จจาก มาริโอ ปาซาลิช กระทั่งนาทีที่ 81 แมนฯ ซิตี ต้องเหลือผู้เล่นแค่ 10 คนจากการโดนไล่ออกของ เคลาดิโอ บราโว นายทวารจอมเก๋า ช่วงเวลาที่เหลือไม่มีใครทำอะไรกันได้อีกจบเกม แมนฯ ซิตี บุกเสมอ อตาลันตา 1-1 มี 10 คะแนนจาก 4 นัดนำเป็นจ่าฝูง ส่วน อตาลันตา มีแต้มเดียวรั้งอันดับบ๊วย.ภาพ gettyimages
