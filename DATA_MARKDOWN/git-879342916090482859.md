
# Банки України перейшли на новий стандарт рахунків

Published at: **2019-11-02T07:00:01+00:00**

Author: ****

Original: [Слово і Діло](https://www.slovoidilo.ua/2019/11/02/novyna/finansy/banky-ukrayiny-perejshly-novyj-standart-raxunkiv)


        Всі банки України перейшли на використання міжнародного стандарту номера банківського рахунку (IBAN).
      
Про це повідомляє прес-служба Національного банку в п'ятницю, 1 листопада.
«Відтепер номери рахунків клієнтів банків в Україні міститимуть 29 символів і відповідатимуть вимогам стандарту IBAN, який використовується в Європі. Завдяки скороченню кількості реквізитів використання цього міжнародного стандарту робить комфортним оформлення розрахункових документів», - йдеться в повідомленні.
Номер банківського рахунку, за стандартом IBAN, міститиме 29 символів:
код України UA (2 букви) контрольний розряд (2 цифри) код банку (6 цифр) сам рахунок - довжина номера рахунку не є фіксованою (до 31 жовтня 2019 - від 5 до 14 символів, з 1 листопада 2019 - від 5 до 19 символів).
Таким чином, в новому стандарті банківських рахунків за номером рахунку можна буде визначити банк, в якому цей рахунок відкрито.
Варто відзначити, що старими реквізитами можна користуватися до 12 січня 2020 року.
Як повідомлялося, за три квартали 2019 року платоспроможні банки отримали 48,35 млрд гривень чистого прибутку, що в 4,4 разу більше, ніж за аналогічний період минулого року.
Нагадаємо, Нацбанк змінив незалежного аудитора.
Хочете обговорити цю новину? Долучайтеся до телеграм-чату CHORNA RADA
