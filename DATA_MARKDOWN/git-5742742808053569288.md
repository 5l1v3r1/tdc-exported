
# Napínavá hra se smrtí nebo létající tučňák

Published at: **2019-11-04T11:00:00+00:00**

Author: **Petr Vojtěch**

Original: [mobilenet.cz](https://mobilenet.cz/clanky/napinava-hra-se-smrti-nebo-letajici-tucnak-freebox-39338)


           •  Ponořte se do temné adventury plné tajemných postav a náročných rozhodnutí    •  Nadále potkáte dvě zábavné létající postavy, tučňáka a Avu    •  FreeBox přináší tipy na zajímavé hry zdarma
      
Vítám vás u FreeBoxu, kde si ukazujeme zajímavé hry zdarma. Dnes nás čeká napínavá adventura, ale i hodiny letectví.
Probudíte se a nepamatujete si zhola nic. Zjistíte, že jste po smrti a máte jedinečnou příležitost se vrátit k životu. Aby se vám to povedlo, musíte projít testem. Nejste však jediní a brzy se ukáže, že to nebude tak snadné. Textová adventura 7 Days má opravdu pohlcující příběh. Jediným problémem je, že herní čas vám pomalu dochází a pro pokračování musíte zaplatit. Na druhou stranu, v tu chvíli asi budete vědět, jestli vás to baví nebo ne.
   •  Google Play (zdarma)   •  App Store (zdarma)
Ava se zrodila k létání. Snaží se doletět co nejdál, získat u toho co nejvíc zkušeností a při troše štěstí i něco cukrátek. Hra je to v zásadě jednoduchá. Letíte kupředu, vyhýbáte se překážkám a využíváte různých bonusů, abyste pokořili rekord. Za nasbírané sladkosti si následně můžete nakoupit nové dopravní prostředky.
   •  Google Play (zdarma)   •  App Store (zdarma)
Tento tučňák sice létat neumí, ale moc po tom touží. Snaží se dostat ke své milé a pomoci mu má medvěd s basebalovou pálkou. Dobrý odpal ale stačit nebude. Pro pořádný výsledek se potřebujete odrazit od povalujících se mrožů, trefit nějaký bonus a ideálně nakoupit i pár vylepšení. Podobné hry tu jsou opravdu dlouho, ale tato se pyšní skvělým zpracováním a humornou grafikou.
   •  Google Play (zdarma)   •  App Store (zdarma)
Podívejte se také na starší díly seriálu FreeBox, které běžně vydáváme v pátek ráno, abyste celý víkend měli co hrát. Najdete v nich vždy alespoň tři hry, přičemž na své by si měl přijít snad každý, ať už vás zajímá hraní akčnější/hloubavější, velké a grandiózní, nebo spíše krátké a oddechové.
