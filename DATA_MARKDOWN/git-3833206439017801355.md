
# Исторически момент! 820-метров влак от Китай преминава през България

Published at: **2019-11-07T10:48:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Istoricheski-moment-820-metrov-vlak-ot-Kitai-preminava-prez-Bulgariya-911882)

Исторически момент в историята на железниците. 820-метрова товарна композиция от Китай премина през тунела “Мармарай" под Босфора и достигна Европа, съобщават турските медии. 42 вагона, натоварени с битова електроника, пътуват от град Шиан, Китай, преминават през Турция и България и продължават към чешката столица Прага.
Влакът е първият по така наречения път на коприната, преоткрит от китайските железници в търсене на по-добра търговска връзка с Европа. Турските власти вече отбелязаха, че влакът намалява времето за транспорт на стоки от Китай до Турция от 1 месец на едва 12 дни.
Очаква се днес влакът на China Railway Express да прекоси страната ни през Свиленград, Пловдив и София към Калотина. Вагоните ще бъдат теглени от локомотиви на един от частните жп превозвачи у нас, съобщава Нова тв.
