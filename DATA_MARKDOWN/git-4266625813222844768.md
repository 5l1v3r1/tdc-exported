
# Кабмін передбачив у проєкті бюджету-2020 субвенцію на соціально-економічний розвиток

Published at: **2019-11-05T14:16:00+00:00**

Author: ****

Original: [ZIK.UA](https://zik.ua/news/2019/11/05/kabmin_peredbachyv_u_proiekti_byudzhetu2020_subventsiyu_na_sotsialnoekonomichnyy_1684093)


        Кабінет міністрів передбачив у проєкті бюджету на наступний рік субвенцію на соціально-економічний розвиток.
      
Про це під час брифінгу, який транслювали в ефірі «112 Україна«, заявив прем’єр-міністр України Олексій Гончарук.
У бюджеті передбачена субвенція обсягом 2 млрд грн. Варто зазначити, що старому проєкті бюджету ця субвенція не була передбачена.
«Ми вважаємо, що цей інструмент – не дуже ефективний. Тобто, є більш вдалі, на нашу думку, інструменти, наприклад, згаданий вами ДФРР (Державний фонд регіонального розвитку, – ред.). Депутати вважають інакше. Вони вважають, що потрібно, щоб існував і один, і інший інструмент. І вони запропонували, взагалі, щоб цей інструмент, соціально-економічний розвиток, він був більш значним. Ми погодилися на те, що цей інструмент буде, він залишиться, але в меншому розмірі, а ДФРР буде значно більшим. Тобто, фактично, це – такий розумний, нормальний компроміс», – сказав Олексій Гончарук.
Він додав, що обидва інструменти будуть використовуватися для того, щоб інвестувати в освіту, науку та соціально важливі об’єкти.
«І ми, як уряд, будемо слідкувати за тим, щоб ні в одному, ні в іншому випадку не було проявів соціально політичної якоїсь корупції і всього іншого. Тобто, ми за процедурами будемо слідкувати максимально прискіпливо», – сказав Олексій Гончарук.
Варто зазначити, що на Державний фонд регіонального розвитку передбачено 7,5 млрд грн.
Нагадаємо, Олексій Гончарук сказав, що в бюджеті на 2020 рік уряд не шукає додаткові ресурси в підвищенні податків, а пропонує зменшити адміністративні витрат и на обслуговування уряду і центральних органів виконавчої влади в середньому на 10%.
Також Гончарук назвав нові цифри держбюджету на 2020 рік.
