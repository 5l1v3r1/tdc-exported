
# Via di Pratica di Mare, terribile incidente: si ribalta con l’auto, ferito il conducente

Published at: **2019-11-01T11:22:15+00:00**

Author: **Direttore**

Original: [Il Corriere della Città](https://www.ilcorrieredellacitta.com/ultime-notizie/via-di-pratica-di-mare-terribile-incidente-si-ribalta-con-lauto-ferito-il-conducente.html)

Terribile incidente questa mattina presto in via di Pratica di Mare, a pochi metri dallo svincolo per Castel Romano. 
Un’auto si è ribaltata nella corsia in direzione Roma, a circa cinquanta metri di distanza da via de la Columella, per cause ancora da accertare.
Sul posto sono intervenuti i vigili del fuoco, che hanno estratto il conducente dall’abitacolo, un uomo di 75 anni e lo hanno consegnato ai sanitari del 118, i quali lo hanno trasportato d’urgenza al pronto soccorso della Clinica S. Anna di Pomezia per un trauma cranico.
Intervenuto anche gli agenti della Polizia Locale di Roma Capitale Gruppo IX per i rilievi e i Carabinieri della Compagnia di Pomezia per il supporto alla viabilità. La strada è rimasta chiusa per il tempo necessario alla messa in sicurezza e alla rimozione del mezzo.
