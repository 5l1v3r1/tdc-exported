
# XXXTentacion aj Nipsey Hussle sú medzi najlepšie zarábajúcimi zosnulými celebritami planéty

Published at: **2019-11-02T20:51:00+00:00**

Author: **Viktor Kniš**

Original: [REFRESHER](https://refresher.sk/76146-XXXTentacion-aj-Nipsey-Hussle-su-medzi-najlepsie-zarabajucimi-zosnulymi-celebritami-planety)


        Dvaja nedávno zastrelení raperi sekundujú Elvisovi Presleymu či Michaelovi Jacksonovi.
      
Nie je výnimkou, že si fanúšikovia začnú umelcov vážiť až potom, čo zomrú. O ich hudbu je po smrti výrazne väčší záujem, zvýšia sa predaje aj počty prehratí na streamovacích službách. Forbes každoročne zverejňuje rebríček, v ktorom analyzuje majetok zosnulých známych osobností, výrazne v ňom prevažujú hudobníci rôznych žánrov. Svoje zastúpenie nájdu aj športovci, spisovatelia a herci. 
Tentokrát máme možnosť na nižších priečkach vidieť aj dvoch nedávno zastrelených raperov, XXXTentaciona a Nipsey Husslea. Obaja nás opustili len pred niekoľkými mesiacmi a okamžite po tom sa s nimi lúčil každý jeden najuznávanejší člen hudobného priemyslu. Všetkým bolo totiž jasné, že sme prišli o talentovaných ľudí. 
Z výrazným náskokom stále v rebríčku vedie Michael Jackson so zárobkami okolo 60 miliónov dolárov. Forbes okrem analytických nástrojov využíva v rámci výskumov aj rozhovory s ľuďmi priamo z hudobného biznisu, a tak ide s veľkou pravdepodobnosťou o veľmi presné čísla. Zároveň je zaujímavý aj pomer, že taký XXXTentacion za pár rokov kariéry dokázal vybudovať povedomie, ktoré je „len“ 6-krát menšie ako v prípade kráľa popu. 

        1. Michael Jackson (hudobník) – 60 miliónov dolárov
        
        2. Elvis Presley (hudobník) – 39 miliónov dolárov
        
        3. Charles Schulz (karikaturista) – 38 miliónov dolárov
        
        4. Arnold Palmer (športovec) – 30 miliónov dolárov
        
        5. Bob Marley (hudobník) – 20 miliónov dolárov
        
        6. Dr. Seuss (umelec, spisovateľ) – 19 miliónov dolárov
        
        7. John Lennon (hudobník) – 14 miliónov dolárov
        
        8. Marilyn Monroe (herečka) – 13 miliónov dolárov
        
        9. Prince (hudobník) – 12 miliónov dolárov
        
        10. Nipsey Hussle (hudobník) – 11 miliónov dolárov
        
        11. XXXTentacion (hudobník) – 10 miliónov dolárov
        
        12. Whitney Houston (hudobník) – 9,5 miliónov dolárov
        
        13. George Harrison (hudobník) – 9 miliónov dolárov
      
