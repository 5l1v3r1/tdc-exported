
# Vercauteren heeft slecht nieuws bij Anderlecht: Hij trainde nog niet mee

Published at: **2019-11-07T12:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902785/vercauteren-heeft-slecht-nieuws-bij-anderlecht-hij-trainde-nog-niet-mee-.html)


        Het einde van de blessuregolf is nog niet in zicht bij Anderlecht. Frank Vercauteren recupereert niemand voor de match tegen Zulte Waregem en moet mogelijk ook Sieben Dewaele aan de kant houden.
      
"Morgen zullen we niemand recupereren", vertelde Vercauteren op zijn persconferentie. "Integendeel, Sieben Dewaele is misschien ook niet inzetbaar. Het is een kwestie van dagen bij hem. Mogelijk is morgen te vroeg. Dat moet straks en morgen blijken. Gisteren trainde hij nog niet mee."
Over de andere gekwetste spelers blijft Vercauteren vaag. "Sommige blessures gaan goed tot vrij goed. Voor anderen is het moeilijk om er een datum op te plakken omdat we geen of bijna geen risico's willen nemen. We zijn op onze hoede voor hervallen of andere gevolgen."
De fans van Anderlecht moeten vooral geduld hebben. "Hopelijk kunnen we na de interlandpauze sommige spelers recupereren, maar dat is nog niet zeker. Ik hoed me dus voor enige voorspellingen. Sandler evolueert gunstig. Kompany boekt vooruitgang. Bij Trebel loopt alles zoals verwacht."
