
# Бив ногами і хотів зґвалтувати: подробиці вбивства 14-річної школярки під Одесою

Published at: **2019-11-04T11:35:22+00:00**

Author: ****

Original: [ФАКТИ](https://fakty.com.ua/ua/proisshestvija/20191104-byv-nogamy-i-hotiv-zgvaltuvaty-podrobytsi-vbyvstva-14-richnoyi-shkolyarky-pid-odesoyu/)

З’явилися подробиці вбивства 14-річної дівчинки у передмісті Одеси 15-річним школярем.
У вбивстві 14-річної Дарини Дробот підозрюється 15-річний підліток, з яким загиблу бачили востаннє. Вони вчилися в одній школі.
З’ясувалося, що вбили ученицю одеської школи №71. За словами заступника директора департаменту освіти і науки Одеської міської ради Оксани Скебало, загибла – з благополучної родини.
Читайте: Хто і навіщо вбив Дарину Лук’яненко: подробиці і хронологія трагедії
Мер Одеси Геннадій Труханов доручив усім профільним підрозділам міськради провести відповідні перевірки і продумати можливі превентивні заходи.
Начальник ГУНП в Одеській області Олег Бех повідомив, що дівчинка була роздягнена, а смерть настала від задухи.
15-річний затриманий не з благополучної сім’ї. Раніше він притягувався до відповідальності за вчинення грабежу. Зараз він відбуває умовний термін. Його затримали.
Телефон дівчинки підозрюваний відніс своїм знайомим. Разом вони його здали у ломбард, а гроші витратили на наркотики.
Йому загрожує від 15 років в’язниці до довічного позбавлення волі.
