
# Μηταράκης : Εξασφαλίζονται υψηλότερα εισοδήματα στους ασφαλισμένους

Published at: **2019-11-05T15:39:54+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/finance/mitarakis-eksasfalizontai-ypsilotera-eisodimata-stous-asfalismenous/)

Ασφαλιστικά και συνταξιοδοτικά θέματα τα οποία απασχολούν το δικηγορικό κλάδο, βρέθηκαν στο επίκεντρο της συνάντησης που είχε ο υφυπουργός Εργασίας, αρμόδιος για θέματα Κοινωνικής Ασφάλισης, Νότης Μηταράκης, με τη Συντονιστική Επιτροπή των Προέδρων των Δικηγορικών Συλλόγων Ελλάδος.
Σύμφωνα με σχετική ανακοίνωση, ο υφυπουργός Εργασίας άκουσε προσεκτικά όλες τις απόψεις και εξέφρασε την πρόθεσή του να εξετάσει όλα τα ζητήματα που τέθηκαν.

        Διαβάστε ακόμη : QC: Γεμάτο «κλοπιμαία» το Βρετανικό Μουσείο που έχουν αφαιρεθεί με τη βία από άλλους λαούς
      
Υπογράμμισε πως το νέο ασφαλιστικό νομοσχέδιο, σε συνδυασμό με τις φορολογικές διευκολύνσεις που θα φέρει η κυβέρνηση, θα εξασφαλίσουν υψηλότερα εισοδήματα στους ασφαλισμένους.
Μετά την ολοκλήρωση της συνάντησης, ο κ. Μηταράκης δήλωσε:
«Τους ελεύθερους επαγγελματίες, που τιμωρούσε η προηγούμενη κυβέρνηση, εμείς θα τους στηρίξουμε με πολιτικές που θα τονώσουν και θα κινητροδοτήσουν την παραγωγική Ελλάδα.
Από τις σημαντικότερες και πιο θετικές αλλαγές, που θα επέλθουν με το νέο ασφαλιστικό νομοσχέδιο, θα είναι η αποσύνδεση του ασφαλιστικού από το φορολογικό σύστημα, σύνδεση η οποία έχει κριθεί αντισυνταγματική από το Συμβούλιο της Επικρατείας (ΣτΕ).
Αποτέλεσμα των αλλαγών που θα φέρουμε, θα είναι οι ελεύθεροι επαγγελματίες με πολλά έτη ασφάλισης να λαμβάνουν υψηλότερες συντάξεις, καθώς το νέο συνταξιοδοτικό σύστημα θα είναι πιο ανταποδοτικό».
Πηγή: ΑΠΕ-ΜΠΕ

        Η Σακίρα στην Κύπρο σε καμαρούλα μια σταλιά
      
