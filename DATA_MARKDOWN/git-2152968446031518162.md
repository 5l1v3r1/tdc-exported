
# Кандидат-кмет за Оряхово се отказа от балотажа

Published at: **2019-11-01T15:22:00+00:00**

Author: **Анисия Иванова**

Original: [Dnes.bg](https://www.dnes.bg/mestni-izbori-19/2019/11/01/kandidat-kmet-za-oriahovo-se-otkaza-ot-balotaja.428203)

Един от кандидатите за кмет на село Оряховец, община Баните се отказа от балотажа. Името му ще бъде заличено от бюлетините и там ще фигурира само неговият опонент, съобщи БНР.
Три дни преди втория тур на местните избори в село Оряховец единият кандидат за кмет внесъл в Общинската избирателна комисия заявление за отказ от участие.
Миналата неделя и двамата са спечелили равен брой гласове - по 185 от имащите право на глас 494 избиратели. Общинската избирателна комисия в Баните допуснала и двамата до втори тур.
В понеделник са били утвърдени образците на бюлетините, а вчера представители на ОИК получили вече отпечатаните бюлетини. Новината се разчула и местните хора се чудят дали ще има избори в неделя.
Заявлението било препратено до ЦИК за произнасяне. Председателят на ОИК в Баните Митко Огнянов уверил, че избори все пак ще има: "Неговото име го заличаваме във вече отпечатаната бюлетина. Другият кандидат се явява самичък. Мотивите му за отказ са лични“.
 
