
# Ο Κόκκινος Δράκος εισβάλει στην Ελλάδα: Τι ισχύει με τις επενδύσεις των κινέζων

Published at: **2019-11-04T22:26:49+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/politics/o-kokkinos-drakos-eisvalei-stin-ellada-ti-isxyei-me-tis-ependyseis-ton-kinezon/)

Σαν το «θείο από το Σικάγο» ηχούσαν στην Ελλάδα της κρίσης οι επενδυτικές προθέσεις της Κίνας και τα στοιχεία δείχνουν πως δεν απέχει πολύ από την πραγματικότητα, καθότι τα στοιχεία καταγράφουν πως κατά τη διάρκεια των εποχών που η στρόφιγγα των ξένων κεφαλαίων είχε στερέψει,  ο “Κόκκινος Δράκος” έδινε το παρόν και είναι από τις σημαντικότερες χώρες προέλευσης άμεσων ξένων επενδύσεων.
Οι προσδοκίες να αποκτήσει η Κίνα μεγαλύτερο εκτόπισμα στην Γηραιά Ήπειρο, μέσω της Ελλάδας, παραμένει μία πρόκληση. Διότι εξακολουθεί να υφίσταται η διαχρονική επιφυλακτικότητα της Ευρωπαϊκής Ένωσης και των ΗΠΑ- ίσως στην παρούσα φάση να είναι πιο έντονη από πλευράς της Αμερικής- για επενδύσεις της Κίνας, αν και τα τελευταία χρόνια στην Ελλάδα ανέρχονται στα 6-7 δισ. ευρώ  τα συνολικά κεφάλαια που έχουν εισρεύσει στη χώρα μας.

        Διαβάστε ακόμη : «Πονοκέφαλος» στην ΕΛ.ΑΣ. από τις επιθέσεις αντιεξουσιαστών
      
Αυξημένες, προφανώς, και οι προσδοκίες της ελληνικής κυβέρνησης και των επιχειρηματιών στους δυναμικούς κλάδους, όπως φαίνεται και από τη μεγάλη αποστολή στη Σαγκάη, με τον πρωθυπουργό Κυριάκο Μητσοτάκη να καλεί  ευθέως τους επιχειρηματίες της ασιατικής χώρας να εμπιστευτούν την Ελλάδα, υπογραμμίζοντας πως «τώρα είναι η κατάλληλη εποχή».
Αφού ανέφερε ότι έρχεται πρώτη φορά ως πρωθυπουργός στη Σαγκάη, τόνισε: «Η κυβέρνηση μου εκλέχθηκε τον Ιούλιο με απόλυτη πλειοψηφία και μια καθαρή εντολή να επαναφέρει τη χώρα στην ανάπτυξη. Είμαστε μια κυβέρνηση που είναι απολύτως προσηλωμένη στην εφαρμογή των απαραίτητων αλλαγών, οι οποίες θα «ξεκλειδώσουν» τις πραγματικές δυνατότητες αυτής της χώρας, ενώ εσείς από τη πλευρά σας συγκεντρώνετε όλα εκείνα τα στοιχεία που μπορούν να καταστήσουν την Ελλάδα ένα πραγματικό success story».
Στο επίκεντρο ο τομέας  της Ενέργειας, των Ανανεώσιμων Πηγών, ο  τουρισμός και τα logistics, οι εμπορικές μεταφορές, μετά και την  επένδυσης της COSCO στο λιμάνι του Πειραιά.
Αιχμή, η παρουσία της Cosco στον Πειραιά. Σημαντική αποτιμάται η συμβολή  στην ανάπτυξη του τουρισμού, αλλά και στη ενέργεια.
Σκοπός της ελληνικής πλευράς είναι να προσελκύσει η χώρα μας μισό εκατομμύριο Κινέζους τουρίστες έως το 2021, ενώ μεγάλης σημασίας είναι η υφιστάμενη απευθείας αεροπορική σύνδεση της Αθήνας με το Πεκίνο και εκείνη με τη Σαγκάη που  θα ξεκινήσει από το καλοκαίρι του 2020. Η παρουσία των κινεζικών εταιρειών είναι και στις υποδομές, αλλά και στη ναυτιλία, όπου τα στοιχεία δείχνουν πως, τα τελευταία 15 χρόνια Έλληνες πλοιοκτήτες κατασκεύασαν πάνω από 1.000 πλοία στα κινεζικά ναυπηγεία, επένδυση που ξεπερνά το 50 δισ. δολάρια.
Δυναμική η παρουσία στην αγορά ακινήτων, όπου ήδη εκατοντάδες Κινέζοι πολίτες έχουν αξιοποιήσει το πρόγραμμα Golden Visa (μέχρι το τέλος Σεπτεμβρίου, Κινέζοι πολίτες είχαν πάρει το 65% των αδειών διαμονής που έχουν δοθεί έναντι ελάχιστης επένδυσης 250.000 ευρώ). Εν ολίγοις, 2 στις 3 άδειες που έχουν δοθεί από την αρχή του προγράμματος μέχρι και τις 30 Σεπτεμβρίου έχουν δοθεί σε Κινέζους αγοραστές.
Εικότερα, στην κορυφή των κινεζικών επενδύσεων κυριαρχεί η Cosco, η οποία έχει τριπλή παρουσία στον Πειραιά, με τη θυγατρική της να κατέχει το 51% του μετοχικού κεφαλαίου του ΟΛΠ και αναμένεται να αγοράσει το 16% μόλις ολοκληρώσει τις δεσμευτικές επενδύσεις. Η μεν άλλη θυγατρική της έχει αναλάβει μέσω της εταιρείας ΣΕΠ Α.Ε. υποπαραχωρήσεις των προβλητών ΙΙ και ΙΙΙ του ΟΛΠ.
Παράλληλα, η Cosco Hellas έχει παρουσία στην Ελλάδα, με άλλες ναυτιλιακές, εμπορικές και διαμετακομιστικές δραστηριότητες. Σύμφωνα με τα στοιχεία, συνολικά ο κινεζικός όμιλος έχει επενδύσει  περί τα 800 εκατομμύρια, ενώ, παράλληλα, σχεδιάζονται μακροπρόθεσμες επιπλέον επενδύσεις με τη συνολική έκθεση της κινεζικής εταιρείας να ξεπεράσει το 1 δισ. ευρω, καθότι επιδιώκει να κάνει μακροπρόθεσμα επενδύσεις τουλάχιστον 800 εκατ. ευρώ ακόμα, συμπεριλαμβανομένων των 612 εκατ. του Master Plan.
Παράλληλα, εκτιμάται πως κινεζικές τράπεζες έχουν χρηματοδοτήσει με κεφάλαια  ελληνικές ναυτιλιακές επιχειρήσεις για να ναυπηγήσουν πλοία σε κινεζικά ναυπηγεία, που υπολογίζονται στα πει τα 2 δισ. ευρώ.
Είναι χαρακτηριστικό πως η China Development Bank έχει συγκροτήσει ήδη από το 2015 μια λίστα διεθνών επενδυτικών προγραμμάτων με περισσότερα από 900 έργα στις 64 χώρες από τις οποίες διέρχεται ο «Νέος Δρόμος του Μεταξιού» ή «One Belt One Road» (ΟΒΟR). Επίσης,  σύμφωνα με μελέτη του Ινστιτούτου Διεθνών Οικονομικών Σχέσεων, οι κινεζικές τράπεζες China Development Bank, EXIM Bank και ICBC έχουν διαθέσει άνω των 2 δισ. δολάρια σε ελληνικές ναυτιλιακές εταιρείες, μεταξύ 2009 και 2017, ενώ στην Αθήνα βρίσκεται από το 2010 και η China Development Bank, που συμμετέχει στη χρηματοδότηση των επενδύσεων της Cosco στον Πειραιά.
Παράλληλα, είναι η πώληση του 24% του ΑΔΜΗΕ σε στρατηγικό επενδυτή δηλαδή στην κινεζική εταιρεία State Grid με τίμημα 320 εκατ. ευρώ
1. Η επένδυση της COSCO στο λιμάνι του Πειραιά ( Εκτίμηση συνολικής επένδυσης  στο 1,5 δισ. ευρώ)
2. Πώληση του 24% του ΑΔΜΗΕ  στην κινεζική εταιρεία State Grid με τίμημα 320 εκατ. ευρώ.
3. Η Shenhua Group, σε συνεργασία με την  Copelouzos Group, σχεδιάζει 3 δισ. ευρώ σε νέες επενδύσεις στις ανανεώσιμες πηγές ενέργειας.
4. Η κινεζική εταιρεία ΖΤΕ δημιούργησε διαμετακομιστικό κέντρο στον Πειραιά για τα προϊόντα της, ενώ έκανε συμφωνία με τη  Forthnet για αναβάθμιση των δικτύων αξίας 500 εκατ. ευρώ.
5. Η κινεζική εταιρεία   Profex Inc.και η Morgan Stanley επένδυσαν  48.5 εκατ. ευρώ στην Κορρές.
6. Πιλοτικό κέντρο διανομής από την Huawei στον Πειραιά.
7. Hanergy Το 2012 ανακοινώθηκαν επενδύσεις 1,8 δισ. ευρώ στον ελληνικό κλάδο PV μέχρι το έτος 2016 με στόχο να κατασκευάσει και λειτουργήσει αντίστοιχα συνολικής δυναμικότητας 1000MW.
8. Bank of China. Ανοίγει υποκατάστημα στην Ελλάδα. H απόφαση της κινεζικής τράπεζας θα υλοποιηθεί εντός του Νοεμβρίου προκειμένου η Bank of China να χρηματοδοτήσει επενδύσεις ιδιαίτερα στον τομέα της πράσινης οικονομίας και της ενέργειας.

        ΥΠΟΙΚ: Βελτιώσεις του πλαισίου προστασίας της κύριας κατοικίας
      
