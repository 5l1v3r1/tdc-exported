
# Ημέρα της Αποταμίευσης στο Δημοτικό Σχολείο του Έμπωνα

Published at: **2019-11-07T20:15:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425318/hmera-ths-apotamieyshs-sto-dhmotiko-sxoleio-toy-empwna)


        Την Παγκόσμια Ημέρα της Αποταμίευσης γιόρτασε το Δημοτικό Σχολείο του Έμπωνα την Τρίτη 5 Νοεμβρίου 2019.
      
Συγκεκριμένα, το χώρο του σχολείου επισκέφτηκαν ο κύριος Ευάγγελος Μαργκέλης, Διευθυντής Περιφέρειας Δωδεκανήσου της Eurobank και η κυρία Μαρία Γανωτάκη, Διευθύντρια καταστήματος Ρόδου, όπου σε συνεργασία με τις υπεύθυνες δασκάλες των τάξεων Γ’ και Δ’, κ.κ. Νίκη Σακάτου και Θωμαΐδα Μακρή αντίστοιχα, υλοποίησαν δραστηριότητες ευαισθητοποίησης των μαθητών στην ανάγκη της αποταμίευσης ως βασική αξία ζωής και επιβίωσης.
Οι μαθητές ανταποκρίθηκαν στο κάλεσμα αυτό με ιδιαίτερο ενθουσιασμό. Στο τέλος της δράσης μοιράστηκαν κουμπαράδες σε όλους τους μαθητές οι οποίοι και ευχαρίστησαν εγκάρδια τους προσκεκλημένους του σχολείου.
