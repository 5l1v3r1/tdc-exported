
# Kostić u izboru za igrača meseca u Bundesligi – Glasanje traje do subote!

Published at: **2019-11-07T15:58:17+00:00**

Author: **Milos**

Original: [Sportska centrala](https://www.sportskacentrala.com/2019/11/07/kostic-u-izboru-za-igraca-meseca-u-bundesligi-glasanje-traje-do-subote/)

Zvezda Ajntrahta iz Frankfurta, Filip Kostić, nalazi se u najužem izboru za igrača meseca u Bundesligi! Protivkandidati su mu klupski kolega Gonsalo Pasiensa, zatim tandem Bajerna Robert Levandovski i Serž Gnabri, Vilijam prvotimac Volfsburga, kao i Bendžamin Hubner iz Hofenhajma.
Filip ima velike šanse da odnese ovo priznanje, a u glasanju, koje traje do subote popodne, mogu da učestvuju svi ljubitelji fudbala preko linka https://bundesligapotm.easports.com/.
Sjajni Kragujevčanin je jedan od najkorisnijih igrača Ajntrahta ove sezone jer je u 17 utakmica postigao 5 golova i zabeležio 7 asistencija.
Nedavno je zablistao protiv Bajerna iz Minhena u pobedi njegovog tima 5:1, u kom je učestvovao sa jednim golom i dve asistencije.
Takve partije već generišu naslove u evropskim medijima koji ga sele u Barselonu ili Inter, pominju se i cifre od 40.000.000 evra za potencijalni transfer, ali ono što je sigurno to je da će Filip sigurno igrati za Ajntraht cele jesenje sezone u utakmicama Bundeslige koje u našoj zemlji prenosi Eurosport.
Već u subotu od 18:00 časova Kostić će da istrči na teren na gostovanju u Frajburgu, petoplasiranog tima Bundeslige. Ajntraht je trenutno sedmi, sa 17 bodova iz 10 utakmica, i skor 5 pobeda, 2 remija i tri poraza.
