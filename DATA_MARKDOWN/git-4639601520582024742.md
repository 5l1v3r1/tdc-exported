
# Ισόπαλοι 1-1 Παναιτωλικός και Αστέρας Τρίπολης

Published at: **2019-11-03T18:36:45+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/sports/isopaloi-1-1-panaitolikos-kai-asteras-tripolis/)

Η παράδοση μίλησε στο Αγρίνιο. Ο Αστέρας Τρίπολης μπορεί να μην ήταν καλύτερος από τον Παναιτωλικό, αλλά επιβεβαίωσε για ακόμα μια φορά πως… δε χάνει από τον συγκεκριμένο αντίπαλο και για έβδομο σερί ματς παρέμεινε αήττητος απέναντί του, με το 1-1 να τον διατηρεί για τρίτο συνεχόμενο παιχνίδι χωρίς ήττα στο πρωτάθλημα.
Οι γηπεδούχοι ήταν αυτοί που είχαν τον έλεγχο του αγώνα μέχρι το 30’ και μάλιστα κατάφεραν να βρουν γρήγορο γκολ. Οι ευκαιρίες ξεκίνησαν από νωρίς, αφού μόλις στο 3’ ο Τασουλής είχε την πρώτη καλή στιγμή, ενώ στο 16’ ο Μπαΐροβιτς λίγο έλειψε να σκοράρει. Τελικά το γκολ ήρθε στο 17’ με τον Μαρσιάλ έπειτα από κόρνερ του Λουσέρο να στέλνει την μπάλα στα δίχτυα.

        Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα
      
Ο Παναιτωλικός συνέχισε να έχει τον έλεγχο και στο 32’ ο Ντάλσιο είχε ευκαιρία, αλλά το πλασέ του εξουδετέρωσε ο Παπαδόπουλος. Ωστόσο, οι γηπεδούχοι δεν κατάφεραν να πάνε στα αποδυτήρια με το υπέρ τους σκορ, αφού στην πρώτη ουσιαστικά επίσκεψη του Αστέρα στην περιοχή τους, ο Καπίγια ανατράπηκε από τον Μαρσιάλ και ο Μπαράλες με πέναλτι έφερε το ματς στα ίδια.
Το γκολ έφερε ισορροπία στην πλευρά του Αστέρα, ο οποίος έδειξε να… συμβιβάζεται με αυτό το 1-1 και δε ρίσκαρε. Αντίθετα, ο Παναιτωλικός που έψαχνε την πρώτη του νίκη συνέχισε να είναι απειλητικός, να προσπαθεί να βρει ένα δεύτερο γκολ και να χάνει σπουδαίες ευκαιρίες με τον Ντάλσιο στο 60’ να σημαδεύει το οριζόντιο δοκάρι, ενώ ο ίδιος παίκτης στο 73’ δεν κατάφερε να πλασάρει, με τον Παπαδόπουλο εξουδετερωμένο.
Το 1-1 έμεινε τελικά μέχρι το φινάλε, με τον Παναιτωλικό να παραμένει χωρίς νίκη στο πρωτάθλημα και τον Αστέρα να φεύγει μάλλον ευχαριστημένος από το Αγρίνιο.
Παναιτωλικός (Μάκης Χάβος): Γιανακόπουλος, Σανιά, Μαρσιάλ, Γιοβάνοβιτς, Λουσέρο, Ταχάρ (67′ Τσιγγάρας), Σιέντσεντ, Μιμίτο (76′ Ντουάρτε), Ντάλσιο, Ντίαζ, Μπαϊροβιτς (60′ Αριγίμπι).
Αστέρας Τρίπολης (Μπόρχα Χιμένεθ): Παπαδόπουλος, Βλάχος, Ματρικάρντι, Τασουλής, Σουάρεθ, Βαλιέντε, Μουνάφο, Ριέρα (72′ Μπόρχα Φερνάντεθ), Μαρκ Φερνάντεθ (90’+1′ Σίτο), Καπίγια, Μπαράλες (82′ Χαουρέγκι).

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
