
# Южна Африка спечели световното по ръгби

Published at: **2019-11-02T15:04:58+00:00**

Author: **Пламен Вълков**

Original: [Стандарт Новини](https://standartnews.com/sport/yuzhna-afrika-specheli-svetovnoto-po-rgbi-405650.html)

Отборът на Южна Африка стана световен шампион по ръгби за  трети път в историята. Във финала на стадиона в Йокохама (Япония) южноафриканците победиха Англия с 32:12 т. Новите шампиони решиха изхода от мача през второто полувреме, когато Маказоли Мапимпи и Чеслин Колби реализираха две есета в рамките на осем минути (67 и 75-а минути). С 22 точки за победителите се отличи Андре Полард. За първи път в историята главен съдия на финала бе арбитър извън англоговорящи държави - това бе французинът Жером Гарсес.
Южна Африка печели титлата за трети път след 1995 и 2007 година и се изравни с тима на Нова Зеландия, който също има три трофея. Новозеландците останаха с бронзовите медали след победата си вчера в малкия финал над Уелс.
