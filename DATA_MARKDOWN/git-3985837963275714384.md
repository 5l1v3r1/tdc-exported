
# Šok: V dome tehotnej Ferihy vypukol požiar

Published at: **2019-11-06T15:30:00+00:00**

Author: **jt**

Original: [markíza](https://feriha.markiza.sk/aktualne/1981485_sok-v-dome-tehotnej-ferihy-vypukol-poziar)

Obľúbená turecká herečka Hazal Kaya, alias nezabudnuteľná Feriha z rovnomenného seriálu, či Nihal zo Zakázanej lásky, zažila chvíle hrôzy. V jej dome a dome jej manžela, herca a režiséra Aliho Ataya, v istanbulskej štvrti  Zekeriyaköy, vypukol v nedeľu požiar a dom zhorel.
Obľúbená herečka, ktorá je aktuálne v poslednom mesiaci tehotenstva a už o pár dní má priviesť na svet prvorodeného synčeka Fikreta Aliho, bola v čase vzniku požiaru v dome sama, pretože jej manžel bol na nakrúcaní nového projektu.
Tehotná Hazal tak prežila chvíle paniky, no našťastie jej a jej dieťatku sa nič nestalo. Podľa tureckých médií z domu včas odišla a je v dobrom zdravotnom stave pod kontrolou lekárov.
Po požiari, ktorého dôvody vzniku vyšetruje polícia, sa manželská dvojica dočasne presťahovala do domu Hazalinej matky.
Zdroj: Instagram/hazalkaya
