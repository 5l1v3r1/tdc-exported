
# Українцям обіцяють небезпечно вітряну неділю

Published at: **2019-11-02T15:29:47+00:00**

Author: ****

Original: [Українська правда](https://www.pravda.com.ua/news/2019/11/2/7230817/)

У неділю, 3 листопада, протягом доби в Україні та у м.Києві очікуються пориви вітру 15-20 м/с. 
Джерело: Укргідрометцентр, КМДА 
Деталі: У зв'язку з прогнозами синоптиків встановлено I рівень небезпечності. 
Управління з питань цивільного захисту КМДА закликає мешканців столиці дотримуватися основних рекомендацій під час сильного вітру - щільно закривати усі вікна, прибрати з балконів і лоджій предмети, які можуть випасти назовні, на вулиці триматися подалі від рекламних щитів, ліній електропередачі та дерев, а у разі сильного вітру сховатися в найближчому приміщенні або природному укритті. 
З понеділка, за прогнозами Гідрометцентру, в Україні очікується потепління, у західних областях - з дощами, на решті території мінлива хмарність.
Вдень 4 листопада температура сягатиме +16...+18, вночі  +8...+10, на крайньому сході вночі +1...-1.
5 листопада дощі змістяться до центральних, північних та східних регіонів, на заході - без опадів.  Вдень місцями очікується до +19 градусів, на сході до +14, вночі +8...+10, на півдні до +13. 
6 листопада дощі повернуться на Закарпаття та на захід України, у решті областей - мінлива хмарність, вдень на півдні до +21, в інших регіонах до +17...+19. 
