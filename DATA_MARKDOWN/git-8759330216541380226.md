
# Thorup gaat in gesprek met captain: Dat is volgende stap voor Vadis

Published at: **2019-11-07T10:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902772/thorup-gaat-in-gesprek-met-captain-dat-is-volgende-stap-voor-vadis-.html)


        KAA Gent rekent donderdagavond onder meer op Vadis Odjidja om het verschil te maken tegen Wolfsburg. Afgelopen zondag pakte Odjidja nog een domme rode kaart tegen Standard, de achtste van zijn loopbaan al. Jess Thorup hoopt dat nooit meer te zien.
      
Thorup heeft deze week dan ook even samen gezeten met zijn aanvoerder. "Ik sprak met Vadis over al die rode kaarten. Over zijn prestaties ben ik zeer opgetogen, maar hij moet er zich ook van bewust zijn dat teams hem proberen te provoceren. Dat moet hij leren en dat is dan ook de volgende stap die ik van hem verwacht", zo klinkt het in Het Nieuwsblad.
Door die rode kaart kan Odjidja er zondag dus niet bij zijn in de topper op het veld van KRC Genk. Een flinke streep door de rekening van Gent, dat het dit seizoen sowieso al een stuk moeilijker heeft op verplaatsing.
