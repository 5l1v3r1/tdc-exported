
# Uživatelé Pixelů 4 nyní mohou alternativní cestou získat až 16násobný zoom

Published at: **2019-11-07T10:00:00+00:00**

Author: **Ioannis Papadopoulos**

Original: [mobilenet.cz](https://mobilenet.cz/clanky/uzivatele-pixelu-4-nyni-mohou-alternativni-cestou-ziskat-az-16nasobny-zoom-39373)


           •  Upravená aplikace fotoaparátu umožňuje až 16× hybridní přiblížení    •  16násobný zoom u teleobjektivu je dostupný pouze uživatelům s rootem
      
Pixely 4 se po dlouhých letech vzdorování zařadily po bok většiny ostatních výrobců a hlavní kamerku doplnily o druhý fotoaparát, kterým se stal dvojnásobný teleobjektiv. Tento 16Mpx snímač o světelnosti f/2.4 a ohniskové vzdáleností 45 mm se chlubí, pomineme-li základní dvojnásobné optické přiblížení, až osminásobným hybridním zoomem. Díky chytrým algoritmům Super Res Zoom navíc pořízené fotografie vypadají více než slušně, avšak vyšší než osminásobné přiblížení výrobce nepovolí. To se rozhodl změnit člen XDA-Developers pod přezdívkou cstark27, který je známý svými modifikacemi aplikace fotoaparátu od Googlu.
