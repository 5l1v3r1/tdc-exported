
# Gavrilović: Lakše je spremiti tim kada igrate Evrokup

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/kosarka/vesti/gavrilovic-lakse-je-spremiti-tim-kada-igrate-evrokup/341559)

Trener Crvene zvezde Andrija Gavrilović govorio je sa mnogo komplimenata o ekipi Cibone, a novinarima u Hrvatskoj je dočarao i probleme sa kojima se njegov klub suočava prilikom pripreme za svaki meč regionalnog takmičenja."Očekivao sam veliku borbu i dobru igru Cibone. Oni su napravili ekipu koja je borbena na svakom meču. Pripremio sam igrače za takvu utakmicu. Trudili smo se da osujetimo njihov kontranapad. Imali smo velikih padova, najpre rezultatskih, ali uspeli smo da slavimo i to je najbitnije. Za razliku od Evrokupa, Evroliga se igra u četvrtak i petak. Imali smo dva meča u tri dana i to nam oduzima dosta energije. Lakše je spremiti tim kada igrate Evrokup. Ali, mi moramo da se borimo sa tim i da ABA ligu stavimo na prvo mesto", rekao je Gavrilović posle meča u Zagrebu.
Zvezdin trener se požalio i na dupli program prošle nedelje."Evroliga se igra četvrtkom i petkom, a ove nedelje smo imali i dupli program. Ne samo što nam oduzima energiju, već imamo više vremena da se spremimo za nju nego za mečeve ABA lige. A voleo bih da je obrnuto. Igrači se potroše, teško je da se vrate u optimalno stanje. A ABA liga nas vodi u Evroligu i zato ima ogromnu važnost", istakao je Gavrilović.
Foto: Star Sport
