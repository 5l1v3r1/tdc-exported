
# Parlamentul prelungește concursul pentru șefia Agenției Naționale pentru Soluționarea Contestațiilor

Published at: **2019-11-07T08:57:50+00:00**

Author: **Jurnal.md**

Original: [Jurnal.md](http://jurnal.md/ro/news/9c86dc69a29bc85a/parlamentul-prelungeste-concursul-pentru-sefia-agentiei-nationale-pentru-solutionarea-contestatiilor.html?utm_source=RSS&utm_medium=RSS&utm_campaign=RSS)


        Comisia economie, buget și finanțe a prelungit concursul pentru selectarea candidaților la funcția de director general al Agenției Naționale pentru Soluționarea Contestațiilor.
      
Candidații trebuie să corespundă mai multor cerinţe, printre care să aibă o vechime în muncă de cel puţin 10 ani în domeniul juridic, economic sau tehnic, precum și o experiență de cel puțin 3 ani în domeniul achizițiilor publice.
Totodată, acesta nu trebuie să fie membru al unui partid politic, iar în ultimii 5 ani să nu aibă în cazierul privind integritatea profesională, înscrieri cu privire la rezultatul negativ al testului de integritate profesională
Candidaţii pot depune dosarele până pe 25 noiembrie.
Postul de director general al Agenției Naționale pentru Soluționarea Contestațiilor a rămas vacant după ce fostul deputat PD Anatolie Zagorodnâi a fost revocat de Parlament, fiind invocată încălcarea legislației la numirea acestuia.
Agenția Naționale pentru Soluționarea Contestațiilor este o instituție creată în 2015 ce se ocupă cu examinarea contestaţiilor formulate în cadrul procedurilor de achiziţie publică.
