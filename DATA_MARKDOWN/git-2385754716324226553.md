
# Κατάργηση των τετραμήνων συζήτησε η ΠΣΕΜ με την ΟΛΤΕΚ

Published at: **2019-11-04T19:40:00+00:00**

Author: **sigmalive**

Original: [SIGMALIVE](https://www.sigmalive.com/news/local/595712/katargisi-ton-tetraminon-syzitise-i-psem-me-tin-oltek)

Το ζήτημα των εξετάσεων ανά τετράμηνο και συγκεκριμένα την άποψή της για κατάργηση τους συζήτησε αντιπροσωπεία της ΠΣΕΜ σε συνάντηση που είχε με αντιπροσωπεία της ΟΛΤΕΚ.
«Μεταφέραμε στους οργανωμένους καθηγητές Τεχνικής εκπαίδευσης την άποψη μας για τις εξετάσεις ανά τετράμηνο», αναφέρεται σε ανακοίνωση της ΠΣΕΜ.
Αναφέραμε, προστίθεται, ότι  το μέτρο αύξησε κατακόρυφα το άγχος των μαθητών και οδηγεί στην αύξηση της παραπαιδείας καθώς εμείς και οι καθηγητές μας δεν προλαβαίνουμε να καλύψουμε την ύλη.
Η ανακοίνωση συνεχίζει αναφέροντας ότι «εκφράσαμε την άποψη μας για τροποποίηση της νομοθεσίας και κατάργηση των εξετάσεων ανά τετράμηνο που ενισχύουν τη βαθμοθηρία και τον εξετασιοκεντρικό χαρακτήρα του σχολείου».
Συζητήσαμε επίσης με τους καθηγητές μας τα προβλήματα που αντιμετωπίζουν οι Τεχνικές Σχολές και ότι θα είμαστε σε στενή επαφή για να μπορούμε να επιλύουμε αυτά τα προβλήματα, καταλήγει.
