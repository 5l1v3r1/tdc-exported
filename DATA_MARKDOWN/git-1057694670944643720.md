
# Καταδίωξη και σύλληψη οδηγού που παρέσυρε και σκότωσε πεζό στο Πικέρμι

Published at: **2019-11-06T18:50:03+00:00**

Author: ****

Original: [News.gr](https://www.news.gr/ellada/article/2023277/katadioxi-ke-sillipsi-odigou-pou-paresire-ke-skotose-pezo-sto-pikermi.html)

Τροχαίο δυστύχημα με ένα νεκρό σημειώθηκε το απόγευμα της Τετάρτης στη Λεωφόρο Μαραθώνος στο Πικέρμι.
Σύμφωνα με πληροφορίες που επικαλείται η ιστοσελίδα irafina.gr, διερχόμενο όχημα παρέσυρε ηλικιωμένο, που προσπάθησε να διασχίσει τον δρόμο. Ο οδηγός του οχήματος αρχικά σταμάτησε στο σημείο, όμως στη συνέχεια εγκατέλειψε τον άτυχο ηλικιωμένο.
Οι ίδιες πληροφορίες αναφέρουν, ότι αστυνομικός που ήταν στο σημείο, είδε το συμβάν και ειδοποίησε την Άμεση Δράση. Τελικά το όχημα εντοπίστηκε από αστυνομικούς της ομάδας ΔΙΑΣ και ο οδηγός συνελήφθη στην Παλλήνη.
