
# Anziani, aiutiamoli a difendersi dalla solitudine

Published at: **2019-11-03T07:33:01+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/commento/anziani-1.4866503)

Bologna, 3 novembre 2019 - Segnalo una iniziativa del centro servizi sociali di Bibbiano (RE), che invita ogni lunedì, nei locali della stazione, gli anziani che giocano, ascoltano musica, fanno ginnastica. Rostand: ‘L’uomo invecchia quando non ha più il desiderio di cercare qualcosa’. Gli anziani trovano ‘alla stazione’ il piacere di stare insieme.Claudio Meglioli, Barco (RE)

        Risponde il condirettore de 'il Resto del Carlino', Beppe Boni
      
E’ già una buona notizia che si parli di Bibbiano non solo per la brutta storia degli affidi pilotati che consentivano, secondo le ipotesi accusatorie dell’inchiesta in corso, anche di lucrare sui bambini. Prendiamo atto dell’iniziativa che è molto diffusa in Italia. Il nostro Paese, fra tanti difetti, ha il pregio di voler bene agli anziani a cui dedica (ma si può fare di più) attenzione e impegno sociale. Il rischio più forte per le persone in età è la solitudine. La collettività può aiutarle a difendersi. A Foligno, in Umbria proprio in un centro sociale attraverso la frequentazione si sono formate otto coppie di anziani che ora vivono insieme e si fanno compagnia. Applausi e auguri.

        
          beppe.boni@ilcarlino.net
        
      
Iscriviti alla newsletterRimani sempre aggiornato sulle notizie nazionaliAccedi per Iscriverti
