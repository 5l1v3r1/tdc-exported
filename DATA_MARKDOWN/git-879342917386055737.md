
# У Києві лікаря-онколога затримали за отримання хабара

Published at: **2019-11-05T18:48:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/suspilstvo/kyyevi-likarya-onkoloha-zatrymaly-otrymannya-xabara)


        Лікаря онкодиспансеру затримали в Києві за отримання 2 тис. доларів за довідку-направлення на отримання групи інвалідності.
      
Про це пише пресслужба прокуратури Києва.
Правоохоронці встановили, що лікар вимагав та отримав 2 тис. доларів за надання медичної документації, необхідної для проходження медико-соціальної експертизи без реального проходження особою медичного обстеження.
Лікаря затримали в порядку ст. 208 КПК України, проводяться невідкладні слідчі дії. Кримінальне провадження розслідується за ч. 3 ст. 368 КК України.
Нагадаємо, Міністерство охорони здоров'я виявило численні порушення в роботі Національного інституту раку.
Також відзначимо, у вересні нинішнього року суд заарештував співробітників Інституту раку, підозрюваних у хабарництві.
Хочете обговорити цю новину? Долучайтеся до телеграм-чату CHORNA RADA
