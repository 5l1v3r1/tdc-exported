
# سیل و آبگرفتگی در ۵ استان کشور/ فوت ٢ نفر به دلیل گرفتار شدن در مسیر سیلاب

Published at: **2019-11-02T11:11:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619398/%D8%B3%DB%8C%D9%84-%D9%88-%D8%A2%D8%A8%DA%AF%D8%B1%D9%81%D8%AA%DA%AF%DB%8C-%D8%AF%D8%B1-%DB%B5-%D8%A7%D8%B3%D8%AA%D8%A7%D9%86-%DA%A9%D8%B4%D9%88%D8%B1-%D9%81%D9%88%D8%AA-%D9%A2-%D9%86%D9%81%D8%B1-%D8%A8%D9%87-%D8%AF%D9%84%DB%8C%D9%84-%DA%AF%D8%B1%D9%81%D8%AA%D8%A7%D8%B1-%D8%B4%D8%AF%D9%86-%D8%AF%D8%B1-%D9%85%D8%B3%DB%8C%D8%B1-%D8%B3%DB%8C%D9%84%D8%A7%D8%A8)


        رییس سازمان امداد و نجات با بیان اینکه ۵ استان درگیر سیل و آبگرفتگی هستند، گفت: دو نفر در تربت جام بر اثر گرفتار شدن در سیلاب جان خود را از دست داده‌اند.
      

        آفتاب‌‌نیوز :
      
رییس سازمان امداد و نجات با بیان اینکه ۵ استان درگیر سیل و آبگرفتگی هستند، گفت: دو نفر در تربت جام بر اثر گرفتار شدن در سیلاب جان خود را از دست داده‌اند.
مرتضی سلیمی، رئیس سازمان امداد و نجات درباره خدمات امداد و نجات در سیل و آبگرفتگی طی ٧٢ ساعت گذشته گفت: ٥ استان چهارمحال و بختیاری، خراسان‌های جنوبی، رضوی و شمالی و سمنان درگیر سیل و آبگرفتگی هستند.
وی با اشاره به مناطق امدادرسانی شده، تصریح کرد: در١٤ شهر و روستا به ١٧٥ نفر امدادرسانی شده است.
رییس سازمان امداد و نجات خاطرنشان کرد: تخلیه آب از ٣٩ واحد مسکونی نیز در این مدت صورت گرفته است.
سلیمی با بیان اینکه ١٨ تیم شامل ٩٣ نفر در این عملیات حضور داشتند، خاطرنشان کرد: ٢ نفر تربت جام – گرفتار شدن پراید در مسیر سیلاب نیز در حوادث جان خود را از دست داده‌اند.
