
# David spreekt over zijn toekomst: Natuurlijk ga ik niet zo lang blijven

Published at: **2019-11-01T09:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901925/david-spreekt-over-zijn-toekomst-natuurlijk-ga-ik-niet-zo-lang-blijven-.html)


        Jonathan David is dit seizoen één van de uitblinkers bij KAA Gent. Hij werd dan ook langer vastgelegd, tot 2023. De Canadees heeft echter nog een pak grotere dromen.
      
"Ik heb net bij KAA Gent getekend tot 2023, maar natuurlijk blijf ik niet zo lang hier", vertelt hij bij RTBF. "Ik wil mij in de kijker spelen en dan hogerop gaan, maar wel stap per stap. De club die ik kies moet mij speeltijd kunnen geven en een plan om vooruitgang te boeken."
David wil alvast heel hoge toppen scheren. "Binnen vijf jaar wil ik spelen bij één van de grootste clubs ter wereld. Bij FC Barcelona, mijn favoriete club? Dat is nog een beetje vroeg, maar in de toekomst kan alles. Ik zet daar geen limieten op. En het zou leuk zijn om te mogen spelen met Lionel Messi", lacht de Canadees nog.
