
# قاتل نامریی ۳ نفر را در سراب به کام مرگ کشاند

Published at: **2019-11-07T12:04:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620337/%D9%82%D8%A7%D8%AA%D9%84-%D9%86%D8%A7%D9%85%D8%B1%DB%8C%DB%8C-%DB%B3-%D9%86%D9%81%D8%B1-%D8%B1%D8%A7-%D8%AF%D8%B1-%D8%B3%D8%B1%D8%A7%D8%A8-%D8%A8%D9%87-%DA%A9%D8%A7%D9%85-%D9%85%D8%B1%DA%AF-%DA%A9%D8%B4%D8%A7%D9%86%D8%AF)


        سخنگوی اورژانس آذربایجان شرقی گفت: سه نفر از اعضای خانواده‌ای در شهرستان سراب بر اثر نشت گاز منوکسید کربن، جان باختند.
      

        آفتاب‌‌نیوز :
      
وحید شادی‌نیا در تشریح این خبر اظهار کرد: کارشناسان اورژانس سراب به دنبال گزارش کاهش هوشیاری به مرکز اورژانس این شهرستان، عازم محل شدند.
وی بیان کرد: سه نفر نفر از اعضای خانواده‌ای شامل مرد ۶۰ساله، زن۵۰ساله و دختر ۲۰ساله در روستای میراکوه سفلی، بر اثر نشت گاز سمی، بی رنگ و بی‌بو منوکسید کربن جان خود را از دست دادند و فوت آن‌ها توسط کارشناسان اورژانس تایید شد.
به گزارش اورژانس آذربایجان شرقی، گاز مونوکسید کربن گازی بدون رنگ و بو بوده و عمده‌ترین منبع تولید این گاز سوختن ناقص نفت و گاز است، اما بر اثر احتراق هر نوع ماده سوختنی به خصوص در محیط‌های در بسته و فاقد اکسیژن ممکن است تولید شود.
استفاده از آبگرمکن یا بخاری‌های مستعمل یا دارای نقص فنی و فاقد دودکش یا دارای دودکش بدون عملکرد مناسب در منزل بیشترین موارد ابتلا به مسمومیت را تشکیل می‌دهند.
