
# لعیا زنگنه و ثریا قاسمی به «آقازاده» پیوستند

Published at: **2019-11-02T10:58:00+00:00**

Author: ****

Original: [جامعه خبری تحلیلی الف](https://www.alef.ir/news/3980811057.html)

لعیا زنگنه و ثریا قاسمی به سریال شبکه نمایش خانگی «آقازاده» پیوستند.
به گزارش روابط عمومی سریال آقازاده، لعیا زنگنه و ثریا قاسمی به سریال شبکه نمایش خانگی «آقازاده» به تهیه کنندگی حامد عنقا و کارگردانی بهرنگ توفیقی پیوستند. لعیا زنگنه در دومین همکاری خود با عنقا این بار نیز در نقش مادر حامد با بازی سینا مهراد ایفای نقش می کند که متفاوت از شریفه در سریال «پدر» است.
ثریا قاسمی بازیگر پیشکسوت سینمای ایران نیز نقش احترام مادربزرگ نقش اصلی زن قصه را برعهده دارد، چهره تازه ای که هنوز نام و عکسی از او منتشر نشده است و نقش خاصی در ارتباط با کاراکتر لعیا زنگنه دارد.
قاسمی در سالهای اخیر در سینما و تلویزیون کم کار بوده و با «آقازاده» اولین سریال خود در شبکه نمایش خانگی را تجربه خواهد کرد.
این سریال مدتی است کلید خورده و امیر آقایی، امین تارخ، مهدی سلطانی، کامبیز دیرباز، جمشید هاشم پور، سینا مهراد و امین حیایی با هنرمندی نیکی کریمی از جمله بازیگران آن هستند.
