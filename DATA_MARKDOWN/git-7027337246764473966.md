
# بازگشت هواپیمای هلندی به مبدا درپی مشکل امنیتی

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697156/%D8%A8%D8%A7%D8%B2%DA%AF%D8%B4%D8%AA-%D9%87%D9%88%D8%A7%D9%BE%DB%8C%D9%85%D8%A7%DB%8C-%D9%87%D9%84%D9%86%D8%AF%DB%8C-%D8%A8%D9%87-%D9%85%D8%A8%D8%AF%D8%A7-%D8%AF%D8%B1%D9%BE%DB%8C-%D9%85%D8%B4%DA%A9%D9%84-%D8%A7%D9%85%D9%86%DB%8C%D8%AA%DB%8C)

گزارش یک مشکل امنیتی در یک هواپیمای مسافری هلندی که احتمال می‌رود گروگانگیری باشد، این هواپیما را به مبدأ خود در آمستردام بازگرداند.
به گزارش ایرنا به نقل از خبرگزاری اسپوتنیک، یک هواپیمای هلندی پس از آنکه از فرودگاه مبدا خود در آمستردام به هوا برخاست، با گزارش یک مشکل امنیتی به پلیس این کشور مجبور به بازگشت به مبدا خود شد.
این هواپیمای شرکت «ایر یوروپ» که به مقصد مادرید در اسپانیا به هوا برخاسته بود، 27 سرنشین داشت و یکی از خدمه آن مشکل امنیتی را به پلیس گزارش داده بود.
پلیس نظامی هلند بلافاصله در فرودگاه آمستردام حاضر شده و منتظر بازگشت هواپیما ماند.
پس از فرود هواپیما در فرودگاه، مسافران و خدمه آن به سلامت از آن خارج شدند و پلیس هنوز هیچ اظهار نظری درباره ماهیت مشکل امنیتی نکرده است.
