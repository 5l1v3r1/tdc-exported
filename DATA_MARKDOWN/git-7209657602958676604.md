
# Vanni Leopardi morto, addio al conte di Recanati

Published at: **2019-11-04T11:39:10+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/macerata/cronaca/vanni-leopardi-morto-1.4868887)

Recanati (Macerata), 4 novembre 2019 - È morto questa mattina a Recanati il conte Vanni Leopardi. Aveva 77 anni. Impegnato da sempre in iniziative di divulgazione e custodia dell’eredità del grande poeta Giacomo, il conte aveva partecipato lo scorso settembre all’inaugurazione dell’orto de 'L’Infinito' con il presidente della Repubblica Sergio Mattarella (foto).
Stando alle prime informazioni, Vanni Leopardi è morto nella mattinata di oggi in casa. Da qualche tempo era malato. Lascia la figlia Olimpia con i tre nipoti e il fratello Giacomo detto 'Mimmo'. La moglie era morta oltre quarant’anni fa. Il funerale è stato fissato per mercoledì 6 alle 16 nella chiesa di Montemorello.
In segno di lutto, i musei civici di Villa Colloredo Mels, la Torre del Borgo, il museo Beniamino Gigli e l'ufficio Iat Tipico.tips martedì e mercoledì, 5 e 6 novembre, rimarranno chiusi al pubblico tutto il giorno. Lo comunica lo staff della società cooperativa Sistema Museo, che gestisce i musei civici di Recanati.
Iscriviti alla newsletterRimani sempre aggiornato sulle notizie nazionaliAccedi per Iscriverti
