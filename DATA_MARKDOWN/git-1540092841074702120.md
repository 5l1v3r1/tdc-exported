
# Συρία: Τουλάχιστον 15 νεκροί από έκρηξη παγιδευμένου αυτοκινήτου

Published at: ****

Author: ****

Original: [CNN.gr](https://www.cnn.gr/news/kosmos/story/196018/syria-toylaxiston-15-nekroi-apo-ekrixi-pagideymenoy-aytokinitoy)

Newsroom, CNN Greece 18:15 , 02 November 2019
Οι περισσότεροι τραυματίες είναι σε σοβαρή κατάσταση, σύμφωνα με ιατρική πηγή που πρόσθεσε ότι η έκρηξη του παγιδευμένου με μεγάλες ποσότητες εκρηκτικών αυτοκινήτου κατέστρεψε καταστήματα και αυτοκίνητα.
Τουρκικά κρατικά μέσα ενημέρωσης κάνουν λόγο για τουλάχιστον 13 νεκρούς. Το Συριακό Παρατηρητήριο Ανθρωπίνων Δικαιωμάτων για 14.
Η πόλη ελέγχεται από τις τουρκικές δυνάμεις στη βόρεια Συρία.
Σε ανακοίνωσή του από τη Βηρυτό του Λιβάνου, το Παρατηρητήριο αναφέρει ότι μαχητές που υποστηρίζονται από την Άγκυρα και άμαχοι είναι μεταξύ των θυμάτων και των τραυματιών από την έκρηξη του αυτοκινήτου.
Το τουρκικό πρακτορείο ειδήσεων Anadolu έκανε λόγο για βομβιστική επίθεση στην Τελ Αμπιάντ. Στην πόλη αυτή γίνονται μερικές από τις σκληρότερες μάχες που λαμβάνουν χώρα μετά την έναρξη, τον Οκτώβριο, της τουρκικής στρατιωτικής εισβολής στη βορειοανατολική Συρία κατά κουρδικής πολιτοφυλακής.
Σύμφωνα με το τουρκικό υπουργείο Άμυνας, που αποδίδει την «επίθεση» αυτή στην κουρδική πολιτοφυλακή Μονάδες Προστασίας του Λαού (YPG), 13 άμαχοι σκοτώθηκαν και 20 τραυματίστηκαν.

        Διαβάστε επίσης
      
