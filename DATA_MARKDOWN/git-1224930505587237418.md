
# Названо найбільший недолік віддаленої роботи - Радіо Максимум

Published at: **2019-11-06T19:16:00+00:00**

Author: **Лейцюсь Наталія**

Original: [Радіо Максимум](https://maximum.fm/nazvano-najbilshij-nedolik-viddalenoyi-roboti_n169164)


        Робота вдома може здаватись мрією для офісних працівників, однак вона має і свої вагомі мінуси. Медики розповіли, чому віддалена робота може впливати на стан здоров'я.
      
Робота в офісі завжди має чимало нюансів, які впливають саме на робочий процес. Тут і колектив, і шум, і додаткові нюанси, і навіть шлях додому і назад. Проте фріланс і домашня праця також не є настільки ідеальними. Виявилось, що віддалені роботяги отримують ще більше негативу, аніж їх офісні колеги.
За даними Міжнародної організації праці при ООН, у рамках якої проаналізували дані 15 країн, люди, які працюють віддалено, частіше мають проблеми зі сном та тривожністю. Рівень стресу був значним у всіх піддослідних, але серед офісних працівників від нього страждав кожен четвертий, а серед віддалених – майже 40%! Подібні результати були і щодо безсоння.
Варто розуміти, що постійний стрес та безсоння впливає на серцево-судинну систему, метаболізм та нормальну роботу мозку.
Чому ж віддалена робота має такі мінуси? За словами науковців, причина у тому, що люди починають змішувати всі свої справи: і домашні, і романтичні, і робочі.
Як працювати найкраще? Один з провідних авторів дослідження наголосив, що найліпше для самопочуття є режим роботу, у рамках якого 2 дні людина працює вдома, а решту часу – в кафе чи офісі.
Джерело: newsyou.info
