
# Закон про автокрісла для дітей передали на підпис Зеленському

Published at: **2019-11-05T17:42:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/zakon-pro-avtokrisla-ditej-peredaly-pidpys-zelenskomu)

Законопроект №1150 «Про внесення змін до Кодексу України про адміністративні правопорушення щодо встановлення відповідальності за порушення правил перевезення дітей» був переданий на підпис президентові Володимиру Зеленському.
Про це інформує сайт ВР у вівторок, 5 листопада.
Останній етап проходження документу – переданий на підпис президенту. Законопроект у вівторок, 5 листопада, схвалив голова Верховної ради Дмитро Разумков.
Отже, у Кодексі України про адміністративні правопорушення передбачається адмінвідповідальність за порушення правил перевезення дітей і за здійснення такого правопорушення повторно протягом року відповідно.
«Порушення правил перевезення дітей тягне за собою накладення штрафу на водія у розмірі тридцяти неоподатковуваних мінімумів доходів громадян (510 гривень, - ред.). Повторне протягом року вчинення порушення, передбаченого частиною десятою цієї статті, тягне за собою накладення штрафу на водія в розмірі п'ятдесяти неоподатковуваних мінімумів доходів громадян (850 гривень, - ред.)», - йдеться в тексті закону.
Раніше президент підписав указ про поліпшення умов зберігання боєприпасів на арсеналах.
Хочете обговорити цю новину? Долучайтеся до телеграм-чату CHORNA RADA
