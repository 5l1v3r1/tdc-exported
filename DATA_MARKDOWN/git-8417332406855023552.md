
# Fotgjengere påkjørt, bilfører stakk fra stedet

Published at: **2019-11-03T05:59:16+00:00**

Author: **Martin Andersen**

Original: [adressa.no](https://www.adressa.no/nyheter/trondelag/2019/11/03/Fotgjengere-p%C3%A5kj%C3%B8rt-bilf%C3%B8rer-stakk-fra-stedet-20307717.ece)

To personer kjørt til sykehus etter trafikkuhell i Levanger. Bilfører i 20-årene pågrepet av politiet.
To fotgjengere ble natt til søndag påkjørt i Levanger og bilfører stakk fra stedet, ifølge en twittermelding fra politiet.
Politiet hadde opplysninger om registreringsnummeret, og fant bilen en halv times tid senere.
- Føreren fremsto som ruset, sier Bernt Tiller som er operasjonsleder i politiet i Trøndelag.
Fotgjengerne er kjørt til sykehus etter hendelsen. Ifølge operasjonslederen skal en være lettere skadet, mens skadeomfanget på den andre er ukjent.
Bilføreren er pågrepet og politiet har opprettet sak etter hendelsen.
