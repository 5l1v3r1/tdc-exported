
# Videó bizonyítja, hogy Eminemet évekkel ezelőtt egy robotra cserélték

Published at: **2019-11-02T17:00:00+00:00**

Author: **Bors**

Original: [www.borsonline.hu](http://www.borsonline.hu/celeb/video-bizonyitja-hogy-eminemet-evekkel-ezelott-egy-robotra-csereltek/185660)


        Bizarr művészet - ezt a címet viseli sorozatunk, melyben világhírű alkotók (legyenek azok írók, festők vagy épp színészek, zenészek, rendezők) megdöbbentő, megbotránkoztató, sokszor sötét titkairól rántjuk le a leplet. Most ismét meredek összeesküvés-elméletekből szemezgettünk. 
        Bizarr művészet - ezt a címet viseli sorozatunk, melyben világhírű alkotók (legyenek azok írók, festők vagy épp színészek, zenészek, rendezők) megdöbbentő, megbotránkoztató, sokszor sötét titkairól rántjuk le a leplet. Most ismét meredek összeesküvés-elméletekből szemezgettünk.
      

        Talán nem túlzás azt állítani, hogy onnantól lesz valaki igazi szupersztár, hogy legalább egy összeesküvés-elmélet születik róla. A Beatles-tagokról például azt állítják az elméletgyártók, hogy soha nem is léteztek, Michael Jackson valójában a saját nővére, Beyoncé pedig a húga édesanyja.
      

        Természetesen a rap egyik legnagyobb figurája, Eminem sem kerülhette el, hogy szülessen róla pár elég meredek teória. Ezekből szemezgettünk.
      

        Eminem igazi nagyágyú a könnyűzenében - nem csoda hát, hogy az összeesküvéselmélet-gyártók is megtalálták © AFP
      
Számtalan elmélet született arról, hogy az a rapper, akit manapság a tévében és a fellépéseken látunk, már rég nem az, akit a kilencvenes évek végén megismertünk. Nem, nem arról van szó, hogy megváltozott, idősebb, érettebb lett – meghalt, azóta pedig egy klónja helyettesíti.
Először 2000 decemberében terjedt el az álhír az interneten, hogy a rapper életét vesztette egy autóbalesetben. Noha egyetlen hiteles forrás sem erősítette meg már akkor sem a hírt, sőt, kifejezetten cáfolták, hogy Eminemnek bármilyen balesete is lett volna, nem hogy halálos, az összeesküvéselmélet-megszállottak máris elkezdtek kombinálni.
Ezt követően 2006-ban temették el újra a botrányhős előadót. Ekkor már nem csak azt állították az elméletgyártók, hogy szörnyethalt egy balesetben, de azt is, hogy azóta egy klónnal helyettesítik, természetesen az Illuminátusok nevű titkos társaság (ki más?) parancsára. Az erre fogékony netezők rögtön el is kezdték összehasonlítgatni Eminem régebbi és akkori fotóit, számos különbséget kiszúrva, amivel alátámaszthatták teóriájukat. Meredek? A folytatás még inkább az lesz!
Egyes elméletgyártók szerint ugyanis a rappert (aki biztos, ami biztos, még 2013-ban is “meghalt” az álhírgyárosoknak köszönhetően - ezúttal megkéselték) két évtizede egy robot helyettesíti - azonban egy 2013-as, BBC Radio 1-nak adott interjú során lefagyott a rendszere, és így önmagát buktatta le.
