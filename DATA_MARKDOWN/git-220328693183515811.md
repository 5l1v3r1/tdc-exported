
# В Шотландия заснеха бяла катеричка

Published at: **2019-11-04T15:37:05+00:00**

Author: **Стандарт**

Original: [Стандарт Новини](https://standartnews.com/lifestyle-lyubopitno/v-shotlandiya-zasnekha-byala-katerichka-405849.html)

Рядък вид бяла катеричка откриха зоозащитници в Шотландия. Катеричката е била в горите на Дисайд, където се намира кралската резиденция Балморал. Екоактивисти, които се занимават със защитата на популацията на червената катеричка в Североизточна Шотландия, са заснели рядката катеричка, съобщава Би Би Си, предава БГНЕС.
Предстои да бъде установено дали става въпрос за катеричка–албинос. За тази цел учените ще се опитат да се сдобият с по-качествени снимки, на които да се вижда цветът на очите на животното.
При всички случаи откритието било впечатляващо, смятат природозащитниците.
Частично бели животни като врабчета, гарвани, черен дрозд и таралежи са се появявали от време на време, но те не са истински албиноси, споделя експерт по биоразнообразието в Шотландия.
 
