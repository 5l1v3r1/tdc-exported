
# Φριχτό έγκλημα στη Νέα Υόρκη: Αποκεφάλισε τη σύζυγό του, έκοψε τον λαιμό της 5χρονης κόρης του και αυτοκτόνησε - ΦΩΤΟ

Published at: **2019-11-07T20:12:00+00:00**

Author: ****

Original: [enikos.gr](http://www.enikos.gr/international/682919/frichto-egklima-sti-nea-yorki-apokefalise-ti-syzygo-tou-ekopse-to)

Ήταν μόνο λίγες ώρες πριν από την προγραμματισμένη ακρόαση σχετικά με το διαζύγιό τους, όπου ο 46χρονος άνδρας φέρεται να αποκεφάλισε τη 42χρονη σύζυγό του, να έκοψε τον λαιμό της πεντάχρονης κόρης τους και να απαγχονίστηκε στο διαμέρισμά τους στο Χάρλεμ του Μανχάταν.
Η αστυνομία ανταποκρίθηκε σε κλήση στις 21.18 όπου ένοικοι της πολυκατοικίας τους ζητούσαν να ελέγξουν την οικογένεια στο συγκεκριμένο διαμέρισμα. Μόλις αστυνομικοί μπήκαν στο σπίτι ήρθαν αντιμέτωποι με το μακάβριο θέαμα. Είναι ασαφές πόσο διάστημα η οικογένεια ήταν νεκρή προτού εντοπιστούν τα πτώματά τους, ενώ σύμφωνα με την DailyMail.com πρόκειται για το ζεύγος Γιόναθαν Τέντλα και Τζένιφερ Σλεχτ.
Ο Τέντλα ήταν στην κρεβατοκάμαρα, η σύζυγός του στο μπάνιο και το παιδί τους σε άλλο υπνοδωμάτιο, σύμφωνα με ανακοίνωση από την Αστυνομία. Τόσο η μητέρα όσο και το παιδί έφεραν τραύμα στον λαιμό.
Σύμφωνα με τη New York Daily News, που επικαλείται ανώνυμες πηγές, η Σλεχτ ήταν αποκεφαλισμένη και το διαλυμένο κεφάλι της ήταν αφημένο στην ποδιά της. Η κόρη της έφερε τόσο βαθύ τραύμα στον λαιμό που το κεφάλι της ήταν εν μέρει κομμένο. Ο άνδρας βρέθηκε να κρέμεται από σχοινί στην κρεβατοκάμαρά του.
Το ζευγάρι λέγεται ότι έπαιρνε διαζύγιο και μάλιστα η ακρόαση ήταν προγραμματισμένη λίγες ώρες μετά που εντοπίστηκαν τα πτώματα.
Ο αδερφός της γυναίκας επικοινώνησε με τις Αρχές εκείνο το απόγευμα και ζήτησε να ελέγξουν την αδερφή του καθώς δεν μπορούσε να τη βρει στο τηλέφωνο. Σύμφωνα με τους γείτονες, η Σλεχτ είχε εκδώσει περιοριστική εντολή το 2016 κατά του συζύγου της επειδή την απειλούσε.
Όπως αναφερόταν στη σελίδα της στο LinkedIn είχε διατελέσει ως ανώτερη σύμβουλος για την αντιμετώπιση καταστάσεων έκτακτης ανάγκης για την ανθρωπιστική οργάνωση"Family Planing 2020".
Αποφοίτησε το 1999 από το Πανεπιστήμιο της Βοστώνης με Μπάτσελορ στην ανθρωπολογία και μετά πήρε Μάστερ στη δημογραφία και την οικογενειακή υγεία από το Πανεπιστήμιο Κολούμπια, Σχολή Δημόσιας Υγείας του Μέιλμαν το 2004. Εργαζόταν επί 15 έτη για τη διεθνή ανακούφιση και ανάπτυξη εστιάζοντας στη βελτίωση του οικογενειακού προγραμματισμού για γυναίκες και παιδιά σε περιοχές που έχουν πληγεί από κρίσεις.
Τον περασμένο μήνα, η 42χρονη είχε κάνει παρουσίαση με θέμα την αναπαραγωγική φροντίδα των γυναικών προσφύγων/μεταναστών.
Πηγή: Daily Mail, New York Daily News
