
# Готвят хитър капан за мечето плувец от Сопот

Published at: **2019-11-05T11:42:00+00:00**

Author: ****

Original: [Blitz.bg](https://blitz.bg/obshtestvo/gotvyat-khitr-kapan-za-mecheto-pluvets-ot-sopot_news707484.html)

https://blitz.bg/obshtestvo/gotvyat-khitr-kapan-za-mecheto-pluvets-ot-sopot_news707484.html Blitz.bg
Служителите на хотела в Сопот, в чийто басейн редовно се къпе малко мече, са подготвили изненада за животното. При следващата му поява в комплекса там ще го очакват 50 кг мед, 100 кг тиква и 100 кг овес. Идеята е мечката, която вече носи името Суими, да се нахрани добре, за да може да заспи зимен сън. Златю Кличев, директор на Държавното горско стопанство в Карлово, каза, че вече е създадена организация за улавяне и преместване на мечето на безопасно за него място – най-вероятно в Централния Балкан, съобщава Нова телевизия. Властите уверяват, че животното няма да бъде отстреляно, нито наранено по какъвто и да било начин.Преди дни от хотела разпространиха видеокадри с мечката, плуваща в топлия басейн на хотела. На видеото се вижда как след нощното къпане животното се разхожда кротко из комплекса и се опитва да си вземе сладолед. 
