
# Laurea alla memoria di Margherita Rosso, morta tragicamente la scorsa estate

Published at: **2019-11-01T06:15:38+00:00**

Author: **Redazione**

Original: [Tempostretto](https://www.tempostretto.it/news/laurea-alla-memoria-di-margherita-rosso-morta-tragicamente-la-scorsa-estate.html)

Si è svolta ieri presso il Dipartimento di ingegneria la cerimonia per il conferimento della laurea alla memoria di Margherita Rosso, la studentessa dell’Ateneo peloritano, scomparsa tragicamente la scorsa estate a causa di un incidente sulla litoranea, a Paradiso.
Il diploma di laurea in Ingegneria civile e sistemi edilizi è stato consegnato alla sorella Elena dal Rettore Salvatore Cuzzocrea, al termine della seduta di laurea che la avrebbe vista terminare il percorso di studio.
Erano presenti i genitori, i familiari, tra cui lo zio Monsignor Cesare Di Pietro, gli amici, il Direttore del Dipartimento di Ingegneria, prof. ssa Ida Milone, il prof. Orazio Pellegrino, relatore della tesi di Margherita, il Direttore generale, avv. Francesco Bonanno e numerosi Prorettori, Delegati, docenti e studenti.
