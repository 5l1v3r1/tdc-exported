
# Пасажири зникли безвісти: південнокорейський вертоліт впав у море

Published at: **2019-11-01T07:34:40+00:00**

Author: ****

Original: [ФАКТИ](https://fakty.com.ua/ua/svit/20191101-pasazhyry-znykly-bezvisty-pivdennokorejskyj-vertolit-vpav-u-more/)

Вертоліт Південної Кореї впав у море недалеко від спірних з Японією островів Токто, сім осіб, які перебували на борту, числяться зниклими без вісті.
Вертоліт вилетів з Токто 31 жовтня близько 23.26 за місцевим часом, після чого впав у воду. На його борту були двоє чоловіків з рибальського човна і п’ятеро рятувальників.
У їх пошуках задіяні військові кораблі, вертольоти, кілька рибальських човнів, також планують залучити дайверів.
Читайте: Три будинки у вогні: у США впав літак
Зазначається, що зниклий вертоліт виготовлений французькою компанією Airbus Helicopters, може перевозити до 28 пасажирів і літати протягом п’яти годин зі швидкістю 250 км/год.
Нагадаємо, колишній міністр аграрної політики та продовольства Тарас Кутовий загинув унаслідок падіння вертольота Robinson R44.

        Джерело: 
        Yonhap
      
