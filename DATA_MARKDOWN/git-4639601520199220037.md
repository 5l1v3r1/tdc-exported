
# Εργατικό δυστύχημα στη Λάρκο – Νεκρός πατέρας 3 παιδιών – Συλλυπητήρια Χατζηδάκη

Published at: **2019-11-06T09:13:00+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/society/ergatiko-dystyxima-sti-larko-nekros-pateras-3-paidion-syllypitiria-xatzidaki/)

Θερμά συλλυπητήρια στην οικογένεια του εργαζόμενου στη ΛΑΡΚΟ που έχασε τη ζωή του σήμερα το πρωί εκφράζει ο υπουργός Περιβάλλοντος και Ενέργειας, Κωστής Χατζηδάκης.
«Δέσμευση από την πλευρά μας να διερευνήσουμε τα αίτια και να αποδοθούν οι ευθύνες, όπου ανήκουν, το ταχύτερο», τόνισε ο υπουργός αναφερόμενος στο δυστύχημα, αναφέρει το ΑΠΕ.

        Διαβάστε ακόμη : Το σχέδιο για την κατανομή προσφύγων στην ενδοχώρα – Σύσκεψη το μεσημέρι στο Μαξίμου
      
Εξάλλου, καθ’ οδόν προς το εργοστάσιο είναι αυτήν την ώρα, σύμφωνα με το ΑΠΕ, ο διευθύνων σύμβουλος της ΛΑΡΚΟ, Σπύρος Τζίτζος, για να εξετάσει τις συνθήκες υπό τις οποίες συνέβη το δυστύχημα.
Έκρηξη σημειώθηκε στη ΛΑΡΚΟ στη Λάρυμνα στον Βόρειο Ευβοϊκό, με αποτέλεσμα να χάσει τη ζωή του ένας εργάτης.
Σύμφωνα με τις πληροφορίες του tvstar.gr, νεκρός είναι ένας 56χρονος εργάτης από τη Μαλεσίνα, πατέρας τριών παιδιών.
Ο 56χρονος εκτελούσε την εργασία όταν σημειώθηκε η έκρηξη που του στοίχισε τη ζωή. Το θανατηφόρο δυστύχημα σημειώθηκε μετά από έκρηξη στη Χαλυβουργία, στο Τμήμα κοκοποίησης.

        Διαβάστε ακόμη : Στη Μόσχα ο Δένδιας – Στήνουν γέφυρες στη σκιά του Ουκρανικού
      
