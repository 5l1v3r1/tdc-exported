
# Σωτήρης Ρούσσος: Η Τουρκία ήρθε στη Συρία για να μείνει

Published at: ****

Author: ****

Original: [CNN.gr](https://www.cnn.gr/focus/story/196482/sotiris-royssos-h-toyrkia-irthe-sti-syria-gia-na-meinei)

Αλμπάνης Γιάννης, CNN Greece 19:35 , 06 November 2019
Ο αναπληρωτής καθηγητής Διεθνών Σχέσεων στο πανεπιστήμιο Πελοποννήσου είπε ότι η τουρκική εισβολή συνιστά μια πολύ σοβαρή παραβίαση του διεθνούς δικαίου που σηματοδοτεί το τέλος την προοπτικής της κουρδικής αυτονομίας, καθώς και την υποβάθμιση του κύρους των ΗΠΑ στη Μέση Ανατολή. Υπογράμμισε ότι η τουρκική κατοχή συριακού εδάφους δεν θα είναι πρόσκαιρη. Ήδη στο Αφρίν που κατελήφθη πέρσι, γίνονται κινήσεις ενσωμάτωσης στην τουρκική διοίκηση.
Κατά τον κ. Ρούσσο, οι ΗΠΑ στο εξής θα επεμβαίνουν μόνο όπου διακυβεύονται ζωτικά συμφέροντά τους. Παρά την αναβάθμισή της, η Ρωσία δεν μπορεί να υποκαταστήσει τις ΗΠΑ ούτε στη Μέση Ανατολή. Σε ό,τι αφορά τις αμερικανοτουρκικές σχέσεις, εξέφρασε την εκτίμηση ότι μπαίνουν σε διαδικασία αναβάθμισης. Τέλος, εξέφρασε την ανησυχία ότι η Τουρκία θα κλιμακώσει τις κινήσεις της στην κυπριακή ΑΟΖ.
