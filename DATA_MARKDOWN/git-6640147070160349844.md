
# Lucca Comics & Games, un sabato ricco di appuntamenti!

Published at: **2019-11-02T09:45:00+00:00**

Author: **Francesco Caputo**

Original: [Tom&#39;s Hardware](https://www.tomshw.it/culturapop/lucca-comics-games-sabato/)

Dopo un venerdì scoppiettante e pieno di impegni, la programmazione del Lucca Comics & Games prosegue con tantissimi appuntamenti, eventi e incontri. Ci saranno infatti l’anteprima della serie Sky His Dark Materials, il ritorno di Cristina d’Avena e tanto altro ancora, che vi proponiamo di seguito.
Leggi anche: JoJo da Banpresto a Lucca Comics & Games 2019
La giornata inizia “all’Auditorium Fondazione Banca del Monte di Lucca (ore 12) con il panel Comics & NON Fiction – L’ANTIMAFIA A FUMETTI se ne discuterà con autori che si sono cimentati nel racconto delle vite di vittime di mafia come Lelio Bonaccorso, o che si occupano di raccontare il reale attraverso progetti sinergici con le forze dell’ordine come Luca Scornaienchi, o che hanno inserito il tema in una narrazione popolare come Thomas Pistoia“, recita il comunicato ufficiale.
Successivamente, o meglio “alle ore 15.00, al cinema Astra, grazie a Sky arriva a Lucca l’attesa anteprima della serie His Dark Materials – Queste Oscure Materie. Alle 12 (Sala Tobino – Palazzo Ducale), invece, i fan del maestro Noboru Rokuda, non potranno mancare lo showcase in cui racconterà la genesi del suo personaggio più noto, Dash Kappei“.
Se siete interessati a Nihal a Zoe&Lu non potete certamente mancare “all’incontro che alle 14, all’Auditorium San Girolamo coinvolgerà Licia Troisi. L’autrice fantasy italiana più conosciuta al mondo, grazie allo straordinario successo delle saghe “Mondo Emerso”, “Ragazza Drago” e “Regni di Nashira”, festeggia con il pubblico ripercorrendo tutte le tappe di questi 15 anni che hanno condotto da Nihal, la prima eroina nata dalla sua fantasia, a Zoe&Lu, le due indagatrici dell’incubo protagoniste del suo ultimo libro“.
Nel corso della giornata, inoltre, “alle 14.30 per le vie del centro storico ancora un appuntamento dedicato alla serie originale Netflix The Witcher: The Witcher Experience, la Parade curata dall’associazione The Witcher Cosplay Italia con Flash Mob finale Silver For Monsters a cura della Witcher Cat School“.
Gli eventi dedicati a Dungeon & Dragons non sono terminati nei precedenti giorni, infatti, “alle 15 D&D: Pop & Culture: l’attore hollywoodiano Joe Manganiello, il comico scozzese Paul Foxcroft e Mark Hulmes raccontano la rinascita e il futuro di D&D. Alle 16, D&D Live Game (Eberron – Level 3-6): Joe Manganiello, Mark Hulmes, Kim Richard, Paul Foxcroft, giocheranno per la prima volta in diretta a “Dungeons & Dragons” davanti alla community del festival. In streaming sul canale Twitch LuccaComicsAndGames“.
“La giornata si chiuderà alle 19.30 con Arriva Cristina – Cristina d’Avena Live, l’attesissimo ritorno dell’icona delle sigle tv sul Main stage di Lucca Comics & Games, a cui seguirà alle 21.30 The Rockets Live“, conclude il comunicato stampa degli organizzatori dell’evento.
