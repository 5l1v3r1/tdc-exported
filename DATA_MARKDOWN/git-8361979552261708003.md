
# НБУ випереджає графік зниження ставок. Як це відіб'ється на курсі гривні

Published at: **2019-11-01T04:30:00+00:00**

Author: **Володимир Позній**

Original: [НВ](https://nv.ua/ukr/biz/experts/kurs-dolara-kurs-grivni-yak-rizke-znizhennya-stavki-nbu-vidib-yetsya-na-valyuti-novini-ukrajini-50050911.html)

Минулої п’ятниці НБУ здивував ринки різким зниженням облікової ставки на 1 процентний пункт, подвоївши темпи пом’якшення політики. Найчастіше подібні рішення запускають розпродаж національної валюти, оскільки знижують прибутковість номінованих у ній активів. Однак гривні вдалося уникнути цієї долі, і ось чому.
Зниження ставки в Україні відбувається в унісон з активними послабленнями в монетарній політиці в інших країнах. Зокрема, 24 жовтня Банк Туреччини знизив ставку відразу на 25 бп до рівня 14%. На цьому тлі гривня зуміла уникнути тривалого розпродажу, повернувшись в стан нижче 25 за долар.
Не варто забувати, що ключова ставка на рівні 15,5% — це дуже високий рівень, і, незважаючи на останнє пом’якшення, гривня залишається в числі «дохідних» валют. У цих умовах підвищений попит на ризикові активи, характерний для періоду зростання світових фондових ринків, здатний і далі приваблювати покупців до гривні.
Внутрішнім позитивним фактором для гривні залишається триваюче гальмування споживчої інфляції, яка знизилася до 7,5% швидше за прогнози, наблизившись до цільових 5%. Глава НБУ раніше сигналізував, що інфляція в 5% дозволить знизити облікову ставку до 8%. Ймовірно, різке уповільнення зростання цін може привести ключову ставку до зазначеного рівня раніше, ніж планувалося — до 2021 року.
