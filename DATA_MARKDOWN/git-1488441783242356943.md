
# Magisk v20.1 introduce la nuova “hiding mode” anche per chi si trova ancora su Android Pie

Published at: **2019-11-04T19:47:10+00:00**

Author: **Roberto Artigiani**

Original: [AndroidWorld](https://www.androidworld.it/2019/11/04/magisk-v20-1-introduce-la-nuova-hiding-mode-anche-si-trova-ancora-android-pie-678226/)

Magisk è uno degli strumenti più utili, potenti e diffusi per chi gli appassionati di modding su Android, anche grazie alla sua abilità nel bypassare i controlli effettuati da SafetyNet (il sistema di sicurezza implementato da Google che blocca le applicazioni bancarie, giochi, ecc. se viene rilevato il root del dispositivo). Poco più di un paio di settimane fa si è aggiornato con il supporto totale ad Android 10 anche per quei dispositivi con partizione A-only, ora riceve un nuovo aggiornamento che introduce una comoda novità.
Oltre i soliti bug fixing Magisk v20.1 e Magisk Manager 7.4.0 introducono la “hiding mode” anche sugli smartphone ‘fermi’ ad Android Pie (condizione comune e moltissimi modelli purtroppo). La nuova modalità consente di nascondere alcuni pacchetti attraverso l’offuscamento dell’APK. Le risorse necessarie per il Manager vengono scaricate e nascoste tra i suoi file e caricate solamente quando necessario.
Inoltre è anche possibile rinominare il pacchetto mentre è nascosto. Questa modalità potrebbe essere intralciata dal funzionamento delle interfacce proprietarie sviluppate da alcuni produttori, per cui l’aggiornamento contiene anche uno strumento per verificare la compatibilità della funzione col proprio dispositivo, per evitare spiacevoli sorprese.
Via: XDA Developers
Fonte: XDA Developers, GitHub
