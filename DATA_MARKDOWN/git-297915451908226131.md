
# Bomba u muzea? Policie uzavřela magistrálu, ale černý kufr byl prázdný

Published at: **2019-11-05T09:09:00+00:00**

Author: **Michael Bereň**

Original: [Pražský deník](https://prazsky.denik.cz/zlociny-a-soudy/narodni-muzeu-bomba-policie-podezrely-kufr-magistrala-pyrotechnik-20191105.html)

„Vzhledem k nálezu podezřelého zavazadla před Národním muzeem bude z rozhodnutí pyrotechnika po nezbytně nutnou dobu uzavřena Wilsonova ulici ve směru z Prahy 7 na Prahu 2,“ oznámili policisté na oficiálním twitterovém účtu. Dopravní opatření trvalo zhruba půl hodiny.
Zasahujícím policistům podle mluvčího pražských hasičů Martina Kavky dvě jejich jednotky. Jinak hojně navštěvované místo u zrekonstruované historické budovy muzea bylo vyklizeno. Na chvíli byly uzavřeny i výstupy z metra ve stanici Muzeum. K černému kufru u fontány nejprve vyjel robot ovládaný na dálku pyrotechnikem, který mohl někomu připomenout právě titulního hrdinu ze zmiňovaného filmu. K podezřelému zavazadlu byl pak vyslán i u veřejnosti oblíbený „pyropes“.
Byl to však planý poplach. Žádná bomba se nenašla. „Kufr byl prázdný, pyrotechnik opatření ukončil a doprava byla obnovena,“ uvedla pražská policie na sociální síti krátce po desáté hodině. Provoz v centru se tak pomalu vrací do normálního stavu.
