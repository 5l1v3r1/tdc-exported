
# Agenţia de bilete a Teatrului Regina Maria se mută la Arcadia

Published at: **2019-11-06T12:24:00+00:00**

Author: ****

Original: [Bihoreanul](https://www.ebihoreanul.ro/stiri/ultima-or-31-3/agentia-de-bilete-a-teatrului-regina-maria-se-muta-la-arcadia-152582.html)

"Din cauza lucrărilor de modernizare a zonei din jurul clădirii Teatrului de Stat, începând cu data de 7 noiembrie, Agenția de bilete a Teatrului Regina Maria își mută sediul la Sala Arcadia, etajul I - Pasajul Vulturul Negru (intrarea dinspre strada pietonală Vasile Alecsandri)", au anunţat, marţi, reprezentanţii Teatrului Regina Maria. 
Activitatea agenției de bilete se va desfășura la noul sediu până la finalizarea lucrărilor care îngreunează accesul în clădire.
Programul rămâne, în schimb, acelaşi: marți – vineri de la ora 12:00 la ora 18:00, sâmbăta de la 10:00 la 13:00, iar duminică și luni închis. "Ne puteți contacta și la numărul de telefon 0372.368.475 sau la adresa de e-mail rezervari@teatrulreginamaria.ro", au mai transmis reprezentanţii TRM.
De asemenea, biletele vor putea fi achiziționate și cu o oră înainte de fiecare spectacol de la intrarea în sala unde acesta urmează să se desfășoare, iar online prin intermediul www.bilete.ro.
