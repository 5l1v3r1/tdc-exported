
# Lamkel Zé krijgt opnieuw mooie beloning voor zijn prestaties bij Antwerp

Published at: **2019-11-01T09:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901932/lamkel-z-krijgt-opnieuw-mooie-beloning-voor-zijn-prestaties-bij-antwerp.html)


        Didier Lamkel Zé is helemaal terug bij Antwerp. Eerder dit seizoen mocht hij al een verbeterd contract tekenen, nu is hij ook voor het eerst international bij Kameroen. Dat weet Gazet Van Antwerpen.
      
Lamkel Zé leefde aan het begin van dit seizoen nog in onvrede met Antwerp, maar de laatste maanden is hij een sterkhouder. Dat heeft bondscoach Toni Conceicao nu ook gezien. Hij heeft Lamkel Zé opgeroepen voor de wedstrijden tegen Kaapverdië en Rwanda. Dat zijn allebei kwalificatiematchen voor de Afrika Cup van 2021.
Lamkel Zé heeft dit seizoen al vijf doelpunten en vier assists op zijn naam staan. Hij kwam eerder al uit voor verschillende nationale jeugdteams, maar kon nog nooit speelminuten versieren bij de grote jongens. Daar komt nu (misschien) verandering in. Op 11 november moet hij zich gaan melden bij Kameroen. De wedstrijden gaan door op 13 en 17 november.
