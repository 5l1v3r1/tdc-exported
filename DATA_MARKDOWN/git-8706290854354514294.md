
# Μειώθηκαν τα φέσια του Δημοσίου σε ιδιώτες τον Σεπτέμβριο

Published at: **2019-11-05T21:45:00+00:00**

Author: ****

Original: [enikos.gr](http://www.enikos.gr/economy/682496/meiothikan-ta-fesia-tou-dimosiou-se-idiotes-ton-septemvrio)

Μείωση κατά 82 εκατ. ευρώ σημείωσαν τον Σεπτέμβριο τα φέσια του Δημοσίου - ληξιπρόθεσμες υποχρεώσεις σε ιδιώτες και εκκρεμείς επιστροφές φόρων - και διαμορφώθηκαν στα 2,547 δισ. ευρώ από 2,629 δισ. ευρώ τον Αύγουστο, σύμφωνα με στοιχεία του υπουργείου Οικονομικών. Σημειώνεται ότι τον Αύγουστο τα φέσια είχαν αυξηθεί κατά 270 εκατ. ευρώ.
Οι ληξιπρόθεσμες υποχρεώσεις του Δημοσίου αυξήθηκαν στα 1,673 δισ. ευρώ από 1,637 δισ. ευρώ τον Αύγουστο, ενώ οι εκκρεμείς επιστροφές φόρων μειώθηκαν στα 874 εκατ. ευρώ από 992 εκατ. ευρώ.
