
# Οδηγός παρέσυρε και σκότωσε πεζό στο Πικέρμι - Συνελήφθη έπειτα από καταδίωξη

Published at: **2019-11-06T20:25:00+00:00**

Author: ****

Original: [enikos.gr](http://www.enikos.gr/society/682740/odigos-paresyre-kai-skotose-pezo-sto-pikermi-synelifthi-epeita-ap)

Τροχαίο δυστύχημα, με ένα νεκρό, σημειώθηκε λίγο μετά τις 17:00 το απόγευμα της Τετάρτης (6/11) στη Λεωφόρο Μαραθώνος στο Πικέρμι.
Σύμφωνα με τις πρώτες πληροφορίες, διερχόμενο όχημα παρέσυρε ηλικιωμένο που προσπάθησε να περάσει τον δρόμο σε περιοχή χωρίς φανάρι – διάβαση.
Ο οδηγός του οχήματος, αρχικά σταμάτησε στο σημείο, όμως στη συνέχεια εγκατέλειψε τον άτυχο ηλικιωμένο.
Σύμφωνα με πληροφορίες του irafina.gr, αστυνομικός που ήταν στο σημείο, είδε το συμβάν και ειδοποίησε την Άμεση Δράση.
Τελικά, το όχημα εντοπίστηκε από αστυνομικούς της ομάδας ΔΙΑΣ και ο οδηγός συνελήφθη στην Παλλήνη.
