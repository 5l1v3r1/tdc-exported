
# Grozljivka v novomeški bolnišnici: moški skočil iz tretjega nadstropja in umrl

Published at: **2019-11-03T16:15:00+00:00**

Author: **P. K.**

Original: [Slovenske novice](https://www.slovenskenovice.si/kronika/doma/clanek/grozljivka-v-novomeski-bolnisnici-moski-skocil-s-3-nadstropja-in-umrl-245519)

NOVO MESTO – Dopoldne naj bi v novomeški bolnišnici z balkona skočil moški in pri tem izgubil življenje.Pri novomeški policijski upravi so potrdili, da so na številko policije 113 ob 11.30 dobili obvestilo, da je v bolnišnici z balkona tretjega nadstropja padel moški, poroča Dolenjski list. Policisti so ugotovili, da gre za 63-letnega moškega, pacienta, ki je za posledicami padca umrl na kraju. O dogodku sta bila obveščena dežurni preiskovalni sodnik in okrožna državna tožilka. Odrejena je bila sanitarna obdukcija, po prvih ugotovitvah pa je tuja krivda izključena, je za Dolenjski list pojasnil Robert Perc iz PU Novo mesto.
