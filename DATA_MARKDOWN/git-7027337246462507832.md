
# مدیر عامل ایران خودرو: خودروهای ناقص این شرکت تا دی ماه صفر می‌شود

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696698/%D9%85%D8%AF%DB%8C%D8%B1-%D8%B9%D8%A7%D9%85%D9%84-%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%AE%D9%88%D8%AF%D8%B1%D9%88%D9%87%D8%A7%DB%8C-%D9%86%D8%A7%D9%82%D8%B5-%D8%A7%DB%8C%D9%86-%D8%B4%D8%B1%DA%A9%D8%AA-%D8%AA%D8%A7-%D8%AF%DB%8C-%D9%85%D8%A7%D9%87-%D8%B5%D9%81%D8%B1-%D9%85%DB%8C%E2%80%8C%D8%B4%D9%88%D8%AF)


        تجاری سازی محصولات از روزانه 1190 دستگاه درهفته آخر مرداد ماه به 1540 دستگاه در هفته اول آبان ماه رسیده كه این روند افزایشی تولید ادامه خواهد داشت.
      
آمارخودروهاي ناقص كف كارخانه ايران خودروكه تكميل آن ازروزهاي ابتدايي خردادماه در دستور كار اين خودروساز قرار گرفته نشان مي دهد،تاپايان آبان ماه به كمتر از 30 هزار دستگاه و دردي ماه سال جاري به صفر خواهد رسيد.
به گزارش عصر ایران فرشاد مقیمی مدیرعامل ایران خودرو با اشاره به آهنگ روبه رشد تولید و روند كاهشی خودروهای دارای كسری قطعه اظهارداشت:‌ تجاری سازی محصولات از روزانه 1190 دستگاه درهفته آخر مرداد ماه به 1540 دستگاه در هفته اول آبان ماه رسیده كه این روند افزایشی تولید ادامه خواهد داشت.
مدیرعامل ایران خودرو خاطر نشان ساخت: گروه صنعتی ایران خودرواز ابتدای سال جاری تاكنون موفق به تولید 202 هزار و 879 هزار دستگاه انواع خودرو سواری و وانت شده و با توجه به این كه روند تامین و تولید در این خودروساز شتاب گرفته انتظار می‌رود تعداد تولید روزانه تا دی ماه به مرز دوهزار دستگاه برسد.
وی تاكیدكرد : اجرای تعهدات معوق و تحویل خودروها در كوتاه‌ترین زمان ممكن و در نهایت رضایت ذی‌نفعان هدف اصلی گروه صنعتی ایران خودرو است كه تمامی تلاش و همت مجموعه كاركنان این خودروساز در مسیر تحقق این هدف قرار دارد.
