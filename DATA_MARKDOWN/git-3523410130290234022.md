
# 
        جزئیات محدودیت‌های ترافیکی محورهای مواصلاتی البرز
      

Published at: **2019-11-06T16:17:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638485/%D8%AC%D8%B2%D8%A6%DB%8C%D8%A7%D8%AA-%D9%85%D8%AD%D8%AF%D9%88%D8%AF%DB%8C%D8%AA%E2%80%8C%D9%87%D8%A7%DB%8C-%D8%AA%D8%B1%D8%A7%D9%81%DB%8C%DA%A9%DB%8C-%D9%85%D8%AD%D9%88%D8%B1%D9%87%D8%A7%DB%8C-%D9%85%D9%88%D8%A7%D8%B5%D9%84%D8%A7%D8%AA%DB%8C-%D8%A7%D9%84%D8%A8%D8%B1%D8%B2)

به گزارش بولتن نیوز، رضا گودرزی، رئیس پلیس راه استان البرز از اجرای محدودیت‌های ترافیکی در محورهای مواصلاتی البرز به منظور تأمین نظم و امنیت در جاده‌ها خبر داد و گفت: از ساعت 12 ظهر روز سه‌شنبه 14 آبان تا ساعت 6 روز شنبه 18 آبان‌ماه، تردد انواع تریلر، کامیون، کامیونت و موتورسیکلت از محورهای کرج-چالوس ممنوع است.
رئیس پلیس راه استان البرز از ممنوعیت تردد انواع وسایل‌نقلیه از ساعت 14 روز جمعه 17 آبان تا ساعت دو بامداد روز شنبه 18 آبان‌ماه از کرج به سمت مرزن‌آباد خبر داد و افزود: با اعلام مأموران پلیس راه در محل، طی همین مدت‌زمان، تردد انواع وسایل‌نقلیه از مرزن‌آباد به سمت کرج به صورت یک‌طرفه خواهد بود.
گودرزی در پایان بیان کرد: مرکز کنترل ترافیک پلیس راه ناجا با شماره تلفن 120 و 88255555 به صورت شبانه روزی پاسخگوی وضعیت راه‌های کشور و آماده امدادرسانی به حادثه‌دیدگان احتمالی است.
انتهای پیام/
