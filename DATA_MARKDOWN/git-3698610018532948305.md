
# Міноборони України і США підписали протокол співпраці

Published at: **2019-11-07T22:55:00+00:00**

Author: ****

Original: [DT.ua](https://dt.ua/UKRAINE/minoboroni-ukrayini-i-ssha-pidpisali-protokol-spivpraci-328866_.html)

Міністерства оборони України та Сполучених Штатів підписали протокол, який визначає подальші напрямки співробітництва між двома оборонними відомствами. Про це повідомляє прес-служба Міноборони.
Наголошується, що в ході зустрічі українська делегація на чолі із заступником міністра оборони України Аліною Фроловою обговорила з американськими колегами основні аспекти розвитку оборонного співробітництва між Україною і США. Зокрема, мова йшла про стан і перспективи проведення в Україні оборонної реформи, а також підтримку з боку США в цьому процесі.
У свою чергу, американські колеги відзначили підтримку територіальної цілісності і незалежності України, а також відзначили значні досягнення у реформуванні та посиленні спроможностей Збройних сил України.
Як повідомлялося, 11 вересня Вашингтон погодив і схвалив виділення Україні 250 млн доларів військової допомоги.
З початку російської агресії в Донбасі Збройні сили України отримали від Сполучених Штатів Америки майже десять тисяч одиниць військової техніки, а американські військові інструктори навчають українських військовослужбовців.
Детальніше про американську військову допомогу Україні читайте в статті Юрія Бутусова "Військова техніка США для України: політичний символізм і цілепокладання" в тижневику "Дзеркало тижня. Україна".
