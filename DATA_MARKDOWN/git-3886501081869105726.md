
# Pristalice Jedan od pet miliona ispred RTS-a, ulaz iz Aberdareve blokiran

Published at: **2019-11-05T19:25:04+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118912-pristalice-jedan-od-pet-miliona-ispred-rts-a-ulaz-iz-aberdareve-blokiran?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Pristalice udruženja Jedan od pet miliona i Saveza za Srbiju okupile su se večeras ispred zgrade RTS-a zbog najavljenog gostovanja predsednika Srbije Aleksandra Vučića, a ulaz javnog medijskog servisa iz Aberdareve ulice je blokiran.Kako javlja reporter Bete, primetno je ogromno prisustvo policije u uniformama i civilu, kao i pripadnika Kobri. Jedan deo gradjana došao je do ulaza u RTS iz Aberdareve, gde su videli da je on potpuno blokiran.Gradjani koriste pištaljke, zvižde, a sa sobom nose i transparente na kojima piše "Da li ćete smeniti Nebojšu Stefanovića zato što je slagao da je diplomirao", "Da li ćete smeniti Sinišu Malog jer je ukrao doktorat" i "Prevaranti vraćajte novac penzionerima".Ispred RTS-a su prisutni i potpredsednik Narodne stranke Nikola Jovanović i lider Dveri Boško Obradović.Prisutan je i Simo Spasić kome je masa odgovorila "Simo, Srbine".Udruženje "Jedan od pet miliona" saopštilo je da će večeras čekati predsednika Srbije Aleksandra Vučića ispred zgrade RTS-a gde treba da gostuje, kako bi mu i oni postavili neka pitanja. Obradović: Režimski mediji javljaju da će večeras biti atentat na Vučića Lider Pokreta Dveri Boško Obradović upitao je pred okupljenim gradjanima ispred RTS-a kakvo ludilo vlada u Srbiji kada na većini medija pod kontrolom vlasti teče priča kako će ispred te televizije večeras biti atentat na predsednika Srbije Aleksandra Vučića."Dosta nam je više Aleksandra Vučića i njegovih gostovanja na svim televizijama, moramo da pokažemo zube ovom kriminalnom režimu i da ovo u Srbiji nije moralno i da nešto mora da se menja", rekao je Obradović.Obradović je pokušao da udje u Aberdarevu ulicu, ali mu je onemogućeno da tu prodje.On je u jednom trenutku ušao u verbalni okršaj sa novinarem televizije Pink kojem je rekao da ta televizija "širi lažne vesti i da će biti zatvorena"."Došli smo da pružimo podršku studentima i pošaljemo poruku da godinu dana od protesta Jedan od pet miliona nijedan od organizatora nije pozvan da gostuje ni u jednoj emisiji", rekao je Obradović..
