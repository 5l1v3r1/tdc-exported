
# Мін’юст США опублікував частину доповіді Мюллера про можливі звʼязки Трампа з РФ

Published at: **2019-11-03T14:49:45+00:00**

Author: ****

Original: [ФАКТИ](https://fakty.com.ua/ua/svit/20191103-min-yust-ssha-opublikuvav-chastynu-dopovidi-myullera-pro-mozhlyvi-zv-yazky-trampa-z-rf/)

Журналісти CNN і BuzzFeed змогли через суд домогтися від міністерства юстиції США публікації заміток спецпрокурора Роберта Мюллера.
Перша частина доповіді Мюллера містить майже 300 сторінок. Матеріали стосуються розслідування про можливу змову між Москвою та передвиборним штабом Дональда Трампа.
Серед опублікованих документів — розшифровка розмов агентів ФБР з колишнім заступником голови передвиборчого штабу Трампа Ріком Гейтсом. Він був присутнім під час розмови, коли Трамп захотів дістати електронні листи, які, як зʼясували американські спецслужби, були вкрадені росіянами.

        Читайте: 
        Мюллер б’є по Кремлю і виправдовує Трампа: як РФ втручалась у вибори в США
      
Дональд Трамп неодноразово обговорював зі своїми підлеглими, як можна отримати доступ до вкраденого електронного листування Гіларі Клінтон.
Екс-радник президента США з національної безпеки Майкл Флінн, за словами Гейтса, сказав, що він може використовувати свої розвідувальні джерела для одержання листів.
Доповідь Мюллера складається з двох частин. Одна присвячена опису спроб російського втручання, друга стосується можливого порушення Трампом американського законодавства в контексті співпраці з Росією.
У доповіді майже 400 сторінок, офіційно вона називається Звіт про розслідування російського втручання в президентські вибори 2016 року.
Нагадаємо, 29 травня Роберт Мюллер оголосив про свою відставку з поста спеціального прокурора США.
