
# Liliana Segre nonnetta mai eletta: si dimette il coordinatore della Lega di Lecce dopo gli insulti alla senatrice

Published at: **2019-11-04T15:40:00+00:00**

Author: **LUCIA PORTOLANO**

Original: [Repubblica.it](https://bari.repubblica.it/cronaca/2019/11/04/news/_liliana_segre_nonnetta_mai_eletta_si_dimette_il_coordinatore_della_lega_di_lecce_dopo_gli_insulti_alla_senatrice-240224538/)

Si dimette il segretario cittadino di Lecce Riccardo Rodelli dopo le parole contro la senatrice Liliana Segre. Le sue dimissioni sono state subito accolte dalla segreteria provinciale del partito di Salvini che a sua volte ha preso le distanze da quella affermazioni."Prendo atto delle dimissioni da coordinatore cittadino della Lega a Lecce, rassegnate nelle scorse ore dall'avvocato Riccardo Rodelli - afferma il segretario provinciale Gianni De Blasi - questi ha chiarito (e non poteva essere diversamente) di aver espresso quelle parole esclusivamente a titolo personale e non nelle vesti di responsabile del nostro partito".Il coordinatore provinciale ha assunto personalmente la responsabilità della segreteria cittadina ed ha azzerato tutte le deleghe che qualche mese fa era state assegnate nel capoluogo leccese.Rodelli aveva definito la senatrice Segre una "nonnetta mai eletta". Una "Mrs Doublfire di Palazzo Madama", una "vecchietta ben educata reduce dai campi di concentramento". Parole pesanti che gli sono costate la direzione cittadina del partito."Per quanto mi riguarda - aggiunge De Blasi - ritengo che le parole debbano avere sempre un senso e un peso. E che, pur nella durezza dello scontro politico, non si debba mai travalicare il limite. A maggior ragione nei confronti di chi ha vissuto sulla propria pelle le atrocità dell'Olocausto".
