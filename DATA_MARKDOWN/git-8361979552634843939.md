
# Тейлор: Джуліані хотів, щоб Україна втрутилася в американські вибори

Published at: **2019-11-06T21:01:00+00:00**

Author: ****

Original: [НВ](https://nv.ua/ukr/world/geopolitics/dzhuliani-hotiv-shchob-ukrajina-vtrutilasya-u-vibori-2020-50052054.html)

Про це йдеться в розсекречених свідченнях Тейлора, які були отримані в рамках процедури імпічменту Трампа, передає CNN.
За його словами, Джуліані наполягав на тому, щоб Україна «втрутилася у внутрішню політику США», почавши розслідування відносно газодобувної компанії Burisma, яке б ударило по репутації сім'ї політичного опонента Трампа Джо Байдена.
Тейлор наголосив, що вважає ці прохання про розслідування настільки небезпечними, що президенту України Володимиру Зеленському варто їх ігнорувати — навіть якщо це загрожує зривом зустрічі один на один з Трампом.
Тейлор також заявив, що Трамп зумовив видачу військової допомоги Україні початком розслідування проти Burisma.
Слова топ-дипломата США підтверджують побоювання інформаторів про те, що Джуліані і Трамп намагалися отримати допомогу від Києва, щоб підвищити свої шанси на переобрання в 2020 році.
Розслідування щодо імпічменту Трампа ініціювали після скарги інформатора на можливий тиск з боку Трампа під час телефонної розмови з президентом України Володимиром Зеленським.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.
