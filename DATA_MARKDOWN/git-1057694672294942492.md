
# Ηράκλειο: Σύλληψη δύο 20χρονων με περίπου μισό κιλό κάνναβης.

Published at: **2019-11-02T16:13:44+00:00**

Author: ****

Original: [News.gr](https://www.news.gr/ellada/article/2016986/iraklio-sillipsi-dio-20chronon-me-peripou-miso-kilo-kannavis.html)

Συνελήφθησαν, χθες το βράδυ στο Ηράκλειο, από αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Ηρακλείου δύο 20χρονοι κατηγορούμενοι για παραβάσεις της νομοθεσίας περί ναρκωτικών ουσιών.
Η σύλληψή τους έγινε στο πλαίσιο αστυνομικής επιχείρησης, την ώρα που ο ένας 20χρονος παραλάμβανε από τον άλλον ποσότητα ναρκωτικών ουσιών. Σε έλεγχο που πραγματοποιήθηκε στους συλληφθέντες αλλά και σε έρευνα στις οικίες τους βρέθηκαν και κατασχέθηκαν συνολικά 452,1 γραμμάρια κάνναβης και μια ζυγαριά ακριβείας.
Η προανάκριση διενεργείται από Τμήμα Δίωξης Ναρκωτικών της Υποδιεύθυνσης Ασφαλείας Ηρακλείου, ενώ οι συλληφθέντες με την σε βάρος τους σχηματισθείσα δικογραφία, θα οδηγηθούν στον Εισαγγελέα Πλημμελειοδικών Ηρακλείου.
