
# Életbe lépett a dohányzási tilalom az osztrákoknál

Published at: **2019-11-01T12:42:07+00:00**

Author: **Euronews **

Original: [euronews](https://hu.euronews.com/2019/11/01/eletbe-lepett-a-dohanyzasi-tilalom-az-osztrakoknal)

November elsejétől tilos rágyújtan a beltéri vendéglátó helyeken Ausztriában. A tilalom a vízipipára és az elektromos cigarettára is vonatkozik.
Ha a vendég nem tartja be az új szabályt, Bécsben és Tirolban az étterem vagy kocsma tulajdonosa 10 ezer euróig terjedő bírságot kockáztat.
"Ki kell mennem, ha rá akarok gyújtani, ami zavaró tud lenni, ha az ember beljebb ül és fel kell állítania a többieket" - mondta egy dohányos.
"Megértem, hogy betiltották. A dohányzók telefüstölik a helyiséget, amit a nemdohányzók is beszívnak. Szóval, szerintem ez a legjobb megoldás" - summázza egy nemdohányzó.
