
# Bogaţii Statelor Unite vor primi 3.8 miliarde de dolari din reducerea impozitelor odată ce programul Obamacare va fi anulat

Published at: **2019-11-05T18:15:00+00:00**

Author: **Eduard Ivanovici**

Original: [Ziarul Financiar](https://www.zf.ro/eveniment/bogatii-statelor-unite-vor-primi-3-8-miliarde-de-dolari-din-reducerea-impozitelor-odata-ce-programul-obamacare-va-fi-anulat-18540451)

Odată ce Obamacare, reforma medicală înaintată de preşedintele Barack Obama, va fi anulată, cetăţenii bogaţi ai Statelor Unite vor putea încasa miliarde de dolari din reducerea impozitelor, conform unei analize publicate luni de către Centrul pentru Politici Bugetare şi Politici al SUA şi citat de CNBC.
Primele 1,409 de gospodării din SUA, cu venituri anuale de peste 53 de milioane de dolari, sau 0.001% din totalul gospodăriilor din Statele Unite, vor primi o sumă totală de 3.8 miliarde de dolari odată ce reforma este anulată.
Prin anularea Obamacare, mai multe taxe care au fost impozitate pentru a ajuta la expansiunea programului vor fi eliminate, inclusiv taxa de 0.9% care îi vizează pe cetăţenii ce câştigă mai mult de 200,000 de dolari anual şi cuplurile ce câştigă peste 250,000 de dolari pe an.
Majoritatea acestor taxe va merge către gospodăriile cu venituri de peste 1 milion de dolari, urmând ca suma medie pe care o va primi un individ să fie de 46.000 de dolari.
De asemenea, industria farmaceutică se va alege doar cu beneficii în urma anulării programului, de vreme ce Obamacare încasează o taxă anuală de la companiile farmaceutice care vând medicamente cu prescripţie.
În vreme ce bogaţii şi industriile farmaceutice vor trage foloase de pe urma situaţiei de faţă, cei săraci şi din pătura mijlocie a societăţii nu se vor alege decât cu dezavantaje. Aproape 25 de milioane de americani vor rămâne fără asigurare medicală dacă programul este anulat în întregime.
Instanţa federală de apel din New Orleans va emite o decizie zilele următoare asupra unei hotărâri a unei instanţe inferioare de a anula Obamacare – numit în mod oficial „Affordable Care Act” – într-un caz cunoscut ca Texas vs. Statele Unite ale Americii.
