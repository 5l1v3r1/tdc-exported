
# Διήμερη επίσημη επίσκεψη του Προκόπη Παυλόπουλου στην Αρμενία

Published at: **2019-11-04T20:55:00+00:00**

Author: ****

Original: [enikos.gr](http://www.enikos.gr/politics/682286/diimeri-episimi-episkepsi-tou-prokopi-pavlopoulou-stin-armenia)

Ύστερα από πρόσκληση του Προέδρου της Δημοκρατίας της Αρμενίας κ. Αρμέν Σαρκισιάν, ο Πρόεδρος της Δημοκρατίας, κ. Προκόπης Παυλόπουλος αύριο Τρίτη 5 Νοεμβρίου 2019 θα πραγματοποιήσει διήμερη επίσημη επίσκεψη στη Δημοκρατία της Αρμενίας.
Ειδικότερα, ο κ. Παυλόπουλος αύριο και ώρα 12.00, θα καταθέσει στεφάνι στο Μνημείο Γενοκτονίας και στις 15.10, θα έχει κατ' ιδίαν συνάντηση με τον Πρόεδρο της Αρμενίας και στη συνέχεια θα προβούν σε κοινές δηλώσεις στα Μ.Μ.Ε.
Στις 17.00, ο Πρόεδρος της Δημοκρατίας θα συναντηθεί με τον Πρωθυπουργό της Αρμενίας κ. Nikol Pashinyan και στις 19.30, θα παρακαθήσει σε επίσημο δείπνο, παρατιθέμενο προς τιμήν του από τον Πρόεδρο της Αρμενίας.
Την Τετάρτη 6 Νοεμβρίου και ώρα 11.30, ο Πρόεδρος της Δημοκρατίας θα συναντηθεί με τον Πρόεδρο της Εθνοσυνέλευσης κ. Ararat Mirzoyan και αμέσως μετά στις 13.10, θα ξεναγηθεί στο Yerevan Brandy Factory.
Στις 15.20, θα συναντηθεί με τους εκπροσώπους ελληνικής ομογένειας, ενώ στη συνέχεια θα μεταβεί στο Πατριαρχείο των Αρμενίων, όπου στις 17.10 θα συναντηθεί με τον Ύπατο Πατριάρχη, Καθολικό απάντων των Αρμενίων Karegin II.
