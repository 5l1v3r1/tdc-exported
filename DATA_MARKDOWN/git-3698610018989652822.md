
# Тейлор Свіфт отримала нагороду MTV Europe Music Awards за найкраще відео

Published at: **2019-11-04T13:08:00+00:00**

Author: ****

Original: [DT.ua](https://dt.ua/CULTURE/teylor-svift-otrimala-nagorodu-mtv-europe-music-awards-za-naykrasche-video-328405_.html)

У Севільї відбулася церемонія вручення премії MTV Europe Music Awards, головну нагороду якої, за найкраще відео (кліп ME!) отримала американська співачка Тейлор Свіфт. Вона ж була удостоєна премії як краща виконавиця США, повідомляє The Hollywood Reporter.
Приз за кращу пісню отримала Біллі Айлиш за композицію Bad Guy, вона ж була відзначена як кращий новий виконавець. Премії за найкращий живий виступ і найбільший фан-клуб отримав гурт BTS.
Green Day отримали нагороду як найкращий рок-гурт, а вокаліст Oasis Ліам Галлахер був відзначений як "рок-ікона".
Українська співачка MARUV, яка в цьому році перемогла на Національному відборі на "Євробачення", отримала премію як найкращий російський виконавець.
Підписуйтесь на наш Telegram-канал з новинами технологій та культури.
