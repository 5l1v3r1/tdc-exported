
# PREDYCT – Cum poți să afli când ți se strică mașina?

Published at: **2019-11-06T14:42:48+00:00**

Author: **Elena Luchian**

Original: [AutoExpert](https://www.autoexpert.ro/predyct-cum-poti-sa-afli-cand-ti-se-strica-masina/)

PREDYCT este platforma care te pune în gardă și previne un moment critic în viața șoferilor: o vizită la service cu mașina stricată. Serviciul va fi disponibil începând cu această iarnă prin intermediul rețelei AD AUTO TOTAL.
PREDYCT este o platformă de mentanentță predictivă și se adresează în mod special flotelor auto. Aceasta presupune diagnoza la distanță pe rază nelimitată și în timp real.
La ora actuală, AD AUTO TOTAL administrează peste 30.000 de autoturisme și autoutilitare, înregistrate pe platforma sa de management al flotelor de instituțiile de stat sau private cărora le aparțin. Lansat în 2016, Telematrix integrează servicii ca monitorizare GPS, posibilitate de diagnoză la distanță, monitorizare a stării tehnice a autovehicului și analiza stilului de condus, plus asocierea rută-șofer prin intermediul sistemului RFID. Citirea codurilor de eroare sau a parametrilor în regim dinamic, înregistrarea valorilor și generarea de analize grafice pe perioade predefinite se efectuează de la distanță.
Traseele și informațiile rezultate din diagnoză sunt stocate într-o bază de date care rămâne disponibilă pentru client pe o perioadă de 2 ani.
Platforma PREDYCT oferă și o funcție unică în Europa: prognoza de defecte asistată de inteligență artificială, care presupune identificarea problemelor înainte de apariția acestora.
„La AD AUTO TOTAL, avem o imagine clară a viitorului. Pentru asta e nevoie de inovație în cercetare, capacitate de analiză și privire de ansamblu, pe care le exersăm constant: în parteneriatul cu GARRETT ADVANCING MOTIONam investit în dezvoltarea platformei PREDYCT suma de 300 000 EUR și astăzi suntem în măsură să oferim companiilor din toată România un instrument valoros Platforma PREDYCT va asigura trimiterea către client a unui raport zilnic cu vehiculele din flota”, explică Bogdan Dimitriu, AD AUTO TOTAL.
