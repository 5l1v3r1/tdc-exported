
# Походът на ПСЖ в Европа продължава с четвърта победа без допуснат гол

Published at: **2019-11-07T00:05:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/pohodyt-na-pszh-v-evropa-prodylzhava-s-chetvyrta-pobeda-bez-dopusnat-gol-1403707.html)

Френският шампион Пари Сен Жермен постигна четвъртата си поредна победа в груповата фаза на Шампионска лига и с това се класираха за 1/8-финалите в надпреварата. Парижани надиграха Брюж с минималното 1:0 на "Парк де Пренс" в четвърти мач от група А.
В средата на първата част Мауро Икарди успя да се разпише, извеждайки ПСЖ напред в резултата. До края на частта парижани създадоха още няколко добри положения, но не стигнаха до второ попадение. Втората част протече под контрола на домакините, които се поздравиха със заслужен успех и място сред най-добрите 16 на континента.
ПСЖ оглавява еднолично класирането с актив от 12 точки. Френският шампион продължава да няма допуснато попадение в надпреварата, а в същото време е отбелязал 10 гола. Брюж пък остава на третото място в групата с 2 пункта.
