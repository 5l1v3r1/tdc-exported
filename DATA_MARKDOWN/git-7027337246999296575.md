
# کابینه اردن استعفا داد

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696829/%DA%A9%D8%A7%D8%A8%DB%8C%D9%86%D9%87-%D8%A7%D8%B1%D8%AF%D9%86-%D8%A7%D8%B3%D8%AA%D8%B9%D9%81%D8%A7-%D8%AF%D8%A7%D8%AF)

کابینه اردن امروز -‌دوشنبه- استعفا داد.
به گزارش ایلنا به نقل از خبرگزاری اسپوتنیک، کابینه اردن امروز -‌دوشنبه- استعفا داد. این خبر را خبرگزاری رسمی اردن گزارش داد.
«عمر الرزاز»، نخست‌وزیر اردن، اعلام کرد که این اقدام «برای مواجه شدن با چالش‌های پیش رو» ضروری است. این در حالی است که شماری از اعضای دولت بنا بود تغییر پیدا کنند. مقام‌های رسمی اعلام کرده‌اند که این اقدام به نخست‌وزیر کمک می‌کند تا اصلاحات اقتصادی را سرعت بیشتری ببخشد.
البته هنوز مشخص نیست که کدام یک از اعضای دولت بناست جابجا شوند، اما یک مقام آگاه عنوان کرد که این اقدام شامل اعضای مهم نخواهد شد.
