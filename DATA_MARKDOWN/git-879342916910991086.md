
# Розмінування в Золотому триватиме до 9 листопада

Published at: **2019-11-04T05:06:01+00:00**

Author: ****

Original: [Слово і Діло](https://www.slovoidilo.ua/2019/11/04/novyna/bezpeka/rozminuvannya-zolotomu-tryvatyme-9-lystopada)


        Розмінування в районі розведення сил в населеному пункті Золоте-4 Луганської області триватиме до 9 листопада.
      
Про це повідомляє прес-центр операції Об'єднаних сил (ООС).
Повідомляється, що до 9 листопада триватиме технічне обстеження, розмінування доріг та узбіч, очищення місцевості, забрудненої вибухонебезпечними предметами.
«Тривають заходи в галузі розведення №2 в районі населеного пункту Золоте-4 Луганській області. Зараз проходить технічне обстеження, розмінування доріг та узбіч, очищення забрудненої місцевості вибухонебезпечними предметами (за графіком триватиме до 9 листопада)», - йдеться в повідомленні.
Нагадаємо, у районі населеного пункту Золоте-4 Луганської області, на ділянці розведення сил і засобів, стартував процес розмінування.
Раніше повідомлялося, що «жовтий» режим на Донбасі збережеться до рішення командувача ООС.
Також нагадаємо, 1 листопада ЗСУ завершили відведення військ в Золотому.
Хочете обговорити цю новину? Долучайтеся до телеграм-чату CHORNA RADA
