
# Суддю піймали з хабарем у баночці

Published at: **2019-11-07T12:04:24+00:00**

Author: ****

Original: [Українська правда](https://www.pravda.com.ua/news/2019/11/7/7231270/)

Детективи Національного антикорупційного бюро викрили на хабарництві суддю Зарічного райсуду міста Суми.
Джерело: НАБУ
Дослівно: 7 листопада 2019 року детективи Національного антикорупційного бюро України під процесуальним керівництвом прокурорів САП викрили "на гарячому" суддю Зарічного районного суду міста Суми після отримання ним неправомірної вигоди у розмірі 2 тисяч доларів США".
Деталі: Зазначається, що суддя вимагав неправомірну вигоду у громадянина за винесення рішення про непритягнення його до адміністративної відповідальності.
Як свідчать фотографії, оприлюднені НАБУ, гроші зберігалися в скляній банці. 
Наразі вирішується питання про повідомлення особі про підозру.
Нагадаємо: В 2016 року детективи Національного антикорупційного бюро викрили суддю Дніпровського райсуду Києва Миколу Чауса на отриманні хабара у 150 тисяч доларів. Гроші він зберігав у банці. Зараз Чаус переховується в Молдові.
