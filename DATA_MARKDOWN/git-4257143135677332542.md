
# Cigarettacsempész bűnbandát számolt fel a magyar hatóság

Published at: **2019-11-07T13:09:00+00:00**

Author: **Infostart**

Original: [infostart](https://infostart.hu/bunugyek/2019/11/07/cigarettacsempesz-bunbandat-szamolt-fel-a-magyar-hatosag)

A NAV éjszaka csapott le a csempészekre, amint éppen 17 ezer doboz adózatlan dohányárut szállítottak. A szállítás módja a pénzügyi nyomozókat is meglepte, a bűnözők egy terepjárót málháztak fel a cigarettával, az autó tetején és oldalán helyezték el a gondosan összecsomagolt csempészárut.
A csempészeknél tartott házkutatáson újabb nagy mennyiségű adózatlan cigaretta, hőkamera, valamint kézi adó-vevő készülék is előkerült - közölte a hatóság szóvivője.
Az illegális dohányárut, a szállításhoz használt járművet és az eszközöket lefoglalták, a NAV jelentős vagyoni hátrányt okozó költségvetési csalás miatt indított nyomozást. Az ügyben három férfit hallgattak ki gyanúsítottként.

        Nyitókép: Pixabay
      
