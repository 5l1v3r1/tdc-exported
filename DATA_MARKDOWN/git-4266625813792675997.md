
# У матчі Ліги Європи лондонський «Арсенал» зіграв унічию в Португалії з «Віторією»

Published at: **2019-11-07T08:57:00+00:00**

Author: ****

Original: [ZIK.UA](https://zik.ua/news/2019/11/07/u_matchi_ligy_yevropy_londonskyy_arsenal_zigrav_unichyyu_v_portugalii_z_1685613)


        Лондонський «Арсенал» на виїзді у рамках четвертого туру групового етапу розіграшу Ліги Європи сезону-2019/2020 зіграв унічию проти португальської команди «Віторія» з міста Гімарайнш. Рахунок матчу – 1:1.
      
Незважаючи на те, що на матч каноніри вийшли напіврезервним складом, першими забити зуміли саме вони. На 81-ій хвилині вдалося відзначитися Шкодрану Мустафі, який із передачі Пепе вразив ворота Жезуса, пише ua-football.com.
Та святкувати перемогу на виїзді лондонцям не судилося. На першій доданій до основного часу хвилині екс-форвард українського клубу ФК «Львів» Бруно Дуарте чудовим голом зрівняв рахунок та вирвав нічию для своєї команди.
Таким чином, у активі «Арсеналу» наразі 10 очок та одноосібне лідерство в групі F, у той час як «Віторія» набрала перший заліковий пункт та самотньо займає останнє місце.
 
