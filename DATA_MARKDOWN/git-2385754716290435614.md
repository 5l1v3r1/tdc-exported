
# Τροχαίο με σχολικό λεωφορείο στην Ελλάδα- Τραυματισμένα δέκα παιδιά

Published at: **2019-11-04T16:27:00+00:00**

Author: **SigmaLive**

Original: [SIGMALIVE](https://www.sigmalive.com/news/greece/595685/troxaio-me-sxoliko-leoforeio-stin-ellada-travmatismena-deka-paidia)

Τροχαίο με σχολικό λεωφορείο σημειώθηκε πριν από λίγη ώρα στην περιοχή της Βούλας στην Αθήνα.
Σύμφωνα με τις έως τώρα πληροφορίες έχουν τραυματισθεί δέκα παιδιά προσχολικής ηλικίας, εκ των οποίων τα εννέα βρίσκονταν στο σχολικό, ιδιοκτησίας παιδικού σταθμού και το ένατο στο αυτοκίνητο, με το οποίο έγινε η σύγκρουση.
Τα παιδιά από το σχολικό διακομίσθηκαν στο Παίδων και σύμφωνα με την πρώτη εκτίμηση φέρουν ελαφρά τραύματα και η κατάστασή τους δεν εμπνέει ανησυχία.
Το δέκατο παιδί έχει διακομισθεί στο Ασκληπιείο της Βούλας.
Το τροχαίο έγινε, όταν η οδηγός ενός μαύρο SUV, στο οποίο επέβαινε μαζί με τα δύο της παιδιά, παραβίασε STOP, με αποτέλεσμα να συγκρουσθεί με το σχολικό λεωφορείο.
