
# Sistemul de identificare a alegătorilor prin intermediul cititoarelor de coduri de bare, testat duminică în turul II

Published at: **2019-11-01T09:04:24+00:00**

Author: **Jurnal.md**

Original: [Jurnal.md](http://jurnal.md/ro/news/505d560ca6ea0a9d/sistemul-de-identificare-a-alegatorilor-prin-intermediul-cititoarelor-de-coduri-de-bare-testat-duminica-in-turul-ii.html?utm_source=RSS&utm_medium=RSS&utm_campaign=RSS)


        Proiectul-pilot de testare a sistemului de identificare a alegătorilor prin intermediul cititoarelor de coduri de bare, inițiat de Comisia Electorală Centrală în ziua alegerilor din 20 octombrie, se va desfășura și la turul doi al alegerilor locale generale din această duminică, 3 noiembrie.
      
Proiectul se va aplica în cadrul acelorași secţii de votare (nr. 1-70) din sectorul Botanica al mun. Chişinău.
Acesta și-a demonstrat eficiența prin reducerea timpului necesar la identificarea alegătorului în aplicația „Prezența la vot”.
Responsabili de realizarea operațiunilor necesare vor fi, și de această dată, operatorii Sistemului informaţional automatizat de stat „Alegeri” din secțiile de votare vizate.
