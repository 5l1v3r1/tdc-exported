
# کواکبیان: مجمع تشخیص مصلحت نظام هر چه سریعتر CFT و پالرمو را تصویب کند

Published at: **2019-11-03T18:49:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619695/%DA%A9%D9%88%D8%A7%DA%A9%D8%A8%DB%8C%D8%A7%D9%86-%D9%85%D8%AC%D9%85%D8%B9-%D8%AA%D8%B4%D8%AE%DB%8C%D8%B5-%D9%85%D8%B5%D9%84%D8%AD%D8%AA-%D9%86%D8%B8%D8%A7%D9%85-%D9%87%D8%B1-%DA%86%D9%87-%D8%B3%D8%B1%DB%8C%D8%B9%D8%AA%D8%B1-cft-%D9%88-%D9%BE%D8%A7%D9%84%D8%B1%D9%85%D9%88-%D8%B1%D8%A7-%D8%AA%D8%B5%D9%88%DB%8C%D8%A8-%DA%A9%D9%86%D8%AF)


        یک عضو کمیسیون امنیت ملی و سیاست خارجی مجلس گفت: معتقدم که مجمع تشخیص مصلحت نظام باید هر چه سریع‌تر CFT و پالرمو را تصویب کنند.
      

        آفتاب‌‌نیوز :
      
مصطفی کواکبیان در جلسه علنی نوبت عصر امروز (یکشنبه) مجلس در تذکری شفاهی ضمن تسلیت درگذشت اعظم طالقانی گفت: او قرآن پژوهی بود که در موضوع حقوق زنان و حقوق بشر به مانند یک رجل سیاسی تلاش بسیاری کرد. ان‌شاءالله رحمت واسعه الهی نثار روح آن ابوذر زمان مرحوم آیت الله طالقانی شود.
نماینده مردم تهران در مجلس خطاب به ترامپ گفت: تحریم‌های جدیدی که علیه کارگران ساختمانی ایجاد کردید همان توهم فشار حداکثری است که قطعاً راه به جایی نخواهد برد.
وی با بیان اینکه امروز دکتر ظریف نباید جلسه مجلس را ترک می‌کرد، افزود: هیأت رئیسه چرا در دعوت از وزیران تبعیض قائل می‌شود؟ دو سال است که از وزیر کشور در مورد علت اینکه در شهر ری شورا تشکیل نمی‌شود، سوال داشتم اما وزیر به صحن نیامده است. ولی در طول دو ماه ۸ بار وزیر خارجه را به صحن می‌آورند و از وی سوال می‌پرسید با اینکه می‌دانید وقت ندارد.
این عضو کمیسیون امنیت ملی و سیاست خارجی مجلس گفت: معتقدم که مجمع تشخیص مصلحت نظام باید هر چه سریع‌تر اعضای هر چه سریعتر CFT و پالرمو را تصویب کنند. مجلس به این لایحه اصرار و دولت به آن تاکید دارد. اگر عده‌ای معتقد به ارائه آراء شفاف مجلس هستند، مجمع تشخیص هم باید آراء خود در این مورد را اعلام کرده و مسئولیت آن را بپذیرند.
کواکبیان همچنین در مورد توهین به قومیت‌های مختلف در ورزشگاه‌ها و خصوصی‌سازی باشگاه‌های استقلال و پرسپولیس به وزیر ورزش و جوانان تذکر داد.
نماینده مردم تهران در مجلس در پایان با اشاره به موضوع مجوز فیلم خانه پدری گفت: یا مجوز ندهید و یا اگر می‌دهید پای آن بایستید. ماجرای فیلم خانه پدری برای فیلم‌های دیگر پیش نیاید که دادستانی وارد این موضوعات نشود و آن را تقیف کند.
