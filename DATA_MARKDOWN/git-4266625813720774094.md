
# В аеропорту Амстердама провели евакуацію

Published at: **2019-11-06T22:54:00+00:00**

Author: ****

Original: [ZIK.UA](https://zik.ua/news/2019/11/06/v_aeroportu_amsterdama_provely_evakuatsiyu_1685473)


        В аеропорту Амстердама "Схіпхол" оголосили надзвичайну ситуацію та провели евакуацію.
      
Про це повідомляє CNN.
Згідно з повідомленням, сьогодні ввечері, 6 листопада, військова поліція Нідерландів провела евакуацію з аеропорту в зв'язку з "підозрілою ситуацією на борту одного з літаків".
Зазначається, що на одному з літаків пілот натиснув кнопку аварійної допомоги, яка використовується при диверсіях або нападі.
Ситуації присвоєна третя ступінь небезпеки, яка означає потенційну загрозу благополуччю населення в межах одного муніципалітету. На місці знаходяться кілька пожежних машин та машин швидкої допомоги.
Наголошується, що літаки продовжують посадки в інших частинах аеропорту.
Нагадаємо, раніше у столиці Нідерландів, Амстердамі, затримали 130 демонстрантів, які блокували вулиці міста в рамках кліматичного протесту руху Extinction Rebellion - "Повстання проти вимирання".
