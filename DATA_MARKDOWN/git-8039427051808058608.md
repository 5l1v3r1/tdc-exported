
# వృద్ధిలో దీపావళి కాంతులు నిల్‌

Published at: **2019-11-05T00:43:07+00:00**

Author: ****

Original: [Andhrajyothy](https://www.andhrajyothy.com/artical?SID=946386)

ADVT
ముంబై: పండగల సీజన్‌లో డిమాండును పెంచడానికి ప్రభుత్వం తీసుకున్న చర్యలు పెద్ద ఉత్సాహాన్ని నింపలేకపోయాయి. దీపావళి సీజన్‌లో వస్తుసేవల డిమాండ్‌ ఆశించిన స్థాయిలో లేకపోవడం వల్ల 2019-20 ఆర్థిక సంవత్సరంలో వృద్ధి రేటు మరో 0.30 శాతం తగ్గి 5.8 శాతానికే పరిమితం కావచ్చునని విదేశీ బ్రోకరేజీ సంస్థ బోఫా ఎంఎల్‌ తాజా నివేదిక తెలిపింది. ఈ నేపథ్యంలో డిసెంబరు, ఫిబ్రవరి నెలల్లో జరిగే ఎంపీసీ సమావేశంలో ఆర్‌బీఐ కీలక రెపో రేటును 0.25 శాతం, 0.15 శాతం మేరకు తగ్గించే ఆస్కారం ఉన్నదని కూడా అంచనా వేసింది. అలాగే ఎఫ్‌పీఐల పెట్టుబడులు క్షీణించినట్టయితే మార్కెట్లో తగినంత లిక్విడిటీ కోసం సీఆర్‌ఆర్‌ను తగ్గించే అంశం కూడా పరిశీలించవచ్చని తెలిపింది. జూన్‌ త్రైమాసికంలో ఆర్థిక వృద్ధి రేటు ఆరేళ్ల కనిష్ఠ స్థాయి 5 శాతం కన్నా దిగువకు పడిపోయిన విషయం విదితమే.
