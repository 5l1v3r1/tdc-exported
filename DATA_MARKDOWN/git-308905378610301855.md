
# Zo optimaliseer je jouw batterij met iOS 13.2

Published at: **2019-11-02T15:35:00+00:00**

Author: **robertkroes**

Original: [Apparata](https://www.apparata.nl/nieuws/zo-optimaliseer-je-jouw-batterij-met-ios-13-2-33000)

Als je merkt dat jouw batterij sneller leeg loopt sinds je een update hebt geïnstalleerd is het tijd om aan de slag te gaan. Voordat je dit doet kun je beter eerst een back-up maken naar de iCloud. Wanneer je zeker weet dat jouw data veilig is kan je het onderzoek beginnen.
Als eerste kun je het beste de meest voor de hand liggende opties doorlopen. Controleer eerst even of je ook de laatste update(s) geïnstalleerd hebt. Soms volgen de updates elkaar razendsnel op. Installeer altijd de meest recente versie. Wellicht zit er een bugfix voor batterijproblemen in. Hetzelfde geldt voor Apps. Heb je van alle Apps de laatste versie geïnstalleerd?
Als je zeker weet dat je de laatste versie hebt geïnstalleerd zorg dan dat de batterij een paar keer leegloopt en laadt hem daarna weer op. Loopt jouw batterij dan nog snel leeg? Dan is het tijd voor verdere actie.
Het kan natuurlijk zijn dat er iets mis met de batterij zelf. Dit check je als eerste door via ‘instellingen’ en ‘batterij’ de gezondheid van jouw batterij te controleren. Is de batterij in orde? Dan is het tijd om verder te kijken waar het mis gaat.
Via ‘instellingen’ en ‘batterij’ kun je ook zien welke Apps voor het meest intensieve batterijverbruik zorgen. Is er wellicht iets mis met die App of heb je de App helemaal niet nodig? Hier kom je achter door de App te verwijderen. Als dit gebeurd is zie je direct of het probleem opgelost is. Als dit zo is kun je zelf kiezen of je de App weer wil installeren. Als deze stap geen oplossing biedt kijken we verder naar een laatste stap.
Als laatste realistische optie kun je jouw iPhone rebooten. Dit doe je met een iPhone 8 of recenter model door eerst de knop om het volume harder te zetten in te drukken en los te laten. Vervolgens doe je hetzelfde met de knop om het volume zachter te zetten. Tot slot druk je de ‘thuis’ knop in totdat het Apple logo verschijnt. Oudere iPhones reboot je door de ‘volume zachter’ knop en ‘power’ knop tegelijk in te drukken en ingedrukt te houden tot het Apple-logo verschijnt.
Mocht dit niet werken zijn er eigenlijk nog twee mogelijkheden, al is dat vooral kiezen tussen twee kwaden. De eerste optie gaat je geld kosten. Je zal dan namelijk richting de iPhone-reparateur moeten. De andere optie kost (veel) tijd door de iPhone terug te zetten op fabrieksinstellingen. Is het probleem opgelost? Dan weet je waar het lek zit en kun je één voor een de Apps en toepassingen weer terugzetten en controleren. Bieden de fabrieksinstellingen ook geen soelaas? Dan kun je alsnog richting de reparateur.
Bron: Zdnet.com
Ook via Android kun je natuurlijk batterijvretende Apps aanpakken.
