
# Не розминулися в дверях: В Ірпені затримали чоловіка, який жорстоко побив сусіда

Published at: **2019-11-04T17:35:00+00:00**

Author: ****

Original: [ZIK.UA](https://zik.ua/news/2019/11/04/ne_rozmynulysya_v_dveryah_v_irpeni_zatrymaly_cholovika_yakyy_zhorstoko_pobyv_1683461)


        Поліція затримала жителя Ірпеня, який напідпитку у під’їзді будинку жорстоко побив свого сусіда.
      
Зазначається, що до поліції надійшло повідомлення про те, що на порозі будинку лежить побитий чоловік. Його з численними травмами голови, переломом щелепи було доправлено до лікарні, інформує пресслужба Нацполіції Київщини.
Зловмисником виявився 42-річний чоловік житель Ірпеня, він побив свого сусіда металевою палицею та здійснив постріли з пістолета. Зброю потім заховав.
Поліцією встановлено, що конфлікт між жителями багатоквартирного будинку виник біля входу до під’їзду – не розминулись у дверях.
Біля квартири, де мешкає зловмисник, в електрощитовій, службова собака виявила речовий доказ – пістолет "Форд12Р".
Як з’ясувалось, пістолет не належав нападнику, а померлій людині.
Нагадаємо, поліція на Херсонщині відкрила кримінальну справу у зв’язку з тим, що в акваторії Дніпро-Бузького лиману було виявлено замор риби в великій кількості. За приблизними підрахунками померло понад 1,5 млн особин різних видів риб.
 
