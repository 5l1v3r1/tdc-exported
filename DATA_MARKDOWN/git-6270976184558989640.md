
# Порошенко приїхав у Станицю Луганську подивитися на розведення військ

Published at: **2019-11-07T10:42:18+00:00**

Author: **Daria Trokhimovich**

Original: [Рубрика](https://rubryka.com/2019/11/07/poroshenko-pryyihav-u-stanytsyu-lugansku-podyvytysya-na-rozvedennya-vijsk/)


        
          П’ятий президент Петро Порошенко поїхав у Станицю Луганську, щоб перевірити чи відбулося розведення військ, і заявив, що за межею розведення бойовики перевдягнулися у цивільне, і досі зі зброєю лишаються на позиціях.
        
      
Відомо з Facebook-сторінки Порошенка.
“З мосту в Станиці Луганській видно позиції бойовиків. Хотів сам переконатися, що розведення відбулося не лише з українського боку.
Однак після спілкування з військовими і місцевими мешканцями зрозумів – насправді на тому боці бойовики лише перевдягнулися у цивільне, і досі зі зброєю лишаються на позиціях.
Моя стійка позиція – ми маємо захищати людей з прифронтових районів і не маємо права віддавати ворогу ані сантиметра української землі”.
Порошенка супроводжували однопартійці з “Європейської солідарності” Софія Федина, Ірина Геращенко, Михайло Забродський.
В рамках візиту на схід України він виголосив промову у військовому ліцеї у Кремінній, заспівав гімн на лінії розведення та влаштував фотосесію з національним прапором.
