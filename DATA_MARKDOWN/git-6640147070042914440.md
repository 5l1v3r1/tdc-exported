
# Apple, nuovo brevetto per l’iPhone con display avvolgente

Published at: **2019-11-03T16:58:00+00:00**

Author: **Valentina Acri**

Original: [Tom&#39;s Hardware](https://www.tomshw.it/smartphone/apple-nuovo-brevetto-per-liphone-con-display-avvolgente/)

Apple sembra non abbandonare l’idea di progettare un suo dispositivo con display curvo. Un recente brevetto registrato  rivela che l’azienda di Cupertino ha in serbo la realizzazione di un iPhone  con particolari caratteristiche.
Nonostante Apple non abbia ancora presentato nessun dispositivo che vanta di un display flessibile, nel corso di questi anni l’azienda si sta dedicando alla realizzazione di diversi brevetti di device di “nuova” generazione. Sappiamo, infatti, che queste nuove tecnologie necessitano di dettagliati test prima che le aziende decidano di lanciarle sul mercato.
Il nuovo brevetto depositato da Apple potrebbe subito fare pensare al nuovo smartphone Mi MIX Alpha presentato da Xiaomi. Difatti, la nuova bozza della casa di Cupertino mostra chiaramente un dispositivo con display avvolgente, accompagnato da una parte trasparente e uno schermo flessibile. Il dispositivo vanterebbe dunque di un display che andrebbe a circondare l’intero smartphone e di una “custodia” trasparente secondaria. Piuttosto che di un dispositivo pieghevole potremmo pertanto considerarlo come un device costituito da più display sovrapposti.
Le nuove progettazioni di dispositivi flessibili, come dimostrato da questo brevetto, puntano sempre di più all’innovazione dando la conferma che il mondo degli smartphone sta cambiando. Sebbene Samsung e Huawei abbiano già presentato i loro dispositivi pieghevoli, a quanto pare la casa di Cupertino sta ancora lavorando alla progettazione di dispositivi esteticamente rivoluzionari. Vedremo, però, se l’azienda di Cupertino arriverà alla realizzazione del device.
