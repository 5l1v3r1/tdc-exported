
# La soluzione per uno schermo indistruttibile potrebbe essere lo spinello!

Published at: **2019-11-04T19:26:23+00:00**

Author: **Matteo Bottin**

Original: [MobileWorld](https://www.mobileworld.it/2019/11/04/la-soluzione-uno-schermo-indistruttibile-lo-spinello-240370/)

In un futuro (poco) prossimo potremmo avere degli smartphone dallo schermo indistruttibile, e sarà possibile grazie allo spinello. Ovviamente parliamo del minerale composto da magnesio e alluminio, il quale permetterebbe di ottenere una argilla metallica trasparente e più dura del vetro antiproiettile.
La scoperta arriva da un gruppo di scienziati della Marina Americana, i quali vogliono applicare la scoperta nel settore militare: rivestimento di aerei, satelliti e navi spaziali. Ma si sa, agli scienziati piace guardare al quadro completo: questo minerale potrebbe essere impiegato in settori più commerciali come il rivestimento dei display degli smartphone o delle lenti delle fotocamere.
Si tratta di un lavoro che va avanti da parecchio tempo: per arrivare a questo punto ci sono voluti ben 10 anni. Questo significa che potrebbe volerci ancora molto prima di vederlo sui nostri smartphone. Speriamo accada presto!
Via: Repubblica
