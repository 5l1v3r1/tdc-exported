
# Stojković: Strah velikih utakmica, moramo da naučimo šta znači odgovornost

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/fudbal/vesti/stojkovic-strah-velikih-utakmica-moramo-da-naucimo-sta-znaci-odgovornost/341920)

Dvomeč sa Mančester junajtedom je završen. Ostaće na kraju uspomena na beogradski duel u kome je Partizan bio ravnopravan, na trenutke bolji tim, dok će ovaj sa Old Traforda želeti crno-beli što pre da zaborave.
Prvo, zbog rezultata (0:3), a odmah zatim i zbog broja prilika koje su dozvolili Crvenim đavolima.„Teško je kad izgubiš, pogotovo ovakvu utakmicu, od protivnika koji je na visokom nivou i igra u kvalitetnoj ligi. Jeftino smo primili golove, moramo odgovornije da delujemo u pojedinim situacijama, naučimo šta znači odgovornost i kako izgleda braniti svoj gol. Mogli smo za nijansu više od ovoga, da izbacimo strah od velikih utakmica. Opet, ovaj nivo je veliki za nas. Očekujem da popravimo utisak protiv Alkmara“, predočio je posle gostovanja u Engleskoj Vladimir Stojković.
Kapiten crno-belih jeste savladan triput, ali je bar još toliko golova spasao. To što je večeras branio dobro na kraju se ne vidi na semaforu.„Kad sanjam ovakve utakmice, sanjam da se pozitivno završe. Da smo bili malo koncentrisaniji, mogli smo duže da buduemo u igri i da ih duže mučimo. Rezultat se piše, ali očekujem pobedu u Holandiji“, dopunio je Stojković.

        
          Pogledajte novu epizodu serije Ekipizza...
        
      
