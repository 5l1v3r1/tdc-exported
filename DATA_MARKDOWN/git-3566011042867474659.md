
# بیانیه وزیرخارجه آمریکا در واکنش به گام چهارم برجامی ایران

Published at: **2019-11-07T17:09:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545500.html/%D8%A8%DB%8C%D8%A7%D9%86%DB%8C%D9%87-%D9%88%D8%B2%DB%8C%D8%B1%D8%AE%D8%A7%D8%B1%D8%AC%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%88%D8%A7%DA%A9%D9%86%D8%B4-%D8%A8%D9%87-%DA%AF%D8%A7%D9%85-%DA%86%D9%87%D8%A7%D8%B1%D9%85-%D8%A8%D8%B1%D8%AC%D8%A7%D9%85%DB%8C-%D8%A7%DB%8C%D8%B1%D8%A7%D9%86)

وزیرامور خارجه آمریکا در واکنش به اجرایی شدن گام چهارم کاهش تعهدات برجامی ایران، به طرح ادعاها و اتهامات تکراری پرداخته است.
به گزارش شبکه اطلاع رسانی راه دانا به نقل از رویترز، «مایک پمپئو» وزیر امور خارجه آمریکا با انتشار بیانیه‌ای نسبت به اجرایی شدن گام چهارم کاهش تعهدات هسته‌ای ایران واکنش نشان داد.
پمپئو که همزمان با سفرش به آلمان، این بیانیه را منتشر کرده، در ادعای خود از تمام کشورها خواسته است تا فشار بر ایران را افزایش دهند و گام‌هایی جدی برای افزایش فشار علیه تهران بردارند.   به ادعای پمپئو، ایران در حال حرکت به سمتی است که زمان دستیابی به سلاح هسته‌ای را زودتر خواهد کرد.   ادعای وزیر خارجه آمریکا پس از آن مطرح شده که تهران از شب گذشته در واکنش به عدم اجرای تعهدات کشورهای اروپایی عضو برجام، اجرای گام چهارم کاهش تعهدات برجامی خود را اعلام کرد.   تهران همزمان اعلام کرده در صورت اجرای تعهدات کشورهای اروپایی عضو برجام، بازگشت به تعهدات پیشین امکان پذیر است.   منبع: مهر     
