
# لغو مقررات منع آمد و رفت در بغداد

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697048/%D9%84%D8%BA%D9%88-%D9%85%D9%82%D8%B1%D8%B1%D8%A7%D8%AA-%D9%85%D9%86%D8%B9-%D8%A2%D9%85%D8%AF-%D9%88-%D8%B1%D9%81%D8%AA-%D8%AF%D8%B1-%D8%A8%D8%BA%D8%AF%D8%A7%D8%AF)

فرمانده عملیات بغداد دستور لغو کامل مقررات منع آمد و رفت در این شهر را صادر کرد.
به گزارش خبرگزاری مهر به نقل از شبکه سومریه، فرمانده عملیات بغداد از لغو کامل مقررات منع آمد و رفت در این شهر خبر داد.
بر اساس این گزارش، «قیس المحمداوی» فرمانده عملیات بغداد دستور داد پس از همکاری صورت گرفته بین نیروهای امنیتی و شهروندان در این شهر، مقررات منع آمد و رفت به صورت کامل لغو شود.
در پی اعتراضات و ناآرامی های بغداد، فرمانده عملیات این شهر در تاریخ ۲۸ اکتبر گذشته تا اطلاع ثانوی از ساعت ۱۲ نیمه شب الی ۶ صبح مقررات منع آمد و رفت اعلام کرده بود.
المحمداوی اعلام کرد که به منظور حمایت از تظاهرات کنندگان و بویژه پس از کشف برخی افراد نفوذی و بدخواه بین آنها تا اطلاع ثانوی مقررات منع آمد و رفت درباره افراد پیاده و خودروها اعمال می شود.
گفتنی است که برخی شهرهای عراق از جمله بغداد پایتخت این کشور در برهه اخیر شاهد تظاهرات و اعتراضات بوده است.
