
# น่าห่วง!'ฝุ่นพิษ'PM2.5เกิน12เขต เริ่มกระทบสุขภาพ

Published at: **2019-11-07T05:35:00+00:00**

Author: ****

Original: [เดลินิวส์](https://www.dailynews.co.th/bangkok/740421)


        น่าเป็นห่วง! "ฝุ่นพิษ" PM 2.5 เริ่มกระทบสุขภาพ โดยเช้า-เที่ยงวัน ค่าเกินมาตรฐานพุ่งขึ้นเป็น 12 เขต
      
จากกรณีเมื่อช่วงเช้าวันที่ 7 พ.ย. สำนักสิ่งแวดล้อม กรุงเทพมหานคร รายงานสถานการณ์ฝุ่นละอองขนาดเล็ก PM 2.5 ภาพรวมยังอยู่ในเกณฑ์มาตรฐาน 50 มคก.ลบ.ม. แต่ยังมีพื้นที่ฝุ่นละอองขนาดเล็กเกินค่ามาตรฐาน อาจส่งผลกระทบต่อสุขภาพ จำนวน 10 เขต ได้แก่ ปทุมวัน บางคอแหลมยานนาวา บางกอกน้อย ภาษีเจริญ บางพลัด บางขุนเทียน สาทร บางซื่อ และหลักสี่ (ลดลงจากวานนี้ 1 เขต) โดยเขตบางพลัด และเขตภาษีเจริญ พบค่าฝุ่นละอองขนาดเล็กสูงสุด (64 มคก.ลบ.ม.)ล่าสุดตั้งแต่เวลา 10.00-12.00 น. (3 ชั่วโมงล่าสุด) ตรวจวัดได้ 38-69 มคก./ลบ.ม. ค่าเฉลี่ย 52 มคก./ลบ.ม. ค่า PM2.5 มีแนวโน้มเพิ่มขึ้นและยังคงมีค่าเกินมาตรฐาน อยู่ในระดับเริ่มมีผลกระทบต่อสุขภาพ จำนวน 12 เขต คือ เขตปทุมวัน เขตบางรัก เขตบางคอแหลม เขตยานนาวา เขตคลองสาน เขตบางกอกน้อย เขตภาษีเจริญ เขตบางพลัด เขตบางขุนเทียน เขตสาทร เขตบางซื่อ เขตหลักสี่.
