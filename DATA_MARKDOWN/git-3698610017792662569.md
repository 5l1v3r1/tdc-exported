
# Президент Сирії назвав Трампа найкращим американським лідером в історії США

Published at: **2019-11-01T10:27:00+00:00**

Author: ****

Original: [DT.ua](https://dt.ua/WORLD/prezident-siriyi-nazvav-trampa-naykraschim-amerikanskim-liderom-v-istoriyi-ssha-328097_.html)

Президент Сирії Башар Асад заявив, що вважає Дональда Трампа найкращим американським лідером в історії США, повідомляє SANA.
Як сказав сирійський лідер, Трамп є єдиним американським президентом, який прямо говорити про свої плани, робить конкретні заяви, і не керується якимись прихованими мотивами.
Він підкреслив, що Трамп прямо говорить, що американська сторона зацікавлена в нафті, або хоче позбутися когось, чи готова надавати певні послуги за конкретні гроші і так далі.
"Така реальність американської політики", – заявив Асад.
Але Асад підкреслив, що не вірить в інформацію від американців про ліквідацію ватажка терористичної організації "Ісламська держава" Абу Бакра аль-Багдаді. Він назвав такі повідомлення "прийомами США".
Раніше, під час відвідування сирійських військ на одній з ділянок фронту в провінції Ідліб, 22 жовтня, президент Сирії Башар Асад назвав главу турецької республіки Реджепа Тайіпа Ердогана злодієм.
