
# Агрохолдинг KSG Agro завершив збиральну кампанію-2019

Published at: **2019-11-01T07:00:00+00:00**

Author: ****

Original: [Инфоиндустрия](https://infoindustria.com.ua/agroholding-ksg-agro-zavershiv-zbiralnu-kampaniyu-2019/)


        Господарства, що входять в агрохолдинг KSG Agro, 30 жовтня завершили збиральну кампанію-2019. Про це повідомила прес-служба агрохолдингу.
      
В рамках збиральної кампанії, господарствами агрохолдингу були зібрані такі культури:
кукурудза — на площі 2105 га
соняшник — 7406 га
ріпак — 1 488 га
сорго — 508 га
За підсумками збиральної кампанії врожайність зібраних культур склала:
кукурудзи — 56 ц\га
соняшнику — 19 ц\га
ріпаку — 1,1ц\га
сорго — 56 ц/га
Крім того, раніше в рамках кампанії збирання ранніх зернових була прибрана пшениця на площі 6430 га, при цьому отримана врожайність 31,09 ц\га.
За словами голови Ради директорів KSG Аgro Сергія Касьянова, високим показникам врожайності кукурудзи та сорго сприяла погода. «В цілому наш досвід в рослинництві разом із застосуванням препаратів для підвищення врожайності сільськогосподарських культур привів до зростання врожайності кукурудзи — на 40%, сорго на 50%. Меншими темпами зросла врожайність соняшнику, підвищившись на 3 центнери з гектара», — зазначив пан Касьянов.
Успішному проведенню збиральної кампанії сприяло використання на полях збиральної техніки всесвітньо відомих виробників JohnDeere, KUNH, CASE, CLAAS та ін.

        ДОСЬЄ
      
KSG Agro — один з провідних агрохолдингів України, європейська інноваційна група компаній, яка працює за принципом вертикальної інтеграції. Акції холдингу включені до лістингу Варшавської фондової біржі. KSG Agro входить до складу Європейської бізнес-асоціації (EBA).
Основною діяльністю компанії є обробка землі та виробництво сільськогосподарських культур, а також виробництво свинини. Починаючи з вересня 2014 року, KSG Аgro реалізує нову стратегію розвитку, згідно з якою компанія розвиває найбільш перспективні проекти, в першу чергу свинарство, а також рослинництво.

        Інфоіндустрія
      
