
# Ікона Британії. Хелена Бонем Картер про зйомки в серіалі Корона, зустрічі з принцесою Маргарет і життя без Тіма Бертона

Published at: **2019-11-04T14:44:00+00:00**

Author: ****

Original: [НВ](https://style.nv.ua/ukr/kultura/helena-bonem-karter-znyalasya-u-yaskraviy-fotosesiji-i-rozpovila-pro-serial-korona-i-princesu-margaret-50051522.html)

Бонем Картер знялася в яскравій фотосесії для журналу, позуючи в ретрообразах в аристократичному стилі - сукнях від Ralph & Russo, Emilia Wickstead. В інтерв'ю журналу актриса розповіла про свою роботу над роллю в популярному серіалі, особисте життя після розставання з Тімом Бертоном.
Актриса стала лауреатом премії Bazaar's British Icon (Британська ікона), але ніколи не відчувала себе вдома в країні свого народження. «Моя мама наполовину француженка і наполовину іспанка, — каже вона. — Я набагато краще відчувала ту сторону сім'ї. І я вважала, що „англійські троянди“ повинні бути блондинками і блакитноокими».
Її остання роль — принцеса Маргарет — схожа на суміш всіх її минулих ролей, в яких вона проявляла різні сторони своєї ексцентричності. Поруч з безтурботною Олівією Колман в образі королеви Єлизавети, Бонем Картер примхлива, але чарівна, владна і вразлива, зображуючи неспокійні роки принцеси, коли її шлюб розпався.
Хелена кілька разів особисто зустрічалася з принцесою. «Вона все життя була подругою мого дядька Марка, — пояснює вона. — Він був гренадером, і я думаю він охороняв Маргарет і Елізабет в Віндзорі. А потім вони зустрілися, і мені здається, (у них) був роман. Він був справжнім ловеласом…»
За словами актриси, пара залишилася друзями, і вона згадує, як відвідувала вечірки в дитинстві в будинку свого дядька, де принцеса була присутня. Через кілька років після пожежі в Віндзорському замку актрису запросили відсвяткувати його відновлення. «Маргарет була одна з напоєм в руці, і заговорила зі мною. Вона сказала: «О, Хелена, ти стаєш все кращою в акторській грі», — згадала Бонем Картер.
Крім спогадів про принцесу, Хелена використовувала для ролі Маргарет власне дослідження: читала біографії, брала інтерв'ю у подруг принцеси, включаючи її перукаря і трьох її фрейлін. «Вони годинами говорили про неї, головним чином тому, що любили її… Вони відчували, що цілий шматок її характеру ніколи не досліджували».
Леді Гленконнер розповіла актрисі, що принцесі з ранніх років говорили, що, оскільки її роботу повинно побачити якомога більше людей, їй слід робити все дуже повільно. Інша фрейліна Джейн Стівенс повідомила, що помада Маргарет була скошена з двох сторін, щоб для нанесення кольору на обидві губи потрібен був всього один дотик. «Це типово для неї, — каже Бонем Картер. — Чим менше зусиль, тим краще, це свідчення дуже високого статусу. І вона завжди носила корсет, бо відчувала себе вразливою, це була її емоційна броня — вона говорила, що її впевненість була товщиною з емаль».
Бонем Картер навіть вдалася до допомоги екстрасенса, щоб зв’язатися з духом Маргарет: «Це звучить смішно. Я знаю, що більшість людей скажуть: „О Боже, вона дійсно божевільна“, але я чітко відчуваю, що є енергія й люди, які залишаються тут…»
Актриса говорить, що хотіла показати найбільш повний образ принцеси. «Я хотіла віддати їй належне, — заявила Хелена. — Якщо хтось, як говорили люди, поводиться грубо, завжди є причина. Зазвичай це означає, що він нещасний».
У 2016 році Бонем Картер розлучилася з режисером Тімом Бертоном, з яким у неї двоє дітей — Біллі та Нелл. «Ти розлучаєшся, ти сумуєш, тобі стає нудно від скорботи, а потім ти нарешті рухаєшся далі, — каже вона про той час. — Я дуже щаслива з іншою людиною. Це було трохи несподіваної магії в моєму житті».
У кар'єрі у Бонем Картер також все прекрасно. «Коли мені виповнилося 50 років, я переживала, що все піде на спад, — каже вона. — Але все зовсім навпаки. Я не думаю, що коли-небудь була щасливішою або більш задоволеною… Коли я був молода, ти вважався „старим“, будучи старшим за 30 років». Разом зі зйомками в Короні й спін-оффі Шерлока Холмса Енола Холмс вона зняла документальний фільм, який розповідає захоплюючу історію її бабусі та дідуся — дипломата Едуардо Проппер де Каллехона, який допомагав порятунку тисяч євреїв з окупованої Франції, і Вайолет Асквіт, першої жінки- президента Ліберальної партії.
«Мої інтереси різноманітніші, ніж прикидатися іншими людьми, — каже Бонем Картер. — Нам, жінкам, дуже пощастило, що ми живемо зараз, тому що нам дозволено робити все, що завгодно».
Читайте також:&nbspВтратила пильність. 53-річну Гелену Бонем Картер вперше сфотографували за поцілунком з молодим бойфрендом
