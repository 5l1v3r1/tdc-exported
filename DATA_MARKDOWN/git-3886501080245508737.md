
# NKD: Preletanja uvode ekstremnu desnicu u lokalne parlamente

Published at: **2019-11-06T09:55:04+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118931-nkd-preletanja-uvode-ekstremnu-desnicu-u-lokalne-parlamente?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Nacionalna koalicija za decentralizaciju (NKD) upozorila je danas da  je organizovanim preletanjem odbornika i većnika širom Srbije, ekstremno-desničarska stranka "Srpska desnica" ušla  u lokalne parlamente, čak i lokalne vlasti, bez jednog jedinog glasa na izborima."Besmisao postojećeg izbornog sistema, u kojem glasači ne znaju zapravo za koga glasaju jer svoj glas poveravaju strankama, pretvorio se u sistem trgovine mandatima na lokalnom nivou", istakli su u NKD-u.U toj organizaciji podsećaju da je Centar za istraživanje, transparentnost i odgovornost (CRTA) od  2016. do 2019. godine registrovao da je 657 odbornika i odbornica promenilo stranku u 107 gradova i opština u Srbiji, najčešće u pravcu prelaska u vladajuće stranke."Konačna brojka je svakako daleko veća (ukupno 9.130), ali je svakako reč je o značajnom procentu odbornika u Srbiji , koji su praktično oteli glasove date njihovim partijama i listama i preneli ih drugoj stranci", navodi se u saopštenju NKD-a.Prema procenama NKD-a, oko 250.000 glasova sa prošlih lokalnih izbora oteto je preletanjem i političkom trgovinom partija, suprotno izraženoj volji glasača na izborima.U saopštenju se dodaje da NKD-u nije poznato da je pokrenuta bilo kakva istraga u vezi sa mogućom trgovinom uticajem koja je u Srbiji krivično delo."Po statistikama inicijative "Ko je na vlasti", iz opozicije u vlast je preletelo 28 odsto preletača, a dodatnih 35 odsto preletača je prešlo iz jedne u drugu stranku na vlasti, kao što je slučaj i sa kreiranjem nove stranke na vlasti, "Srpske desnice", naveli su u NKD-u.Prema njihovim rečima, poseban problem u slučajevima preletanja u "Srpsku desnicu" jeste to što vlast očigledno orkestrira stvaranje nove ekstremističke stranke, koja javno promoviše nasilje, mržnju i "tvrdu ruku države" koja mora biti "oštrija" prema neistomišljenicima i protivnicima vlasti.Kako su naveli u NKD-u, do sada je zabeležen ulazak "Srpske desnice" u lokalne samouprave najviše na jugu Srbije. Prvi slučaj ulaska ove stranke u lokalnu vlast zabeležen je jula ove godine u Vranju, a poslednji prvih dana novembra u gradskoj opštini Palilula u Nišu."Postoje indicije i da se sistem partijskog zapošljavanja u javnim institucijama koristi za "motivisanje" ljudi da predju u "Srpsku desnicu", kao i mogućnost "direktnijeg kontakta sa predsednikom Aleksandrom Vučićem, mnogo lakše nego kroz SNS strukture", kazali su u NKD-u.Po mišljenju NKD-a, promena izbornog sistema u pravcu personalizacije izabranih odbornika i poslanika jedini je izlaz iz ove situacije u kojoj su političke partije zarobile politiku i institucije i gde glasači nemaju nikakav uticaj na to koga njihov glas dovodi na mesto odlučivanja."Aktuelni način biranja predstavnika gradjana doveden je do apsurda, jer glasačima niko ne garantuje da njihov glas neće u fotelje dovesti ekstremističku opciju, koja ne samo da se kosi sa njihovom voljom, već je i zloupotrebljava", istakli su u NKD-u.
