
# Одразу після весілля. Дженніфер Лоуренс продає пентхаус на Манхеттені

Published at: **2019-11-07T15:05:00+00:00**

Author: ****

Original: [НВ](https://style.nv.ua/ukr/lifestyle/dzhennifer-lourens-prodaye-penthaus-na-manhetteni-foto-50052210.html)

Пентхаус розміром в майже 380 кв м займає цілий поверх 30-поверхової розкішної багатоповерхівки в районі Верхнього Іст-Сайда. Лоуренс купила простору двоповерхову квартиру з терасами трохи більше трьох років тому за 15,6 млн доларів, і, спочатку встановивши ціну в 15,45 млн, зараз навіть знизила її до 14,25 млн, повідомило Dirt.
У пентхаусі три спальні та чотири ванні кімнати, вітальня розміром з бальний зал з каміном, кухня повністю в білих тонах. З квартири відкривається панорамний вид на 360 градусів через вікна від підлоги до стелі.
Нижня тераса огороджена парканом з самшиту та обладнана безліччю місць для відпочинку, потрапити на неї можна з головної спальні та вітальні. На верхню терасу можна потрапити по зовнішніх сходах, тут знаходиться вбудована зона для гриля і камін, простір зі штучною травою і стіл для пінг-понгу.
Читайте також:&nbspРепетиція весілля. Дженніфер Лоуренс підкорила ніжним образом на вечірці з нагоди заручин
