
# Zosobášili sa tajne pred pol rokom. Český pár si takto vymieňal bozky na verejnosti

Published at: **2019-11-01T14:00:00+00:00**

Author: **markiza.sk**

Original: [markíza](https://www.markiza.sk/soubiz/zahranicny/1981053_zosobasili-sa-tajne-pred-pol-rokom-cesky-par-si-takto-vymienal-bozky-na-verejnosti)

Manželia Dykovci oslavujú práve dnes (1. novembra) šesťmesačné výročie svadby. Český pár sa zosobášil tajne netradične v stredu. Obrad sa konal v obci Blatnice pod Svatým Antonínkem pri Hodoníne.
„Všetkým, ktorí prajú lásku, spievame do sveta, že sme sa 1. 5. 2019 zosobášili! Vojtěch Dyk a Tatiana Dyková,“ napísal 34-ročný spevák a hudobník na sociálnej sieti.
Dvojica sa minulý týždeň objavila na premiére filmu Posledná aristokratka, ktorá sa uskutočnila v kine Lucerna. Zaľúbenci si pred prítomnými fotografmi vymenili bozk, hoci ich oboch zakryla kabelkou hviezda filmu Špunti na vode.

        O filme Špunti na vode (2017):
      
Rodičia bratov Igora (Jiří Langmajer) a Davida (Hynek Čermák) chystajú zlatú svadbu. Ich bratranec Ondra (Pavel Liška), ktorý je povahou tak trochu dobrodruh, prilieta až z ďalekej Kanady. Bratom skrskne v hlave nápad, že by bolo najlepšie, keby za rodičmi prišli na kanoe len v trojici ako za starých čias. Lenže odvtedy sa veľa vecí zmenilo. Igor a David sú ženatí a majú deti. Večera pre Ondru a jeho mladú priateľku Zlaticu na uvítanie sa mení na katastrofu. Zlatica, ktorá túži po dieťati, sa dozvie, že Ondra má dcéru, ktorú pred ňou zatajil. Igor svojej žene Nele (Tatiana Dyková) a ich dcéram sľúbil, že pôjdu na rodinnú dovolenku, na ktorú pre pracovné povinnosti nemôže odcestovať. Davidova manželka Alice (Anna Polívková) sa síce nemôže vynachváliť, ako sa jej manžel stará o ich štyri deti, v domácnosti je však úplne nepoužitelný. V momente, keď slávnostná tabuľa mizne pod nánosom sadze z komína, ktorý David zabudol opraviť, všetkýcm ženám dochádza trpezlivosť. Svojich chlapov nechávajú napospas deťom a vyrážajú na dámsku jazdu. Traja oteckovia sa však nevzdávajú a rozhodnú sa vydať na kanoe aj so všetkými deťmi, a tak, sa teraz už desaťčlenná posádka vydá na dvojdennú plavbu plnú dobrodružstva a bláznivých zážitkov.
