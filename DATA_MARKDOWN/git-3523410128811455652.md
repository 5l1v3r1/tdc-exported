
# 
        قهر عضو رهبری حزب منحله دمکرات کردستان و درخواست پناهندگی
      

Published at: **2019-11-02T12:59:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637465/%D9%82%D9%87%D8%B1-%D8%B9%D8%B6%D9%88-%D8%B1%D9%87%D8%A8%D8%B1%DB%8C-%D8%AD%D8%B2%D8%A8-%D9%85%D9%86%D8%AD%D9%84%D9%87-%D8%AF%D9%85%DA%A9%D8%B1%D8%A7%D8%AA-%DA%A9%D8%B1%D8%AF%D8%B3%D8%AA%D8%A7%D9%86-%D9%88-%D8%AF%D8%B1%D8%AE%D9%88%D8%A7%D8%B3%D8%AA-%D9%BE%D9%86%D8%A7%D9%87%D9%86%D8%AF%DA%AF%DB%8C)

گروه بین الملل _ گروه دفاعی: یکی منبع موثق از شمال عراق گزارش داد که یکی از اعضای رهبری گروهک تروریستی و تجزیه طلب حزب دمکرات کردستان ایران به دلیل اختلافات گسترده با سرکرده دمکرات، از این گروهک قهر کرده و خاک عراق را ترک کرده است.
 
به گزارش بولتن نیوز، دارا ناطق از اعضای قدیمی حزب منحله دمکرات کردستان ایران و از اعضای کمیته مرکزی، بعد از بروز اختلافات شدید با سرکرده دمکرات، از کشور دانمارک درخواست پناهندگی سیاسی کرده است.
 
طبق خبر موثقی که از شمال عراق دریافت کرده ایم، دارا ناطق بعد از قهر از حزب منحله دمکرات، راهی اروپا شده و هم اکنون در دانمارک اقامت دارد.
 
ناطق از دولت دانمارک درخواست پناهندگی سیاسی کرده و دیگر قصد بازگشت به شمال عراق را ندارد.
 
اختلافات دارا ناطق با سران دمکرات بعد از آن آغاز شد که دارا ناطق در طول مدتی که در سمت جانشینی دستگاه تشکیلات کلی بوده، بارها اقدام به فروش تاییدیه های حزبی زیادی به کردهای عراق در اروپا کرده بود.
 
با فاش شدن این موضوع و تذکر حکومت اقلیم کردستان عراق به سرکردگان دمکرات، دارا ناطق توبیخ شد و همین توبیخ باعث ناراحتی شدید او از سران دمکرات شد.
 
در حال حاضر دولت دانمارک پاسخ درخواست پناهندگی سیاسی دارا ناطق را نداده و پیش بینی می شود این درخواست در هفته های آینده مورد بررسی قرار گیرد.
 
شایان ذکر است مسئله فروش تاییدیه های حزبی به شهروندان عراقی برای اولین بار در بولتن نیوز فاش شده بود.
 
انتهای پیام/#
 
