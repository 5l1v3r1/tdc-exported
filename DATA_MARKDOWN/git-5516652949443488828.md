
# Οικογενειακό κλίμα στους Πάνθηρες

Published at: **2019-11-02T15:45:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424979/oikogeneiako-klima-stoys-panthhres)


        Η δημιουργία ενός οικογενειακού κλίματος είναι ένας από τους βασικούς στόχους των Πανθήρων και τη φετινή αγωνιστική περίοδο.
      
Η διοίκηση είναι αποφασισμένη να παρέχει όλα τα εχέγγυα στους ποδοσφαιριστές που ανήκουν σε όλα τα τμήματα, προκειμένου να νιώσουν πολύ οικεία και έτσι να μπορέσουν να ξεδιπλώσουν το ταλέντο τους στον αγωνιστικό χώρο. Χαρακτηριστικό παράδειγμα αποτελεί το δείπνο που παραχώρησε στα παιδιά της Κ14 και της Κ16 ο νέος πρόεδρος του συλλόγου Κώστας Διάκου.
Ο ίδιος, υποδέχθηκε και τις δύο ομάδες σε εστιατόριο που είναι ιδιοκτησίας τους και τους ευχήθηκε ό,τι καλύτερο στα φετινά πρωταθλήματα τα οποία βρίσκονται σε εξέλιξη. Παράλληλα είχε την ευκαιρία να κάνει μαζί τους μια εποικοδομητική κουβέντα σχετικά με το ποδόσφαιρο και τους στόχους τους.
Να σημειωθεί ότι φιλικό παιχνίδι με τον Ευαγόρα Ρόδου θα δώσει η ανδρική ομάδα των Πανθήρων. Η αναμέτρηση θα γίνει σήμερα στο Δημοτικό Αθλητικό Κέντρο «Καλλιπάτειρα» στο Κορακόνερο.
Υπενθυμίζουμε ότι οι Πάνθηρες δεν αγωνίζονται αυτή την εβδομάδα στο πλαίσιο της Γ’ Κατηγορίας καθώς βάσει προγράμματος αντιμετωπίζει τα «Ελάφια» τα οποία όμως δεν παίρνουν μέρος στο πρωτάθλημα.
