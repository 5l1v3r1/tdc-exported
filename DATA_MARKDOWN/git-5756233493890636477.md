
# چرا مردم اینقدر سفته و برات می‌خرند؟

Published at: **2019-11-02T17:53:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619486/%DA%86%D8%B1%D8%A7-%D9%85%D8%B1%D8%AF%D9%85-%D8%A7%DB%8C%D9%86%D9%82%D8%AF%D8%B1-%D8%B3%D9%81%D8%AA%D9%87-%D9%88-%D8%A8%D8%B1%D8%A7%D8%AA-%D9%85%DB%8C%E2%80%8C%D8%AE%D8%B1%D9%86%D8%AF)


        حدود ۳۰ میلیارد و ۴۰ میلیون تومان سفته و برات در نیمه نخست امسال در شهر تهران فروخته شد که در مقایسه با دوره مشابه پارسال رشد ۳۵.۷ درصدی داشته است.
      

        آفتاب‌‌نیوز :
      
بر اساس آمار بانک مرکزی بالغ بر پنج میلیارد و ۲۳۰ میلیون تومان سفته و برات در شهریورماه ١٣٩٨ در شهر تهران فروخته شد که در مقایسه با مردادماه امسال هفت درصد کاهش و نسبت به ماه مشابه سال قبل ۳۷ درصد افزایش داشته است.
طبق آمار شعبه واخواست دادگستری استان تهران در شهریورماه ١٣٩٨ معادل ۴۰۰ برگ سفته و برات به مبلغ معادل ۹ میلیارد و ۷۰ میلیون تومان در شهر تهران واخواست شد.
همچنین در این ماه شاخص‌های تعداد و مبلغ سفته و برات واخواست شده به ترتیب به اعداد ۴۸ و ۴۹.۲ رسید که در مقایسه با ماه قبل از لحاظ تعداد و مبلغ به ترتیب ۵۰.۱ درصد و ۳۲.۳ درصد و نسبت به ماه مشابه سال قبل به ترتیب ۳۳.۳ درصد و ۷.۲ درصد کاهش داشته است.
شاخص متوسط مبلغ یک برگ سفته و برات واخواست شده در شهریورماه ١٣٩٨ به عدد ۱۰۲.۴ رسید. عدد شاخص یاد شده در شهریورماه ١٣٩٧ معادل ۷۳.۶ بود.
علاوه براین در ۶ ماهه نخست سال ١٣٩٨ معادل سه هزار و ۴۰۰ برگ سفته و برات بـه مبلغ ۷۱ میلیارد و ۵۷۰ میلیون تومان در شهر تهران واخواست شد.
متوسط شاخص‌ها در این دوره از نظر تعداد و مبلغ سفته و برات واخواست شده به ترتیب به اعداد ۷۱.۲ و ۶۴.۷ رسید که نسبت به دوره مشابه سال قبل به ترتیب ۱۳.۲ درصد و ۴۱.۱ درصد کاهش نشان می‌دهد.
شاخص متوسط مبلغ یک برگ سفته و برات واخواست شده در ۶ ماه ابتدایی سال ١٣٩٨ به عدد ۹۳.۲ رسید. عدد شاخص مزبور در ۶ ماهه نخست سال ١٣٩٧ معادل ۱۲۴.۱ بوده است.
