
# Lufthansa скасовує 1300 рейсів через страйк співробітників

Published at: **2019-11-07T05:32:04+00:00**

Author: ****

Original: [ГЛАВКОМ](https://glavcom.ua/news/lufthansa-skasovuje-1300-reysiv-cherez-strayk-spivrobitnikiv-638261.html)

Німецька авіакомпанія Lufthansa скасує близько 1300 рейсів через страйк своїх пілотів і бортпровідників.
Очікується, що ситуація торкнеться 180 тисяч пасажирів.
Раніше «Главком» повідомляв, що страйк триватиме дві доби – 7 і 8 листопада.
8 листопада біля головного офісу Lufthansa недалеко від аеропорту Франкфурта-на-Майні запланована масова демонстрація бортпровідників. Члени екіпажів вимагають підвищення зарплат і поліпшення умов праці.
Керівництво Lufthansa намагалося домогтися юридичної заборони на протести співробітників. Однак суд із трудових спорів 6 листопада відхилив позов авіакомпанії. У Lufthansa мають намір оскаржити рішення.
У жовтні страйки проводили співробітники чотирьох пов’язаних з Lufthansa авіакомпаній, в тому числі Eurowings і Germanwings. Тоді були скасовані рейси в аеропортах Берліна, Мюнхена, Франкфурта і Дюссельдорфа.
Ufo і Lufthansa майже рік перебувають у стані конфлікту. Після непорозумінь у керівництві Ufo концерн більше не визнає правління цієї профспілки в якості законного представника бортпровідників і намагається через суд позбавити його права на ведення тарифних суперечок.
