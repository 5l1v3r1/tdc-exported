
# คลอปป์กุนซือหงส์แดงกางปีกป้องซาเนไม่ใช่จอมพุ่ง

Published at: **2019-11-04T22:32:00+00:00**

Author: ****

Original: [เดลินิวส์](https://www.dailynews.co.th/sports/740019)


        "เจอร์เกน คลอปป์" กุนซือ ลิเวอร์พูล กางปีกป้อง "ซาดิโอ มาเน" ไม่ใช่จอมพุ่งเหมือนที่โดน "เปป กวาร์ดิโอลา" บิ๊กบอส แมนฯ ซิตี กล่าวหาแต่อย่างใด
      
เจอร์เกน คลอปป์ ผู้จัดการทีม ลิเวอร์พูล จ่าฝูงพรีเมียร์ลีก อังกฤษ ออกมาปกป้อง ซาดิโอ มาเน ปีกฟอร์มฮอต ไม่ใช่จอมพุ่งล้มเหมือนที่โดน เปป กวาร์ดิโอลา ผู้จัดการทีม แมนเชสเตอร์ ซิตี ออกมาตราหน้าแต่อย่างใดมาเน โดนใบเหลืองด้วยข้อหาพุ่งล้มในเกมที่ ลิเวอร์พูล บุกเชือด แอสตัน วิลลา 2-1 เมื่อวันเสาร์ที่ผ่านมา จากนั้นไม่นาน กวาร์ดิโอลา จึงออกมาให้สัมภาษณ์พาดพิงถึง ดาวเตะทีมชาติเซเนกัล ว่า แม้จะเป็นนักเตะที่เปี่ยมไปด้วยพรสวรรค์ แต่บางครั้งก็ทิ้งตัวง่ายไปหน่อยเหมือนกันร้อนถึง คลอปป์ ที่ต้องออกมาปกป้องศิษย์รักดังกล่าว"ถามว่าผมชอบไหมที่เขามาพูดถึงลูกทีมของผมแบบนั้น ต้องบอกก่อนว่าผมไม่แน่ใจด้วยซ้ำว่าเขาพูดถึงซาดิโอ หรือ พูดถึงเราหรือเปล่า ผมไม่ได้ยินชื่อซาดิโอเลย ผมไม่รู้ว่าเขารู้เรื่องที่เกิดขึ้นในเกมของเรารวดเร็วขนาดนั้นได้อย่างไร เพราะเกมของพวกเขาก็จบพร้อมๆ กัน""ซาดิโอไม่ใช่จอมพุ่ง ในเกมกับแอสตัน วิลลามีการโดนตัวกันจริง และเขาก็ล้มลงไป มันอาจจะไม่ใช่จุดโทษ แต่มีการสัมผัสตัวกันแน่นอน มันไม่ใช่การตั้งใจกระโจนเข้าไปหาหน้าแข้งและแสร้งทำเหมือนว่าเขาโดนเตะ" คลอปป์ กล่าว.ภาพ gettyimages 
