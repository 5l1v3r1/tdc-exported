
# Радник Кличка: Протистояння з офісом Зеленського більше немає

Published at: **2019-11-06T09:24:00+00:00**

Author: ****

Original: [Українська правда](https://www.pravda.com.ua/news/2019/11/6/7231138/)

В Офісі президента більше не намагатимуться посунути Віталія Кличказ посади голови КМДА.
Джерело: інтерв'ю радника мера Києва, ексгенпродюсера українського Comedy Club Максима Бахматова Bihus.Info.
Пряма мова: "На сьогоднішній день команда Кличка не є командою Зеленського, але я би не сказав, що вона опонує. Є Зеленський, законнообраний і народний президент, реально дуже крутий, є в нього частини команди, різні полюси, і є пан Кличко – законнообраний мер 5 років тому…"
Деталі: Бахматов прокоментував нещодавнє протистояння, коли Богдан публічно "тролив" київського мера.
Пряма мова: "Одна історія, коли Богдан тролить Кличка, інша історія - коли Богдан буде намагатися тролити Бахматова, а Бахматов буде тролити Богдана.
Кличко це мер, а Богдан це керівник Офісу президента, чому він має тролити мера? І взагалі, що таке тролити? Ти маєш давати факти, прокуратура має давати якісь запити, СБУ і таке інше… все інше – це такий феєрверк без результату".
Те, що відбувалось у публічному і непублічному просторі між головою ОП Андрієм Богданом і Кличком, Бахматов назвав фарсом та дешевим наступом.
На його думку більше спроб "звалити" Кличка з боку Банкової не буде – "Вже є, чим займатися".
Бахматов додав, що рейтинг Кличка в Києві останнім часом зростав, а "кандидата" від Банкової Олександра Ткаченка - падав.

        
          Знати більше: 
        
      

        
          
            Києве мій! Як Зеленський збирається посунути Кличка
          
        
      

        Нагадаємо:
      
