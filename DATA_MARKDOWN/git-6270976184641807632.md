
# Кличко звільнив своїх радників

Published at: **2019-11-05T17:48:04+00:00**

Author: **Ольга Проскурова**

Original: [Рубрика](https://rubryka.com/2019/11/05/klychko-zvilnyv-svoyih-radnykiv/)


        
          Мер Києва, голова Київської міської державної адміністрації Віталій Кличко звільнив з посади радника на громадських засадах музиканта і співака Олега Скрипку і ще п’ятьох осіб.
        
      
Про це йдеться в розпорядженнях №932 і №934 від 1 листопада, передають “Українськi Новини”.
Засновник і лідер гурту “Воплі Відоплясова” Скрипка був радником Кличка з питань культури.
Також звільнені режисер, куратор проєкту “Art United Us” Гео Лерос з посади радника з питань втілення культурно-мистецьких арт-проєктів; блогер і бізнесмен Карл Волох з посади радника з питань запобігання та виявлення корупції.
Крім того, звільнені радник з питань взаємодії з депутатським корпусом Київської міської ради Леся Дутка, радник з питань взаємодії із земляцтвами Микола Колесник, радник з питань житлово-комунального господарства Андрій Черевко.
