
# 
        ژان کلود کریر در موزه سینما
      

Published at: **2019-11-06T16:32:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638495/%DA%98%D8%A7%D9%86-%DA%A9%D9%84%D9%88%D8%AF-%DA%A9%D8%B1%DB%8C%D8%B1-%D8%AF%D8%B1-%D9%85%D9%88%D8%B2%D9%87-%D8%B3%DB%8C%D9%86%D9%85%D8%A7)

به گزارش بولتن نیوز، روز شنبه (۱۸ آبان ماه) از ساعت ۱۸ تا ۲۰ کارگاه آموزشی «ژان کلود کریر» در سالن فردوس موزه سینما برگزار خواهد شد. 
«ژان کلود کریر» در سینما بیشتر به عنوان یک نویسنده ماهر در حوزه فیلمنامه‌های اقتباسی شناخته شده است و فیلم‌های مهمی در تاریخ سینما حاصل نوشته‌های اوست. 
وی کارش را در سینما با لوئیس بونوئل (فیلمساز اسپانیایی) آغاز و در فیلم‌هایی همچون خاطرات یک کلفت (۱۹۶۴)، بل دو ژور (۱۹۶۷)، راه شیری (۱۹۶۹)، جذابیت پنهان بورژوازی (۱۹۷۲)، شبح آزادی (۱۹۷۴) و میل مبهم هوس (۱۹۷۷) با بونوئل همکاری داشته است.
ژان کلود کریر همچنین با کارگردانانی همچون فولکر شلوندورف، وین ونگ، هکتور بابنکو، پیتر بروک، ژان پل راپنو، میلوش فورمن، فیلیپ کافمن، آندری وایدا، پاتریس شرو، ژان لوک گدار، فیلیپ دو بروکا، برتراند تاورنیه، ژاک دری و ناگیسا اوشیما همکاری کرده است.
شرکت در این کارگاه برای عموم آزاد و رایگان است اما سینماگران، اهالی رسانه (حوزه سینما)، منتقدان و دانشجویان رشته سینما و نمایش برای حضور در اولویت هستند. 
متقاضیان از طریق سایت tiwall نسبت به ثبت نام درخواست اقدام کنند.
