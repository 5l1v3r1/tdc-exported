
# נצמדה למובילות: 1:2 לסוסיאדד בגרנאדה

Published at: **2019-11-03T23:54:00+00:00**

Author: **מערכת אתר ערוץ הספורט**

Original: [Sport5.co.il](https://www.sport5.co.il/articles.aspx?FolderID=378&docID=327219&lang=HE)

אחרי ההפסד של ברצלונה והתיקו של ריאל מדריד, המחזור ה-12 בליגה הספרדית נמשך היום (ראשון), כאשר במשחק המרכזי ריאל סוסיאדד המפתיעה המשיכה בעונה החלומית שלה, ניצחה 1:2 בדרמטיות בחוץ את גרנאדה ועלתה למקום השלישי. עוד קודם לכן, ויאדוליד סיבכה את מאיורקה עם ניצחון 0:3 ביתי.

        גרנאדה - ריאל סוסיאדד 2:1
      
שתי המפתיעות הגדולות של העונה עד כה נפגשו לקרב ראש בראש. ניצחון היה שווה לגרנאדה עלייה למקום הראשון, אבל היא לא עמדה בלחץ, וסיימה את ההתמודדות הזאת ללא נקודות ועם ירידה למקום השישי בטבלה.
הסיפור כאן הוא ללא ספק סוסיאדד. פורטו המצוין, שהגיע בקיץ מג'ירונה, העלה את האורחים ליתרון מוצדק בדקה ה-21. ואדייו גרנאדה איזן בדקה ה-36, אבל לקראת הסיום הגיעה הדרמה. בדקה ה-89 עדנאן ינוזאי המחליף מצא את פורטו, שהשלים צמד גדול וסידר לקבוצתו ניצחון.
סוסיאדד שלישית עם 22 נקודות, בדיוק אותו מספר נקודות כמו לברצלונה ולריאל מדריד, שמחזיקות ביחס שערים טוב יותר.
