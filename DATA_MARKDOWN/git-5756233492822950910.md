
# التزام بانک ملت به سیاست‌های بانک مرکزی

Published at: **2019-11-01T11:39:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619193/%D8%A7%D9%84%D8%AA%D8%B2%D8%A7%D9%85-%D8%A8%D8%A7%D9%86%DA%A9-%D9%85%D9%84%D8%AA-%D8%A8%D9%87-%D8%B3%DB%8C%D8%A7%D8%B3%D8%AA%E2%80%8C%D9%87%D8%A7%DB%8C-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C)


        همراهی بانک ملت با سیاست های بانک مرکزی و کمک به کنترل نقدینگی در کشور باعث شد بانک ملت جز بانک های برتر در رعایت سقف سود بانکی قرار گیرد.
      

        آفتاب‌‌نیوز :
      
ابتدای دی ماه سال گذشته بانک مرکزی طی بخشنامه‌ای اعلام کرد که معیار پرداخت سود سپرده‌های سرمایه‌گذاری کوتاه مدت از روز شمار به ماه شمار تغییر کرده و حداقل مانده حساب در ماه مبنای محاسبه سود سپرده‌های کوتاه‌مدت عادی خواهد بود.
این تغییر رویه در کنار تاکید بانک مرکزی بر ۱۰ درصد بودن سود سپرده‌های کوتاه‌مدت و ۱۵ درصد بودن سود سپرده‌های بلند‌مدت سبب شده در سال ۹۷ سود پرداخت شده توسط بانک‌ها بورسی و از جمله بانک‌ ملت با کاهش قابل ملاحظه‌ای به نسبت سال مالی ۹۶ رو‌به‌رو شود.
در حالی که حجم سپرده‌های بانکی همچنان رشد قابل ملاحظه‌ای داشته است. این مساله نشان می‌دهد بسیاری از بانک‌ ها از جمله بانک‌ ملت به نسبت سپرده‌های بانکی خود سود کمتری را پرداخت کرده‌اند.
در نتیجه منابع در بانک‌ها رسوب داشته است.
بررسی صورت‌های مالی 17 بانک‌ بورسی نشان می‌دهد در سال ۹۷ میزان سود پرداختی سپرده‌های بانکی به نسبت سال ۹۶ حدود ۳ درصد رشد داشته در حالی که بانک‌ ملت 5/6 درصدی کاهش داشته است .
بانک‌ ملت در سال 97 بیش از 14.3هزار میلیارد تومان سود به سپرده گذاران پرداخت ک‌رد این در حالی است درسال 96 این رقم 15.6 هزار میلیارد تومان بود .
بانک ملت در سال مالی منتهی به پایان اسفند ماه ۱۳۹۷ از محل اعطای تسهیلات ۲۰.۵ هزار میلیارد تومان در آمد کسب کرد در مقابل ۱۴.۶ هزارمیلیارد تومان سود به سپرده ها پرداخت کرد در واقع تراز عملیاتی مثبت ۵.۹ هزار میلیارد تومانی در سال ۹۷ کسب کرد.
"وبملت "در آخرین گزارش ماهیانه منتهی به پایان شهریور ماه ۹۸ از محل پرداخت تسهیلات ۱۱.۸ هزار میلیارد تومان در آمد کسب کرد و ۶.۸ هزار میلیارد تومان سود به سپرده گذاران پرداخت کرد که بیان گر تراز مثبت ۵ هراز میلیارد تومانی است.
بررسی ها نشان می دهد در سال ۹۷ به نسبت ۹۶ حدود یک واحد درصد از نسبت سود پرداخت شده به سپرده‌گذاران به نسبت کل سپرده‌ها کاسته شده است.
این نسبت در سال ۹۵ حدود ۸/ ۷ درصد و در سال ۹۴ حدود ۷/ ۸ درصد به‌دست می‌آید.
بنابراین به‌طور کلی طی سال‌های ۹۴ تا ۹۷ از سهم سود پرداخت شده توسط بانک‌ها به سپرده‌گذاران به نسبت پولی که در بانک‌ها سپرده شده کاسته شده است.
منبع: بانکداری ایرانی
