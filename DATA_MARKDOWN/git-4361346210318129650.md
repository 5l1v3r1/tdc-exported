
# Az orvosok azt mondták, nincs semmi komoly baj - kiderült, hogy olyan rákban szenved az édesanya, ami öt év alatti gyermekeket sújt

Published at: **2019-11-03T12:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/az-orvosok-azt-mondtak-nincs-semmi-komoly-baj-kiderult-hogy-olyan-rakban-szenved-az-edesanya-ami-ot-ev-alatti-gyermekeket-sujt/185778)


        A diagnózis sokkolta, de igyekszik pozitívan hozzáállni - már csak kislánya kedvéért is. 
        A diagnózis sokkolta, de igyekszik pozitívan hozzáállni - már csak kislánya kedvéért is.
      
Hónapok óta hátfájdalmai voltak a húszéves édesanyának, így orvoshoz ment. Megnyugtatták: nincs semmi komoly baj, isiász alakult ki nála. Ennél nagyobbat nem is tévedhettek volna...
Az angliai Hatfildben élő Lois Parker képtelen volt elfogadni az orvosok diagnózisát, és eleinte maga kezdett el kutakodni a neten, később pedig egy másik szakemberrel is megvizsgáltatta magát. Az első (téves) diagnózist 2018 áprilisában kapta, és csak szeptemberre derült ki, mi az igazság: negyeik stádiumú neuroblastomában szenved.
Ez a szimpatikus idegrendszer rosszindulatú daganata, egy kifejezetten kisgyermekeknél, jellemzően ötéves kor alatt kialakuló rákos megbetegedés. Noha gyermekkorban ez a harmadik leggyakoribb rákfajta, felnőtteknél olyan ritka, hogy még pontos kezelési terv sem létezik rá. Kétmillió felnőttből egyet érint csupán, így nem csoda, hogy az orvosok is értetlenül áltak a húszéves, egygyermekes édesanya diagnózisa felett, és valójában fogalmuk sincs, miért is alakult ki nála egy gyerekbetegség - írja a Daily Mail.
Noha Lois különleges helyzete miatt az orvosok nem sok jóval kecsegtetnek, hiszen még pontos adataik sincsenek arról, hogy viselkedik ez a fajta daganat a felnőtt szervezetben, az édesanya igyekszik pozitívan hozzáállni a dolgokhoz.
"Soha nem láttam értelmét annak, hogy szomorkodjak a diagnózisom miatt, mert az sem változtatna rajta. Amíg lehet, igyekszem nevelni gyönyörű kislányomat, Lexit. A rák soha nem kér bocsánatot, és senkinek sincs biztosítva a holnap. Történnek autóbalesetek, jön a rák, és egy csomó más, ami közbeszólhat" - magyarázza. Egyetlen dolog, ami nem hagyja nyugodni: mi történt volna akkor, ha időben észreveszik, mi a baja valójában:
Nem tudok nem gondolni arra, mi lett volna, ha ezeket a teszteket hónapokkal korábban elvégzik."
Lois betegségének stádiuma miatt ugyanis gyakorlatilag a diagnózis után azonnal meg kellett kezdeni az agresszív kezelést (kemoterápiát, sugárkezelést, csontvelőátültetést, immunterápiát) - ami nem csak a szervezetát viselte meg nagyon, de kislánya, Lexi életének fontos pillanatait is ki kellett hagynia. "Kihagytam a születésnapjait a kórházi kezeléseim miatt és kihagytam sok fontos szeletet az életéből a diagnózisom óta."
Lois - aki Insta-oldalán számol be követőinek a betegséggel való mindennapos küzdelméről - igyekszik a lehető legtöbb jót meglátni helyzetében, és nem szándékozik feladni a harcot.

        "Minden okkal történik, és van, hogy szörnyű dolgok történnek velünk - de ezek világítanak rá igazán az élet szépségére és értelmére."
      
