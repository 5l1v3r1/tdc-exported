
# Els telenotícies , el 30 minuts i el Preguntes freqüents, els més vistos del cap de setmana

Published at: **2019-11-04T10:19:49+00:00**

Author: **CCMA**

Original: [CCMA](https://www.ccma.cat/premsa/els-telenoticies-el-30-minuts-i-el-preguntes-frequents-els-mes-vistos-del-cap-de-setmana/nota-de-premsa/2960671/)

Dissabte, TV3 va tornar a ser la cadena més vista a Catalunya, amb una quota del 13,9%. Els tres espais més vistos del rànquing van ser de la cadena, amb el "TN cap de setmana vespre", que condueixen Ramon Pellicer i Cristina Riba, en primer lloc, amb 447.000 espectadors i un 22,6% de quota.
El segon lloc va ser per a l'edició del migdia, amb una quota del 27,3% i 391.000 espectadors. I el va seguir el "Preguntes freqüents", amb Cristina Puig, que van veure 337.000 espectadors, i un 20,1% de quota.

        Els telenotícies i el "30 minuts", els més vistos de diumenge
      
Els tres programes més vistos de diumenge van ser de TV3, amb l'edició del vespre del telenotícies, en primer lloc, amb una quota del 25,6% i 670.000 espectadors. El segon lloc va ser per al "30 minuts" titulat "Matar el monstre", amb 369.000 espectadors i un 14,3% de quota.
I l'edició del migdia va ocupar el tercer lloc, amb 365.000 espectadors i un 22,4% de quota.

        (Font: Kantar, ind. 4 i +)
      

        tv3.cat
      
#audiènciesTV3
