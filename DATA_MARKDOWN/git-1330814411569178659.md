
# ESCLUSIVA, IL RENDERING DEL PROGETTO DEL NUOVO STADIO DI PALERMO. LE FOTO

Published at: **2019-11-02T13:23:02+00:00**

Author: **Mediagol2**

Original: [Mediagol](https://www.mediagol.it/palermo/esclusiva-il-rendering-del-progetto-del-nuovo-stadio-di-palermo-le-foto/)

02 novembre 2019 - 13:23
Scheda 1 di 4
Lungimiranza, idee, progettualità. Il nuovo Palermo di Hera Hora vive un presente brillante e lavora ad un radioso futuro.
La realizzazione di nuove infrastrutture e l’ammodernamento dell’esistente, centro sportivo e stadio, sono un valore aggiunto focale per un club che vanta ambizioni di crescita, sviluppo e consolidamento, sotto il profilo squisitamente calcistico e parallelamente in ambito economico e finanziario.
Magia e fascino del “Renzo Barbera” non sono soggetti al logorio del tempo nel cuore e nell’immaginario collettivo di ogni tifoso rosanero. Culla e tempio di emozioni e sussulti, gioie e amarezze, trionfi e delusioni cocenti. L’impianto di Viale del Fante è uno scrigno prezioso e calcisticamente epico, per certi versi sacro, per tutti coloro che amano i colori rosanero. Tuttavia, è innegabile che per tipologia di struttura, concezione architettonica e condizioni attuali, il “Barbera” non sia attualmente uno stadio che si concilia con le esigenze, logistiche e fattuali, del calcio moderno.
Non disperdere il patrimonio di storia, sentimenti e tradizione, custodito nella pancia del “Renzo Barbera”, rendendolo al contempo funzionale, moderno e avveniristico.  Una struttura ammaliante e confortevole sul piano della qualità dei servizi e della fruibilità in ogni area dell’impianto. Non uno stadio ex novo, ma un’accurata opera di restyling e ammodernamento per dare un volto nuovo ed accattivante  alla amata casa del tifoso del Palermo.

        Il sogno di Dario Mirri sta progressivamente prendendo forma ed il rendering del nuovo stadio di Palermo è già in via di definizione. Mediagol.it vi propone in esclusiva le prime foto del rendering del progetto di ammodernamento del “Renzo Barbera”. Una riproduzione grafica in modalità tridimensionale del piano di restyling realizzato dal noto architetto palermitano, Angelo Armanno.
      
Scheda 1 di 4

        #ammodernamento Renzo barbera
        #nuovo stadio palermo calcio rendering renzo barbera
        #palermo
        #palermo calcio nuovo stadio rendering renzo barbera
        #palermo nuovo stadio mirri architetto armanno renzo barbera restyling
        #palermo nuovo stadio renzo barbera ammodernamento restyling
        #palermo progetto nuovo stadio renzo barbera restyling mirri architello armanno
        #palermo renzo barbera rendering nuovo stadio renzo barbera
        #progetto stadio
        #rendering stadio
        #STADIO
        #stadio Palermo
      
