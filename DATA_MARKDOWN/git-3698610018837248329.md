
# Демократи хочуть дізнатися від заступника Помпео, чому той не захистив Йованович

Published at: **2019-11-06T16:58:00+00:00**

Author: ****

Original: [DT.ua](https://dt.ua/WORLD/demokrati-hochut-diznatisya-vid-zastupnika-pompeo-chomu-toy-ne-zahistiv-yovanovich-328730_.html)

У середу, 6 листопада, заступник державного секретаря США з політичних питань Девід Гейл дасть свідчення в Конгресі щодо того, чому держсекретар Майк Помпео не хотів виступати на захист екс-посла США в Україні Марі Йованович в рамках розслідування про імпічмент Трампа, пише The Hill.
"Девід Гейл, третій за значимістю чиновник департаменту, має намір у середу повідомити слідчим Палати представників у рамках процедури імпічменту, що державний секретар Майк Помпео і інші провідні посадові особи відомства вирішили, що захист Йовановіч може завдати шкоди здатності США надавати військову допомогу Україні", - йдеться в повідомленні.
Як наголошується, керівники відомств також турбуються, що захист Йованович спровокує особистого адвоката президента Трампа Руді Джуліані, який виступав за її відкликання з посади.
Радник Державного департаменту Ульріх Брехбул також був запрошений для дачі свідчень у середу перед представниками Палати представників. Однак він зараз супроводжує Помпео під час візиту в Німеччину.
Раніше стало відомо, що Державний секретар США Помпео був одним з найбільш активних прихильників відкликання посла США в Україні Марі Йованович.
Як повідомлялося, 
 причиною звільнення Йовановіч стала її відмова вимагати від керівництва України розслідування відносно Байдена.
Трамп неодноразово, в тому числі у розмові з президентом України Володимиром Зеленським, погано відгукувався про Йованович. І Зеленський підтакував йому, дорікаючи послу тим, що вона "недостатньо прийняла" його перемогу на президентських виборах, так як була "прихильницею Порошенко".
Друг і юрист Трампа Руді Джуліані звинувачував Йованович в інформаційній компанії проти Трампа.
Відзначимо, що в травні Держдепартамент достроково відкликав посла Йованович з України. Тимчасовим повіреним у Києві став Вільям Тейлор. 
