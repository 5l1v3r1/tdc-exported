
# Почеттіно та Моурінью – головні претенденти на пост наставника «Реала» за версією букмекерів

Published at: **2019-11-05T10:42:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/pochettino-ta-mourin-yu-golovni-pretendenty-na-post-nastavnyka-reala-za-versiyeyu-bukmekeriv/)

Мадридський «Реал» почав сезон-2019/20 не найкращим чином, тому букмекери вирішили запропонувати спрогнозувати нового головного тренера «королівського» клубу після можливого звільнення француза Зінедіна Зідана. Основними претендентам вважаються два фахівця – Маурісіо Почеттіно та Жозе Моурінью.
Букмекерська контора Paddy Power пропонує у своїй лінії ставки на можливого наступника Зінедіна Зідана біля керма мадридського «Реала». Головними претендентами, на думку букмекерів, є аргентинець Маурісіо Почеттіно («Тоттенхем») і португалець Жозе Моурінью (безробітний). Призначення кожного з цих фахівців на посаду головного тренера «Галактікос» оцінюється коефіцієнтом 2,75, що відповідає 36 відсоткам.
Наступним у котируваннях букмекерської компанії йде італієць Массіліано Аллегрі, який перебуває у статусі безробітного після відставки з посади наставника туринського «Ювентуса» минулою весною. Поставити на призначення 52-річного менеджера головним тренером «Вершкових» можна з коефіцієнтом 5,5 (18%). У список претендентів також потрапили: екс-футболіст «Реала» Хабі Алонсо (6,0 – 17%), головний тренер національної збірної Бельгії Роберто Мартінес (13,0 – 8%), а також легенда клубу Рауль Гонсалес (13,0 – 8 %).
Серед найменш імовірних кандидатів фігурують нинішній наставник «Ліверпуля» Юрген Клопп (34,0 – 3%) та екс-керманич лондонського «Арсеналу» Арсен Венгер (41,0 – 2,5%).
В даний момент головним тренером мадридського «Реала» є 47-річний француз Зінедін Зідан, контракт якого з «королівським» клубом розрахований до літа 2022 року. У нинішньому сезоні чемпіонату Іспанії «Галактікос» з 22 очками посідають третє місце в турнірній таблиці. У Лізі чемпіонів іспанський гранд набрав чотири очки після трьох турів і розташовується на другому місці в групі А, відстаючи від лідируючого «ПСЖ» на п’ять балів.
