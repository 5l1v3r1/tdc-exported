
# رسانه‌های انگلیس: خاشقچی با چراغ سبز داماد ترامپ به قتل رسید

Published at: **2019-11-05T12:30:00+00:00**

Author: ****

Original: [جامعه خبری تحلیلی الف](https://www.alef.ir/news/3980814055.html)

منابع خبری انگلیسی می نویسند جمال خاشقجی ناراضی سعودی با چراغ سبز جرالد کوشنر داماد و مشاور ارشد رئیس جمهور آمریکا به قتل رسیده است. 
به گزارش الف به نوشته هفته نامه انگلیسی "اسپکتیتور" کوشنر به محمد بن سلمان ولیعهد عربستان چراغ سبز نشان داد تا خاشقجی دستگیر و بدنش قطع قطعه شود. 
بنابر این گزارش، سازمان اطلاعاتی ترکیه تماس تلفنی صورت گرفته را ردیابی کرد و به دنبال آن رجب طیب اردوغان رئیس جمهوری ترکیه از این اطلاعات استفاده کرد تا آمریکا را به خروج نیروهایش از شمال سوریه وادارد. 
در این گزارش ادعا شده است که محققان کمیته اطلاعات مجلس آمریکا که در اختیار دمکرات هاست، از این اتهام مطلع بوده و درنظر دارند در بحبوحه تلاش برای استیضاح دونالد ترامپ، بیشتر آن را واکاوی کنند. تعداد افشاگرانی که مایل هستند در کمیته استیضاح ترامپ شهادت دهند نیز هفت نفر اعلام شده است. 
یک افسر سازمان سیا، سرهنگ دوم "الکساندر ویندمن" و "تیم موریسون" مدیر امور اروپا و روسیه در شورای امنیت ملی آمریکا، از جمله افراد شناخته شده ای هستند که در این گزارش از آنها به عنوان شاهد یاد شده است. 
خاشقچی یک ستون نویس روزنامه واشنگتن پست و ناراضی سعودی بود که زمانی از نزدیکان خانواده سلطنتی عربستان به شمار می رفت. وی در اکتبر 2018 وارد کنسولگری عربستان در استانبول ترکیه شد و دیگر از آن خارج نشد. 
 دولت ترکیه می گوید شواهدی در ختیار دارد که نشان می دهد خاشقجی در کنسولگری ترکیه کشته شد و اعضای بدنش قطعه قطعه شدند. 
سازمان جاسوسی آمریکا (سیا) و همچنین سایر دولت های غربی معتقدند بن سلمان دستور قتل خاشقچی را صادر کرده است. در یک گزارش سازمان ملل بر لزوم تحقیق درباره محمد بن سلمان و سایر مقامات سعودی در این زمینه تاکید شده است. دولت عربستان سرانجام پذیرفت که قاشقجی به قتل رسیده است. 
کوشنر که مشاور ارشد کاخ سفید است و از طرفداران سرسخت عربستان محسوب می شود، از  بن سلمان در این پرونده حمایت کرده است. پس از برملا شدن مکاتبات دو طرف در واتس اپ، مساله ارتباط کوشنر با ولیعهد عربستان مورد توجه دقیق قرار گرفته است. 
ترامپ که از محکوم کردن بن سلمان خودداری کرده است، ماه گذشته تصمیم خود را برای خروج نیروهای آمریکایی از شمال سوریه اعلام کرد. این اقدام با انتقاد دمکرات ها و جمهوری خواهان در آمریکا روبرو شده است. 
