
# Σε εξέλιξη πυρκαγιές σε Δρύνια και Τάλα- Εναέρια μέσα στη μάχη με τις φλόγες

Published at: **2019-11-06T16:40:00+00:00**

Author: **SigmaLive**

Original: [SIGMALIVE](https://www.sigmalive.com/news/international/596044/se-ekseliksi-pyrkagies-se-drynia-kai-tala-enaeria-mesa-sti-maxi-me-tis-floges)

Σε εξέλιξη βρίσκονται από το απόγευμα της Τετάρτης (11/6) πυρκαγιές στις περιοχές Δρύνια και Τάλα στην Πάφο.
Σύμφωνα με τον Εκπρόσωπο Τύπου της Πυροσβεστικής, Ανδρέα Κεττή, στην πυρκαγιά στη Δρύνια επιχειρούν δύο οχήματα της Πυροσβεστικής καθώς και δύο πτητικά μέσα.
Στην πυρκαγιά της Τάλας επιχειρούν 3 οχήματα της Πυροσβεστικής, ένα όχημα του Ταμείου Θήρας, ένα της Ιεράς Μονής Αγίου Νεοφύτου και ένα όχημα της κοινότητας Τάλας.
Να σημειωθεί ότι υπό έλεγχο τέθηκε η πυρκαγιά που ξέσπασε το μεσημέρι της Τετάρτης στην περιοχή της Αχέλιας προς Τίμη στην Πάφο.
