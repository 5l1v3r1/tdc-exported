
# Суд закрив справу щодо арешту Гостинного двору у Києві

Published at: **2019-11-05T15:23:00+00:00**

Author: ****

Original: [НВ](https://nv.ua/ukr/biz/consmarket/gostinniy-dvir-sud-zakriv-spravu-pro-aresht-gostinnogo-dvoru-novini-kiyeva-50051759.html)

5 листопада Київський апеляційний суд постановив закрити справу щодо накладання арешту на будівлю Гостинного двору у зв’язку з тим, що прокурор відмовився від своєї апеляційної скарги, повідомили у КМДА.
«Тепер справа за Кабміном — передати будівлю Гостинного двору у комунальну власність задля її реставрації», — відзначив директор департаменту охорони культурної спадщини КМДА Олександр Никоряк.
25 березня 2019 року Печерський райсуд розглянув клопотання про накладення арешту на будівлю Гостинного двору. У клопотанні було відмовлено.
Гостинний двір, збудований у 1809 році, — пам’ятка архітектури місцевого значення.
Читайте також:&nbspКличко розповів, як можуть використовувати Гостиний двір після його повернення у власність громади
Постановою Кабінету міністрів від 15 серпня 2011 року Гостинний двір було виведено з Державного реєстру пам’яток архітектури, але 24 листопада 2015 року Окружний адмінсуд Києва визнав незаконною та нечинною цю постанову. У вересні 2016 року Господарський суд Києва відмовив фонду Держмайна у поверненні архітектурної пам’ятки Гостинний Двір у державну власність.
Гостинний двір стоїть без даху, вікон і штукатурки з зими 2013 року. У 2014−2016 суди скасували дозвіл на виконання будівельних робіт, після чого роботи припинилися.
У 2018 році Київський апеляційний господарський суд розірвав договір оренди і зобов’язав Укрреставрацію повернути будівлю Регіональному відділенню ФДМУ у Києві. Верховний суд України підтвердив це рішення.
