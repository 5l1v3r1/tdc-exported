
# СБУ виявила масштабні зловживання на Миколаївській митниці

Published at: **2019-11-02T15:00:00+00:00**

Author: ****

Original: [ZIK.UA](https://zik.ua/news/2019/11/02/sbu_vyyavyla_masshtabni_zlovzhyvannya_na_mykolaivskiy_mytnytsi_1682271)


        Служба безпеки України викрила посадових осіб Миколаївської митниці Державної фіскальної служби на масштабних зловживаннях.
      
Про це повідомляє пресслужба відомства.
«Встановлено, що протягом 2018-2019 років керівництво обласної митниці спільно з начальниками кількох митних постів систематично порушували вітчизняне антидемпінгове законодавство в інтересах комерційних структур. Під час ввезення з Європи мінеральних добрив посадові особи безпідставно занижували податкові ставки, внаслідок чого державний бюджет недоотримав майже 10 мільйонів гривень», – йдеться у повідомленні.
Також за результатами санкціонованих обшуків правоохоронці вилучили документацію, яка підтверджує масштабні зловживання.
В СБУ додали, що у межах кримінального провадження, відкритого за ч. 2 ст. 364 (зловживання владою або службовим становищем) Кримінального кодексу України, тривають слідчі дії для встановлення всіх обставин справи.
Нагадаємо, Служба безпеки України у Вінницькій і Тернопільській областях блокувала оптове виробництво контрафактної алкогольної продукції, що загрожувало здоров’ю громадян і завдавало мільйонні збитки держбюджету.
