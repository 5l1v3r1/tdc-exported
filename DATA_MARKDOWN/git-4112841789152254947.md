
# Emma Watson nie je nezadaná, je vo vzťahu sama so sebou. Jej pohľad na vzťahy si zamiloval celý svet

Published at: **2019-11-06T09:24:00+00:00**

Author: **Viktor Kniš**

Original: [REFRESHER](https://refresher.sk/76266-Emma-Watson-nie-je-nezadana-je-vo-vztahu-sama-so-sebou-Jej-pohlad-na-vztahy-si-zamiloval-cely-svet)


        Herečka v rozhovore opísala svoj vzťah tak, že mnohým zmenila pohľad na to, čo je to byť nezadaný.
      
Emme Watson sa v najnovšom rozhovore pre britské vydanie časopisu Vogue podarilo zadefinovať nový termín pre všetkých slobodných ľudí, ktorí sú zároveň šťastní a nevyužívajú každú príležitosť na hľadanie partnera. Keďže sa blíži jej okrúhla tridsiatka a stále nemá rodinu, novinárka sa jej pýtala, ako túto situáciu vníma. 
Obľúbená herečka priznala, že miestami jej spôsobuje súčasný stav a blížiace sa jubileum stres a úzkosť, platí však, že jej to takto vyhovuje a nazýva to „vzťah sama so sebou,“ resp. anglicky „self-partnered.“ Podľa očakávaní táto fráza okamžite zľudovela u mnohých slobodných používateľov Twtitteru, každý si ju pri tom vysvetľuje po svojom. Je dôležité dodať, že aj samotná hererčka priznáva, že jej trvalo dlhý čas, kým bola naozaj vnútorne spokojná s týmto nastavením a vnímaním vzťahov. 
V rozhovore by sme sa mali dozvedieť aj čosi viac o jej pracovnom živote, zatiaľ je však na oficiálnej stránke dostupný len krátky úryvok, zvyšok Vogue zverejní v piatok. 
