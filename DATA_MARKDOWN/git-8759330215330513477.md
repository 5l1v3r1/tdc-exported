
# KV Mechelen reageert op KRC Genk-geruchten coach Vrancken

Published at: **2019-11-05T09:44:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902451/kv-mechelen-reageert-op-krc-genk-geruchten-coach-vrancken.html)


        Wouter Vrancken wordt in verband gebracht met KRC Genk. Daar ligt Felice Mazzu onder vuur na mindere prestaties. Malinwa reageerde alvast duidelijk aan Het Nieuwsblad.
      
Vrancken heeft geen contact met de landskampioen. “Onze coach heeft ons vandaag nog verzekerd dat er geen enkel contact is”, zegt algemeen directeur Frank Lagast. “Ons standpunt is heel duidelijk. De club ziet het project met Wouter Vrancken voor de lange termijn.”
Vrancken speelde in het verleden bij KRC Genk en is aan een succesvolle periode bezig als hoofdtrainer bij KV Mechelen. Met Malinwa promoveerde hij meteen en ook in de Belgische hoogste klasse gooit Vrancken hoge ogen met zijn prestaties.
