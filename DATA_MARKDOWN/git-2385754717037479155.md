
# Ένωση Συντακτών: Οι δημοσιογράφοι διεκδικούν δικαιώματα από την Google

Published at: **2019-11-06T12:55:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595989/enosi-syntakton-oi-dimosiografoi-diekdikoun-dikaiomata-apo-tin-google)

Την άρνηση της Google να αποζημιώνει τους λειτουργούς του Τύπου για τις δημοσιογραφικές πληροφορίες που συλλέγονται και αξιοποιούνται εμπορικά από τη συγκεκριμένη μηχανή αναζήτησης, καταγγέλλουν με κοινή ανακοίνωση τους, η Διεθνής και η Ευρωπαϊκή Ομοσπονδία Δημοσιογράφων. Η καταγγελία αφορά εμπλοκή στην εφαρμογή Οδηγίας της Ευρωπαϊκής Ένωσης για τα συγγενικά δικαιώματα. Η Ένωση Συντακτών Κύπρου, μέλος αμφοτέρων των δημοσιογραφικών ομοσπονδιών, ταυτίζεται πλήρως με την κοινή τοποθέτηση Δ.Ο.Δ. και Ε.Ο.Δ. και καλεί τους αρμόδιους ευρωπαϊκούς θεσμούς να ενεργήσουν πάραυτα προς συμμόρφωση της Google στη συγκεκριμένη Οδηγία. Συνοπτικά το κείμενο της κοινής ανακοίνωσης της Δ.Ο.Δ.- Ε.Ο.Δ. έχει ως εξής: «Περισσότεροι από 850 δημοσιογράφοι, φωτογράφοι, στελέχη των ΜΜΕ και ρεπόρτερ υπέγραψαν δήλωση ενάντια στην απόφαση της Google, που αρνείται να αποζημιώσει τον κλάδο του Τύπου για τις πληροφορίες, οι οποίες συλλέγονται από τη μηχανή αναζήτησης και τις υπηρεσίες της. Η Ευρωπαϊκή και η Διεθνής Ομοσπονδία Δημοσιογράφων που εκπροσωπούν 320.000 δημοσιογράφους στην Ευρώπη και 600.000 δημοσιογράφους σε όλο τον κόσμο, συνυπέγραψαν αυτή τη δήλωση και καλούν τα κράτη μέλη της Ε.Ε. να λάβουν μέτρα για κατάχρηση δεσπόζουσας θέσης από τη Google. Σήμερα, η Google στρέφεται εναντίον του Τύπου. Αύριο θα στραφεί εναντίον της μουσικής βιομηχανίας και του κινηματογράφου. Θεωρούμε ότι η Google δεν μπορεί να είναι πάνω από το νόμο ούτε μπορεί να παραβιάζει τη βούληση του Ευρωπαϊκού Κοινοβουλίου. Σε αυτή την περίπτωση τίθεται θέμα Δημοκρατίας. Στην Ευρωπαϊκή Ένωση δημοσιογράφοι, φωτογράφοι, ρεπόρτερ αλλά και οι καλλιτέχνες, έχουν αγωνιστεί πολύ για αυτό το κείμενο. Επειδή είναι πολυδάπανη η παραγωγή της ποιοτικής ενημέρωσης. Επειδή όπως έχουν τώρα τα πράγματα η Google αποσπά το μεγαλύτερο μέρος των διαφημιστικών εσόδων, τα οποία προέρχονται από τις πληροφορίες που συλλέγονται από τη μηχανή αναζήτησης και δημιουργείται μια αδιανόητη κατάσταση στον Τύπο, που κάθε χρόνο βυθίζεται σε μεγαλύτερη κρίση. Τα ΜΜΕ που υποχρεώνονται να δώσουν στη Google λευκή επιταγή, να αποποιηθούν της αμοιβής και με αυτό τον τρόπο, να συνεχιστεί το υφιστάμενο μοντέλο του τζάμπα. Πρόκειται για αργό θάνατο με τον οποίο άρχισαν να αδειάζουν οι αίθουσες σύνταξης στην Ευρώπη και στις Ηνωμένες Πολιτείες. Τα ΜΜΕ που αρνούνται την αμοιβή, παρόλο που ελπίζουν ότι θα τους καταβληθεί. Και αντιμετωπίζουν τρομερά αντίποινα καθώς περιορίζεται η θέαση του περιεχομένου τους σε τέτοιο βαθμό ώστε να εμφανίζεται σαν μια απλουστευμένη φράση. Δεν θα υπάρχουν πλέον φωτογραφίες, δεν θα υπάρχουν πλέον κείμενα, ένα κομμάτι ή τίτλος, όταν οι χρήστες θα αναζητούν πληροφορίες δεν πρόκειται να εμφανίζεται τίποτα περισσότερο. Πρόκειται για την αυτοκτονία του Τύπου. Καθώς πριν φθάσει κανείς στο σάιτ ενός ΜΜΕ, δηλαδή ο τρόπος με τον οποίο οι χρήστες οδηγούνται στο Διαδίκτυο περνά από τη Google. Οι άλλες μηχανές αναζήτησης δεν έχουν την ίδια βαρύτητα. Οι εκδότες το γνωρίζουν, όμως δεν έχουν τα οικονομικά μέσα να στηρίξουν την κάθετη πτώση της κυκλοφορίας των σάιτ τους, με ότι αυτό συνεπάγεται.  Η Google παραβιάζει το νόμο. Εκμεταλλεύεται τις λεπτομέρειες για να αποκρύψει τις προθέσεις της. Όπως έπραξε με τόση επιτυχία ο Αμερικανός γίγαντας με τα φορολογικά πακέτα, που του επέτρεψαν να φοροδιαφεύγει σε παγκόσμιο επίπεδο. Καλούμε σε αντεπίθεση όλους τους δημόσιους φορείς λήψης αποφάσεων. Πρέπει τα κείμενα να βελτιωθούν ώστε η Google να μην έχει άλλες διεξόδους διαφυγής και να χρησιμοποιηθούν όλα τα μέσα που έχουν στο οπλοστάσιό τους, για να πολεμήσουν την κατάχρηση από τη Google της δεσπόζουσας θέσης της». 
