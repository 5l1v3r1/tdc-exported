
# Sprejer postříkal dvě stě metrů, škoda převyšuje sto tisíc

Published at: **2019-11-03T14:39:00+00:00**

Author: **Milan Holakovský**

Original: [Deník.cz](https://www.denik.cz/krimi/sprejer-postrikal-dve-ste-metru-skoda-prevysuje-sto-tisic-20191103.html)

„Škoda způsobená majiteli zdi se vyšplhala na částku přesahující sto tisíc korun,“ konstatovala Eva Hašlová z územního odboru středočeské policie pro Prahu-venkov: Východ. Připomněla, že sprejerské malůvky má na svědomí dosud neznámý pachatel, který řádil někdy v období mezi 25. a 29. říjnem.
Hašlová dále uvedla, že v případě dopadení bude pachatel stíhán pro podezření ze spáchání přečinu poškození cizí věci. „Za takový skutek může soud uložit trest odnětí svobody až na jeden rok, zákaz činnosti, propadnutí věci nebo jiné majetkové hodnoty,“ upozornila policistka, že když dojde na účtování sprejerské činnosti, původce se může divit, co takový špás nakonec stojí.
