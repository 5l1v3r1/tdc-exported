
# Αυξάνεται η στήριξη στον Ερντογάν μετά την Συρία

Published at: **2019-11-05T20:07:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595905/afksanetai-i-stiriksi-ston-erntogan-meta-tin-syria)

Όχι μόνο… αλώβητος, αλλά και ακόμη πιο δυνατός βγαίνει ο Τούρκος πρόεδρος Ερντογάν μετά τις πολεμικές επιχειρήσεις στην Συρία.  Τουλάχιστον αυτό δείχνει η νέα δημοσκόπηση της εταιρείας «Metropoll», που αποτυπώνει διαφορετικά αποτελέσματα σε σχέση με άλλες προηγούμενες, όπως μεταδίδει η ανταποκρίτρια του ΣΙΓΜΑ στην Τουρκία, Μαρία Ζαχαράκη.  Σύμφωνα την νέα έρευνα, η στήριξη στο πρόσωπο του Ερντογάν αυξήθηκε κατά 3,7% μετά την επιχείρηση στην Συρία και τις συμφωνίες που κατάφερε να αποσπάσει με τις δύο υπερδυνάμεις για δημιουργία ζώνης ασφαλείας. Αν και ο Τούρκος πρόεδρος δεν ξεπερνάει το αγαπημένο του ποσοστό, το πάνω από 50%, που κερδίζει συνήθως στις εκλογικές αναμετρήσεις, έφτασε ωστόσο πολύ κοντά, στο 48%, γεγονός που θα ενισχύσει ακόμη περισσότερο την στάση του και στο εσωτερικό και το εξωτερικό για άλλη μία φορά.     
