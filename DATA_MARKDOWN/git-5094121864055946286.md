
# Ani druhý návrh nevyšel. Hasiči zamítli protipožární zajištění kostela v Gutech

Published at: **2019-11-01T16:38:00+00:00**

Author: **ČTK**

Original: [Deník.cz](https://www.denik.cz/regiony/hasici-opet-zamitli-protipozarni-zajisteni-kostela-v-gutech-20191101.html)

Kůdela řekl, že stavebník, tedy biskupství, se vedle jiných nedostatků opět hlavně nevypořádal s námitkami hasičů, kteří poukazovali na nedostatečné zabezpečení repliky kostela pro případ požáru a s tím související nebezpečí z prodlení.
"To znamená, že ani podle tohoto druhého předloženého návrhu nebude zajištěn rychlý a účinný zásah jednotek hasičů při hašení a záchranných pracích, pokud bude kontrolou bezpečnosti pověřena soukromá firma," řekl Kůdela.
Unikátní kostel zničil v srpnu 2017 úmyslně založený požár. Stavba jeho repliky měla původně začít už loni na podzim, zdržela ji ale i jednání s památkáři. Tesaři už připravují dřevo na stavbu a vyrábějí se také zvony.

        Bohoslužba u vyhořelého kostela v Gutech
      
"Informaci o zamítavém stanovisku jsme v těchto dnech obdrželi. Tato skutečnost komplikuje obnovu kostela Božího Těla v Gutech a oddaluje termín zahájení stavby. Přípravné práce na obnovu kostela pokračují a o dalším postupu jednáme," řekl Siuda.
Kostel z 16. století shořel v noci na 2. srpna 2017. Oheň způsobil škodu kolem 20 milionů korun. Krajský soud Ostrava poslal za zapálení vzácného kostela tři osmnáctileté mladíky z Ostravska a Frýdecko-Místecka do vězení na 3,5 roku, osm a devět let. Nejvyšší trest dostal mladý muž, který akci vymyslel. Nejnižší trest dostal chlapec, který budovu zapálil - v době činu ještě nebyl plnoletý. Osmiletý trest dostal řidič, který všechny na místo přivezl.
