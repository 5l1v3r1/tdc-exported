
# Що відомо про Кучера – голову Харківської ОДА

Published at: **2019-11-06T13:32:28+00:00**

Author: ****

Original: [ФАКТИ](https://fakty.com.ua/ua/ukraine/20191106-shho-vidomo-pro-kuchera-golovu-harkivskoyi-oda/)

Олексій Кучер став головою Харківської обласної державної адміністрації. Все, що про нього відомо – читайте в матеріалі Фактів ICTV.
Олексій Кучер призначений головою Харківської ОДА. Відповідного указу поки немає, але президент Володимир Зеленський представив його на посаді під час свого візиту в Харків.

        Біографія Олексія Кучера
      
Олексію Кучеру 34 роки. Він народився 23 березня 1985 року в селі Новорайськ Бериславського району Херсонської області.
Навчався в Харківському педагогічному університеті імені Сковороди за спеціальністю Фізичне виховання, а після в Національному юридичному університеті імені Ярослава Мудрого за спеціальністю Правознавство.
До серпня 2019 року Кучер працював адвокатом і жив у Харкові.
Одружений на Вікторії Кучер. У пари є дві дочки – Амелія і Стефанія.
Читайте: Кучер призначений новим головою Харківської ОДА
На виборах обраний від партії Слуга народу в мажоритарному окрузі №179 в Харківській області (набрав 50,61% голосів). У парламенті очолює підкомітет з питань організації та діяльності адвокатури, органів надання правової допомоги Комітету з питань правової політики.
Працюючи юристом, брав участь у резонансних справах – захищав скандального харківського суддю Сергія Лазюка, якого затримали на хабарі. Також захищав Володимира Литвина у справі про закупівлю за завищеною ціною Міністерством внутрішніх справ 5 тис. рюкзаків для Нацгвардії.
Нагадаємо, 8 жовтня Олексій Кучер подав електронну декларацію про доходи за 2018 рік як кандидат на посаду голови Харківської ОДА.
