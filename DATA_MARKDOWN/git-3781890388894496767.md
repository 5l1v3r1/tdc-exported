
# หุ้นไทยปิดเขียวยกแผง! แรงซื้อโกลบอลเพย์หนุนตลาด   

Published at: **2019-11-07T10:40:00+00:00**

Author: ****

Original: [เดลินิวส์](https://www.dailynews.co.th/economic/740508)


        ตลาดหุ้นไทยปิดบวกแรง 16.89 จุด หลังเทรดวอร์คลี่คลายหนุนหุ้นกลุ่มโกลบอลเพย์ฟื้น  ทั้งPTT-PTTGC-TOP-IVL  โบรกแนะหุ้นปันผลสูง
      
นายภราดร เตียรณปราโมทย์  ผู้จัดการสายงานวิจัย  บล. เอเชียพลัส   เปิดเผยถึงภาวะตลาดหุ้นไทยปิดที่ระดับ1,640.88 จุด บวก 16.89  จุด  หรือ +1.04 %  ระหว่างวันเคลื่อนไหวสูงสุด 1,641.38 จุด และต่ำสุดที่ 1,620.12 จุด  ด้วยมูลค่าการซื้อขาย 59,050.68ล้านบาทว่า  ตลาดหุ้นไทยปิดบวกตามตลาดหุ้นในภูมิภาค  หลังจาก Bloomberg รายงานว่าจีนเตรียมระงับการขึ้นภาษีสินค้าบางรายการกับสหรัฐฯ ซึ่งเป็น sentiment เชิงบวก  คาดว่ามีโอกาสลงนามข้อตกลงในเร็ว ๆ นี้ ทำให้สถานการณ์ผ่อนคลาย ขณะที่ตลาดหุ้นดาวโจนส์ปรับตัวขึ้นแรงหนุนหุ้นในกลุ่ม Global plays ฟื้นตัว เช่น PTTGC บวก 2.75 บาท หรือ 5.14% ปิดที่ 56.25 บาท IVL บวก 1.75 บาทหรือ 5.60% TOP บวก 3.50 บาทหรือ 5.11% ปิดที่  72 บาท PTT  บวก 0.50 บาท หรือ 1.10% ปิดที่  46 บาท
  
