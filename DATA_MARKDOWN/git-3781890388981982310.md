
# 'เอิร์ธ'โพสต์เดือด! อีก2ชม.งานแต่งจะเริ่มแต่ยังไม่ได้ชุด

Published at: **2019-11-02T09:05:00+00:00**

Author: ****

Original: [เดลินิวส์](https://www.dailynews.co.th/entertainment/739655)


        'เอิร์ธ-เปาวลี' ผิดหวังร้านตัดชุดแต่งงาน สั่งตัดตั้งแต่ปลายปีที่แล้ว แต่พอถึงวันงานอีก 2 ชั่วโมงพิธีจะเริ่มก็ยังไม่ได้รับ
      
เข้าพิธีวิวาห์กันไปตั้งแต่เมื่อช่วงเช้าเป็นที่เรียบร้อยแล้ว สำหรับ  นักร้องลูกทุ่ง 'เปา-เปาวลี' กับ 'เอิร์ธ' ลูกชายหัวแก้วหัวแหวนของ 'ซูโม่กิ๊ก' โดยพิธีจัดขึ้นที่ ดอนเจดีย์ จ. สุพรรณบุรี  แต่ก่อนงานจะเริ่มก็ทำเอาเจ้าบ่าวกับเจ้าสาวลุ้นระทึกไม่น้อย เพราะชุดที่สั่งตัดตั้งแต่ปลายปีที่แล้ว มาถึงงานในวินาทีสุดท้าย  งานนี้ทำเอาหนุ่มเอิร์ธถึงกับเขียนระบายลงในเฟซบุ๊กส่วนตัว Karn Kitcharoen ว่า “ตั้งแต่ ต.ค. 61 จนถึงตอนนี้ยังไม่ได้เห็นชุดที่เสร็จแบบสมบูรณ์แบบทั้งเจ้าบ่าว/เจ้าสาว/เพื่อนบ่าวสาวพรุ่งนี้งานแต่ง…จะได้เห็นชุดมั้ยไม่รู้ พานก็ยังไม่เห็น ที่เสร็จ…แบบสมบูรณ์ก็สิ่งที่พวกผมดิวมาเองทั้งสิ้น ผมและเปาเสียใจและผิดหวังที่ให้ใจร้านนี้ ทั้งๆที่ขอมาทำให้”
พร้อมกับเขียนรีวิวในเฟซบุ๊กของร้านอีกครั้งด้วยว่า “ไม่แนะนำมากครับ!!! วัดตัวครั้งแรก ปลายปี 2561- แต่ง พ.ย. 2562 ร่วมปียังไม่เคยเห็นชุดแต่งงานแบบสมบูรณ์ของ บ่าวสาว และ เพื่อนบ่าวสาวเลย…ทุกครั้งที่คุณxxx(เจ้าของร้าน)นัดมาคุยงานหรือฟิตติ้งจะให้พวกผมรออย่างต่ำ 1-2 ชั่วโมง…วันนี้ที่กำลังเขียนข้อความนี้คือวันที่ 2/11/2562 วันนี้คือวันแต่งงานของผม จ่ายเงินเต็มจำนวนไปเรียบร้อย อีก 2 ชั่วโมงจะเริ่มพิธี ผมยังไม่เห็นชุดอะไรเลยจากคุณ xxxx”
ของคุณภาพจาก เฟชบุ๊ก Karn Kitcharoen,@peter.paik.91 ,@jaja_nongpanee
