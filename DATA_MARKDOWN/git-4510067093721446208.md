
# Un TIR care transporta ulei de măsline s-a răsturnat în șanț lângă Poclușa de Barcău

Published at: **2019-11-02T13:33:00+00:00**

Author: **Elena Marinescu**

Original: [Bihoreanul](https://www.ebihoreanul.ro/stiri/ultima-or-31-1/un-tir-care-transporta-ulei-de-masline-rasturnat-in-sant-langa-poclusa-de-barcau-152520.html)


        Ploaie de autoaccidentări pe şoselele bihorene! Un TIR încărcat cu ulei de măsline s-a răsturnat, sâmbătă la prânz, într-un şanţ pe DN 19 E, în afara localităţii Pocluşa de Barcău.
      
"Camionul de mare tonaj a intrat în balans după care a părăsit carosabilul în sensul direcţiei de mers", a declarat comisarul şef Alina Fărcuţa, purtătorul de cuvânt al Poliţiei Bihor.
La faţa locului s-au deplasat autospeciale ale Poliţiei, Ambulanţei şi Pompierilor. Aceştia din urmă au intervenit pentru eliberarea din cabină a şoferului secund rănit uşor care, supraponderal fiind, a fost evacuat cu greutate.
"În momentul de faţă traficul rutier se desfăşoară alternativ pe câte un sens de mers la indicaţiile poliţiştilor rutieri", a mai declarat Fărcuţa.
