
# Vilnius je „bod G Európy“: Kontroverzná kampaň pomohla zvýšiť počet turistov, pri propagácii atrakcií používa dvojzmyselné narážky

Published at: **2019-11-07T10:01:00+00:00**

Author: **Timea Krauszová**

Original: [REFRESHER](https://refresher.sk/76310-Vilnius-je-bod-G-Europy-Kontroverzna-kampan-pomohla-zvysit-pocet-turistov-pri-propagacii-atrakcii-pouziva-dvojzmyselne-narazky)


        Nikto nevie, kde presne sa nachádza. Ale keď ho nájdeš, bude to úžasné.
      
The G-spot of Europe (Bod G Európy) – takto znie lákavý nadpis na webstránke, ktorá má za cieľ podporiť turizmus v Litve. Kontroverznú kampaň spustili v roku 2018 len krátko pred návštevou pápeža v krajine. Podľa najnovších správ CNN to bol úspech: počet turistov sa zvýšil o 12,5 %, najväčší rast zaznamenali pri nemeckých a britských návštevníkoch.
Ako si si už pravdepodobne domyslel, celá kampaň má sexuálny podtón, s narážkami typu „používaj jazyk“ pri odporúčaniach jedál a reštaurácií, „dosiahni vrchol“ s odkazmi na miesta s najlepším výhľadom na mesto a okolie, alebo „urob to v tme“ pri odporúčaniach na nočný život v meste.
