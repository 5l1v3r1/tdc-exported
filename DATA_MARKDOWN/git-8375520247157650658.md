
# Священик з Одещини став десятиразовим чемпіоном світу з пауерліфтингу

Published at: **2019-11-07T14:10:05+00:00**

Author: ****

Original: [ГЛАВКОМ](https://glavcom.ua/odesa/news/svyashchenik-z-odeshchini-stav-desyatirazovim-chempionom-svitu-z-pauerliftingu-638366.html)

Настоятель храму Успіння Пресвятої Богородиці села Кубей Болградського району Віктор Кочмар завоював дві золоті медалі на чемпіонаті світу з пауерліфтингу та окремих дисциплін за версією WPRO, що проходив в м. Київ на початку листопада.
Про це повідомляє Управління фізичної культури і спорту Одеської ОДА.
З другої спроби він підняв 90 кілограмову штангу у категорії «строгий підйом на біцепс».
Став кращим у заліковому розділі для чоловіків Open у 140-й ваговій категорії (вага спортсмена від 125 до 140 кг), а також переміг у розділі Masters (спортсмени віком від 40 до 49 років).
Спортивні функціонери області нагадали, що Віктор Кочмар протягом багатьох років займається пауерліфтингом, ще з тих пір, коли служив в лавах МВС. 
Кочмару належить безліч світових рекордів.  Спортсмен постійно бере участь у змаганнях європейського та світового рівнів.
