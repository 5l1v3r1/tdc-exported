
# Громадське програло апеляцію у справі С14: суд заборонив називати організацію «неонацистською»

Published at: **2019-11-07T13:31:00+00:00**

Author: ****

Original: [НВ](https://nv.ua/ukr/ukraine/events/gromadske-progralo-apelyaciyu-u-spravi-s14-novini-ukrajini-50052185.html)

Про це повідомили у прес-службі суду.
Суд залишив в силі рішення Господарського суду Києва за позовом С14 проти Громадського телебачення про визнання недостовірним та таким, що принижує ділову інформацію, визначення С14 як «неонацистської організації» в одному з постів у Twitter.
Громадське попросило апеляційний суд скасувати рішення першої інстанції, проте програло апеляцію.
Журналісти пояснювали, що поширена інформація є оціночним судженням, а саме оцінкою громадської діяльності С14, здійсненою в межах свободи вираження поглядів.
Проте суд став на бік С14, визначивши, що інформація про «неонацистську групу» є негативною і її поширення в мережі завдає шкоди діловій репутації.
Нагадаємо, у серпні 2019 року Господарський суд Києва визнав недостовірною інформацію Громадського, яке назвало в одному з матеріалів націоналістичну організацію С14 «неонацистською».
Громадське зобов’язали спростувати інформацію шляхом публікації рішення суду і стягнути на користь позивача 3,5 тис. грн судового збору.
