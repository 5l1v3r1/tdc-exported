
# Луценко заявив про намір піти з політики

Published at: **2019-11-06T14:58:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/lucenko-zayavyv-pro-namir-pity-polityky)


        Ексгенпрокурор Юрій Луценко заявив про намір піти з політики.
      
Про це він повідомив в ефірі телеканалу 1+1 у середу, 6 листопада.
«Далі я збираюся організувати фонд підтримки української книги. Буду читати і пропагувати читання і допомагати тим, хто пише розумні книжки. А Ірина після певної медичної реабілітації, очевидно, займатиметься тим, чим займалася й до депутатства - своїм невеликим сімейним бізнесом», - розповів Луценко.
Також він розповів про стан дружини.
«Вона перенесла серйозну проблему з серцем і зараз не може повністю працювати з повною віддачею», - зазначив він.
Крім того, Луценко спростував чутки про те, що він із сім'єю збираються залишити Україну. За його словами, він й надалі житиме в селищі Стоянка Київської області разом із дружиною, молодшим сином Віталієм, собакою і котом.
Раніше сама Ірина Луценко розповіла, чому вирішила відмовитися від мандата нардепа.
Хочете обговорити цю новину? Долучайтеся до телеграм-чату CHORNA RADA
