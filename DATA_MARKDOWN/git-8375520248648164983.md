
# Від сьогодні в’їзд вантажівок у Київ у години пік заборонено

Published at: **2019-11-07T06:15:18+00:00**

Author: ****

Original: [ГЛАВКОМ](https://glavcom.ua/kyiv/news/vid-sogodni-vjizd-vantazhivok-u-kijiv-u-godini-pik-zaboroneno-638258.html)

Від сьогодні, 7 листопада, обмежено в’їзд вантажних автомобілів з дозволеною масою понад 4,5 тонни в межі Києва з 07:00 до 10:00 ранку та ввечері із 17:00 до 20:00.
Впроваджувати зміни починають на в’їзді зі сторони Житомира, а згодом і на інших в’їздах.
Про це повідомляє пресслужба Київської міської держадміністрації.
Як розповів начальник Управління патрульної поліції в Києві Юрій Зозуля, фури будуть паркуватися на під’їздах до Києва, щоб це не утворювало проблем для міста.
У столичній владі вважають, що таке рішення не лише дозволить покращити екологічну ситуацію в Києві, а й забезпечить розвантаження вулично-дорожньої мережі, створить додатковий простір для руху пасажирського транспорту, підвищить рівень пропускної спроможності вулиць та доріг столиці.
За словами начальника управління (інспекції) з паркування Дмитра Рахматулліна, наразі триває інформування водіїв вантажівок, а також установ та організацій, які мають стосунок до регулювання транспортних питань.

        У час, коли в’їзд для великовантажних авто буде дозволено (з 20:00 до 07:00), рухатись вони зможуть наступними дорогами:
      
Раніше повідомлялося, що столична влада планує найближчим часом перекрити рух вантажних автомобілів містом з 07:00 до 20:00.
Нагадаємо, радник мера Києва Максим Бахматов створив і очолив координаційну групу з планування і покращення міського трафіку Kyiv Traffic Group.
