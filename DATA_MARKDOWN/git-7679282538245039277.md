
# झारखंड में विधानसभा चुनाव खर्च पर निगरानी के लिए विशेष पर्यवेक्षक

Published at: **2019-11-03T21:02:16+00:00**

Author: **एजेंसी ,नई दिल्ली।**

Original: [https://www.livehindustan.com](https://www.livehindustan.com/national/story-special-supervisor-to-monitor-assembly-election-expenses-in-jharkhand-2830692.html)

निर्वाचन आयोग ने झारखंड विधानसभा चुनाव में व्यय की सीमा पर निगरानी के लिए राजस्व सेवा के अधिकारी बी मुरली कुमार को विशेष पर्यवेक्षक नियुक्त किया है। 
आयोग द्वारा रविवार को जारी बयान के अनुसार 1983 बैच के अधिकारी कुमार को झारखंड के मुख्य निर्वाचन अधिकारी से परामर्श के आधार पर नियुक्त किया है। कुमार को आगामी विधानसभा चुनाव मे उम्मीदवारों के चुनाव खर्च की सीमा पर निगरानी के अलावा निर्वाचन प्रक्रिया का पालन सुनिश्चित करने की भी निगरानी की जिम्मेदारी सौंपी गई है।
उन्हें आयकर विभाग की जांच शाखा मे काम करने का व्यापक अनुभव है। उन्हें चुनाव के दौरान मतदाताओं की शिकायतों के निपटारे के लिए मोबाइल एप सी विजिल और मतदाता हेल्पलाइन पर शिकायतों के निपटान की निगरानी की भी जिम्मेदारी दी गई है।
