
# НАБУ відкрило справу проти Кличка

Published at: **2019-11-01T17:50:00+00:00**

Author: ****

Original: [ZIK.UA](https://zik.ua/news/2019/11/01/nabu_vidkrylo_spravu_proty_klychka_1681791)


        Національне антикорупційне бюро України відкрило справу проти мера Києва Віталія Кличка на вимогу Вищого антикорупційного суду.
      
Про це повідомляє НАБУ у відповідь на запит РБК-Україна.
Згідно з повідомленням, НАБУ на виконання постанови Вищого антикорупційного суду від 2 жовтня 2019 внесло відомості до Єдиного реєстру досудових розслідувань і станом на 31 жовтня досудове розслідування продовжується.
ВАКС зобов'язав бюро відкрити справу щодо Кличка за підозрою в можливому зловживанні владою.
"Зобов'язати уповноважену особу Національного антикорупційного бюро України внести до ЄРДР відомості, викладені у депутатському зверненні від 18 вересня 2019 року. За вх. № Ко-11235, про вчинені кримінальні правопорушення, передбачених ст. 364, 368, 368-2, 191 Кримінального кодексу України. Ухвалою слідчого судді Вищого антикорупційного суду від 30 вересня 2019 року провадження за вищевказаною скаргою було відкрито", - йдеться в постанові ВАКС.
У НАБУ наголосили, що не розслідують факт можливої державної зради з боку Кличка і двох його заступників.
Раніше повідомлялося, що Вищий антикорупційний суд зобов’язав Національне антикорупційне бюро відкрити кримінальне провадження за фактом можливої державної зради мера Києва Віталія Кличка і його двох заступників під час забудови столиці. 
Нагадаємо, за результатами опитування, проведеного Київським міжнародним інститутом соціології (КМІС), 27,1% киян готові проголосувати за Віталія Кличка на виборах мера столиці і 36,6% проголосували б за нього.
