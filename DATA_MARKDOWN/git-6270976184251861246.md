
# На Донеччині збудують два сміттєпереробних заводи

Published at: **2019-11-04T16:26:19+00:00**

Author: **Богдан Петришин**

Original: [Рубрика](https://rubryka.com/2019/11/04/na-donechchyni-zbuduyut-dva-smittyepererobnyh-zavody/)


        
          У Донецькій області плануюють побудувати два сміттєпереробних заводи з технологією Waste no Energy.
        
      
Проєкт будівництва двох сміттєпереробних заводів буде розроблений міжнародним консорціумом при узгодженні з громадськістю в наступному році. Про це повідомляє Департамент екології та природних ресурсів Донецької ОДА.
Перший завод планують побудувати у Краматорську. Планова потужність підприємства складе 150 тисяч тонн побутових відходів на рік.
Завод працюватиме за наступним принципом: змішані відходи вивантажуються в накопичувальний бункер, який повністю ізольований бетонною стіною від основного виробничого приміщення, і оснащений сучасною системою вентиляції повітря. Потім відходи потрапляють в вузол термічної утилізації, в якому при належному температурному режимі забезпечується їх спалювання.
Система очищення димових газів буде відповідати всім вимогам європейських директив. Завод дозволить скоротити обсяги захоронення відходів та отримати теплову або електричну енергію, яка буде використовуватися в комунальному господарстві.
Про місце будівництва другого сміттєпереробного заводу поки не повідомляється.
Відзначається, що на Донеччині щорічно утворюється близько 500 тисяч побутових відходів, що призвело до необхідності пошуку нових і сучасних рішень щодо поводження з ними.
