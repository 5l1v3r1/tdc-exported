
# Спартак спечели концесията на стадион Тодор Диев, от клуба обявиха кога почва строителството

Published at: **2019-11-01T10:01:00+00:00**

Author: ****

Original: [Plovdiv24.bg](https://www.plovdiv24.bg/sport/910329.html)

ПФК Спартак Пловдив 1947 АД официално спечели концесията за стадион "Тодор Диев". Протоколът на комисията на община Пловдив вече е подписан, похвалиха се от ръководството на клуба.
Днес кметът на града инж. Иван Тотев е издал заповед за подписване на концесионния договор в законовия срок. Реално това ще стане факт след встъпването в длъжност на новия кмет на град Пловдив.
"Ръководство на ПФК Спартак Пловдив 1947 благодари на всички, които участваха в този процес. Уверяваме  всички привърженици и всички пловдивчани, че веднага след получаване на строителното разрешение ще започне и реалната реконструкция на стадиона", се казва още в съобщението на "гладиаторите".
