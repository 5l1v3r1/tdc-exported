
# Звезда в кеча осинови българче и вече го прави машина

Published at: **2019-11-03T15:21:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Zvezda-v-kecha-osinovi-bulgarche-i-veche-go-pravi-mashina-910812)

Една от големите звезди в кеча Кърт Енгъл си осинови българче преди известно време. Олимпийският шампион по борба от Атланта 1996 г. и съпругата му дочакаха пристигането на Йосиф от България след дълги процедури по оформяне на документацията. 
Българската звезда в кеча Александър Русев е съдействал на Кърт Енгъл да осинови наше момче. Здравенякът от САЩ през юни дори пристигна у нас, за да се увери, че всичко с документацията на новия член на семейството му е наред. Енгъл и съпругата му дори наели учител, който да обучава Йосиф на английски език. 
Сега пък кечистът явно е решил да прави момчето машина, след като веднага го вкара в залата и се зае да го тренира. 
В социалната мрежа Кърт Енгъл показа как българчето се поти във фитнеса. Текстът към общата им снимка пък гласи: "Йосиф е новият ми партньор в тренировк
ите." 
"Наистина е невероятно. 15-годишният ни син Йосиф вече е при нас и се приспособява към живота в Америка. До момента имаше много трудности", разказа Кърт Енгъл пред "TMZ". 
"Страхотно хлапе е, специално дете. Решихме със съпругата ми, че вече не искаме бебе, а по-голямо дете. Това ще е последното ни дете", каза с усмивка Енгъл.
Той и съпругата му имат още един син, както и четири дъщери.
