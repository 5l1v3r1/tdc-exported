
# Класирани проекти по Компонент 1 Фестивали и значими събития за 2020 г.

Published at: **2019-11-04T11:28:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Klasirani-proekti-po-Komponent-1-Festivali-i-znachimi-subitiya-za-2020-g-911069)

Община Пловдив съобщава, че във връзка с чл.5, ал.2 и ал.3, т.1 от Наредбата за финансиране на инициативи в сферата на културата и параметрите на бюджета за културни дейности през 2019 г., Комисията, назначена със заповед № 19ОА2128/04.09.2019г. на кмета на община Пловдив, взе решение по Компонент 1 "Фестивали и значими събития“ да бъде  разпределена сумата от 818 125 лв. 
Списъкът на класираните проекти завършва с изчерпване на определената сума.  В съответствие с разпоредбите на чл.13, ал.4 комисията изготви и списък на резерви, като в него са включени проекти, събрали изискуемия минимум от 35 точки. Проектите с по-малко от 35 точки не са включени в крайното класиране. 
Кандидатите за финансиране, чиито проекти са включени в списъка с класираните, но комисията е направила редукция на определени разходи по бюджетни дейности, са длъжни  в двуседмичен срок до 17.15 ч. на 18 ноември 2019г. (понеделник) писмено да потвърдят пред комисията, че ще реализират проекта, съобразно новите финансови условия и да представят актуализиран бюджет.  
Писменото потвърждение и бюджетът  може да бъдат входирани на хартиен носител в деловодството на община Пловдив (ласирани проекти по Компонент 1 "Фестивали и значими събития" за 2020 г.пл. "Ст. Стамболов“№1) или подадени  на  електронен адрес: culture@plovdiv.bg, ако са подписани с електронен подпис. 
При отказ на някой от класираните кандидати ще бъде предложено финансиране на проекти от Списъка с резерви по реда на класиране при определените от комисията финансови условия. 
Одобрените проекти ще бъдат включени в Календара на културните събития на Община Пловдив за 2020г., който ще бъде внесен за утвърждаване от Общински съвет – Пловдив. 
Таблицата с резултатите и текста са публикувани на сайта на община Пловдив – в раздел "Култура“, в раздел "Обяви и съобщения“ и отделно в рубриката "Актуално“.
