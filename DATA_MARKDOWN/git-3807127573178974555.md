
# Тийн сензацията от 2004 г. ДжоДжо се завърна

Published at: **2019-11-05T16:30:00+00:00**

Author: **Ивета Иванова**

Original: [Teenproblem.net](https://www.teenproblem.net/a/9-cooltura/55365-tiin-senzaciiata-ot-2004-g-dzhodzho-se-zavarna/)

ДжоДжо се завърна към музиката. Тя издаде нова песен, която носи заглавието "Joanna". Това е първата песен на изпълнителката, откакто тя подписа договор с компанията "Warner Records".
В парчето се говори за негативността, с която ДжоДжо е трябвало да се справя от началото на кариерата си. 28-годишната красавица предизвика истински фурор с дебюта си. Тя се появи на музикалната сцена, когато беше едва на 13 години - през 2004 г.
Тогава тя оглави класациите с хита си "Leave (Get Out)", който стана химн за много тийнейджъри. Чаровницата спечели симпатиите на публиката и с "Too Little Too Late" и "Baby It's You".
Снимка: Reuters
Тя придоби световна слава на крехка възраст, което обаче явно се отрази зле на психическото ѝ състояние. Певицата много пъти е говорила за депресията си.
"Прекалено много пъти я каних да стои с мен, храних я моментално с неща, които ѝ помагаха да расте - среднощни разходки за храна, клюки, секс, вещества, променящи съзнанието, сравняване на моя живот с този на приятелите ми, чрез социалните мрежи", призна преди време ДжоДжо.
Звездата имаше проблеми и с предишната си музикална компания, които не ѝ позволяваха да записва албуми до 2016 г.
