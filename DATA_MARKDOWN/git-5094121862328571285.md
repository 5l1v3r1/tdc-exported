
# Z kříže na Blanensku zmizela socha Krista. Odhad škody je sto tisíc korun

Published at: **2019-11-05T17:22:00+00:00**

Author: **Jan Charvát**

Original: [Deník.cz](https://www.denik.cz/krimi/z-krize-zmizela-socha-krista-odhad-skody-je-sto-tisic-korun-20191105.html)

Ke krádeži došlo v období od odpoledních hodin 29. října do rána 1. listopadu. „Zloděj odřezal tři šrouby, kterými byla socha ke kříži zachycena. A poté symbol Ježíše Krista odcizil. Socha byla před třemi lety restaurována povrchovou úpravou speciálním nátěrem bronzové barvy. Způsobená škoda byla vyčíslena předběžně na sto tisíc korun. Hodnota díla je však pro věřící nezměrná,“ uvedla policejní mluvčí Lenka Koryťáková.
Při pátrání žádají policisté o pomoc veřejnost. „Vyzýváme případné svědky, kteří by mohli sdělit jakékoliv informace týkající se krádeže litinové sochy či informace k osobě pachatele, aby se obrátili na tísňovou linku 158. Nebo přímo na obvodní policii Blansko na telefon 974 631 396,“ dodala policistka. 
