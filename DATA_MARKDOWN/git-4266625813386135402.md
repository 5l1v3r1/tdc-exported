
# У США назвали дату перших відкритих слухань щодо імпічменту Трампа

Published at: **2019-11-06T20:33:00+00:00**

Author: ****

Original: [ZIK.UA](https://zik.ua/news/2019/11/06/u_ssha_nazvaly_datu_pershyh_vidkrytyh_sluhan_shchodo_impichmentu_trampa_1685403)


        Наступного тижня пройдуть перші відкриті слухання в межах розслідування імпічменту президента Сполучених Штатів Дональда Трампа.
      
Про це повідомив на своїй сторінці у Twitter голова спеціального комітету з розвідки Палати представників Адам Шифф.
Згідно з повідомленням, відкриті слухання відбудуться наступного тижня в Комітеті з питань розвідки. Перші свідчення даватимуть Вільям Тейлор, Джордж Кент та Марія Йованович.
"Наступного тижня Комітет з питань розвідки Палати представників проведе перші відкриті слухання в рамках розслідування імпічменту. У середу, 13 листопада 2019 року, ми заслухаємо Вільяма Тейлора та Джорджа Кента. У п’ятницю, 15 листопада 2019 року, ми заслухаємо Марію Йованович", - йдеться у заяві.
