
# Richard Tury získal bronz na pretekoch v Číne, je slovenskou nádejou v boji o účasť na OH 2020

Published at: **2019-11-02T12:35:09+00:00**

Author: **Webnoviny**

Original: [Denník politika](http://dennikpolitika.sk/archiv/88493)

2.11.2019 (Webnoviny.sk) – Slovenský reprezentant v skejtbordingu Richard Tury obsadil výborné 3. miesto na pretekoch Svetovej série FISE v čínskom Čcheng-tu. Dvadsaťšesťročný Košičan je slovenskou nádejou v boji o účasť na OH 2020 v japonskom Tokiu, kde bude mať skejtbording premiéru pod piatimi kruhmi.
Richard Tury bol tretí aj v piatkovom semifinále, v sobotňajšom finále dosiahol 83,37 bodu a nad jeho sily boli len 21-ročný Brazílčan Ivan Monteiro a 18-ročný Japonec Ike Kejaki.
„Som veľmi šťastný, že sa mi dnes podarilo skončiť na 3. mieste. Odjazdil som dve čisté jazdy, hlavne tá druhá sa mi mega podarila,“ napísal Richard Tury na svojom facebooku. Za Slovákom nasledovali zástupcovia Japonska, Ruska či dvojica Američanov.
Viac k témam: OH 2020 TokioZdroj: Webnoviny.sk – Richard Tury získal bronz na pretekoch v Číne, je slovenskou nádejou v boji o účasť na OH 2020 © SITA Všetky práva vyhradené.
