
# Кметица от Боливия си тръгна от протест с отрязана коса и покрита с червена боя

Published at: **2019-11-07T18:22:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/kmetica-ot-bolivija-si-tragna-ot-protest-s-otrjazana-kosa-i-pokrita-s-chervena-boja.html)

Гражданите на малък град в Боливия изразиха по особено жесток начин недоволството си към местния кмет, съобщава Би Би Си.
Кметицата на Винто Патрисия Арсе е атакувана от антиправителствени демонстранти на улицата – дрехите ѝ са били разкъсани, залята е с червена боя, а косата ѝ е била подстригана. Тя е била „върната” на полицията след часове изтезания.
Случаят на агресия не е прецедент. Той е в отговор на инциденти по време на протести срещу управляващите в Боливия след провелите се на 20 октомври президентски избори. По време на един от сблъсъците трима души загубиха живота си.
Причината Арсе да бъде нападната са твърдения, че тя е прикрила убийства на протестиращи срещу новоизбрания държавен глава Ево Моралез.
С викове „Убийца!” маскирани мъже са я влачили километри из улиците. Накрая са я накарали да коленичи и след унизителното заливане с боя и подстригване на косата – са я заставили да подпише оставката си.
Арсе е била отведена в болница. Офисът ѝ в кметството е бил подпален, а прозорците - изпочупени с камъни
