
# Pri Ríme zaznamenali zemetrasenie s magnitúdou 4,4

Published at: **2019-11-07T20:19:00+00:00**

Author: **RÍM/TASR**

Original: [tvnoviny.sk](https://www.tvnoviny.sk/clanok/1981717?page=1)

Zemetrasenie s magnitúdou 4,4 zaznamenali vo štvrtok v kopcovitej oblasti zhruba 100 kilometrov juhovýchodne od talianskej metropoly Rím, v ktorej obyvatelia taktiež pocítili otrasy. Informovala o tom agentúra DPA s tým, že z oblasti bezprostredne nehlásili materiálne škody či zranenia.
K zemetraseniu došlo o 18.35 h SEČ. Hypocentrum otrasov sa nachádzalo v hĺbke 14 kilometrov pri meste Balsorano, informoval taliansky Inštitút pre geológiu a vulkanológiu (INGV).
Balsorano leží zhruba 130 kilometrov juhovýchodne od Ríma. Štvrtkové otrasy boli citeľné v niektorých častiach Ríma, ako aj iných talianskych mestách vrátane Neapola.
Taliansko je na zemetrasenia pomerne náchylné. V auguste 2016 prišlo pri silnom zemetrasení s magnitúdou 6,2 v meste Amatrice ležiacom v strednej časti krajiny o život takmer 300 osôb.
