
# Perché Eminem è trending topic (non è per la musica)

Published at: **2019-11-05T14:19:58+00:00**

Author: ****

Original: [Askanews](http://www.askanews.it/spettacolo/2019/11/05/perch%c3%a9-eminem-%c3%a8-trending-topic-non-%c3%a8-per-la-musica-top10_20191105_151958/)

Roma, 5 nov. (askanews) – Eminem è diventato un trending topic in queste ore, su Twitter, ma non per questioni legate al suo atteso ritorno con il nuovo album. Pochi secondi di un brano inedito e mai pubblicato sono stati condivisi da un utente su Reddit, come riportato da Insider, e hanno provocato un vero e proprio tsunami di polemiche e critiche nei confronti del rapper. La vicenda risale a dieci anni fa, quando Chris Brown e Rihanna litigarono ferocemente prima della loro esibizione ai Grammy Awards. La cantante fu aggredita dal suo compagno, in auto, mentre erano in viaggio, e venne ricoverata in ospedale. Le sue foto con la faccia tumefatta fecero il giro del mondo. Nel frammento, mai rilasciato finora da Eminem, la frase incriminata è: “Sicuramente sto dalla parte di Chris Brown, avrei anche io picchiato una p**tana”. E questo ha scatenato il web.
Adx/Int2
