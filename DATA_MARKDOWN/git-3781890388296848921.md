
# แข้งโหดวัดโบสถ์เยี่ยม'อภิรัตน์' สรุปแบน5นัดปรับ2.6หมื่น

Published at: **2019-11-06T01:10:00+00:00**

Author: ****

Original: [เดลินิวส์](https://www.dailynews.co.th/sports/740148)


        แบน "สุทน" แข้งโหดวัดโบสถ์ 5 นัด ปรับ 2.6 หมื่นบาท เคสโหด เตะ "อภิรัตน์" ของปัตตานี ถึงกับสาหัส ล่าสุดเข้าเยี่ยมอาการ
      
คณะกรรมการพิจารณาวินัยมารยาท สมาคมกีฬาฟุตบอลแห่งประเทศไทย ประชุมพิจารณาโทษต่างๆ ประจำสัปดาห์ ทั้งนี้ ได้มีการพิจารณากรณีฟุตบอลไทยลีก 4 รอบชิงชนะเลิศนัด 2 วัดโบสถ์ ซิตี้ พบ ปัตตานี เอฟซี มีจังหวะที่ สุทน กุลมัย ของ วัดโบสถ์ วิ่งเข้าเตะ อภิรัตน์ หีมขาว ของปัตตานีอย่างแรง จนเกิดกระแสวิพากษ์วิจารณ์หนักพล.ต.ท.อำนวย นิ่มมะโน ประธานคณะกรรมการ เปิดเผยว่า คณะกรรมการได้หารือร่วมกับคณะประเมินผู้ตัดสิน เห็นว่าควรปรับการลงโทษ สุทน จากที่ได้ใบเหลือง เป็นใบแดง ขณะเดียวกัน ได้ขอใบรับรองแพทย์จากปัตตานี ระบุว่า อภิรัตน์ มีอาการเลือดคั่งเยื่อบุสมองซ้าย และ ฐานกะโหลกขวาแตก ต้องนอนรักษาตัวที่โรงพยาบาล ห้ามทำภารกิจต่างๆ 1 เดือน ซึ่งเมื่อพักเกิน 21 วัน ถือว่าเข้าขั้นสาหัส เข้าสู่ระเบียบว่าด้วยการลงโทษ วินัย มารยาท ข้อ 1.12(3)เป็นเหตุให้ผู้ถูกทำร้ายได้รับอันตรายสาหัส บทลงโทษ สุทน ห้ามลงสนาม 5 นัด ปรับ 80,000 บาท โทษปรับลดเหลือ 1 ใน 3 เหลือ 26,666 บาท
ขณะเดียวกัน เมื่อวันที่ 5 พ.ย. "กอล์ฟ" สุทน กุลมัย อดีตผู้เล่นวัดโบสถ์ ซิตี้ (ในรูปเสื้อคอกลมสีขาว) เดินทางเข้าเยี่ยมอาการบาดเจ็บของ "ดอน" อภิรัตน์ หีมขาว พร้อมด้วย นายนวัฒน์ธัม จันทนุปาน ผู้จัดการทีมสโมสรฟุตบอลวัดโบสถ์ ซิตี้  และ"โค้ชเอก"เอกชัย พูลศรี หัวหน้าผู้ฝึกสอนได้รับการต้อนรับจาก นายไกรศร วิศิษฎ์วงศ์ ผู้ว่าราชการจังหวัดปัตตานี, ดร.อดินันท์ หวังพิทยาผู้จัดการทีมปัตตานี เอฟซี, "โค้ชโอม"ธีรธาดา จำรัส หัวหน้าผู้ฝึกสอนและครอบครัวของ อภิรัตน์ หีมขาว(ภาพจาก watbot city)ข่าวที่เกี่ยวข้อง...คกก.วินัยรอถามฝ่ายเปา ก่อนลงโทษแข้งโหดวัดโบสถ์ซิตี้"วัดโบสถ์"ยุติสัญญา"สุทน"ทำเสียชื่อเสียง​​​​​​​ช็อก!วัดโบสถ์ขายทีม หลังนักเตะหวดคู่แข่งเลือดคั่งสมอง 
