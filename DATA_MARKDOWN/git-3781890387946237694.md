
# ส่องคอมเมนต์ดราม่าคาราบาววงแตก 'เทียรี่'ล้อเล่น'แอ๊ด'

Published at: **2019-11-05T07:45:00+00:00**

Author: ****

Original: [เดลินิวส์](https://www.dailynews.co.th/entertainment/740081)


        ส่องคอมเมนต์ชาวเน็ตถึงปมดราม่า หวั่นวงคาราบาวแตกหลัง เทียรี่ เมฆวัฒนา โพสต์ไม่เชื่อฟังคำสั่ง แอ๊ด อีกต่อไป
      
กำลังเป็นประเด็นที่ชาวเน็ตสนใจอย่างต่อเนื่อง สำหรับกรณีที่นักร้องและนักดนตรีคนดัง เทียรี่ เมฆวัฒนา หนึ่งในสมาชิกของวงคาราบาว ได้ออกมาโพสต์ข้อความผ่านทางเฟซบุ๊กส่วนตัวว่า “ตั้งแต่วันนี้ไป ผมไม่ทำตามคำสั่งของพี่แอ๊ดอีกต่อไปนะครับ” และ “ถึงเวลาจะพูดความจริงนะครับ” ทำให้แฟนๆเกิดความสงสัยว่าเกิดอะไรขึ้นมีปัญหาภายในวงหรือเปล่าและวงคาราบาวจะแตกไหมงานนี้ "เดลินิวส์ออนไลน์" ได้โทรศัพท์หาคำตอบให้แล้วว่าเป็นเพียงการแหย่กันเล่นของเทียรี่เท่านั้น ซึ่งวงคาราบาวยังไม่แตกและทุกอย่างก็ไม่มีอะไรเลย ตามที่เสนอข่าวไปแล้วนั้นความคืบหน้าล่าสุด หลังจากมีการลงข่าวไป ก็มีชาวเน็ตมากมาย เข้ามาคอมเมนต์แสดงความคิดเห็นถึงเรื่องดังกล่าวในเพจเฟซบุ๊กของเดลินิวส์ โดยคอมเมนต์ในทำนองให้กำลังใจและแซวว่าล้อเล่นจนเป็นข่าวเชียวนะ อาทิ แม่สายที่เธอจากมา เหมือนวาจาว่าสายเกินไป , หึใครเชื่อครับ เคลียร์กันแล้วดิเลยแก้ข่าวXXxแก่จนป่านนี้แล้วยังมาหยอกไร้สาระเพื่อ , น่านXXบอกแล้วว่าเขาแหย่กันเล่น เขาล้อเล่นกัน , ก็แค่เขางอนกันในวงเหล้า , โอ้สาระเรื่องนี้คืออะไร , ทำไมล้อเล่น เราคิดไกลไปแล้วนะ , เสียดายนึกว่ามีอีก , ดีใจที่ไม่แตก , ผมชอบคาราบาวมาก ห้ามแตกครับ ฯลฯ
ข่าวที่เกี่ยวข้องค่ายยัน'คาราบาว'วงไม่แตก 'เทียรี่'ซัด'แอ๊ด'แค่แหย่เล่น!ไม่ใช่ครั้งแรก!'คาราบาว'วงแตก 'เทียรี่'ออก-ปมขัดแย้ง
