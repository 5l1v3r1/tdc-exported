
# ชไวนีเชื่อมูรินโญพร้อมรับงานคุมเสือใต้

Published at: **2019-11-05T13:42:00+00:00**

Author: ****

Original: [เดลินิวส์](https://www.dailynews.co.th/sports/740155)


        "ชไวน์สไตเกอร์" เชื่อ "มูรินโญ" พร้อมรับงานคุมทัพ "เสือใต้" แทน "โควัช"
      
บาสเตียน ชไวน์สไตเกอร์ ตำนานแข้งทีมชาติเยอรมนีและ บาเยิร์น มิวนิค เชื่อว่า โชเซ มูรินโญ กุนซือมากฝีมือชาวโปรตุกีส พร้อมจะรับงานคุมทัพ "เสือใต้" แทน นิโก โควัช ที่เพิ่งถูกไล่ออกไปอย่างแน่นอน เนื่องจากเคยสอบถามเรื่องของ บาเยิร์น กับเขาบ่อย ๆ สมัยทำงานร่วมกันตอนอยู่ "ผีแดง" แมนฯ ยูไนเต็ด"ชไวนี" เคยค้าแข้งกับ บาเยิร์น ถึง 13 ปี ก่อนย้ายมาเล่นที่โอลด์ แทรฟฟอร์ด ถึงแม้ในยุค มูรินโญ เขาจะได้ลงสนามแค่ 4 นัด ก่อนย้ายไปอเมริกา แต่ทั้งคู่ก็มีความสัมพันธ์ที่ดีต่อกัน และเคยคุยกันถึงเรื่อง บาเยิร์น มิวนิค อยู่เป็นประจำ"ผมนึกภาพ มูรินโญ คุมทีมในเยอรมนีออก ผมจำได้ว่าเขามักจะถามผมถึงเรื่องเกี่ยวกับ บาเยิร์น และ บุนเดสลีกา ระหว่างไปเตะเกมเยือนเสมอ เวลาที่ทีวีฉายภาพการแข่งขันบุนเดสลีกา เขารู้จักผู้เล่นทุกคน แม้แต่ทีมเล็ก ๆ เขาเคยเรียนภาษาเยอรมันด้วย เขาไม่เคยทำงานที่บุนเดสลีกา ดังนั้น ผมสามารถจินตนาการได้ว่า เขามีความสนใจในการทำงานที่เยอรมนีแน่".
