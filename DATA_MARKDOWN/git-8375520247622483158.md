
# У Чернівцях поліція затримала банду фальшивомонетників

Published at: **2019-11-05T03:47:15+00:00**

Author: ****

Original: [ГЛАВКОМ](https://glavcom.ua/news/u-chernivcyah-policiya-zatrimala-bandu-falshivomonetnikiv-637700.html)

У Чернівцях поліція викрила організовану злочинну групу фальшивомонетників. Про це повідомляє відділ комунікації поліції Чернівецької області
«3-го листопада співробітники Управління стратегічних розслідувань і Слідчого управління ГУНП спільно зі спецпідрозділом КОРД затримали організатора злочинної групи та одного з її учасників одразу після чергового збуту 2,5 тисяч підроблених доларів США. Під час затримання та проведення обшуку в автівці порушників, вилучено 27,5 тисяч доларів США з ознаками підробки».
Загалом, упродовж доби поліцейські здійснили 20 обшуків, під час яких вилучено приблизно 62 тисячі доларів США, майже половина з них — з ознаками підробки. Також вилучено понад 5,5 тисяч євро та 166 тисяч гривень, здобутих злочинним шляхом, зброю та боєприпаси.
За даними слідства, 19-річний чернівчанин створив злочинну групу з десятьох місцевих жителів, віком до 39 років.
Зловмисники використовували підроблену іноземну валюту для придбання транспортних засобів і цифрової техніки. Наразі встановлено їхню причетність до 15 таких фактів на території Буковини та сусідніх регіонів України.
Правопорушникам загрожує до десяти років позбавлення волі з конфіскацією майна.
Обох затриманих поміщено до ізолятора тимчасового тримання.
Наразі досудове розслідування триває
