
# Багатії-кіборги і зарплата за безробіття. Прогноз Юваля Харарі на 100 років

Published at: **2019-11-04T12:57:33+00:00**

Author: ****

Original: [ФАКТИ](https://fakty.com.ua/ua/svit/20191104-bagatiyi-kiborgy-i-zarplata-za-bezrobittya-prognoz-yuvalya-harari-na-100-rokiv/)

Всесвітньо відомий ізраїльський історик і футуролог, автор бестселерів про майбутнє людства Ювал Харарі розказав в ексклюзивному інтерв’ю Фактам тижня про те, яким бачить розвиток людства.
За прогнозом Харарі є три шляхи розвитку, або апгрейду людини. Вже зараз вчені проводять вдалі генетичні експерименти на тваринах і навіть вирощують їхні клони. Одна з останніх розробок американських вчених – нерогата корова. Вони спершу знайшли таку худобу в природі, виявили ген, що відповідає за кісткові відрости і вживили в ембріон теляти.
Дивіться: Куховарить і доглядає за літніми людьми: як працює система Розумний дім у Європі
Генетичні експерименти над людьми, принаймні офіційно, поки що ніхто не ставить. Треба узгодити це питання на законодавчому та моральному рівні. Та кіборги вже в наші дні ходять серед нас. Це люди з металевими кінцівками, які керуються сенсорами. В сучасному світі медицині кіборгізація стала невід’ємним інструментом.
За прогнозом Ювала Харарі можливий третій варіант. Деякі люди можуть відмовитись від біологічного існування і скопіювати свідомість до віртуального світу. Це буде виглядати прямо як життя у фільмі Матриця.
