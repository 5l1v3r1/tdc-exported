
# Держбюджет-2020: Які доходи та видатки збільшено до другого читання

Published at: **2019-11-05T17:15:00+00:00**

Author: ****

Original: [ZIK.UA](https://zik.ua/news/2019/11/05/derzhbyudzhet2020_do_drugogo_chytannya_yaki_dohody_i_vydatky_zbilsheno_1684291)


        Сьогодні Кабінет міністрів України презентував доопрацьований до другого читання проєкт Закону "Про Державний бюджет України на 2020 рік". До документу було внесено низку змін
      
Про це повідомляє пресслужба Міністерства фінансів.
Згідно з повідомленням, доходи державного бюджету (без трансфертів) на 2020 рік запропоновано збільшити на 14,18 млрд грн, у тому числі по загальному фонду на 11,9 млрд грн та по спеціальному фонду на 2,3 млрд грн. Дефіцит становитиме 2,09% ВВП. Видатки допрацьованого проєкту бюджету збільшено до 1 180,1 млрд грн.
Зазначається, що документ  є збалансованим і направленим на вирішення нагальних питань та на виконання Програми діяльності Кабінету Міністрів України. Передусім зростуть витрати на вирішення нагальних питань як соціального, так і економічного характеру.
Зокрема збільшено доходів і видатків на:
- забезпечення шкіл необхідним обладнанням - 3,5 млрд грн;
- покращення соціального захисту окремих категорій педагогічних працівників закладів загальної середньої освіти передбачено субвенцію - 3,8 млрд грн;
- створення навчально-практичних центрів сучасної професійної освіти збільшено на 159 млн грн;
- допомогу сім’ям з дітьми - на 2,2 млрд грн;
- проєктні, будівельно-ремонтні роботи, придбання житла та приміщень для розвитку сімейних та інших форм виховання та забезпечення житлом дітей-сиріт - на 364,1 млн грн;
- допомогу самотнім пенсіонерам - на 860 млн. грн;
- централізовану закупівлю лікарських засобів та медичних виробів для лікування окремих захворювань - на 3,2 млрд грн;
- модернізацію та оновлення матеріально-технічної бази багатопрофільних лікарень інтенсивного лікування - на 1 млрд грн;
- лікування громадян України за кордоном - на 400 млн грн;
- здійснення заходів соціально-економічного розвитку територій - 2 млрд грн;
- будівництва, реконструкції, ремонту і утримання автомобільних доріг загального користування місцевого значення, вулиць і доріг комунальної власності у населених пунктах - на 1,5 млн грн.
- будівництво та реконструкцію мостів - на 500 млн грн;
- проведення інвентаризації земель та оновлення картографічної основи Державного земельного кадастру - на 291,9 млн грн;
-  виведення державних вугледобувних підприємств на беззбитковий рівень – на 622,8 млн грн;
- програму "Зшивання країни – проєкт мобільності молоді" - 500 млн грн;
- на створення Музею сучасного мистецтва України – 54 млн грн;
- Міжнародний дитячий центр "Артек" - на 9,8 млн грн.
Видатки на національну безпеку і оборону становлять - 245,8 млрд грн, зокрема, на:
- грошове забезпечення та заробітну плату (з нарахуваннями) – 141,4 млрд грн (+ 14,4 млрд грн до 2019 року);
- медикаменти та перев’язувальні матеріали – 657,8 млн грн (+ 82,8 млн грн до 2019 року);
- продукти харчування – 4,84 млрд грн (+ 248,1 млн грн до 2019 року);
- оплату комунальних послуг та енергоносіїв – 4,9 млрд грн (+ 510,7 млн грн до 2019 року);
- створення, закупівлю, модернізацію та ремонт озброєння та військової (спеціальної) техніки – 35,4 млрд грн (+ 7,8 млрд грн до 2019 року);
- виплату одноразової грошової допомоги у разі загибелі (смерті), інвалідності або часткової втрати працездатності та інші соціальні виплати – 6,66 млрд грн (+ 2,44 млрд грн до 2019 року);
- будівництво (придбання) житла – 2,23 млрд грн (+389,8 млн грн до 2019 року).
Крім того, зазначається, що обсяг державного боргу в гривневому еквіваленті складе 2 045,1 млрд грн та становитиме 45,3% прогнозного ВВП. Обсяг платежів з погашення державного боргу на 2020 рік прогнозується у сумі 282,1 млрд грн, в тому числі погашення державного зовнішнього боргу – 120,3 млрд грн, державного внутрішнього боргу – 161,9 млрд грн. На платежі з обслуговування державного боргу на 2020 рік передбачено 141,5 млрд грн. Надходження від приватизації збільшено на 7 млрд грн, що дозволить зменшити обсяги планових запозичень.
Нагадаємо, Олексій Гончарук сказав, що в бюджеті на 2020 рік уряд не шукає додаткові ресурси в підвищенні податків, а пропонує зменшити адміністративні витрат и на обслуговування уряду і центральних органів виконавчої влади в середньому на 10%.
Також Гончарук назвав нові цифри держбюджету на 2020 рік. 
