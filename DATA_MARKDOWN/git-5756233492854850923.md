
# استعفا سرمربی استقلال؟/استراماچونی: امکان ادامه کار با این شرایط نیست

Published at: **2019-11-05T18:03:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620094/%D8%A7%D8%B3%D8%AA%D8%B9%D9%81%D8%A7-%D8%B3%D8%B1%D9%85%D8%B1%D8%A8%DB%8C-%D8%A7%D8%B3%D8%AA%D9%82%D9%84%D8%A7%D9%84%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A7%D9%85%DA%A9%D8%A7%D9%86-%D8%A7%D8%AF%D8%A7%D9%85%D9%87-%DA%A9%D8%A7%D8%B1-%D8%A8%D8%A7-%D8%A7%DB%8C%D9%86-%D8%B4%D8%B1%D8%A7%DB%8C%D8%B7-%D9%86%DB%8C%D8%B3%D8%AA)


        سرمربی تیم فوتبال استقلال گفت: در هر تمرین به بازیکنانم فشار می آورم تا صدرصد تلاششان را انجام بدهند و با وجود مشکلات بازیکنان با همه تلاش تمرین می کنم اما آنچه می بینم امکان ادامه کار با این شرایط نیست.
      

        آفتاب‌‌نیوز :
      
آندره استراماچونی بعد از پیروزی 5 بر صفر مقابل صنعت نفت آبادان در نشست خبری اظهار داشت: مدلی که تیم نفت فوتبال بازی می کند همه می بینند و گواه این است. نفت فقط مقابل پرسپولیس باخته بود با یک شوت از راه دور، نمی دانم چند موقعیت مقابل دروازه این تیم داشتیم و خیلی خوب بودیم و می خواهم به هواداران مان تبریک بگویم.
وی افزود: همه برای استقلال خوشحال هستند اما ما نمی توانیم با این شرایط خانه برویم. در این 4 ماه شرایطی که داریم اعتماد آمیز نیست. من قبول کردم با استقلال قرارداد امضا کردم زیرا این تیم یکی از بهترین تیم های آسیاست. در هر تمرین به بازیکنانم فشار می آورم تا صدرصد تلاششان را انجام بدهند و با وجود مشکلات بازیکنان با همه تلاش تمرین می کنم اما انچه می بینم امکان ادامه کار با این شرایط نیست. خیلی از افرادی که در اطراف تیم هستند از تدارکات تا ماساژور یک ریال هم دریافتی نداشته اند.
