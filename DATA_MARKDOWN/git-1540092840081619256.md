
# Συμφωνία ΕΕ-Κίνας: Η φέτα στη λίστα των 100 προστατευόμενων ευρωπαϊκών προϊόντων

Published at: ****

Author: ****

Original: [CNN.gr](https://www.cnn.gr/news/ellada/story/196375/symfonia-ee-kinas-h-feta-sti-lista-ton-100-prostateyomenon-eyropaikon-proionton)

Newsroom, CNN Greece 23:26 , 05 November 2019 - 23:31
Σύμφωνα με τις ίδιες πηγές, ανάμεσα στα εκατό ευρωπαϊκά προϊόντα περιλαμβάνεται μεταξύ άλλων και η προστασία της φέτας στην κινεζική αγορά.
Μάλιστα επισήμαναν πως στο κείμενο το οποίο πρόκειται να υπογραφεί αύριο, Τετάρτη, θα αναφέρεται ότι μέσα σε οκτώ χρόνια θα πρέπει να έχουν αποσυρθεί όλα τα τρόφιμα που κυκλοφορούν στην κινεζική αγορά και χρησιμοποιούν το όνομα «Φέτα» και τα οποία είχαν τεθεί σε εμπορία στην αγορά της Κίνας πριν από τον Ιούνιο του 2017 οπότε και δημοσιοποιήθηκε ο κατάλογος των ονομασιών στο πλαίσιο της συμφωνίας.
Επίσης, όσα προϊόντα παραμείνουν στην αγορά της Κίνας, δε θα τους επιτρέπεται να κάνουν χρήση συμβόλων, εικόνων, γραφικών και ονομασιών που να παραπέμπουν στην Ελλάδα ως χώρα προέλευσης.
Παράλληλα, όπως αναφέρει το Politico στην ιστοσελίδα του, στη λίστα με τα 100 προστατευόμενα ευρωπαϊκά προϊόντα περιλαμβάνονται επίσης εκτός από τη φέτα, το ούζο, τα κρασιά Σάμου, οι ελιές Καλαμάτας, η Μαστίχα Χίου καθώς και ελαιόλαδα από τη Σητεία Λασιθίου της Κρήτης.

        Διαβάστε επίσης
      
