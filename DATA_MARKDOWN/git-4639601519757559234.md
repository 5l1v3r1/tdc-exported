
# Τζένιφερ Άνιστον : «Βάζει γυαλιά» στις νεότερες σταρ της showbiz

Published at: **2019-11-06T18:33:47+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/culture/tzenifer-aniston-vazei-gyalia-stis-neoteres-star-tis-showbiz/)

Έχουν περάσει μόλις λίγες εβδομάδες, από την ημέρα που η Τζένιφερ Άνιστον αποφάσισε να δημιουργήσει το δικό της προφίλ στο Instagram και ήδη μετρά πάνω από 18,5 εκατομμύρια ακολούθους και με κάθε ανάρτησή της προκαλεί πανικό βάζοντας τα γυαλιά σε πολύ νεότερες σταρ της showbiz.
Η διάσημη ηθοποιός του Χόλιγουντ,  στα 50 της απολαμβάνει τους καρπούς της επιτυχίας της, χωρίς να σταματάει λεπτό να δουλεύει με πάθος για όλα  όσα αγαπάει.

        Bloomberg : Το μάτι στους επενδυτές κλείνει η κυβέρνηση
      
Η Άνιστον μάλιστα μετά από καιρό, επιστρέφει στη μικρή οθόνη με το «The Morning Show», μια πρωτότυπη σειρά 10 επεισοδίων, όπου η ηθοποιός συναντάται ξανά με την τηλεοπτική αδελφή της στα διάσημα «Φιλαράκια», Ρις Γουίδερσπουν.
Από την πολυσυζητημένη απόφαση της να δημιουργήσει το δικό της προφίλ στο Instagram, την… πολύ αυθόρμητη επιλογή της το πρώτο της post να έχει άρωμα από τα «Φιλαράκια», το ρεκόρ Γκίνες που έσπασε «εκθρονίζοντας» το ζεύγος Μέγκαν Μαρκλ – πρίγκιπα Χάρι, και το φιλί που χάρισε στην Έλεν Ντε Τζένερις στον τηλεοπτικό αέρα της εκπομπής της, όλα δείχνουν πως η Τζένιφερ Άνιστον έχει επιστρέψει για τα καλά στο προσκήνιο και δεν πάει πουθενά!
Αυτή τη φορά η εκθαμβωτική Τζένιφερ Άνιστον απλά ανέβασε μια φωτογραφία της στην οποία φορά μια μαύρη τουαλέτα με μακριά ουρά και αποκαλυπτικό κόψιμο στην πλάτη, που αφήνει να φαίνεται η αψεγάδιαστη γυμνή πλάτη της σταρ.
Σε κάθε περίπτωση η Τζένιφερ Άνιστον έκανε και πάλι το θαύμα της στο Instagram, με τη φωτογραφία της να σαρώνει σε likes και σχόλια.

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
