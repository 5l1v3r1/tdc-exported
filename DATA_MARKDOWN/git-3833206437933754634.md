
# Обезвредиха опасен боеприпас край пловдивско село

Published at: **2019-11-05T18:15:00+00:00**

Author: ****

Original: [Plovdiv24.bg](https://www.plovdiv24.bg/novini/regionalni/Obezvrediha-opasen-boepripas-krai-plovdivsko-selo-911430)

Специализиран екип от Сухопътните войски изпълни успешно задача по обезвреждане на боеприпас, открит в землището на с. Брестник, област Пловдив, съобщиха от пресцентъра на Министерството на отбраната.
Операцията е извършена от военнослужещи от 91-ви инженерен батальон от състава на Сухопътните войски днес. При огледа е установено, че намереният боеприпас е корозирал 122 мм артилерийски снаряд с взривател. При спазване на всички мерки за безопасност военнослужещите транспортираха артилерийския снаряд и утре той ще бъде унищожен извън населеното място.
