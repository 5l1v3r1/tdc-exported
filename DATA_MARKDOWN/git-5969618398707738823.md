
# Η γελοία απαγόρευση μεμονωμένων μετακινήσεων

Published at: **2019-11-01T12:03:00+00:00**

Author: **Ευάγγελος Μίχος**

Original: [www.sport24.gr](https://www.sport24.gr/paraskinio/24o-evaggelio/h-geloia-apagoreysh-memonwmenwn-metakinhsewn.5630394.html)

Σε ένα παράλληλο σύμπαν, λέμε οτι ο Ολυμπιακός, ο ΠΑΟΚ, ο Παναθηναϊκός, η ΑΕΚ, ο Άρης (δεν έχουν σημασία οι ομάδες, αλλά το παράδειγμα), κατόρθωναν να φτάσουν στα προχωρημένα στάδια του Europa League, εκεί δηλαδή που πλέον επιτρέπεται να κληρώνονται για να αγωνίζονται μεταξύ τους ομάδες από την ίδια χώρα.
Και θα έπρεπε να δώσουν από έναν αγώνα στο Καραΐσκάκης, στην Τούμπα, στο ΟΑΚΑ ή στο Βικελίδης. Τι θα έλεγαν τότε στην UEFA; Απαγορεύεται η οργανωμένη και μεμονωμένη μετακίνηση οπαδών του αντιπάλου;
Αυτό ήταν το πρώτο που σκέφτηκα χθες, διαβάζοντας το tweet του υφυπουργού, Λευτέρη Αυγενάκη, στο οποίο εξηγούσε το όραμά του για την μελλοντική ΜΕΓΑΛΗ εικόνα στις εξέδρες των ελληνικών γηπέδων. Και βλέποντας τις πρώτες αντιδράσεις εκ Θεσσαλονίκης, που τον στοχοποίησαν, θυμήθηκα κι ένα σύνθημα της νιότης μου, το... "μην κοιτάς το δάχτυλο όταν σου δείχνουν το φεγγάρι"!
