
# สหรัฐย้ำการเป็น พันธมิตรที่ยั่งยืน ของอาเซียน

Published at: **2019-11-06T05:00:00+00:00**

Author: ****

Original: [เดลินิวส์](https://www.dailynews.co.th/foreign/740225)


        รมว.กระทรวงการต่างประเทศสหรัฐย้ำนโยบายของรัฐบาลวอชิงตันในการให้ความสำคัญ และเป็นพันธมิตรที่ยั่งยืนของเอเชียตะวันออกเฉียงใต้ หลังส่งผู้แทน "ระดับล่างสุด" ในรอบ 8 ปี เข้าร่วมหารือกับอาเซียน
      
สำนักข่าวต่างประเทศรายงานจากกรุงวอชิงตัน ประเทศสหรัฐอเมริกา เมื่อวันที่ 6 พ.ย. ว่านายไมค์ ปอมเปโอ รมว.กระทรวงการต่างประเทศสหรัฐ กล่าวเมื่อวันอังคาร ชื่นชมนายโรเบิร์ต โอไบรอัน ที่ปรึกษาด้านความมั่นคงแห่งชาติประจำทำเนียบขาว ซึ่งปฏิบัติหน้าที่ผู้แทนพิเศษของประธานาธิบดีโดนัลด์ ทรัมป์ เยือนไทยเมื่อช่วงสุดสัปดาห์ที่ผ่านมา เพื่อเข้าร่วมการประชุมอาเซียน-สหรัฐ ครั้งที่ 7 และการประชุมเอเชียตะวันออก ( อีเอเอส ) ครั้งที่ 14 ด้วยความเรียบร้อยและประสบความสำเร็จ ย้ำจุดยืนของรัฐบาลวอชิงตันในการเป็นพันธมิตรที่ยั่งยืนของกลุ่มประเทศเอเชียตะวันออกเฉียงใต้ 
