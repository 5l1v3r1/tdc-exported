
# «Ми вас все одно знайдемо». Зеленський попросив екс-очільницю Харківської ОДА Світличну «нікуди не зникати»

Published at: **2019-11-06T14:43:00+00:00**

Author: ****

Original: [НВ](https://nv.ua/ukr/ukraine/politics/zelenskiy-poprosiv-svitlichnu-ne-propadati-novini-ukrajini-50051972.html)

Про це він заявив в середу, 6 листопада, представляючи нового голову Харківської облдержадміністрації Олексія Кучера, передає KHARKIV Today.
«Я хочу подякувати пані Світличній за її роботу. Велике спасибі. У Харкові в цілому непросто. Я вдячний за вашу потужну роботу. Якщо можна, ви нікуди не дівайтеся. Ми вас все одно знайдемо. Я маю на увазі, нікуди не дівайтеся, допомагайте. Ви в нашому ореолі, скажімо так. Ми хочемо, щоб ви допомагали якомога довше і, головне, в Харківській області пану Кучеру Олексію», — заявив президент.
6 листопада президент Володимир Зеленський призначив 34-річного нардепа від партії Слуга народу Олексія Кучера головою Харківської ОДА.
Кучер змінив на цій посаді Юлію Світличну, яка була головою ОДА з жовтня 2016 року.
Після звільнення Світлична подала декларацію на посаду заступника секретаря Ради національної безпеки і оборони.
