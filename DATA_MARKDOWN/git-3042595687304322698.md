
# Beto O'Rourke dropper ut av presidentkampen

Published at: **2019-11-01T21:55:04+00:00**

Author: **Kristian Tvedt**

Original: [Dagbladet.no](https://www.dagbladet.no/nyheter/beto-orourke-dropper-ut-av-presidentkampen/71775401)

Demokratenes Texas-kandidat Beto O’Rourke kunngjør at han trekker seg fra den amerikanske presidentkampen. Det skriver The New York Times.

        O'Rourke har vært omtalt som Demokratenes «wonderboy», men har ikke klart å beholde momentumet han hadde da han stilte til valg til Senatet, overhuset i den amerikanske Kongressen, i 2018 - et valg han forøvrig tapte.
      
Han vil heller ikke stille til Senatsvalg i 2020.
Valgkamp-apparatet til O'Rourke har vært hardt presset finansielt, og rådgiverne konkuderte med at en fortsettelse på presidentkampen ville bety kraftige lønnskutt for staben - pengene måtte gått til reklame og andre utgifter for å konkurrere i primærvalget og høringer.
Da O'Rourke startet valgkampen sin i mars, rant pengene inn - seks millioner dollar på den første dagen alene. Men pengestrømmen havarerte nesten umiddelbart.
To av kjernesakene hans har vært strengere våpenlover og høyere ambisjoner for å omstille den amerikanske økonomien til fornybar energi.
- Jeg kommer til å tjene landet på en annen måte enn som presidentkandidat, skrev han i en epost til støttebasen sin, hvor han kunngjorde at han trakk kandidaturet.
Selv om O'Rourke var populær i mellomvalget i november i fjor, hvor han ga Republikanernes kandidat hard konkurranse i en stat som er nærmest umulig å vinne for Demokratene, har han vært svakere i presidentkampen.

        Saken oppdateres.
      
