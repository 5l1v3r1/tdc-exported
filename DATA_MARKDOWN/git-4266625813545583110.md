
# Україна і Фінляндія обговорили двосторонні відносини в оборонній сфері

Published at: **2019-11-04T22:45:00+00:00**

Author: ****

Original: [ZIK.UA](https://zik.ua/news/2019/11/04/ukraina_i_finlyandiya_obgovoryly_dvostoronni_vidnosyny_v_oboronniy_sferi_1683675)


        Заступник міністра оборони України Олександр Поліщук і генеральний директор Департаменту оборонної політики Міністерства оборони Фінляндії Яанне Куусела обговорили двосторонні відносини в оборонній сфері.
      
Про це повідомляє пресслужба Міністерства оборони України.
Згідно з повідомленням, сьогодні відбулася зустріч між заступником міністра оборони Олександром Поліщуком і делегацією Фінляндії.
Поліщук ознайомив закордонних колег про стан реформування військового відомства, а також про пріоритетні напрямки діяльності Міноборони для подальшого розвитку і посилення можливостей української армії.
"Фінська сторона підтвердила незмінність своєї позиції щодо підтримки територіальної цілісності і незалежності України, а також готовність до подальшого нарощування співпраці між оборонними відомствами двох країн", - зазначили у відомстві.
Нагадаємо, раніше міністр закордонних справ Фінляндії Пекка Гаавісто підтвердив додатковий внесок у розмірі 600 тис. євро на розмінування на Донбасі.
