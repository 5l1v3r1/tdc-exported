
# Синоптик: 6-го листопада буде тепла погода у більшості областях України

Published at: **2019-11-05T11:42:00+00:00**

Author: ****

Original: [ZIK.UA](https://zik.ua/news/2019/11/05/synoptyk_6go_lystopada_bude_tepla_rozkishna_pogoda_u_bilshosti_oblastyah_1683901)


        В Україні 6-го листопада втримається тепла розкішна погода, температура протягом дня у більшості областей +15+20 градусів, на півдні до +22 градусів.
      
Про це у Фейсбуці повідомила синоптик Наталка Діденко.
Згідно з прогнозами синоптика, дощі ймовірні на заході та подекуди на півночі України, на решті території буде сухо. Температура повітря на заході +10+16 градусів
Вітер – з південного заходу, ще поривчастий, на Лівобережжі навіть із штормовими поривами.
У Києві 6-го листопада атмосферний фронт, що зумовлюватиме дощі на Заході та Півночі, може затулити хмарністю сонце. Істотні опади малоймовірні, але парочка крапель може впасти. Проте що там ті краплі, коли завтра у столиці +16+18 градусів!
7-8 листопада дещо похолодає, а вже вихідними температура повітря знову підвищиться.
Нагадаємо, У вівторок, 5 листопада, погода в Україні буде теплою, але подекуди дощитиме.
