
# Il pugile messicano Canelo Alvarez è diventato campione del mondo in tre diverse categorie di peso

Published at: **2019-11-03T08:20:28+00:00**

Author: ****

Original: [Il Post](https://www.ilpost.it/2019/11/03/canelo-alvarez/)

Il pugile messicano Canelo Alvarez ha sconfitto per KO il russo Sergey Kovalev nell’incontro valido per il titolo mondiale dei pesi mediomassimi, combattuto nella notte all’MGM Grand Garden Arena di Las Vegas. Alvarez è diventato così campione del mondo in tre diverse categorie di peso: medi, supermedi e mediomassimi. Alvarez ha 29 anni, è nato a Guadalajara ed è soprannominato Canelo per i capelli rossi. Dei 56 incontri disputati in carriera ne ha vinti 53, pareggiati due e ne ha perso soltanto uno, nel 2013 contro l’americano Floyd Mayweather, il più forte peso medio nella storia recente della boxe.
