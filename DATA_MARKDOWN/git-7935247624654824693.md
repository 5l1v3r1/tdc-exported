
# Kötünün iyisi!

Published at: **2019-11-05T01:00:00+00:00**

Author: **Orhan Güney**

Original: [OLAY](https://www.olay.com.tr/kotunun-iyisi-15528yy.htm)

Kırılma veya eşik atlama maçları Bursaspor için her zaman sıkıntılı olmuştur... Balıkesir’i yense zirveye bir adım daha yaklaşacak bir anlamda önünü daha net görebilecekti...
Ama olmadı...
Kazanabilecek fırsatları da yakalamıştı oysa ki...
Özellikle Burak Kapacak’ın 66. dakikada kaleciyle burun buruna kaldığı pozisyonda topu aşırtmak yerine Vukovic’e nişanlaması Bursaspor adında büyük şanssızlıktı...
Yine Diarra’nın 54’teki kafa şutunun direkten dönmesi gibi...
Balıkesirspor’un maça önde baskıyla başlaması ilk 20 dakikalık bölümünde Bursaspor kalecisi Çağlar’ı topla en fazla oynayan ismi yapmıştı...
Daha sonra oyunda denge kuruldu ama bu kez de pozisyon yoktu...
Devre arasında Yalçın Koşukavak öğrencileriyle ne konuştu bilmiyorum ama 45 ile 70. dakikalarda gerçek Bursaspor’u izledik... Topa sahip olan, iyi paslaşan, rakibi bunaltan bir takım vardı sahada. Neticesinde fırsatlar da yakalanıyor ama bir türlü beklenen gol gelmiyordu...
70’ten sonra yorgunluk mu yoksa yapılan değişikliklerin uyumsuzluğumu artık bilinmez yeşil beyazlı takım yine durdu...
Balıkseirspor tamamen savunma yaptığı için bir kaç cılız atakları dışında Bursaspor kalesine gelemedi...
Son dakikalar doldurt boşalta dönünce de hava toplarında yeşil beyazlı takım etkili olamadı...
Skor kötünün iyisi olarak gözükse de Bursaspor adına evinde kaybettiği 2 puan olarak kayıtlara geçecektir...
Telafisi yine deplasmanda yani Bolu’da mutlaka yapılmalıdır...
