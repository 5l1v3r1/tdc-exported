
# تیم داوری دیدار حساس دو تیم «سپاهان – تراکتور» مشخص شد

Published at: **2019-11-03T17:24:00+00:00**

Author: ****

Original: [جامعه خبری تحلیلی الف](https://www.alef.ir/news/3980812159.html)

تیم داوری دیدار حساس دو تیم «سپاهان – تراکتور» که جدال بین تیم های اول و دوم لیگ برتر است، مشخص شد.
 به گزارش مهر، سید وحید کاظمی به عنوان داور، محمدرضا منصوری و حسن ظهیری به عنوان کمک داوران، کوپال ناظمی و سیدعلی اصغر مومنی به عنوان کمک داوران اضافی و فرهاد فرهادپور به عنوان داور چهارم این بازی انتخاب شدند.
محمدجواد تقی پور نیز ناظر داوری این بازی است.
گفتنی است؛ وحید کاظمی  امسال قضاوت بازی تراکتور – پارس جنوبی را برعهده داشت که این بازی با نتیجه یک بر صفر به سود تراکتور به پایان رسیده بود.
سال گذشته نیز این داور، دیدار برگشت سایپا و تراکتور را قضاوت کرده بود که این بازی با تساوی بدون گل به پایان رسیده بود.
همچنین قاضی دیدار تراکتور و پارس جنوبی از هفته بیست و نهم لیگ هجدهم نیز، وحید کاظمی بود که دو تیم در آن بازی به تساوی یک بر یک رضایت دادند.
