
# Катарец плати 10 000 евро за дамски обувки

Published at: **2019-11-06T08:58:11+00:00**

Author: **Пламен Вълков**

Original: [Стандарт Новини](https://standartnews.com/lifestyle-lyubopitno/katarets-plati-10-000-evro-za-damski-obuvki-406001.html)

Внушителните 10 000 евро плати катарски бизнесмен за специално изработен чифт дамски обувки по време на Осмия моден панаир за обувки и кожени изделия в Истанбул, съобщи Анадолската агенция, цитирана от БГНЕС. Байрам Полат - 30-годишен производител на обувки, проектира специални модели дамски обувки за панаира. Ръчно изработените обувки с инкрустирани скъпоценни камъни привлякоха вниманието на посетителите на панаира. Приблизително 1500 чуждестранни бизнесмени от 65 държави и 100 турски производители на обувки участваха в панаира, който се провежда от 5 до 8 ноември. Организаторите на панаира споделиха, че през първите четири месеца на тази година са изнесени обувки на стойност 400 милиона долара. Целта на сектора е през тази година да бъде осъществен износ на обувки на стойност 1,5 милиарда долара, което е напълно постижимо.
