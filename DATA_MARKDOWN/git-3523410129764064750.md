
# 
        نوکیا تلویزیون هوشمند در هند عرضه می‌کند
      

Published at: **2019-11-07T14:38:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638677/%D9%86%D9%88%DA%A9%DB%8C%D8%A7-%D8%AA%D9%84%D9%88%DB%8C%D8%B2%DB%8C%D9%88%D9%86-%D9%87%D9%88%D8%B4%D9%85%D9%86%D8%AF-%D8%AF%D8%B1-%D9%87%D9%86%D8%AF-%D8%B9%D8%B1%D8%B6%D9%87-%D9%85%DB%8C%E2%80%8C%DA%A9%D9%86%D8%AF)

گروه IT: کمپانی تجارت الکترونیک هندی «فلیپ کارت» (Flipkart) از همکاری استراتژیک خود با نوکیا برای عرضه تلویزیون های هوشمند با برند نوکیا در کشور هند خبر داد. از جزییات تلویزیون هوشمند نوکیا اطلاعت زیادی منتشر نشده اما گفته می شود از سیستم صدای JBL by Herman بهره می برد.   به گزارش بولتن نیوز به نقل از دیجیاتو، نوکیا با این تصمیم برای اولین بار به بازار تلویزیون هند ورود خواهد کرد و باید در این بازار رقابتی با تلویزیون های Mi TV شیائومی که به تازگی به این کشور عرضه شده اند، رقابت کند.شرکت فلیپ کارت در قالب طرح «ساخت هند» (Made in India)، وظیفه تسهیل تولید و عرضه تلویزیون های هوشمند ساخت نوکیا را بر عهده داشته و قرار است با مدیریت فروش این محصولات، صدها شغل جدید برای هندی ها ایجاد کند.
نوکیا وعده داده تا کیفیت صدا در تلویزیون های ساخت این شرکت بالا باشد به همین دلیل تلویزیون های این شرکت از سیستم صدای JBL بهره خواهند برد. شرکت JBL by Herman نیز همانند نوکیا، برای اولین بار به بازار تلویزیون هند وارد می شود.غول تجارت الکترونیک هندی می گوید کیفیت پایین صدا، یکی از مهم ترین فاکتورها هنگام خرید تلویزیون برای برای مصرف کنندگان هندی بوده و این شرکت قصد دارد این مشکل را با تلویزیون های هوشمند نوکیا حل کند.چند هفته قبل فلیپ کارت از همکاری خود با موتورولا برای عرضه تلویزیون در هند خبر داده بود. تلویزیون های هوشمند سری «Motorola TV» از طریق پلتفرم فلیپ کارت در این کشور به فروش می رسند.مدل 32 اینچی موتورولا تی وی با نمایشگر IPS ساخت ال جی، کنترلر گیمینگ، اسپیکرهای 20 واتی، پردازشگر گرافیکی Mali-470 MP3، پردازنده چهار هسته ای، حافظه رم 1 گیگابایتی و حافظه داخلی 8 گیگابایتی به قیمت تقریبا 200 دلار در هند به فروش می رسد.از تاریخ عرضه تلویزیون هوشمند نوکیا در پلتفرم فلیپ کارت و همچنین قیمت نهایی و شکل ظاهری آنها اخباری منتشر نشده است.
