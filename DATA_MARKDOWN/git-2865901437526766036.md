
# Novak već gleda ka Dimitrovu: Dobar je, ali sad imam mnogo samopouzdanja

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/tenis/vesti/novak-vec-gleda-ka-dimitrovu-dobar-je-ali-sad-imam-mnogo-samopouzdanja/341338)

Uragan Novak Đoković je uhvatio Stefanosa Cicipasa i samleo ga usred Bersija. Mladi Grk je vodio 2:1 u pobedama ove godine protiv srpskog asa, ali danas je video ono Đokovićevo lice protiv kojeg niko ne može da igra.
Za manje od sat vremena Novak je pregazio Cicipasa – 6:1, 6:2 i plasirao se u polufinale mastersa u Parizu. Iako je bio fantastičan na terenu, Đoković nije mnogo pričao na tu temu odmah posle meča.„Bio je ovo mnogo dobar meč za mene. Uvek, svake nedelje, svake godine, sjajno je igrati u Parizu“, rekao je Novak.
Na pretposlednjoj stepenici pred finale Đokovića će čekati Grigor Dimitrov. Bugarski teniser ima velike uspone i padove u karijeri, ali na ovom turniru u Parizu igra odlično i došao je do polufinala.„Jasno je da će biti veoma težak meč za mene. Izuzetno poštujem Dimitrova, veoma je talentovan i mnogo brz. Ali, posle ove igre danas, imam mnogo samopouzdanja“, poručio je Đoković koji vodi 8:1 u pobedama protiv Dimitrova.
Novak se bori da ostane broj 1 na kraju godine i time izjednači rekord Pita Samprasa, koji je šest puta bio najbolji teniser u godini.
Foto: Reuters
