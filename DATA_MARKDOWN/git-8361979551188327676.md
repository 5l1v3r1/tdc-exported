
# Рябошапка підтвердив відкриття кримінальної справи через висловлювання нардепа Федини щодо Зеленського

Published at: **2019-11-01T14:12:00+00:00**

Author: ****

Original: [НВ](https://nv.ua/ukr/ukraine/politics/proti-nardepa-fedini-vidkrili-spravu-za-vislovlyuvannya-pro-zelenskiy-novini-ukrajini-50051116.html)

Про це він сказав у п’ятницю, 1 листопада, коментуючи повідомлення нардепа з парламентської фракції Слуга народу Олександра Качури, який написав на неї відповідну заяву, передає Українська правда.
Читайте також:&nbspПроти нардепа Федини розпочато кримінальне розслідування через висловлювання щодо Зеленського — Качура
«Так, це правда. І не тільки він, а й багато народних депутатів зверталися з цього приводу. Провадження було відкрито у понеділок (28 жовтня), там очевидні ознаки злочину, за якими було відкрито провадження. Здається, ДБР зараз розслідує», — заявив Рябошапка.
Нагадаємо, обговорюючи хамство Зеленського під час його спілкування з добровольцями у Золотому 26 жовтня Федина та волонтерка Маруся Звіробій під час трансляції у Facebook висловили припущення, що під час однієї з таких поїздок президент може потрапити під обстріл або стати жертвою замаху.
Читайте також:&nbsp42-й рік, президент, «не лох». Зеленський нагрубив ветерану в прифронтовому Золотому — всі подробиці скандалу
У Слузі народу ці слова сприйняли як «погрозу» і «заклик до заколоту», у зв’язку з чим заблокували трибуну Верховної Ради.
Після цього Федині почали приходити повідомлення з погрозами, в яких йшлося, що на неї чекає доля Каті Гандзюк.
