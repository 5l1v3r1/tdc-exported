
# Νόιερ: «Πολύ καλός ο Σα, προετοιμαστήκαμε καλά από τον προπονητή»

Published at: **2019-11-06T21:53:31+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/sports/noier-poly-kalos-o-sa-proetoimastikame-kala-apo-ton-proponiti/)

Ο τερματοφύλακας της Μπάγερν, Μανουέλ Νόιερ είχε μόνο καλά λόγια να πει μετά το τέλος του αγώνα για τον τερματοφύλακα του Ολυμπιακού, Ζοσέ Σα, εστιάζοντας στην εμφάνιση του Πορτογάλου πορτιέρε των πειραιωτών.
Ο Σα πραγματοποίησε πολλές αποκρούσεις κι έκανε ένα από τα καλύτερα παιχνίδια του με την φανέλα των ερυθρόλευκων, με τον Νόιερ να τονίζει χαρακτηριστικά μετά το τέλος της αναμέτρησης στο Μόναχο.

        Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού
      
«Ο Σα έκανε πολύ καλή εμφάνιση, αλλά θεωρώ πως κι εμείς είχαμε μια πολύ πειστική παρουσία, δημιουργήσαμε πολλές ευκαιρίες και πήραμε μια σημαντική νίκη.
Δεν ανησυχήσαμε που δεν ερχόταν το γκολ, ήταν θέμα χρόνου να σκοράρουμε και τα καταφέραμε.
Είμαστε πολύ ευχαριστημένοι για το παιχνίδι μας. Προετοιμαστήκαμε καλά από τον κύριο Φλικ και πήραμε τη νίκη».

        SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»
      
