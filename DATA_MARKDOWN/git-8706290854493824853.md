
# Εθνική Τράπεζα: Ποιες προμήθειες καταργεί

Published at: **2019-11-01T17:10:00+00:00**

Author: ****

Original: [enikos.gr](http://www.enikos.gr/economy/681672/ethniki-trapeza-poies-promitheies-katargei)

Την αναπροσαρμογή προμηθειών σε τραπεζικές εργασίες της ανακοίνωσε η Εθνική Τράπεζα.
Αναλυτικά, όπως αναφέρει στην ανακοίνωσή της η τράπεζα, η αναπροσαρμογή αφορά:
1. Επιστροφή του κόστους που συνεπάγεται η συναλλαγή σε ΑΤΜ άλλης τράπεζας, σε 25 περιοχές όπου η Εθνική Τράπεζα δεν διαθέτει ΑΤΜ ή κατάστημα.
2. Μη εφαρμογή προμήθειας για την εκτύπωση των τελευταίων συναλλαγών στο ΑΤΜ.
3. Κατάργηση χρέωσης για την επανέκδοση και αποστολή προσωπικού κωδικού PIN.
Όπως σημειώνεται στην ανακοίνωση, η Εθνική Τράπεζα ενθαρρύνει την αύξηση των ηλεκτρονικών συναλλαγών, γεγονός που συνεπάγεται τον περιορισμό χρήσης μετρητών και αποτελεί τάση που παρατηρείται διεθνώς και είναι προς όφελος της επίσημης οικονομίας.
