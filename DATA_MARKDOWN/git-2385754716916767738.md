
# Καιρός: Βροχές τέλος και άνοδος της θερμοκρασίας

Published at: **2019-11-04T17:01:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595692/kairos-vroxes-telos-kai-anodos-tis-thermokrasias)

Ασθενής ψηλή πίεση επηρεάζει την περιοχή, ενώ σχετικά θερμή αέρια μάζα αναμένεται από αύριο (4/11).  Απόψε (4/11) ο καιρός θα είναι κυρίως αίθριος, ενώ τοπικά θα παρατηρούνται παροδικά αυξημένες νεφώσεις. Οι άνεμοι θα πνέουν βορειοδυτικοί ως βορειοανατολικοί και τοπικά μέχρι νοτιοανατολικοί, ασθενείς, 3 μποφόρ, αλλά παροδικά, στα ανατολικά, μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη, αλλά στα δυτικά ήρεμη μέχρι λίγο ταραγμένη. Η θερμοκρασία θα πέσει γύρω στους 13 βαθμούς στο εσωτερικό, γύρω στους 16 στα παράλια και γύρω στους 9 βαθμούς στα ψηλότερα ορεινά. Αύριο (5/11 )ο καιρός θα είναι κυρίως αίθριος. Οι άνεμοι θα πνέουν βορειοανατολικοί ως νοτιοανατολικοί και τοπικά στα δυτικά μέχρι δυτικοί, ασθενείς και τοπικά μέτριοι, 3 με 4 μποφόρ. Η θάλασσα θα είναι λίγο ταραγμένη και παροδικά, στα ανατολικά, μέχρι ταραγμένη. Η θερμοκρασία θα ανέλθει γύρω στους 28 βαθμούς στο εσωτερικό, γύρω στους 27 στα νότια και τα δυτικά παράλια, γύρω στους 26 στα υπόλοιπα παράλια και γύρω στους 19 βαθμούς στα ψηλότερα ορεινά. Το βράδυ ο καιρός θα είναι κυρίως αίθριος. Οι άνεμοι θα πνέουν βορειοδυτικοί ως βορειοανατολικοί και στα βόρεια μέχρι νοτιοανατολικοί, ασθενείς, 3 μποφόρ, αλλά παροδικά, στα ανατολικά, μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη, αλλά στα δυτικά και τοπικά στα νότια ήρεμη μέχρι λίγο ταραγμένη. Την Τετάρτη, την Πέμπτη και την Παρασκευή ο καιρός θα είναι κυρίως αίθριος. Η θερμοκρασία θα σημειώσει μικρή άνοδο μέχρι την Πέμπτη και μη αξιόλογη μεταβολή την Παρασκευή, για να παραμείνει, τουλάχιστον στο εσωτερικό και τα ορεινά, αισθητά πιο πάνω από τους κλιματικούς μέσους. 
