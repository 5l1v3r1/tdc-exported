
# Згоріла вщент. У Рівному підпалили іномарку ? (ФОТО)

Published at: **2019-11-01T09:31:00+00:00**

Author: ****

Original: [PRESS-ЦЕНТР](http://press-centr.com/ua/news/42566_Zhorila-vshchent-U-Rivnomu-pidpalili-inomarku--FOTO)


         Повідомлення, що на вулиці В’ячеслава Чорновола обласного центру горить автомобіль надійшло до поліції від рятувальників учора, 31 жовтня о 23:45.
      
На місці події поліцейські встановили, що транспортний засіб "Audi А6" належить 27-річному рівнянину та був припаркований у дворі багатоповерхівок за місцем проживання власника.
Автомобіль вогнем знищено повністю. З місця події криміналісти вилучили змиви паливно-мастильних матеріалів.
За фактом умисного пошкодження майна шляхом підпалу слідчі Рівненського відділу поліції розпочали досудове розслідування за частиною 2 статті 194 Кримінального кодексу України. В рамках кримінального провадження поліцейські встановлюють осіб, причетних до злочину.
Про це повідомляє відділ комунікації поліції Рівненської області
 
