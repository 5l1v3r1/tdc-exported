
# Παγκόσμιος πρωταθλητής ο Χάμιλτον για 6η φορά

Published at: **2019-11-04T03:43:00+00:00**

Author: ****

Original: [enikos.gr](http://www.enikos.gr/sports/682121/pagkosmios-protathlitis-o-chamilton-gia-6i-fora)

Παγκόσμιος πρωταθλητής στην Formula 1 για 6η φορά στην καριέρα του και 3η συνεχόμενη αναδείχθηκε ο Λιούις Χάμιλτον.
Ο Βρετανός πιλότος της Mercedes ήθελε να τερματίσει μέσα στην πρώτη εξάδα του γκραν πρι του Όστιν για να πανηγυρίσει τον τίτλο. Τα κατάφερε, καθώς πέρασε δεύτερος την καρό σημαία και δύο αγώνες πριν το φινάλε αναδείχθηκε παγκόσμιος πρωταθλητής (2008, 2014, 2015, 2017, 2018, 2019).
Νικητής αναδείχθηκε ο Φινλανδός «ομόσταυλός» του, Βάλτερι Μπότας, ενώ στην 3η θέση τερμάτισε ο Ολλανδός, Μαξ Φερστάπεν, με Red Bull.
Έτσι η Mercedes, που ήδη έχει κατακτήσει τον τίτλο του 2019, πέτυχε πάλι το νταμπλ σε κατασκευαστές και οδηγούς, ενώ ο Χάμιλτον βρίσκεται πλέον ένα τίτλο πίσω από τον Γερμανό θρύλο της Ferrari, Μίκαελ Σουμάχερ.
Παράλληλα, ο Χάμιλτον προσπέρασε τον Αργεντινό θρύλο, Χουάν Μανουέλ Φάντζιο, που την δεκαετία του 1950 κατέκτησε πέντε παγκόσμια πρωταθλήματα.
