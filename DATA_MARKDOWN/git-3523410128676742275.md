
# 
        یک نخ سیگار دلیل برکناری سفیر عربستان در اردن! ‏
      

Published at: **2019-11-06T21:51:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638543/%DB%8C%DA%A9-%D9%86%D8%AE-%D8%B3%DB%8C%DA%AF%D8%A7%D8%B1-%D8%AF%D9%84%DB%8C%D9%84-%D8%A8%D8%B1%DA%A9%D9%86%D8%A7%D8%B1%DB%8C-%D8%B3%D9%81%DB%8C%D8%B1-%D8%B9%D8%B1%D8%A8%D8%B3%D8%AA%D8%A7%D9%86-%D8%AF%D8%B1-%D8%A7%D8%B1%D8%AF%D9%86-%E2%80%8F)

به گزارش بولتن نیوز، منابعی در وزارت امور خارجه اردن از برکناری «خالد بن فیصل بن ‏ترکی»، سفیر عربستان سعودی در اردن و پایان ماموریت او خبر دادند. ‏
خبرگزاری «عمون» اردن با افشای این خبر به نقل از منابع خود اعلام کرد که به ‏ماموریت خالد بن فیصل که یکی از دیپلمات‌های ارشد عربستان سعودی در خارج از کشور و پسر خواهر ‏سلمان بن عبدالعزیز، پادشاه این کشور، است، پایان داده شد و این موضوع به وزارت امور خارجه اردن ‏اطلاع داده و گفته شده که به زودی سفیر جدید در این کشور منصوب خواهد شد. ‏
گزارش‌ها حاکی است که این اقدام پس از آن اتخاذ شد که سفیر عربستان در فرودگاه امان سیگار ‏مخصوصی به یک شیخ قطری داد که او نیز آن را روشن کرد. این اقدام در تصاویری که در شبکه اجتماعی ‏توییتر منتشر شده نیز مشخص است.
