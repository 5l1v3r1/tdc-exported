
# Inez&Vinoodh, un mondo di immagini: dal glamour di Kate Moss alla decostruzione delle anomalie e degli stereotipi

Published at: **2019-11-01T22:00:00+00:00**

Author: **Gian Luca Bauzano**

Original: [Corriere della Sera](https://www.corriere.it/moda/news/cards/inezvinoodh-mondo-immagini-glamour-kate-moss-decostruzione-anomalie-stereotipi/tra-etica-ed-estetica_principale.shtml)

Nei saloni di Palazzo Reale a Milano il mondo di Inez & Vinoodh, il duo di fotografi olandesi di fama mondiale artefici delle più prestigiose campagne fashion. Le loro opere sono protagoniste della mostra Inez & Vinoodh Hi-Lo Transformers a cura di Francesco Bonami (fino al 13 novembre 2019), promossa e prodotta dal Comune di Milano Cultura e Palazzo Reale. Si tratta dell’evento principale e di apertura della quarta edizione del Photo Vogue Festival: «Uno sguardo largo e inclusivo sul mondo, aperto a ogni forma di diversità», ha spiegato Emanuele Farneti, direttore di Vogue Italia. La manifestazione proseguirà (dal 14 al 17 novembre), con altre due mostre negli spazi di Base Milano in via Bergognone 34: A Glitch in the System, deconstructing stereotypes e Fashion Moving Forward, The Screening Room, selezione dei lavori dei migliori registi di fashion e documentary short film a livello internazionale (foto: Well basically basuco is come mixed with kerosine, 1994)
