
# У колишньої першої ракетки світу Маррея народилася третя дитина

Published at: **2019-11-04T08:51:54+00:00**

Author: ****

Original: [ГЛАВКОМ](https://glavcom.ua/sport/news/u-kolishnoji-pershoji-raketki-svitu-marreya-narodilasya-tretya-ditina-637487.html)

Колишня перша ракетка світу британський тенісист Енді Маррей втретє став батьком. Його дружина Кім народила хлопчика, повідомляє The Sun з посиланням на оточення тенісиста.
Раніше в родині 32-річного Маррея народилися дівчатка Софія і Еді. Дітям Енді - три і два роки відповідно.
В кінці жовтня 2019 року Маррей виграв турнір в Антверпені (Бельгія). Маррей виграв 46-й титул у кар'єрі в одиночному розряді, перший з березня 2017 року, коли переміг на турнірі в Дубаї.
Лише 9 місяців тому Маррей збирався завершити кар'єру через хронічну травму стегна, але потім вирішив повернутися.
Через проблеми зі стегном Маррею довелося ставити штучний суглоб. Після операції Енді спершу грав лише в парному розряді.
