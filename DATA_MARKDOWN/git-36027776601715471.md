
# O‘zbekiston terma jamoasi himoyachisi Janubiy Koreyada chempionga aylandi

Published at: **2019-11-03T21:31:00+00:00**

Author: ****

Original: [Daryo](https://daryo.uz/2019/11/03/ozbekiston-terma-jamoasi-himoyachisi-janubiy-koreyada-chempionga-aylandi/?utm_source=daryo_lotin)

O‘zbekistonlik himoyachi Rustam Ashurmatov to‘p suradigan “Gvangju” klubi Janubiy Koreyaning ikkinchi divizionida chempionlikni qo‘lga kiritdi.
Ashurmatov jamoasi o‘tgan turda “Suvon Siti” ustidan g‘alabaga erishgan (3:0), uning ta’qibchisi “Pusan Ay Park” esa ochko yo‘qotgandi. Bu esa “Gvangju”ga muddatidan avval chempionlikni taqdim etdi.
3-noyabr, yakshanba kuni “Chonnam Dragons”ga qarshi kechgan bahsdan so‘ng (1:3) “Gvangju” futbolchilariga chempionat oltin medallari topshirildi.
Shu tariqa Key-Liga 2 chempionligini qo‘lga kiritgan “Gvangju” keyingi mavsum Janubiy Koreya oliy divizionida ishtirok etish imkoniyatini qo‘lga kiritdi.
