
# Rašon Tomas MVP petog kola ABA lige

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/kosarka/vesti/rason-tomas-mvp-petog-kola-aba-lige/341627)

Od samog starta sezone, Rašon Tomas ima posebno mesto u srcu navijača Partizana. Maestralni Amerikanac kako sezona odmiče samo nastavlja da oduševljava crno-belu publiku, a njegova partija protiv FMP-a danas je zvanično proglašena za najbolju u minulom kolu ABA lige.
Partizanov košarkaš je na meču protiv tima iz Železnika došao do čak 23 poena, pet skokova i dve asistencije, što je bilo dovoljno za ukupan indeks vredan 31. Na terenu je proveo 28 minuta, te je igrom svakako zasluženo poneo epitet najkorisnijeg igrača u regionalnom takmičenju.
Kako je naglašeno na zvaničnom sajtu ABA lige, Tomas je dobio nagradu pre svega zbog činjenice da je u najvažnijim trenucima uspeo da povede crno-bele do pobede protiv FMP-a, a ne isključivo zbog statističkih podataka.
Pored Rašona Tomasa, odlične partije su pružili Lens Heris za ekipu Primorske, kao i Nikola Ivanović za ekipu Budućnosti. Što se tiče pojedinačnih učinaka, najbolji strelac kola bio je Brajon Alen iz Zadra, koji je protiv Igokee postigao 24 poena, a najviše skokova uhvatio je Akos Keler, takođe iz Zadra (ukupno 11). Laskavu titulu najboljeg asistenta podelili su Žan-Mark Šiško iz Primorske i Stefan Pot iz FMP-a, upisavši po 12 asistencija, a najsupešniji „kradljivac“ bio je Rade Zagorac, koji je pet puta uzeo loptu košarkašima iz Železnika.

        Foto: 
        MN Press
      
