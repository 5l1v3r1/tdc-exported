
# కాలుష్యం నుంచి కాపాడండి

Published at: **2019-11-06T04:14:59+00:00**

Author: ****

Original: [Andhrajyothy](https://www.andhrajyothy.com/artical?SID=947615)

ADVT
న్యూఢిల్లీ: ఉత్తర భారతాన్ని వాయు కాలుష్యం నుంచి కాపాడాలని టీమిండియా వెటరన్‌ స్పిన్నర్‌ హర్భజన్‌ సింగ్‌ ట్విట్టర్‌ ద్వారా ప్రధాని నరేంద్ర మోదీని కోరాడు. నేషనల్‌ క్యాపిటల్‌ రీజియన్‌లో వాయు కాలుష్య సూచి ప్రమాదకర స్థాయికి చేరడంపై హర్భజన్‌ ఆందోళన వ్యక్తం చేశాడు. వాయు కాలుష్యం పెరగడానికి తనతో సహా ఈ ప్రాంతంలో నివసిస్తున్న ప్రతి ఒక్కరూ బాధ్యులేనని అన్నాడు. దీని వల్ల మనిషి సగటు ఆయుషు కూడా తగ్గిపోతుందని, పిల్లల భవిష్యత్‌ ప్రమాదంలో పడుతుందని చెప్పాడు. ఢిల్లీ, పంజాబ్‌, హరియాణా ముఖ్యమంత్రులు ప్రధానితో భేటీ అయ్యి సమస్యకు పరిష్కారం కనుగొనాలని కోరాడు. ఆరోగ్య భారత్‌ను రూపొందించేందుకు ప్రధాని ప్రణాళిక రూపొందించాలని హర్భజన్‌ విన్నవించాడు.
