
# 
        بوریس جانسون آغاز کمپین انتخاباتی را اعلام کرد
      

Published at: **2019-11-06T17:47:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638516/%D8%A8%D9%88%D8%B1%DB%8C%D8%B3-%D8%AC%D8%A7%D9%86%D8%B3%D9%88%D9%86-%D8%A2%D8%BA%D8%A7%D8%B2-%DA%A9%D9%85%D9%BE%DB%8C%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF)

به گزارش بولتن نیوز، بوریس جانسون، نخست وزیر انگلیس امروز چهارشنبه از اقامتگاه نخست وزیر در خیابان داونینگ رسما کمپین انتخابات زودهنگام ۱۲ دسامبر بریتانیا را اعلام کرد.
با اعلام خبر آغاز کمپین انتخاباتی، بوریس جانسون به عنوان رهبر حزب محافظه‌کار عمل می‌کند.
وی در سخنانش ضمن اعلام آغاز کمپین رسمی انتخاباتی به رای دهندگان نسبت به "نمایش وحشتناک" پیروزی جرمی کوربین، رهبر حزب کارگر در انتخابات هشدار داد.
جانسون متعهد شد اولین اقدامش در صورت پیروزی در انتخابات، تصویب توافق به دست آمده با بروکسل بر سر بریگزیت باشد.
وی از رای دهندگان خواست تا به حزب محافظه‌کار رای دهند و کشور را به پیش ببرند. او تصویب توافق جدید بریگزیت را تنها راهکار برای سال آینده خواند و گفت حزب اپوزیسیون کارگر در صورت پیروزی در انتخابات در طول این سال برای برگزاری دو همه پرسی یکی در اسکاتلند و دیگری درباره خود بریگزیت تلاش خواهد کرد و مردم به این ترتیب کل ۲۰۲۰ را مجبورند در نمایشی وحشتناک بگذرانند.
