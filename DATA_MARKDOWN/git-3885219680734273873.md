
# חשד לרצח בצפון: גבר בן 47 נורה למוות ליד קריית טבעון

Published at: **2019-11-01T07:46:00+00:00**

Author: **יואב איתיאל**

Original: [וואלה! חדשות](https://news.walla.co.il/item/3321042)

חוסין מוחמד חוואלד בן בן ה-47, תושב הכפר הבדואי חוואלד שבגליל, נורה הלילה (שישי) למוות בצומת איבטין שבצפון, בסמוך לקריית טבעון. צוותי מד"א פינו אותו במצב קשה לבית החולים רמב"ם בחיפה, כשהוא סובל מפצע ברגלו, אך מותו נקבע זמן קצר לאחר מכן. המשטרה פתחה בסריקות אחר מבצעי העבירה, לצד איסוף ממצאים בזירה על ידי חוקרי המז"פ במסגרת חקירה שנפתחה. נסיבות האירוע והרקע בבדיקה.
חוואלד הנו הקורבן ה-77 בחברה הערבית שנרצח מאז תחילת השנה, זאת על פי נתוני מרכז אמאן, המרכז הערבי למאבק באלימות.

        חשד לרצח: צעיר בן 22 נורה למוות סמוך לאום אל-פחם 
         76 נרצחים במגזר הערבי מתחילת השנה: "המצב הולך ומחמיר" 
         בצל המחאה: תחנת משטרה נחנכה בטמרה; גבר נורה למוות בכפר קרע 
         ברוך שפטרנו: השיטה הכי בטוחה להיפטר מפטרת הציפורניים תוכן מקודם
      
השבוע נורה למוות קאסם מסעוד גאווי בכפר קרע, סמוך לסניף הדואר המקומי. צוותי מד"א שהגיעו למקום פינו את בן ה-37 במצב אנוש לבית החולים הלל יפה, תוך שהם מבצעים בו פעולות החייאה, אך מותו נקבע בבית החולים. המשטרה פתחה בסריקות אחר מבצעי העבירה, לצד איסוף ממצאים בזירה על ידי חוקרי המז"פ במסגרת חקירה שנפתחה. נסיבות האירוע והרקע בבדיקה.
