
# Українська авіакомпанія скасовує рейси з Києва до Одеси і Львова

Published at: **2019-11-07T11:53:24+00:00**

Author: ****

Original: [ГЛАВКОМ](https://glavcom.ua/kyiv/news/ukrajinska-aviakompaniya-skasovuje-reysi-z-kijeva-do-odesi-i-lvova-638376.html)

Авіакомпанія «Мотор Січ» скасовує більшість рейсів з Києва до Одеси та Львова.
Про це повідомляється на сторінці авіакомпанії у Facebook.
Зазначається, що «Мотор Січ» зосередиться на польотах з Міжнародного аеропорту «Запоріжжя» до Києва і Мінська.
До Києва буде два рейси на день, а до Мінська – чотири на тиждень.
Докладний реліз про зміну розкладу буде опублікований найближчим часом на сайті авіакомпанії і на офіційних сторінках в соціальних мережах.
Раніше «Мотор Січ» анонсувала відкриття з 1 вересня двох міжнародних рейсів з Дніпра в Мінськ і Бургас.
До слова, українські авіакомпанії виконали без затримок 86,2% з 5122 рейсів з аеропортів України у вересні 2019 року, тоді як у іноземних авіаперевізників показник склав 83,9% при кількості вильотів 3251. 
Серед українських авіакомпаній найбільш пунктуальною у вересні 2019 року з результатом 95,8% стала «Мотор Січ», друге місце посіла «Роза Вітрів» з показником 93,8%, а замкнула трійку лідерів YanAir, що виконала без затримок 91,1% рейсів .
