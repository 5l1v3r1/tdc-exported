
# Συνελήφθη στην Κύπρο για άγρια δολοφονία: Σκότωσε νεαρό πατέρα στο ΗΒ (pic)

Published at: **2019-11-07T09:52:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596137/synelifthi-stin-kypro-gia-agria-dolofonia-skotose-nearo-patera-sto-iv-pic)

Ένας 21χρονος συνελήφθη στην Κύπρο και εκδόθηκε στο Ηνωμένο Βασίλειο, όπου κατηγορήθηκε για τη δολοφονία ενός νεαρού πατέρα, ο οποίος προσπάθησε να ηρεμήσει τα πνεύματα κατά τη διάρκεια καυγά.
Σύμφωνα με το BBC, πρόκειται για τον Tyla Gopaul, ο οποίος συνελήφθη από την κυπριακή αστυνομία στις 23 Οκτωβρίου και εκδόθηκε στη Βρετανία. Στη συνέχεια η Μητροπολιτική Αστυνομία του προσήψε κατηγορίες.
Ο 21χρονος κατηγορείται για τη δολοφονία του Zakaria Abukar Shariff Ali, πατέρα δύο παιδιών, έξω από μπαρ στο Λονδίνο στις 24 Νοεμβρίου του 2018.
Αμέσως μετά το άγριο φονικό ο 21χρονος εγκατέλειψε τη χώρα, σύμφωνα με το δικαστήριο.
Με τη σειρά της, η Μητροπολιτική Αστυνομία ευχαρίστησε όλους όσοι συνείσφεραν στη σύλληψη του νεαρού άντρα.
