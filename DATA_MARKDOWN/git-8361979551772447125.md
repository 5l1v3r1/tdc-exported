
# Рубінові вітаміни. Сім фактів про користь граната і гранатового соку

Published at: **2019-11-01T13:27:00+00:00**

Author: ****

Original: [НВ](https://nv.ua/ukr/health/nutrition/granat-korist-frukta-korist-granatovogo-soku-yak-chistiti-granat-video-50047050.html)

Багато культур використовують гранат як засіб народної медицини. Класифікований як ягода, плід граната становить близько 5−12 см в діаметрі. Це червоний, круглий і схожий на червоне яблуко плід зі стеблом у формі квітки.
Шкірка граната товста і неїстівна, але всередині є їстівне насіння. Кожне насіння оточене червоним, соковитим і солодким насіннєвим покриттям, відомим як арил.
Гранати мають чималий склад поживних і корисних для здоров’я речовин. Корисні властивості граната:

        1. Гранат має вражаючий протизапальний ефект
      
Хронічне запалення будь-якого органу призводить до розвитку серйозних захворювань — хвороб серця, появи раку, діабету 2 типу, хвороби Альцгеймера і навіть ожиріння.
Гранати мають потужні протизапальні властивості, які знижують ризики розвитку цих захворювань.

        2. Гранат — засіб проти раку молочної залози
      
Рак молочної залози є одним з найбільш поширених видів раку у жінок. Екстракт граната може перешкоджати розмноженню клітин раку молочної залози, навіть вбиваючи деякі з них. Однак докази в даний час обмежуються лише лабораторними дослідженнями.

        3. Гранат може знизити кров’яний тиск
      
Високий кровяний тиск (гіпертонія) є одним з провідних факторів серцевих нападів і інсультів.
В одному дослідженні люди з гіпертонією спостерігали значне зниження артеріального тиску після вживання 150 мл гранатового соку щодня протягом двох тижнів.

        4. Гранат допомагає в боротьбі з артритом і болем в суглобах
      
Рослинні сполуки в гранаті мають протизапальну дію і допомагають в лікуванні артриту.

        5. Гранатовий сік може знизити ризик серцево-судинних захворювань
      
Хвороби серця у даний час є найбільш поширеною причиною передчасної смерті. Пунічна кислота, основна жирна кислота в гранаті, захищає від хвороб серця.

        6. Гранат покращує пам’ять
      
Дослідження за участю 28 людей похилого віку зі скаргами на пам’ять показало, що 230 мл гранатового соку в день значно поліпшували маркери вербальної і зорової пам’яті. Дослідження на мишах також показують, що гранат може допомогти в боротьбі з хворобою Альцгеймера

        7. Гранат може поліпшити продуктивність вправ
      
Гранат багатий дієтичними нітратами, які, як було показано, покращують фізичну працездатність.
Гранат — смачний і корисний плід, проте кожен, хто хоче їм поласувати, стикається з проблемою чистки. Зробити це правильно можна за допомогою інструкції:
