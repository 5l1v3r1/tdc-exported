
# Анджелина Джоли: Децата ми преживяха много!

Published at: **2019-11-06T13:30:00+00:00**

Author: **Ивета Иванова**

Original: [Teenproblem.net](https://www.teenproblem.net/a/9-cooltura/55480-andzhelina-dzholi-decata-mi-prezhiviaha-mnogo/)

Анджелина Джоли разкри, че децата ѝ са преживяли много и са преминали през трудни периоди. Актрисата казва, че в последните години е била тъжна и наранена, заради раздялата с Брад Пит.
"Животът взема много завои. Понякога биваш наранен, виждаш, че тези, които обичаш, ги боли, и не можеш да бъдеш толкова отворен и свободен, колкото духът ти желае. Тази част от нас, която е свободна, дива, отворена, любопитна, може да бъде потисната от живота. От болка или от нараняване. Децата ми ме познават истински и ми помогнаха отново да намеря своята същност и да я приема. Те преживяха много. Научих се от тяхната сила. Като родители, ние окуражаваме децата си да приемат кои са всъщност. Те гледат към нас и искат същото за нас", коментира тя пред списанието "Harper's Bazaar".
44-годишната звезда казва, че учи децата си да бъдат смели и иска те да преживяват по-добре душевната болка, разбитото сърце, загубата на хора и физическата болка.
Анджелина и Брад Пит имат 6 деца.
