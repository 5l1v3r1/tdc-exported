
# Corea del Sud: tutti pazzi per il kimchi

Published at: **2019-11-02T14:00:53+00:00**

Author: ****

Original: [euronews](https://it.euronews.com/2019/11/02/corea-del-sud-tutti-pazzi-per-il-kimchi)

In Corea del Sud si è tenuto finalmente il Kimchi Festival, dopo la cancellazione del primo giorno di apertura a causa dell'inquinamento atmosferico.
Migliaia di persone (anche molti stranieri), nella piazza del Municipio di Seul, hanno cucinato il piatto nazionale, il Kimchi: con guanti rosa e grembiuli rossi hanno mescolato cavolo fermentato con pasta di spezie a base di pepe rosso, aglio, zenzero e salsa di pesce.
In totale sono state preparate 35 tonnellate di Kimchi, da condividere con i poveri di Seul.
Il Kimchi nel 2013 è entrato nella lista del Patrimonio Culturale Immateriale dell'UNESCO.Da allora, decine di migliaia di persone hanno partecipato all'evento annuale, solitamente di tre giorni, che si svolge nel centro della capitale sud-coreana.
