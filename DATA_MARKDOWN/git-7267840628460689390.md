
# Гвардейцы и полиция в Золотом-4 оберегают покой мирных жителей (фото)

Published at: **2019-11-03T18:33:00+00:00**

Author: ****

Original: [Главное™](https://glavnoe.ua/news/n357007967-gvardejcy-i-policija-v-zolotom-4-oberegajut-pokoj-mirnyh-zhitelej-(foto))

Триває дзеркальне розведення військ, що нині проходить на ділянці №2 поблизу Золотого-4 Луганської області. Для забезпечення правопорядку та спокою мирних жителів на зазначеній вище ділянці бійці Національної гвардії України разом із співробітниками Національної поліції України зі складу Об’єднаних сил несуть службу у посиленому режимі.
Кілька сумісних піших нарядів гвардійців та поліцейських патрулюють вулицями Золотого-4 аби унеможливити проникнення диверсійних груп ворога. Також у населеному пункті задіяні цілодобові мобільні блокпости, дії яких спрямовані на забезпечення правопорядку. Місцеві жителі раді такому розвитку подій, адже нарешті і у них настав час без обстрілів та страху, про який вони так давно мріяли.
– Я 32 роки пропрацювала у місцевому дитсадку. У 2014-му, коли на нашу землю прийшла війна, його зачинили. Через деякий час у будівлю влучив ворожий снаряд у наслідок чого обрушився дах, а всі вікна повилітали. У мене серце кров’ю обливається, коли я спостерігаю, як дитсадок руйнується. До речі, минулого місяця куля прилетіла і у моє вікно, дякувати Богу, що я була в іншій кімнаті. Зараз уже близько десяти днів у нас спокійно, ми нарадуватися не можемо, аж не віриться…», – зі сльозами на очах говорить жителька Золотого-4 Анна Михайлівна.
Під час розмови з жінкою гвардійці довідалися, що вона мешкає сама. Тому військові допомогли Анні Михайлівні заготувати дров на зиму. Та запевнили, що жінка до них може звертатися за допомогою у будь-яку хвилину.
