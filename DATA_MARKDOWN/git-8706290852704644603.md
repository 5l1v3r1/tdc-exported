
# H Disney ετοιμάζει παραγωγή για τη ζωή του Γιάννη Αντετοκούνμπο - ΦΩΤΟ

Published at: **2019-11-01T20:27:00+00:00**

Author: ****

Original: [enikos.gr](http://www.enikos.gr/sports/681686/h-disney-etoimazei-paragogi-gia-ti-zoi-tou-gianni-antetokounmpo-p)

Η ιστορία του Γιάννη Αντετοκούνμπο από τα γήπεδα της Α2 και το εφηβικό πρωτάθλημα της ΕΣΚΑ έως τον τίτλο του MMVP στον μαγικό κόσμο του NBA εξιτάρει και δεν περνά απαρατήρητη από τους Αμερικανούς.
Σύμφωνα με δημοσίευμα του deadline.com, λοιπόν, η Disney ετοιμάζει μία παραγωγή για τη ζωή του Έλληνα σούπερ σταρ των Μιλγουόκι Μπακς. Συγκεκριμένα, η υπηρεσία Disney+ θα ονομάζει την παραγωγή "Greek Freak" και θα ασχοληθεί με τα παιδικά χρόνια του MVP της περσινής περιόδου, με διάσημα και εγνωσμένης αξίας στελέχη του κορυφαίου επιπέδου του παγκόσμιου κινηματογράφου να εμπλέκονται στη διαδικασία.
Το Disney+ θα είναι μια συνδρομητική υπηρεσία που θα ξεκινήσει να λειτουργεί στον Καναδά, την Ολλανδία και τις ΗΠΑ στις 12 Νοεμβρίου πριν μπει στη Νέα Ζηλανδία και την Αυστραλία στις 19 του ίδιου μήνα. Το "Greek Freak" θα είναι μόνο μία από τις δεκάδες παραγωγές που βρίσκονται σε διαδικασία δημιουργίας τους τελευταίους μήνες.
Δείτε το δημοσίευμα:
