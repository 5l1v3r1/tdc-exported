
# «Суверенний Рунет»: РФ закриває свій інтернет

Published at: **2019-11-01T12:14:01+00:00**

Author: ****

Original: [Слово і Діло](https://www.slovoidilo.ua/2019/11/01/novyna/svit/suverennyj-runet-rf-zakryvaye-svij-internet)


        З пятниці, 1 листопада, у Росії набрала чинності частина положень закону про гарантування безпечного і сталого функціонування російського сегмента інтернету, так званого закону про «суверенний Рунет».
      
Документ зобов’язує інтернет-провайдерів встановлювати надане контрольним органом «Роскомнаглядом» обладнання, яке при виникненні загроз безпечній роботі мережі дозволить відомству здійснювати централізоване управління нею.
У майбутньому це дає можливість відключати російський сегмент інтернету від всесвітньої мережі.
Також обладнання буде використовуватися для блокування заборонених ресурсів. Але перелік загроз держава поки не затвердила.
Згідно з офіційними даними, витрати на реалізацію закону мають скласти понад 30 мільярдів рублів (це близько 12 мільярдів гривень або майже 0,5 млрд доларів).
Критики закону побоюються, що автономна мережа створить можливості для тотальної цензури в інтернеті.
Міжнародна організація «Репортери без кордонів» виступила із заявою, яка засуджує закон про «суверенний Рунет».
Нагадаємо, в РФ проходили акції проти обмеження інтернету.
Хочете обговорити цю новину? Долучайтеся до телеграм-чату CHORNA RADA
