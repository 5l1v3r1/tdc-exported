
# У Гонконзі поновилися протести: Поліція застосувала сльозогінний газ

Published at: **2019-11-02T14:28:00+00:00**

Author: ****

Original: [ZIK.UA](https://zik.ua/news/2019/11/02/u_gonkonzi_ponovylysya_protesty_politsiya_zastosuvala_slozoginnyy_gaz_1682261)


        Сьогодні, 2 листопада, у Гонконзі поновилися антиурядові протести. Для розгону демонстрантів поліція застосувала сльозогінний газ та водомети.
      
Про це повідомляє інформаційне агентство Reuters.
Зазначається, що поки мирні протестувальники закінчували виготовлення паперових журавликів орігамі в Чатер-Гарден, активісти почали кидати «коктейлі Молотова» на вулиці, перед штаб-квартирами банку HSBC і Банку Китаю у Гонконзі.
«Поліція знову відповіла сльозогінним газом на протестах у 22-гі вихідні поспіль. Пізніше активісти підпалили вхід у Центральну станцію метрополітену, намалювавши графіті на склі та скоївши акт вандалізму на одній зі станцій на заході», – повідомили у виданні.
Крім того, як пише видання, активісти заблокували вулиці і підпалили пластикові барикади, звідки пахне кислотою, і вирвали принаймні дві телефонні будки з землі.
Крім того, повідомляється про щонайменше один «коктейль Молотова», кинутий з боку демонстрантів.
Нагадаємо, у Гонконзі скоїли напад на одного з лідерів протестів, що тривають з початку літа.
