
# สมยศเผย'เปานที'พ้นโทษแบนแล้วอาจโดนลดชั้น

Published at: **2019-11-06T07:29:00+00:00**

Author: ****

Original: [เดลินิวส์](https://www.dailynews.co.th/sports/740263)


        "สมยศ" เผยเคสพักงาน "เปานที" 2 เดือนครึ่ง พ้นโทษแล้วอาจโดนลดชั้นก็ได้ ระบุมีโครงการอัพเกรดผู้ตัดสินที่พลาดให้กลับมาทำหน้าที่เร็วขึ้น
      
ตามที่ คณะกรรมการพิจารณาวินัยมารยาท สมาคมกีฬาฟุตบอลแห่งประเทศไทย มีบทลงโทษกรณีการทำหน้าที่ของกรรมการ นที ชูสุวรรณ เกมไทยลีก นัดรองสุดท้าย คู่ บุรีรัมย์ พบ ท่าเรือ ซึ่ง เปานที ถูกห้ามทำหน้าที่เกมที่สมาคมฯจัด 2 เดือน กับ 2 สัปดาห์ โดยโทษ 2 เดือน จากจังหวะไม่เป่าจุดโทษ เซร์คิโอ ซัวเรซ ของท่าเรือ โดน ศศลักษณ์ ไหประโคน ทำฟาวล์ เป็นจังหวะชี้ผลแพ้-ชนะได้เลย ส่วน 2 สัปดาห์ จากกรณีปล่อยจังหวะได้เปรียบของบุรีรัมย์ แต่เมื่อยิงออกแล้ว กลับมาให้ฟรีคิกใหม่การลงโทษดังกล่าว พล.ต.ท.อำนวย นิ่มมะโน ประธานคณะกรรมการระบุว่า จะเริ่มทันที ทำให้มีการตั้งข้อสังเกตว่า เปานที มาโดนพักงานในช่วงที่ลีกไทย ปิดฤดูกาลอยู่แล้วล่าสุด เมื่อ 6 พ.ย. พล.ต.อ.สมยศ พุ่มพันธุ์ม่วง นายกสมาคมกีฬาฟุตบอลฯ ตอบคำถามผู้สื่อข่าวในเรื่องนี้ว่า การลงโทษก็คือการลงโทษ  แต่นโยบายใหม่ที่ตนนำมาใช้ ให้ฝ่ายพัฒนาผู้ตัดสินเขียนหลักสูตร การทบทวนความรู้ ทบทวนการปฏิบัติหน้าที่ให้กับผู้ตัดสินที่ถูกลงโทษทุกท่าน หลักสูตรนี้ทำให้ผู้ตัดสินมีโอกาสกลับมาทำหน้าที่เร็วขึ้น แต่ไม่ใช่ว่าผู้ตัดสินที่ผ่านหลักสูตรแล้ว จะได้กลับไปทำหน้าที่ในลีกเดิม อาจลดบทบาทลงไปในลีกรอง ส่วนของ นที ชูสุวรรณ ต้องขอกลับไปดูระเบียบข้อบังคับว่าถ้าสิ้นสุดลีกแล้ว เป็นเรื่องที่จะต้องยกเลิกหรือมาเริ่มนับโทษแบนใหม่
