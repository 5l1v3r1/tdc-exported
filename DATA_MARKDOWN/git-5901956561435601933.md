
# Pijana Slovenka na Hrvaškem povzročila hudo nesrečo, poškodovan potnik (32)

Published at: **2019-11-05T10:44:00+00:00**

Author: **T. V.**

Original: [Slovenske novice](https://www.slovenskenovice.si/kronika/na-tujem/clanek/na-hrvaskem-huje-poskodovan-potnik-32-v-slovenskem-tovornjaku-246125)

ČEMERNICA – Pijana voznica (58) tovornjaka s slovenskimi registrskimi oznakami je v ponedeljek na Hrvaškem povzročila prometno nesrečo. V krvi je imela kar 1,78 promila alkohola.Nesreča se je zgodila okoli 18.40 v naselju Čemernica blizu Virovitice, ko je voznica zaradi prevelike hitrosti trčila v drug tovornjak, ki je bil nepravilno parkiran. Po trku je njeno vozilo odbilo v kovinski drog in nato še v osebno vozilo, ustavilo pa se je v jarku. Pri tem je bil huje poškodovan 32-letni potnik v njenem vozilu, je sporočila hrvaška policija. Voznico čaka kazenska prijava.
