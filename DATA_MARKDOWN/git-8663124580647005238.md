
# «Баварія» – «Боруссія» Дортмунд: ставки, прогнози і коефіцієнти букмекерів на матч 9 листопада 2019 року

Published at: **2019-11-07T07:11:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/bavariya-borussiya-dortmund-stavky-prognozy-i-koefitsiyenty-bukmekeriv-na-match-9-lystopada-2019-roku/)

Мюнхенська «Баварія» на своєму домашньому стадіоні зіграє проти дортмундської «Боруссії» у центральному поєдинку 11-го туру чемпіонату Німеччини. Букмекери віддають перевагу у цьому матчі господарям поля. Коефіцієнт на перемогу «Баварії» – 1,55, на успіх гостей – 5,3, на нічию – 4,55.
За версією експертів букмекерської контори Favbet, у відсотковому співвідношенні імовірність перемоги мюнхенського колективу – 61%, а «Боруссії» – 18 %. 21 відсоток залишається на нічийний результат.
Протистояння, на думку експертів, має бути результативним. На тотал більше 2,5 можна поставити з коефіцієнтом 1,41, на менше – 2,77.
У відсотковому співвідношенні на 0-2 голи дається 34%, а на 3 і більше голів – 66%. На ставку «обидві заб’ють» фаворитом вважається вибір «так» з відсотком 63.
В останніх п’яти поєдинках між цими командами тричі перемагала «Баварія» та двічі – «Боруссія». Тотал більше був пробитий у чотирьох зустрічах. Різниця забитих/пропущених м’ячів – 15:6 на користь мюнхенського клубу.
У своїх останніх п’яти матчах у всіх турнірах «Баварія» відсвяткувала чотири перемоги при одній поразці. Тотал більше був зафіксований у чотирьох зустрічах. Різниця голів – 10:9.
«Боруссія» у своїх останніх п’яти поєдинках здобула три перемоги, зіграла внічию та програла. Тотал більше був пробитий у трьох матчах. Різниця м’ячів – 8:5.
У попередньому турі Бундесліги мюнхенський клуб на виїзді розгромно поступився франкфуртському «Айнтрахту» з рахунком 1:5. Що стосується дортмундського колективу, то «Джмелі» впевнено перемогли на своєму полі «Вольфсбург» (3:0).
Після десяти зіграних турів чемпіонату Німеччини «Баварія» займає четверте місце з 18 набраними очками, а «Боруссія» (19 балів) знаходиться на другій сходинці в турнірній таблиці.
У майбутньому поєдинку мюнхенці не зможуть розраховувати на допомогу трьох захисників: Жерома Боатенга (дискваліфікація), Нікласа Зюле (розрив хрестоподібної зв’язки) та Лукаса Ернандеса (травма зв’язки щиколотки).
За дортмундців не зіграє через розтягнення захисник Марсель Шмельцер, також під питанням участь у матчі вінгера Джейдона Санчо, який отримав пошкодження в поєдинку Ліги чемпіонів проти міланського «Інтера». Півзахисник Марко Ройс теж ризикує не зіграти через травму.

        «Баварія»: Ноєр, Павар, Мартінес, Алаба, Дейвіс, Кімміх, Горецка, Гнабрі, Алькантара, Перішич, Левандовськи.
      

        «Боруссія» Дортмунд: Бюркі, Хакімі, Аканджи, Хуммельс, Шульц, Вітсель, Вайгль, Брандт, Торган Азар, Геррейро, Алькасер.
      
Матч «Баварія» – «Боруссія» Дортмунд розпочнеться о 19:30 у суботу, 9 листопада, у Мюнхені на стадіоні «Альянц Арена». Трансляцію зустрічі організує телеканал «Футбол 2».
