
# سردار ایرانی اسیر در دام ژرمن‌ها

Published at: **2019-11-06T11:11:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620177/%D8%B3%D8%B1%D8%AF%D8%A7%D8%B1-%D8%A7%DB%8C%D8%B1%D8%A7%D9%86%DB%8C-%D8%A7%D8%B3%DB%8C%D8%B1-%D8%AF%D8%B1-%D8%AF%D8%A7%D9%85-%DA%98%D8%B1%D9%85%D9%86%E2%80%8C%D9%87%D8%A7)


        سردار آزمون مهاجم ایرانی تیم زنیت سن پترزبورگ روسیه نتوانست مقابل تیم لایپزیگ در لیگ قهرمانان اروپا موفق به گلزنی شود.
      

        آفتاب‌‌نیوز :
      
سردار آزمون مهاجم ایرانی تیم زنیت که در دو هفته ابتدایی لیگ قهرمانان اروپا ستاره تیمش بود،شب گذشته بازهم مقابل تیم لایپزیگ نتوانست عملکرد خوبی از خود به جای بگذارد و نتوانست دروازه حریف آلمانی را باز کند.
آزمون در شب شکست 2-0 تیمش در خانه، 90 دقیقه در ترکیب زنیت به میدان رفت و 2 شوت به سمت دروازه حریف زد و در دقیقه 21 هم صاحب موقعیتی خوب شد که در نهایت آن توپ راهی به دروازه نیافت. مهاجم ایرانی زنیت در نهایت در بازی دیشب نمره متوسط 5.8 را دریافت کرد.
در حال حاضر زنیت با 4 امتیاز در رده سوم G قرار دارد و برای صعود از گروه باید در دو دیدار باقی مانده اش به پیروزی برسد.
