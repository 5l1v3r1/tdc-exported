
# STALKER, in lavorazione una mod fanmade per il ray tracing non nativo

Published at: **2019-11-02T15:41:00+00:00**

Author: **Luca Salerno**

Original: [Tom&#39;s Hardware](https://www.tomshw.it/videogioco/stalker-remaster-ray-tracing/)

Il modder “Strelokkkkk” sta lavorando a un imponente aggiornamento grafico per STALKER Shadow of Chernobyl. Questo remaster punta a introdurre il rendering DirectX 11, ombre più realistiche ed effetti in ray tracing. Il progetto, infatti, usa Reshade Ray Tracing per migliorare gli effetti di occlusione ambientale e di illuminazione del gioco.
Fondamentalmente il remaster viene reso possibile grazie a tecniche di post-processing e non con il supporto al ray tracing in tempo reale. Inoltre, non è ancora chiaro se il modder riuscirà a includere gli shader sviluppati da Pascal “Marty McFly” Gilcher dal momento che sono attualmente in fase di finanziamento su Patreon. I primi risultati del lavoro di aggiornamento grafico di STALKER Shadow of Chernobyl sono stati mostrati in un video pubblicato su YouTube sull’account Remaster Studio.
