
# Через сильний смог у Нью-Делі закрили школи - фото

Published at: **2019-11-05T09:44:28+00:00**

Author: ****

Original: [Слово і Діло](https://www.slovoidilo.ua/2019/11/05/novyna/svit/cherez-sylnyj-smoh-nyu-deli-zakryly-shkoly-foto)


        Через сильний смог у Нью-Делі місцева влада призупинила роботу на будівельних майданчиках, закрила школи та обмежила рух автомобілів у місті.
      
Як зазначає агентство AFP, кожної зими 20-мільйонне місто Нью-Делі огортає смог через викиди авто та промисловості, а також через фермерів, які масово починають спалювати рештки пшениці і рису на полях поблизу мегаполіса.
Цього року рівень забруднення повітря є одним з найгірших за останні три роки.
Щоб зменшити рівень забрудення повітря, місцева влада вже заборонила в'їзд у столицю дизельним авто. Винятки - машини, які перевозять товари першої необхідності.
Також введені обмеження на користування приватним автотранспортом. Автомобілі зможуть виїжджати на вулиці через день - в залежності від того, закінчуються їхні номери на парне чи непарне число.
Для захисту Тадж-Махалу, який знаходиться приблизно в 250 кілометрах на південь від столиці, місцева влада привезла спеціальний очищувач повітря. Це було зроблено через побоювання, що токсини у повітрі можуть частково пошкодити мармурову будівлю 17 століття.
Нагадаємо, раніше ми писали, що забруднює повітря та чим це небезпечно.
Хочете обговорити цю новину? Долучайтеся до телеграм-чату CHORNA RADA
