
# Погода в Україні 5 листопада: у яких областях пройдуть дощі - Радіо Максимум

Published at: **2019-11-05T07:17:00+00:00**

Author: **Лейцюсь Наталія**

Original: [Радіо Максимум](https://maximum.fm/pogoda-v-ukrayini-5-listopada-u-yakih-oblastyah-projdut-doshchi_n169041)


        5 листопада в Україні ще затримається тепла та вітряна погода, однак у кількох областях вдень можливі дощі. Детальний прогноз погоди на сьогодні читайте на Радіо МАКСИМУМ.
      
5 листопада, у вівторок, в країні продовжить підійматись температура повітря, проте побільшає опадів у вигляді дощів. Про це попередила синоптик Наталка Діденко на своїй сторінці в соцмережі Facebook.
"5-го листопада через нашу територію проходитиме атмосферний фронт – посол одразу трьох циклонів Zend, Benedikt та Arne. Тому з ночі до ночі проходитимуть періодичні дощі: спочатку, вночі та вранці у західних та північних областях, далі аж до нашого Сходу. Вдень дощі найбільш ймовірні вздовж смуги Суми-Полтава-Херсон, опади будуть коливатися ліворуч та праворуч від цієї ділянки. Також вдень дощі пройдуть на Закарпатті. На решті території України – без істотних опадів", – наголосила вона. Також Діденко додала, що середня температура вдень сягне позначок +14+20, а на заході та сході - до +11+16.
У Києві 5 листопада вдень не очікується значних опадів, проте буде сильний вітер, а температура вдень близько +15.
Джерело: Радіо МАКСИМУМ
