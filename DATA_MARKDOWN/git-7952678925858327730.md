
# פוצ'טינו: האדום שקיבל סון בלתי נתפס

Published at: **2019-11-04T07:57:00+00:00**

Author: **מערכת אתר ערוץ הספורט**

Original: [Sport5.co.il](https://www.sport5.co.il/articles.aspx?FolderID=252&docID=327261&lang=HE)

פציעות ספורט הן דבר מאוד שכיח, בטח בכדורגל, אבל מה שחווה אמש (ראשון) אנדרה גומש הותיר את כל צופי הכדורגל העולמי בהלם. בדקה ה-79 למשחק בין אברטון וטוטנהאם, הקשר הפורטוגלי הוכשל ושבר את קרסולו בצורה מזוויעה, כל כך מזוויעה שגרמה ליונג מין סון לרדת בדמעות ובהתעלמות מוחלטת מהאדום שספג.
האמת, למראית העין הגלישה של סון הייתה די נורמטיבית. הוא ניסה לעצור מתפרצת ברשותו של גומש, אבל לרוע מזלו הפורטוגלי נתקל בסרז' אורייה והסוף כבר ידוע מראש. לאחר מכן הגיע החלק הקשה באמת - המראות. הרגל של הקשר התעקמה בצורה שלא השאירה מקום לספק, ואם זה לא מספיק לכם, התגובות של שני שחקני טוטנהאם אמרו הכל.
