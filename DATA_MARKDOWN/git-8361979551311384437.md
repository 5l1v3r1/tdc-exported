
# Історія повторюється: бойовики «переможеної» ІДІЛ знайшли притулок в Іраку — ЗМІ

Published at: **2019-11-05T18:31:00+00:00**

Author: ****

Original: [НВ](https://nv.ua/ukr/world/geopolitics/boyoviki-idil-znayshli-pritulok-v-iraku-50051800.html)

За словами співрозмовників, бойовики ІДІЛ захопили ніким не контрольовані території на півночі Іраку.
Згідно з їхніми даними, терористи переміщаються в долину в віддаленому гірському районі. З одного боку долину контролюють курдські формування Пешмерга, з іншого боку - іракська армія. Але уздовж лінії розподілу є райони, шириною до п'яти миль, яку ніхто не контролює.
За оцінками курдських сил, наразі кількість бойовиків ІДІЛ в цьому районі не перевищує кілька сотень. NBC News зазначає, що саме так і створювалася Ісламська держава і її халіфат: невеликі групи бойовиків захоплювали землю і нав'язували свою владу.
«У них є декілька тунелів, у них є кілька печер. Вони пересуваються - особливо вночі», - розповів Сірван Барзані, командувач курдськими силами Пешмерга.
За його словами, історія повторюється. «Вони знаходяться в точно такій же ситуації, що й ІДІЛ в 2012 році в Іраку. Зараз там така ж ситуація. Вони починають реорганізовуватися», - сказав курдський командир.
У 2014 році Ісламська держава оголосила так званий халіфат на великих територіях Іраку і Сирії. У 2017 році ІДІЛ почала стрімко втрачати раніше захоплені території на Близькому Сході.
На початку 2019 року президент США Дональд Трамп оголосив про повну перемогу над бойовиками ІДІЛ в Сирії.
27 жовтня США ліквідували ватажка ІДІЛ Абу Бакра аль-Багдаді.
Останки аль-Багдаді були поховані в морі.
Через чотири дні терористи підтвердили смерть свого лідера. Наступником аль-Багдаді став такий собі Абу Ібрагім Аль-Хашимі Аль-Курейші.
