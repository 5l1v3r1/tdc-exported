
# رئیس بانک مرکزی: سه تحریم تازه آمریکا تکراری و غیراثربخش است

Published at: **2019-11-02T09:33:00+00:00**

Author: ****

Original: [جامعه خبری تحلیلی الف](https://www.alef.ir/news/3980811033.html)

رئیس کل بانک مرکزی با بیان اینکه سه تحریم تازه آمریکا تکراری و غیراثربخش است، گفت:اقتصاد ایران مسیر تجارت در شرایط تحریمی و رشد صادرات نفتی و غیر نفتی را طی می‌کند.
به گزارش الف، عبدالناصر همتی، رئیس کل بانک مرکزی در صفحه اینستاگرام خود نوشت: اخبار تحریم های جدید علیه ایران در پی فشار حداکثری در دو روز گذشته شامل:
برایان هوک: صادرات نفت ایران به ۱۲۰ هزار بشکه در روز رسید؛ آمریکا تحریم های جدیدی در مورد واردات و صادرات برخی لوازم و مصالح ساخت و ساز وضع کرد؛ آمریکا با همکاری ۶ کشور منطقه ۲۵ شخص حقیقی و حقوقی را مورد تحریم قرار داد.
هر سه گزاره قبلا نیز تحت عناوین مختلف اعلام شده بود. اگر گزاره اول درست بود شاید می شد به اثر بخشی دو گزاره دیگر نیز اعتنا کرد. اقتصاد ایران مسیر تجارت در شرایط تحریمی و رشد صادرات نفتی و غیر نفتی را طی می کند. 
