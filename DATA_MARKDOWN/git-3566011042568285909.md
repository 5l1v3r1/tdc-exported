
# دوره روایت گری دفاع مقدس در شهرکرد برگزار می شود /پرداختن به دفاع مقدس در راستای گام دوم انقلاب هدف از برگزاری این دوره

Published at: **2019-11-05T22:24:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545230.html/%D8%AF%D9%88%D8%B1%D9%87-%D8%B1%D9%88%D8%A7%DB%8C%D8%AA-%DA%AF%D8%B1%DB%8C-%D8%AF%D9%81%D8%A7%D8%B9-%D9%85%D9%82%D8%AF%D8%B3-%D8%AF%D8%B1-%D8%B4%D9%87%D8%B1%DA%A9%D8%B1%D8%AF-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF--%D9%BE%D8%B1%D8%AF%D8%A7%D8%AE%D8%AA%D9%86-%D8%A8%D9%87-%D8%AF%D9%81%D8%A7%D8%B9-%D9%85%D9%82%D8%AF%D8%B3-%D8%AF%D8%B1-%D8%B1%D8%A7%D8%B3%D8%AA%D8%A7%DB%8C-%DA%AF%D8%A7%D9%85-%D8%AF%D9%88%D9%85-%D8%A7%D9%86%D9%82%D9%84%D8%A7%D8%A8-%D9%87%D8%AF%D9%81-%D8%A7%D8%B2-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%DB%8C%D9%86-%D8%AF%D9%88%D8%B1%D9%87)

فرمانده بسیج ناحیه دانشجویی چهارمحال و بختیاری گفت: دوره روایت گری دفاع مقدس با هدف پرداختن به روایت گری دفاع مقدس توسط جوانان انجام میگیرد.
به گزارش شبکه اطلاع رسانی راه دانا؛ مرتضی کریمی فرمانده  بسیج ناحیه دانشجویی چهارمحال و بختیاری  در گفتگو با خبرنگار جهانبین نیوز ؛ اظهار کرد: دوره روایت گری دفاع مقدس به مدت دو روز در دانشگاه شهرکرد برگزار می شود.وی با اشاره به اینکه برای برگزاری دوره روایت گری دفاع مقدس هیئت اندیشه ورز تشکیل شده است  تصریح کرد: این دوره با هدف پرداختن به روایت گری دفاع مقدس توسط جوانان انجام میگیرد.کریمی ادامه داد: هیئت اندیشه ورز در دانشگاه های مختلف تشکیل شد و برای پرداختن به دفاع مقدس در راستای گام دوم انقلاب دسته بندی های لازم صورت گرفت.وی با اشاره به اینکه شاخص های اصلی روایت گری دفاع مقدس برای دوستان گفته می شود بیان داشت:  ایثار و از خود گذشتگی ، همدلی و شاخص های روز مورد نیاز در سر فصل های این دوره آمده است.کریمی با تاکید بر اینکه این دوره با حضور اساتید مطرح کشوری برگزار می شود خاطر نشان کرد: این اساتید در فن روایت گری و همچنین پرداختن به گنجینه دفاع مقدس جزء نفرات اول هستند.وی با اذعان بر اینکه برای بهتر برگزار شدن این دوره نهایت تلاش و کوشش صورت گرفته است اظهار کرد: نهایت تبلیغات برای  کار کیفی صورت گرفته است .کریمی با اشاره به اینکه تعداد نفراتی که در این دوره شرکت می کنند محدود است بیان داشت: استقبال برای شرکت در این دوره زیاد بود اما ما تنها توانسته ایم فضا را برای 80 نفر فراهم کنیم که بتوانند در این دوره شرکت کنند.وی یادآور شد: ما بقی کسانی که موفق به شرکت در این دوره نشدند  می توانند در دوره های بعدی روایت گری دفاع مقدس شرکت کرده و نهایت استفاده از این دوره ها را ببرند.کریمی خاطر نشان کرد: این برنامه دو روز به صورت تئوری و چهار روز عملیاتی است و افراد در مناطق محروم اعزام می شوند و شروع به روایت گری برای جوانان و همان نسل سومی می کنند که جنگ را ندیده اند .وی در پایان افزود: راویان ما از بین دانشجویان انتخاب می شوند که بتوانند پیام شهدا را به نسل های بعدی هم انتقال دهند که نسل سوم انقلاب هم راوی گر پیام شهدا باشند.انتهای پیام/
