
# ห้ามสม รังสีขึ้นการบินไทยแต่ยังยืนยันเดินทางมากทม.

Published at: **2019-11-07T13:14:00+00:00**

Author: ****

Original: [เดลินิวส์](https://www.dailynews.co.th/foreign/740521)


        ผู้นำฝ่ายค้านคนสำคัญของกัมพูชาถูกปฏิเสธไม่ให้ขึ้นเครื่องบินการบินไทยที่ฝรั่งเศสเดินทางมาประเทศไทย
      
สำนักข่าวรอยเตอร์รายงานจากกรุงปารีสประเทศฝรั่งเศสเมื่อวันที่ 7 พ.ย.ว่า นายสม รังสี ผู้นำฝ่ายค้านคนสำคัญของกัมพูชาในฐานะผู้ร่วมก่อตั้งพรรคกู้ชาติกัมพูชา ซึ่งได้ให้คำมั่นว่าจะเดินกลับมาประเทศกัมพูชาให้ได้ในช่วงสุดสัปดาห์นี้ ซึ่งตรงกับวันชาติกัมพูชา ในวันเสาร์ที่ 9 พ.ย. เพื่อหาทางที่จะโค่นอำนาจรัฐบาลกัมพูชาของสมเด็จฮุนเซนนั้น แหล่งข่าวรอยเตอร์เปิดเผยว่า นายสม รังสี ถูกสกัดไม่ให้เข้าไปเช็คอินที่เคาน์เตอร์สายการบินไทย ที่สนามบินรัวซีกรุงปารีส เพื่อเดินทางมาประเทศไทยตามกำหนด แต่เขาจะต้องหาเที่ยวบินใหม่นายสม รังสี เปิดเผยด้วยว่า การบินไทยได้ขอร้องไม่ให้เขาขึ้นเครื่องบินของการบินไทย แต่เขาก็จะไม่ละความพยายามเพื่อขอเดินทางให้ได้อีกครั้ง

        เครดิตภาพREUTERS
      
