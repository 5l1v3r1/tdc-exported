
# وزیر اسرائیلی از احتمال حمله نظامی گسترده به غزه سخن گفت

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696668/%D9%88%D8%B2%DB%8C%D8%B1-%D8%A7%D8%B3%D8%B1%D8%A7%D8%A6%DB%8C%D9%84%DB%8C-%D8%A7%D8%B2-%D8%A7%D8%AD%D8%AA%D9%85%D8%A7%D9%84-%D8%AD%D9%85%D9%84%D9%87-%D9%86%D8%B8%D8%A7%D9%85%DB%8C-%DA%AF%D8%B3%D8%AA%D8%B1%D8%AF%D9%87-%D8%A8%D9%87-%D8%BA%D8%B2%D9%87-%D8%B3%D8%AE%D9%86-%DA%AF%D9%81%D8%AA)

وزیر انرژی رژیم صهیونیستی یکشنبه شب از اقدام نظامی گسترده علیه نوار غزه سخن به میان آورد.
به گزارش خبرگزاری مهر به نقل از فلسطین الیوم، وزیر انرژی رژیم صهیونیستی یکشنبه شب پس از پایان جلسه کابینه امنیتی این رژیم از احتمال حمله نظامی گسترده به نوار غزه سخن گفت.
«یووال اشتاینز» در گفتگو با رادیو رژیم صهیونیستی گفت: اسرائیل باید قبل از حرکت به سمت حل و فصل، به عملیات نظامی گسترده ای در نوار غزه دست بزند.
وی افزود: اسرائیل به عملیات نظامی بزرگی در نوار غزه نیاز خواهد داشت و بعد از آن می توانیم با حماس به توافقی دست پیدا کنیم.
این مقام صهیونیست ادامه داد: اگر گزینه دیگری وجود نداشته باشد ما باید برای نابودی حاکمیت حماس نسبت به عملیات زمینی اقدام کنیم.
گفتنی است که جلسه کابینه امنیتی رژیم صهیونیستی یکشنبه شب پس از ۴ ساعت رایزنی پایان یافت.
