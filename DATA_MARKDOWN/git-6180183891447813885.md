
# Treviglio: reddito di cittadinanza, ma erano morti da mesi

Published at: **2019-11-06T22:00:00+00:00**

Author: **Redazione Bergamo online**

Original: [Corriere della Sera](https://bergamo.corriere.it/notizie/cronaca/19_novembre_07/treviglio-reddito-cittadinanza-ma-erano-morti-mesi-5a92af66-016a-11ea-bfaf-9602a8f3f6c1.shtml)

Percepivano il reddito di cittadinanza, peccato fossero morti da quattro mesi. È quanto ha scoperto in una serie di verifiche mirate il Comune di Treviglio, che ha segnalato i casi sospetti all’Inps.
«Si tratta di tre persone che risultano decedute negli ultimi quattro mesi — spiegano in municipio — e di altre due che risultano non essere mai transitate nel territorio di Treviglio, ma residenti in altri comuni». In tutto, fino a luglio, sono arrivate agli uffici comunali della seconda città per numero di abitanti della Bergamasca 276 richieste per reddito di cittadinanza.
