
# अनिल कपूर को मिला फैन का 30 साल पुराना खत, अभिनेत्री शबाना आजमी ने उड़ाया हैंडराइटिंग का मजाक

Published at: **2019-11-04T07:09:10+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/shabana-azmi-making-fun-of-anil-kapoor-handwriting/271332/)

बॉलीवुड के मशहूर अभिनेता अनिल कपूर को हाल ही में अपना एक ऐसा फैन मिल गया जिसने 30 साल पुराने उस खत को आज तक संभाल कर रखा हुआ है, जिसपर अभिनेता ने जवाब दिया था। अनिल कपूर ने इस यादगार पल को अपने ट्विटर हैंडल पर साझा किया है।
दरअसल, बॉलीवुड के दिग्गज अभिनेता अनिल कपूर ने रविवार को अपने ट्विटर हैंडल पर कुछ तस्वीरें साझा की हैं, जिनमें वह उसी 30 साल पुराने खत को पढ़ते हुए नजर आ रहे हैं। अभिनेता ने इन तस्वीरों को शेयर करते हुए लिखा है, ‘डिजिटल कमेंट्स से भरी इस दुनिया में, मेरा एक फैन हाथ से लिखे उस खत को लेकर आया, जिसपर मैंने 30 साल पहले जवाब दिया था। इस प्यार के लिए धन्यवाद।’
