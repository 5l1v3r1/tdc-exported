
# Скалецька підписала наказ про звільнення всіх своїх радників

Published at: **2019-11-01T18:40:02+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/skaleczka-pidpysala-nakaz-pro-zvilnennya-vsix-svoyix-radnykiv)


        Зоряна Скалецька, міністр охорони здоров'я, підписала наказ про звільнення всіх своїх радників.
      
Про це вона повідомила на сторінці у Facebook 1 листопада.
За інформацією Скалецької, вона вважає неприпустимим, коли «радника сприймають, як ще одного міністра».
«А його особисту думку чують, як позицію міністерства. Це неприпустимо», - написала вона.
За словами Скалецької, більшість радників МОЗ не відповідали за свої дії.
«На жаль, як я вже зрозуміла, так історично склалося, що більшість радників у міністерстві мали якийсь особливий мандат. І при цьому ніякої відповідальності», - додала міністр.
При цьому, Скалецька зазначила, що МОЗ продовжує працювати з експертним середовищем над вирішенням конкретних викликів і просуванням пріоритетів, але статусів «радника» більше не буде.
Раніше міністр охорони здоров'я Зоряна Скалецька в програмі уряду обіцяла вдосконалити систему запобігання інфекційним і неінфекційних захворювань, зокрема шляхом проведення скринінгових програм.
Хочете обговорити цю новину? Долучайтеся до телеграм-чату CHORNA RADA
