
# Il muro si riaccende a Berlino

Published at: **2019-11-04T11:55:40+00:00**

Author: **Stefania De Michele **

Original: [euronews](https://it.euronews.com/2019/11/04/berlino-festeggia-i-30-anni-senza-il-muro)

La Germania ha dato il via ufficialmente questo luned`ì alle celebrazioni del 30esimo anniversario della caduta del muro di Berlino. Proiezioni luminose, raffiguranti immagini storiche e simboliche di quel 1989, hanno ricoperto le facciate dei palazzi. Vere e proprie opere d'arte, che trasformano gli edifici in una galleria a cielo aperto. Anche il fiume Sprea si è illuminato, ricreando, attraverso luci al neon, l'ex confine che divideva Berlino Est da Berlino Ovest.
La cerimonia d'apertura si è tenuta nell'iconica Alexanderplatz, che prima della riunificazione apparteneva a Berlino Est.
Già da qualche giorno la capitale tedesca si stava preparando all'evento. Un arcobaleno che fluttua davanti alla porta di Brandeburgo, un nembo di 30.000 messaggi di pacificazione e 150 metri di lunghezza: è l'installazione artistica "Visions in motion" dell'artista di Los Angeles Patrick Shearn, un'opera che anticipa le celebrazioni per i trent'anni della caduta del muro di Berlino, avvenuta il 9 novembre del 1989.
