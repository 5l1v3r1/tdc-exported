
# Kuriózní nehoda. Dodávka se sama rozjela a přimáčkla ženu k domu

Published at: **2019-11-02T09:16:00+00:00**

Author: **Miroslav Jilemnický**

Original: [Deník.cz](https://www.denik.cz/nehody/dodavka-se-sama-rozjela-a-primackla-zenu-k-domu-20191102.html)

Dodávka se po ulici rozjela po 16. hodině. „Přimáčkla ženu ke zdi. Utrpěla vážná zranění a lékař přivolal i záchranářský vrtulník. Ten ženu transportoval do motolské nemocnice,“ řekla policejní mluvčí Jana Steinerová. Podle dostupných informací žena utrpěla středně těžká poranění především v oblasti pánve.
Příčina nehody je předmětem dalšího šetření. Zda se jednalo o špatně zajištěné vozidlo a tedy nedbalost řidiče, nebo byla příčinou samovolného rozjetí technická závada, zjišťují policisté.
