
# У Чернівцях знову ловлять наркоманів

Published at: **2019-11-03T11:48:00+00:00**

Author: ****

Original: [PRESS-ЦЕНТР](http://press-centr.com/ua/news/42603_U-Chernivtsyakh-znovu-lovlyat-narkomaniv)


        За незаконне зберігання наркотиків особам загрожує до трьох років позбавлення волі.
      
 
31 жовтня під час зупинки автомобіля за порушення Правил дорожнього руху поліцейські здійснили поверхневий огляд транспортного засобу. В салоні автівки, якою керував 25-річний чернівчанин, виявлено та вилучено контейнер із порошкоподібною речовиною білого кольору, зовні схожою на амфетамін.
 
Ще в одного 25-річного жителя Чернівців співробітники поліції вилучили під час патрулювання згорток фольги з амфетаміном, а у 24-річного чернівчанина – металеву коробку з канабісом.
 
Незаконне зберігання наркотиків викрили і співробітники Нацгвардії. Патрулюючи територію обслуговування, на одній із вулиць Чернівців правоохоронці зупинили підозрілого чоловіка. Під час поверхневої перевірки нацгвардійці виявили у нього паперовий згорток з канабісом.
Слідчо-оперативна група Шевченківського відділення поліції встановила особу порушника – 28-річного жителя Тернополя. Поліцейські задокументували правопорушення та вилучили у чоловіка згорток з наркотичним засобом.
 
Вилучені речовини поліцейські направили до Чернівецького науково-дослідного експертно-криміналістичного центру МВС України для проведення експертизи.
За вказаними фактами слідчі Шевченківського відділення поліції внесли відомості до Єдиного реєстру досудових розслідувань за частиною 1 статті 309 (Незаконне виробництво, виготовлення, придбання, зберігання, перевезення чи пересилання наркотичних засобів, психотропних речовин або їх аналогів без мети збуту) Кримінального кодексу України.

        Фото Нацполіція
      
