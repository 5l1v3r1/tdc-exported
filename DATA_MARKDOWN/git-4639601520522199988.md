
# ΟΔΔΗΧ : Νέα δημοπρασία τρίμηνων εντόκων στις 6 Νοεμβρίου

Published at: **2019-11-01T15:37:38+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/finance/oddix-nea-dimoprasia-triminon-entokon-stis-6-noemvriou/)

Την Τετάρτη 6 Νοεμβρίου 2019 θα διενεργηθεί Δημοπρασία Εντόκων Γραμματίων διάρκειας 13 εβδομάδων του Ελληνικού Δημοσίου, σε άυλη μορφή, ποσού 375 εκατομμυρίων ευρώ, λήξεως 7 Φεβρουαρίου 2020.
Η ημερομηνία διακανονισμού (settlement) θα είναι η Παρασκευή 8 Νοεμβρίου 2019 (Τ+2). Οι τόκοι των εντόκων υπολογίζονται με χρονική βάση  ACT/360.

        Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του
      
Η δημοπρασία θα γίνει με  ανταγωνιστικές προσφορές από τους Βασικούς Διαπραγματευτές Αγοράς στην Η.Δ.Α.Τ., σύμφωνα με τη διαδικασία που προβλέπεται από τον Κανονισμό Λειτουργίας τους.
Επίσης, βάσει του Κανονισμού των Βασικών Διαπραγματευτών παρέχεται η δυνατότητα υποβολής μη ανταγωνιστικών προσφορών, τόσο κατά την ημέρα διεξαγωγής της δημοπρασίας, όσο και κατά το χρονικό διάστημα της μίας (1) εργάσιμης ημέρας μετά το τέλος αυτής, και μέχρι ώρας 12.00 μ.μ.
Οι μη ανταγωνιστικές προσφορές θα  ικανοποιηθούν στην τιμή της τελευταίας προσφοράς που γίνεται δεκτή στη δημοπρασία (cut-off price) μέχρι συνολικού ύψους 30% επί του δημοπρατούμενου ποσού για κάθε μία από τις παραπάνω δύο περιπτώσεις.
Για τα έντοκα γραμμάτια δε θα δοθεί καμία προμήθεια.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
