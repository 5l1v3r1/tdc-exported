
# Bayern zahanbujúco prehral vo Frankfurte, Lipsko predviedlo v Bundeslige gólostroj

Published at: **2019-11-02T21:35:01+00:00**

Author: **Webnoviny**

Original: [Denník politika](http://dennikpolitika.sk/archiv/88527)

2.11.2019 (Webnoviny.sk) – Futbalisti Bayernu Mníchov dostali v sobotu poriadnu lekciu od hráčov Eintrachtu Frankfurt v súboji 10. kola nemeckej I. bundesligy. Na pôde súpera totiž prehrali vysoko 1:5 a v tabuľke klesli už na štvrtú priečku. „Bavori“ hrali už od 9. minúty bez vylúčeného obrancu Jéroma Boatenga a už pred prestávkou inkasovali dvakrát. V 37. min síce ich topkanonier Robert Lewandowski skorigoval, no po zmene strán Eintracht pridal ďalšie tri góly.
Bayern v I. bundeslige utŕžil najvyššiu prehru za ostatných desať rokov, keď v apríli 2009 podľahol Wolfsburgu tiež 1:5.
„Som sklamaný. Aj keď sme mali o jedného hráča menej, nemôžeme vo Frankfurte prehrať 1:5,“ povedal kouč Mníchovčanov Niko Kovač po ťažkej prehre. Na otázku, ako vidí svoju budúcnosť pri mužstve, odpovedal: „Nie je dôležité, ako to cítim ja. Je potrebné sa opýtať tých, ktorí o tom rozhodujú.“
Zaváhanie Bayernu naplno využila Borussia Mönchengladbach, ktorá zvíťazila na pôde Bayeru Leverkusen 2:1 (2:1). Do tohto súboja zasiahol aj slovenský reprezentant László Bénes, ktorý za hostí hral od 81. minúty. Mönchengladbach má na čele tabuľky náskok štyroch bodov pred Bayernom.
Pred Mníchovčanov sa v sobotu dostali aj Borussia Dortmund po zisku troch bodov z domáceho stretnutia proti Wolfsburgu (3:0) a Lipsko po „demontáži“ Mainzu 8:0 (5:0).
10. kolo – sobota
Brémy – Freiburg 2:1 (1:1)Góly: 9. Rashica, 59. Gebre Selassie – 28. a 90. Petersen, ČK: 87. Haberer (Freiburg) po druhej ŽK
Dortmund – Wolfsburg 3:0 (0:0)Góly: 52. T. Hazard, 58. Guerreiro, 88. Götze (z pok. kopu)
Frankfurt – Bayern Mníchov 5:1 (2:1)Góly: 25. Kostič, 33. Sow, 49. Abraham, 61. Hinteregger, 85. Paciencia – 37. Lewandowski, ČK: 9. J. Boateng (Bayern)
Leverkusen – Mönchengladbach 1:2 (1:2)Góly: 25. Volland – 18. Wendt, 42. M. Thuram, ČK: 90.+ Bailey (Leverkusen)László Bénes (Mönchengladbach) hral od 81. minúty
Lipsko – Mainz 8:0 (5:0)Góly: 30., 48. a 87. Werner, 5. Sabitzer, 35. Nkunku, 39. Halsterberg, 44. Poulsen, 50. Mukiele
Union Berlín – Hertha Berlín 1:0 (0:0)Góly: 90.+ PolterOndrej Duda (Hertha) sedel na lavičke náhradníkov
Viac k témam: Bundesliga, I. bundesligaZdroj: Webnoviny.sk – Bayern zahanbujúco prehral vo Frankfurte, Lipsko predviedlo v Bundeslige gólostroj © SITA Všetky práva vyhradené.
