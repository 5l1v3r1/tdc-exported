
# Slavia remizuje z Barcelonou a odváža si cenný bod!

Published at: **2019-11-04T20:48:00+00:00**

Author: **Vojtěch Vanda**

Original: [REFRESHER](https://refresher.sk/76264-Slavia-remizuje-z-Barcelonou-a-odvaza-si-cenny-bod)


        Po bojovnom výkone vršovického celku v domácom zápase si Slavia Praha nasadila latku veľmi vysoko, vysoký štandard si však udržala aj v španielskej odvete.
      
Body jsou tou pověstnou třešničkou na dortu, která velmi pohledné hře Slavie Praha chybí. Jak s Interem, tak s Dortmundem i v posledním zápase s Barcelonou nechybělo sešívaným málo. Avšak doposud získali pouze bod, což chtěli dnes změnit na pověstném stadionu Camp Nou proti Kataláncům z Barcelony. A i když se to žádnému českému celku ještě nepodařilo, v dalším vyrovnaném zápase nahoru-dolů ubránili hosté útok Blaugranas a po bezgólovém výsledku 0:0 odváží více než kýžený bod!
Velká zodpovědnost ležela na ramenou hráčů SK Slavia Praha před dnešní odvetou v základní skupině Ligy mistrů na hřišti katalánského celku FC Barcelona. Že si udrží fortel, jakým se prezentovala před dvěma týdny na domácím stadionu Sinobo v pražských Vršovicích, i proti takovému gigantovi, počítal málokdo. Snad smůla či nešťastná náhoda totiž zapříčinila prohru 1:2 po vlastním gólu Petera Olayinky, kterého trefil míčem Luis Suárez.
Právě kat z Edenu nebyl v dnešním zápase přítomen kvůli poranění lýtka, které si přivodil v ligovém zápase s Levante. Tam po dlouhých sedmi zápasech poznala Barcelona hořkost porážky. První místo si však před dotírajícím Realem Madrid a Realem Sociedad prozatím uhájila. Druhým oslabením katalánského kádru byla absence Arthura, který v prvním zápase v České republice nastoupil od začátku. I když se jedná o velké persony, nedalo se říct, že by byla Barcelona nějak oslabena. Zvlášť pokud máte například za Suáreze v zásobě mladé pušky typu Ousmane Dembélého, jenž jej právě zaskočil.
Slavia byla ale v jiné situaci. Když už si sešívaní mysleli, že zacelili díru po odchodech Simona Deliho a Michaela Ngadeu-Ngadjuiho, musí ji znova řešit. A zrovna v tak důležitém zápase. David Hovorka, muž, který měl lví podíl na tom, že se v minulém zápase osa Messi – Suárez – Griezmann nedokázala prosadit, si obnovil zranění kolene v ligovém zápase s Plzní. Za něj musel tedy v obraně znovu naskočit Michal Frydrych, v poslední době kvůli dlouhým Hovorkovým absencím zvyklý na ligový drill. Kromě jisté rošády postů v útoku byla druhou změnou v sestavě hostů angažování Ibrahima Traorého do základní sestavy místo Jaroslava Zeleného.
Barcelona v Lize mistrů na stadionu Camp Nou neprohrála 33 zápasů v řadě a ani dneska se nechystala hostům odevzdat body. A už vůbec ne Slavii, která nastoupila ve čtvrté bledě modré sadě dresů. Začátek byl však rozvážný a obě strany hledaly, kudy vede cesta do soupeřovy svatyně.
