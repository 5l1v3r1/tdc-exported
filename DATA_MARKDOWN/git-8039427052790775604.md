
# విజయారెడ్డి హత్య కేసులో దర్యాప్తు వేగవంతం..

Published at: **2019-11-05T18:12:24+00:00**

Author: ****

Original: [Andhrajyothy](https://www.andhrajyothy.com/artical?SID=947137)

ADVT
హైదరాబాద్: తహసీల్దార్ విజయారెడ్డి హత్య కేసులో రాచకొండ పోలీసులు దర్యాప్తు వేగవంతం చేశారు. సంఘటనా స్థలాన్ని పరిశీలించిన క్లూస్ టీమ్.. 25 నుంచి 30 శ్యాంపుల్స్ సేకరించారు. తహసీల్దార్ కార్యాలయంలో ఒక అగ్గిపెట్టె, డోర్ కటన్స్, మరి కొన్ని వస్తువులను సేకరించి ఫోరెన్సిక్ ల్యాబ్‌కు పంపించారు. నిందితుడు రెండు లీటర్స్ బాటిల్‌లో కిరోసిన్, పెట్రోల్ రెండు మిక్స్ చేసి తీసుకొచ్చినట్టు పోలీసులు భావిస్తున్నారు. మరో వైపు పోలీసులు సురేష్ తండ్రి కూర కిష్టేయ్య, కూర దుర్గయ్య, కూర భిక్షపతి, కూర ఆనంద్‌ను అదుపులోకి తీసుకుని అబ్దుల్లాపూర్ మెట్‌ పోలీస్ స్టేషన్‌లో విచారిస్తున్నారు. తహసీల్దార్ ఆఫీస్ పక్కనే ఉన్న బాయ్స్ హాస్టల్‌లోని సీసీటీవీ ఫుటేజ్‌ను స్వాధీనం చేసుకున్నారు. సీసీటీవీ ఫుటేజ్ ఆధారంగా పోలీసులు కేసు దర్యాప్తు చేస్తున్నారు.
