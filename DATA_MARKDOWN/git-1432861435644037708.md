
# ВИДЕО: Лестър надви Палас и измести Челси от третото място

Published at: **2019-11-03T18:20:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/video-lestyr-nadvi-palas-i-izmesti-chelsi-ot-tretoto-mqsto-1391395.html)

Лестър надви Кристъл Палас при гостуването си на "Селхърст Парк“ с 2:0 в двубой от 11-ия кръг на английската Висша лига. "Лисиците“ стигнаха до успеха след търпелива игра и попадения през втората част.
Резултатът бе открит от малко очакван голмайстор в лицето на централния защитник Чаглар Суюнджу в 57-ата минута след асистенция на Джеймс Мадисън. В заключителните минути дежурния си гол отбеляза Джейми Варди, който получи подаване от Демарай Грей.
Така възпитаниците на Брендън Роджърс записаха четвърти последователен успех във всички турнири и отново са трети в таблицата, с по-добра голова разлика от Челси. Палас пък остават в средата на подреждането с актив от 15 точки. В следващия кръг Лестър приема у дома Арсенал, а играчите на Рой Ходжсън гостуват на Челси.
