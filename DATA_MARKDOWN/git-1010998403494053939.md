
# Билети от 15 до 100 лв. за контролата на националите с Парагвай

Published at: **2019-11-04T14:19:00+00:00**

Author: ****

Original: [bTV Новините](https://btvnovinite.bg/sport/bileti-ot-15-do-100-lv-za-kontrolata-na-nacionalite-s-paragvaj.html)

Феновете на българския национален отбор по футбол ще могат да изгледат контролата на "лъвовете" срещу Парагвай от трибуните на националния стадион "Васил Левски" срещу билети от 15 до 100 лв.

        Срещата е насрочена за 14 ноември, а пропуските са в продажба от днес на цени, както следва:
      

        Сектор "А" - 25 лв.
        
        Сектор "В" - 15 лв.
        
        ВИП 1 категория - 50 лв.
        
        ВИП 2 категория - 100 лв.
      
Ще има осигурен и семеен сектор, който дава възможност на родителите да заведат децата си в обособена за целта зона (сектор А, блок 8) на преференциални цени - възрастният купува билет на реалната му цена за сектор А (25 лв.) и има право да заведе до три малолетни лица срещу допълнителни 2 лева на пропуск. 
Мачът срещу Парагвай ще бъде неофициален дебют на новия селекционер на тима Георги Дерменджиев, който вече обяви имената на играчите, които се подвизават в чуждестранни отбори, на които ще разчита. 
Той наследи на поста подалия оставка Красимир Балъков, при който тимът не записа победа и изгуби шансове за класиране на европейското първенство през 2020 г. през този вид квалификации.
Първият официален мач на Дерменджиев ще е на 17 ноември, когато България приема Чехия в последен мач от квалификационната кампания за Евро 2020.
