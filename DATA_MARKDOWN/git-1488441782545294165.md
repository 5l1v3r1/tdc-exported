
# Provate la modalità incognito di Google Maps! (aggiornato)

Published at: **2019-11-01T00:05:24+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/01/presto-potrete-esplorare-incognito-google-maps-avete-ricevuto-la-novita-test-foto-664001/)

Google si sta preparando ad introdurre in Google Maps una funzionalità portata alla notorietà prettamente grazie a Chrome: la modalità di navigazione in incognito.
La possibilità di esplorare Google Maps usando la modalità in incognito è già in fase di distribuzione ad alcuni utenti selezionati da Google tra coloro che partecipano al programma di beta testing ufficiale dell’app: come vedete dall’animazione che abbiamo riportato in galleria, la novità è accessibile mediante il menù contestuale al profilo utente ed offre la possibilità di non registrare le ricerche e le navigazioni effettuate durante la sessione.
Non sappiamo in base a quale criterio Google stia selezionando i partecipanti a questo test. Secondo quanto riportato da Droid Life, gli utenti selezionati hanno ricevuto un’email da parte di Google nella quale gli viene spiegato il testing.
Aggiornamento01/11/2019
Google ha annunciato il rollout della modalità incognito per Google Maps su Android (ovvero, no iOS, per adesso). Per accedervi dovrete premere il vostro avatar in alto a destra e selezionare appunto la modalità incognito, come mostrato dall’animazione qui sotto. Se non doveste già averla, si tratterà di pazientare solo qualche giorno, ma ormai la funzione è ufficiale, e non più soltanto in test. Abbiamo di conseguenza aggiornato il titolo dell’articolo.
Via: Android Police
