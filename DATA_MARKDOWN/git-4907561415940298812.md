
# Isparta'da, 7-8 milyon yıl öncesine ait omurgalı fosillerine ulaşıldı

Published at: **2019-11-05T19:19:00+00:00**

Author: ****

Original: [Posta](https://www.posta.com.tr/ispartada-7-8-milyon-yil-oncesine-ait-omurgali-fosillerine-ulasildi-2217214)

Yalvaç'ın Kuyucak, Dedeçam ve Tokmacık köylerinde 3 yıldır sürdürülen 'Isparta Karasal Neojeni Yüzey Araştırması'nda gergedan, zürafa, fil gibi hayvan fosilleri bulundu.
Süleyman Demirel Üniversitesi Fen Edebiyat Fakültesi'nden Dr. Öğretim Üyesi Nalan Damla Yılmaz Usta başkanlığında yürütülen çalışmaya, Ege, Hitit, Mehmet Akif Ersoy ve Ankara Üniversiteleri ile Maden Tetkik Arama Enstitüsü ve Paris Müzesi'nden araştırmacılar katıldı.
Öğretim Üyesi Usta, Anadolu'nun biyoçeşitlilik açısından çok zengin bir yer olduğunu vurgularken, doğa tarihini aydınlatmayı amaçladıklarını anlattı. Usta, "Anadolu'da hemen hemen tüm hayvan türlerini görebiliyoruz. Tüm bilim dünyasının gözü bu anlamda da Anadolu'nun üzerinde. Biz 3 yıldan bu yana yürüttüğümüz çalışmalarda, nesli tükenmiş, 7-8 milyon yıl önce yaşamış omurgalı fosillerine ulaştık.
Bunlar arasında fil, gergedan, zürafa gibi hayvanlar yer alıyor. Araştırmanın devamını getirmek ve burada bir doğa tarihi müzesi oluşturmak istiyoruz" dedi.
Usta, her zaman yanlarında olan ve her türlü desteği sunan Rektör Prof. Dr. İlker Hüseyin Çarıkçı ve Fen Edebiyat Fakültesi Dekanı Prof. Dr. Mehmet Ali Tabur'a teşekkür etti.
Ali ÇEVİKBAŞ/ISPARTA (DHA)
BUNLARI OKUDUN MU?

        1 Balıkçı tekneleri hamsi dolu ambarlarla limana dönüyor
      

        2 Türkiye'de sisteme kayıtlı konut sayısı 38,4 milyona u...
      

        3 Gaziantep'te nefes kesen anlar
      

        4 Çağlar Ertuğrul'un hayranları sıraya girdi
      

        5 Doğa Rutkay'ın zor anları
      

        6 Günün özeti | 5 Kasım 2019
      

        7 Kararsız kayınvalide adayı Seda Sayan şaşırtmaya devam...
      

        8 Dul avrat otu nedir? Güzelavrat otu nedir? Avrat otunu...
      

        9 Zehirlenmelerin ardından ıspanak toptancının elinde ka...
      

        10 Eminönü’ndeki balıkçılarla ilgili flaş gelişme
      
