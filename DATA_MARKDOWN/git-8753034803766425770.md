
# Influensasesongen: Nå stikker de hverandre på sykehuset

Published at: **2019-11-06T14:46:20+00:00**

Author: **Camilla Bjørheim**

Original: [Aftenbladet](https://www.aftenbladet.no/lokalt/i/opxe1W/influensasesongen-naa-stikker-de-hverandre-paa-sykehuset)

Hun har akkurat fått ei sprøyte i armen. Premien er at hun trolig holder seg frisk i vinter, men av kollega Berit Bue, som satte sprøyta, får hun også en button det står «influensavaksinert» på.
– Jeg har vaksinert meg de tre årene jeg har jobbet på sykehuset. Det er kjempeviktig. På avdelingen min har vi en del pasienter som er alvorlig syke. Det er viktig at ikke jeg går rundt og er en frisk smittebærer, sier Nygaard Byberg, som jobber på nevrologisk avdeling.
Tirsdag var det fellesvaksinering for ansatte ved Universitetssjukehuset. Det arrangeres hele 14 fellesvaksineringer. I tillegg settes det vaksiner ute i avdelingene.
– Så langt er 2278 doser satt, sier smittevernoverlege ved SUS Jon Sundal.
– Det er tredje eller fjerde gang jeg vaksinerer meg, sier Jan Erik Nilsen, han jobber som rådgiver ved sykehuset. Etter at armen har fått et stikk, må han sitte i 20 minutter.
– For meg er det viktig at jeg, som sykehusansatt, ikke smitter pasienter, sier Nilsen.
De siste årene har sykehuset opplevd at stadig flere ansatte tenker som Nilsen og Nygaard Byberg. Vaksinasjonsdekningen har økt – først fra 13 til 34 prosent, og så i fjor et hopp til en dekningsgrad på 55 prosent.
Målet er en dekning på 75 prosent i år. Samme mål har også verdens helseorganisasjons (WHO).
– Vi har holdt på med vaksinering av ansatte i mange år, men det har virkelig tatt av de siste årene. Mer kunnskap kan være forklaringen på det, sier smittevernoverlege Sundal.
Han anbefaler alle i risikogruppene til å vaksinerer seg – altså ikke bare helseansatte med pasientkontakt.
Nær 1,6 million mennesker i Norge tilhører grupper med økt risiko for komplikasjoner av influensa. I fjor tok rekordmange influensavaksinen.
Ferske tall viser at vaksinasjonsdekningen i alle målgrupper nærmest har doblet seg siden 2015. I Rogaland vaksinerte 42,9 prosent av alle over 65 år seg.

        Følgende personer har økt risiko for alvorlig sykdom og død ved influensasykdom, og anbefales derfor influensavaksine:
      
Alle over 65 år
Beboere i omsorgsbolig og sykehjem
Gravide etter 12. uke (2. og 3. trimester). Gravide i 1. trimester med annen tilleggsrisiko skal også få tilbud om vaksine
Barn og voksne med:
I Sandnes kommune opplever de også stor vilje blant de ansatte til å vaksinere seg. Kommuneoverlege Hans Petter Torvik, bestilte i år 2500 flere doser enn i fjor, men har allerede gått tom.
LES OGSÅ:
– 600 doser ankom tirsdag morgen, men jeg er redd det heller ikke er nok. Men de har vaksiner på lager hos Folkehelseinstituttet, og leveringstiden er fantastisk, sier Torvik.
Kommunen dekker kostnaden for vaksinering av helsepersonell. Han opplever at de fleste ansatte i sykehjem, hjemmetjenesten og på legekontorene vaksinerer seg.
Inneholder fire influensavirustyper – to A-stammer og to B-stammer.
Effekten av influensavaksinen varierer fra år til år, men ligger i gjennomsnitt på cirka 60 prosent. Det vil si at omtrent 6 av 10 av dem som vaksineres er beskyttet mot influensasykdom.
Effekten avhenger av egenskaper ved viruset, vaksinen og de som vaksineres. Noen får influensa til tross for vaksine. For disse ser det likevel ut til at vaksinen kan redusere risikoen for alvorlige sykdomsforløp.
– Det er noen få som ikke vil, men generelt har det vært lite støy rundt vaksinering av helsepersonell i Sandnes, sier Torvik.
Også han oppfordrer innbyggere i risikogruppene til å gå til legen for å vaksinere seg. Prisen for å få vaksinen, ligger på 250 til 300 kroner.
Også i Stavanger er de i full gang med vaksinering, og Marit Anda, konstituert helsesjef, har også måttet bestille nye doser.
– Dosene går ut til fastlegekontor, med tanke på innbyggere i risikogrupper, og sendes ut til helsetjenesten, hjemmetjenesten, sykehjem osv. Alt helsepersonell med pasientkontakt oppfordres til å vaksinere seg, sier Anda.
Hun forteller at vaksineringsgraden særlig på fastlegekontorene på legevakten var høy i fjor, på henholdsvis 83 og 76 prosent.
Ifølge Folkehelseinstituttet har vaksinasjonsdekningen blant helsepersonell doblet seg på to år. I fjor var 34 prosent av et tverrsnitt av alt helsepersonell i Norge vaksinert, mot 28 prosent i 2017/18-sesongen.
Estimater favner alle tjenestenivå og -typer, og Folkehelseinstituttet vet at noen helseforetak har nådd målet om 75 prosentsdekning, mens det i noen kommuner kan være en del lavere enn estimatet på 34 prosent.
Også i risikogruppene øker dekningsgraden. Tall fra SSB viser at selvrapportert vaksinasjonsdekning var 39 prosent i fjor – en økning på nesten 50 prosent fra året før da dekningen var 27 prosent. Dette omfatter de med kronisk sykdom og alle 65 år eller eldre.
Fjorårets influensasesong er beviset på at økende vaksinering har en effekt.
I fjor fikk i overkant av 100.000 en influensadiagnose hos fastlege eller legevakt, noe som er lavere enn gjennomsnittet.
Influensautbruddet startet rundt nyttår og var over i slutten av mars. Anslagsvis 4400 pasienter ble innlagt på sykehus med påvist influensa, mot rekordhøye 7600 pasienter vinteren før.
