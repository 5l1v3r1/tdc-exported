
# آتش به جان بومیان آمازون+تصاویر

Published at: **2019-11-02T17:04:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619471/%D8%A2%D8%AA%D8%B4-%D8%A8%D9%87-%D8%AC%D8%A7%D9%86-%D8%A8%D9%88%D9%85%DB%8C%D8%A7%D9%86-%D8%A2%D9%85%D8%A7%D8%B2%D9%88%D9%86-%D8%AA%D8%B5%D8%A7%D9%88%DB%8C%D8%B1)


        آمازون از حیث اندازه و ابعاد تقریبا چهار برابر بزرگتر از آلاسکا است. این منطقه سرسبز، نقش بسیار مهمی در حفظ شرایط اقلیمی اکوسیستم منطقه برعهده داشته است.
      

        آفتاب‌‌نیوز :
      
روزنامه بریتانیایی "سان" در گزارشی تصاویری دلخراش از زندگی قبایل بومی آمازون را در میان آثار ناشی از سوختن عظیم درختان آن منطقه بر اثر آتش‌سوزی مهیب منتشر کرده است.
به گزارش آفتاب‌نیوز؛ "دیوید تسینسکی" عکاس چک‌تبار در تصاویری غم‌انگیز نواحی آمازون را به تصویر کشیده که آثار سوختن درختان در آن دیده می‌شود و اعضای قبیله بومی Huni Kuni که در میانه بقایای جنگل قدم می‌زنند.
آمازون از حیث اندازه و ابعاد تقریبا چهار برابر بزرگتر از آلاسکا است. این منطقه سرسبز، نقش بسیار مهمی در حفظ شرایط اقلیمی اکوسیستم منطقه برعهده داشته است. به همین دلیل، جنگل‌‌زدایی در مناطق آمازون می‌تواند موجب تسریع در روند گرمایش جهانی شود و علاوه بر آنکه باعث کاهش تنوع زیستی می‌شود سبب می‌شود تا به انسان‌ها خسارات زیادی وارد شود.
شدت آتش‌سوزی اخیر در جنگل‌های آمازون بی‌سابقه بوده‌اند. بیش از ۷۴ هزار مورد آتش‌سوزی از ژانویه گذشته تاکنون در این منطقه گزارش شده است.
