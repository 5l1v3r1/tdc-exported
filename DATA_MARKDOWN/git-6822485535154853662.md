
# خطیبی: وزیر ورزش از شب گذشته پیگیرتوهین ها بود

Published at: **2019-11-01T17:25:00+00:00**

Author: ****

Original: [جامعه خبری تحلیلی الف](https://www.alef.ir/news/3980810095.html)

سرمربی تیم فوتبال ماشین سازی به اتفاقات بازی پرسپولیس واکنش نشان داد.
به گزارش فارس ، رسول خطیبی گفت: به هر حال این اتفاقی نیست که فقط برای من افتاده باشد و در چند سال گذشته تا به الان بارها شاهد اینگونه فحاشی‌ها بوده‌ایم.
وی افزود: مسئولین باید اقدام به فرهنگ‌سازی کنند و این مشکل باید در استادیوم‌های ما به صورت اصولی و ریشه‌ای حل شود.
خطیبی ادامه داد: وقتی در استادیوم به خانواده فوتبالیست فحاشی می‌شود، بازیکن دیگر نمی‌تواند تمرکز لازم را برای ادامه بازی داشته باشد.امروز فدراسیون فوتبال بیانیه‌ای را صادر کرد. امیدوارم با همراهی جامعه فوتبال شاهد به وجود آمدن جوی سالم در همه ورزشگاه ها باشیم.
سرمربی ماشین سازی تاکید کرد: از شب گذشته که این اتفاق تلخ در استادیوم آزادی افتاد وزیر ورزش پیگیر این قضیه بود که با عوامل این فحاشی‌ها برخورد شود.
