
# Розкіш, а не засіб пересування. За останні півтора року авіаквитки купували менше 10% українців — опитування

Published at: **2019-11-05T14:05:00+00:00**

Author: ****

Original: [НВ](https://nv.ua/ukr/biz/markets/aviaperevezennya-v-ukrajini-menshe-10-ukrajinciv-kupuvali-aviakvitki-za-ostanni-1-5-roku-novini-ukrajini-50051727.html)

Лише 9,6% українців купували авіаквитки за останні півтора року. Про це свідчать результати соціологічного опитування, яке провів Київський міжнародний інститут соціології.
Згідно з ними, 7,1% опитаних купували авіаквитки з міжнародним сполученням, 1,6% - зі сполученням в межах України, 0,9% - і з міжнародним сполученням, і зі сполученням в межах України.
Серед тих, хто мав досвід придбання авіаквитків, 57,6% респондентів заявили, що для них низькі ціни є найважливішим фактором вибору авіакомпанії, 25,5% вказують на високий рівень обслуговування як найважливіший фактор, 14,8% - на пунктуальність авіакомпанії.
Водночас, при решті однакових характеристик, 39,3% респондентів, які мали досвід придбання авіаквитків, віддали б перевагу іноземним авіалініям, 26,8% - українським авіалініям. Для 27,1% респондентів байдуже, іноземними чи українськими авіалініями користуватись.
Також респондентам ставилося запитання: «Як ви ставитеся до наступних авіаліній, що діють в Україні?» щодо МАУ, Wizz Air, Ryan Air, SkyUp, Ernest Airlines, Мотор Січ. Серед респондентів, які мали досвід придбання квитків за останні півтора року, відповіді розподілились наступним чином:

        Опитування проходило з 8 по 20 вересня 2019 року. Методом особистого інтерв'ю опитано 1025 респондентів, що мешкають у 110 населених пунктах усіх регіонів України (крім АР Крим) за 4-х ступеневою стохастичною вибіркою, що репрезентативна для населення України віком від 18 років. Статистична похибка вибірки (з імовірністю 0,95 і за дизайн-ефекту 1,5) не перевищує: 4,7% для показників близьких до 50%, 4,1% — для показників близьких до 25%, 2,9% — для показників близьких до 10%, 2,1% — для показників близьких до 5%.
      
Читайте також:&nbspІ мови бути не може. У МАУ прокоментували слова міністра про банкрутство авіакомпанії
Раніше повідомлялося, скільки внутрішніх рейсів на тиждень буде виконуватися в Україні в період зимової навігації.
