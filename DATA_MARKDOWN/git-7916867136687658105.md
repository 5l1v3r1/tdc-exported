
# Prieš akistatą su „Žalgiriu“ – „Barcelona“ pergalė prieš Mockevičiaus klubą

Published at: **2019-11-04T01:06:00+00:00**

Author: ****

Original: [basketnews.lt](https://www.basketnews.lt/news-134289-pries-akistata-su-zalgiriu-barcelona-pergale-pries-mockeviciaus-kluba.html)

Nuotr.: Zuma Press – Scanpix
Nuotr. Zuma Press – Scanpix
Penktąją pergalę Ispanijos pirmenybėse pasiekė kitą savaitę į Kauną atvyksiantis „Barcelona“ (5-2) klubas, kuris namuose 87:74 (23:24, 18:18, 25:18, 21:14) nugalėjo Egidijaus Mockevičiaus atstovaujamą Fuenlabrados „Montakit“ (2-5) komandą.
Lietuvis per 13 minučių pelnė 4 taškus (2/2 dvit., 0/2 baud. met.), atkovojo 2 kamuolius, išprovokavo vieną pražangą, tačiau pats 2 kartus pažeidė taisykles, sykį suklydo ir taip surinko 2 naudingumo balus.
Nors žaidė prieš vienus iš ACB lygos autsaiderių, „Barcelona“ krepšininkams lengva nebuvo. Dar ketvirtojo kėlinio viduryje komandas skyrė vos 3 taškai (75:72), tačiau Katalonijos ekipa tuomet spurtavo 12:2 ir šventė pergalę.
Buvęs žalgirietis Brandonas Daviesas Katalonijos komandai per 22 žaidimo minutes pelnė 12 taškų (3/9 dvit., 6/8 baud. met.), atkovojo 8 kamuolius ir surinko 12 naudingumo balų.
„Barcelona“ penktadienio vakarą Eurolygos septintajame ture stos į kovą su Kauno „Žalgiriu“.

        „Barcelona“: Brandonas Daviesas (8 atk. kam.) ir Malcolmas Delaney po 12, Nikola Mirotičius, Corey Higginsas ir Kyle'as Kuricas po 11.
      

        „Montakit“: Marcas Garsia 18, Pierre-Leon Gillet 17, Alexas Urtasunas ir Christianas Ayenga po 9, ..., Egidijus Mockevičius 4.
      
