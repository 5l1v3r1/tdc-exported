
# حضور همراه اول در نمایشگاه الکامپ تبریز با محوریت کسب و کار

Published at: **2019-11-03T16:26:00+00:00**

Author: ****

Original: [جامعه خبری تحلیلی الف](https://www.alef.ir/news/3980812145.html)

اپراتور اول با شعار «هوشمند در انتخاب، اول در کسب و کار» در نمایشگاه الکامپ تبریز حضور دارد.
  به گزارش اداره کل ارتباطات شرکت ارتباطات سیار ایران، «همراه اول» با حضور در بیست و دومین نمایشگاه بین المللی کامپیوتر، الکترونیک و تجارت الکترونیکی (الکامپ) تبریز اقدام به ارائه خدمات و محصولات خود در حوزه مشتریان سازمانی و شرکتی می کند.شرکت ارتباطات سیار ایران با هدف ایجاد ارتباط تجاری با شرکت ها و سازمان های شمال غرب کشور، در این نمایشگاه آخرین دستاورهای خود در زمینه محصولات و خدمات سازمانی، راهکارهای اینترنت اشیاء و زندگی هوشمند، سامانه های فروش و خدمات همراه سازمانی را در معرض دید بازدیدکنندگان قرار می دهد.
این نمایشگاه از ۱۳ تا ۱۷ آبان ماه از ساعت ۱۵ تا ۲۱ در محل دائمی نمایشگاه بین المللی تبریز میزبان بازدیدکنندگان است.
