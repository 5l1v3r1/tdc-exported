
# Accumuli di sacchetti attorno a cassonetti, indagati ex consigliere e direttore tecnico Ama

Published at: **2019-11-05T15:09:00+00:00**

Author: ****

Original: [Repubblica.it](https://roma.repubblica.it/cronaca/2019/11/05/news/caos_rifiuti_di_giugno_a_roma_carabinieri_denunciano_dirigenti_ama-240303568/)

Sono due le persone indagate dalla procura di Roma nell'inchiesta sull'illecito stoccaggio di rifiuti da parte di Ama che nel mese di giugno scorso ha prodotto accumuli di sacchetti attorno ai cassonetti. Si tratta di Massimo Bagatti, direttore tecnico di Ama, e Massimo Ranieri, ex consigliere di Ama. I reati contestati sono "stoccaggio illecito di rifiuti a seguito della carente attività di raccolta".L'inchiesta dei carabinieri del Nucleo operativo ecologico è coordinata dall'aggiunto Nunzia D'Elia e dal pm Luigia Spinelli. L'indagine è partita a giugno scorso grazie a una serie di esposti dei cittadini che ha portato i militari a effettuare dei controlli, in particolare nei quartieri del Pigneto e di Prati, dove i militari hanno verificato che i cassonetti, una volta svuotati, dopo poco si riempivano nuovamente e pertanto il servizio non era adeguato a quelle necessità. Il reato, a quanto si apprende, potrà essere estinto dietro il pagamento di una multa da parte dell'Ama. 
