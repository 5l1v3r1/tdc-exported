
# 
        پنج سند راهبرد ملی مدیریت بحران کشور در حال تدوین است
      

Published at: **2019-11-03T20:22:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637897/%D9%BE%D9%86%D8%AC-%D8%B3%D9%86%D8%AF-%D8%B1%D8%A7%D9%87%D8%A8%D8%B1%D8%AF-%D9%85%D9%84%DB%8C-%D9%85%D8%AF%DB%8C%D8%B1%DB%8C%D8%AA-%D8%A8%D8%AD%D8%B1%D8%A7%D9%86-%DA%A9%D8%B4%D9%88%D8%B1-%D8%AF%D8%B1-%D8%AD%D8%A7%D9%84-%D8%AA%D8%AF%D9%88%DB%8C%D9%86-%D8%A7%D8%B3%D8%AA)

به گزارش بولتن نیوز، بهنام نظری عصر یکشنبه در جلسه ستاد پیشگیری، هماهنگی و فرماندهی عملیات پاسخ به بحران در تالار امام جواد (ع) استانداری قم اظهار داشت: این اقدام توسط پژوهشگاه سوانح کشور وابسته به بنیاد مسکن انقلاب اسلامی و با استفاده از ظرفیت دانشگاه‌ها، وزارت علوم، تحقیقات و فن‌آوری و مجموعه‌های دیگر صورت می‌گیرد.
وی بیان داشت: در این خصوص آیین‌نامه‌ها و دستورالعمل‌هایی که باید راهبرد قرار بگیرد نیز در حال تدوین می‌باشد.
وی همچنین با اشاره به سیل فروردین‌ماه ۹۸ بیان داشت: اطلاعات و ارقامی که به‌عنوان خسارت واردشده در این حادثه، مورد تایید قرارگرفته، به‌طور حتم با هماهنگی سازمان برنامه‌وبودجه کشور به نتیجه خواهد رسید.
نظری اضافه کرد: با توجه به ظرفیت و اعتباری که سازمان مذکور در این زمینه پیش‌بینی کرده و همچنین تاکیدی که رئیس‌جمهوری در مورد قرارگاه بازسازی و نوسازی مناطق سیل‌زده داشته است،‌ همه درخواست‌های ارائه‌شده پس از راستی آزمایی قابل پرداخت می‌باشد.
وی گفت: طبق قانون جدید مدیریت بحران کشور، در حوزه پیشگیری و پیش‌بینی بحران و آمادگی در برابر آن، برای هر دستگاه مسئولیت‌ها و بودجه مشخصی تعیین‌شده است.
وی همچنین با تمجید از مدیریت واحد و یکپارچه قم در موضوع مدیریت بحران بیان کرد: قم در حادثه سیل اوایل سال جاری از پیشروترین استان‌های کشور در مواجهه با بحران بود.
استان قم طی فروردین‌ماه سال جاری همچون سایر مناطق کشور، به دلیل بارش شدید باران، چندین بار با هجوم سیلاب در مسیر رودخانه قمرود و سایر رودخانه‌های استان مواجه شد.
سیل در نخستین روزهای سال جاری منجر به خسارت‌های جانی و مالی در برخی از نقاط کشور شد.
