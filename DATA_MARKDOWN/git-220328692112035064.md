
# Бивш кмет оглави общинския съвет в Самуил

Published at: **2019-11-06T12:47:20+00:00**

Author: **Станка Христова**

Original: [Стандарт Новини](https://standartnews.com/regionalni/bivsh-kmet-oglavi-obshchinskiya-svet-v-samuil-406022.html)

Бивш кмет оглави общинския съвет в Самуил. Доктор Бейтула Сали, който управлява кметството в разградската община през последните 12 години, отново получи ключов пост в местната власт.
Това стана на учредителната сесия на местния парламент, която бе открита от заместник-областния управител на Разград Нурие Црънгалова. Тя пожела успешен мандат на новоизбраните общинари и конструктивна работа в полза на хората.
Досегашният кмет доктор Сали връчи символичния ключ на Самуил на приемника си Джевдет Азис, който е и негов съпартиец от ДПС. Мнозинството от 11 съветници, доминирано от представителите на движението, определи бившия кмет за пръв между равни.
 
