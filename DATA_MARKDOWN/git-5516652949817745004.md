
# Το Σάββατο ο κύριος όγκος αγώνων στην Α' Κατηγορία

Published at: **2019-11-07T08:45:08+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425332/to-sabbato-o-kyrios-ogkos-agwnwn-sthn-a-kathgoria)


        Το προσεχές Σάββατο θα γίνει ο κύριος όγκος των αγώνων της 9ης αγωνιστικής στο πρωτάθλημα της Α’ Κατηγορίας Δωδεκανήσου.
      
Συνολικά, την ημέρα εκείνη ορίστηκαν να γίνουν πέντε αναμετρήσεις οι οποίες αναμένονται με μεγάλο ενδιαφέρον. Το παιχνίδι του Απόλλωνα Καλυθιών με τον Ηρακλή Μαριτσών είναι ένα από αυτά που ξεχωρίζουν και που θα διεξαχθεί την ημέρα εκείνη.
Όπως φαίνεται αναμένεται να συγκεντρώσει και πάρα πολύ κόσμο. Πολύ καλό παιχνίδι αναμένεται να γίνει και στον Αρχάγγελο όπου ο τοπικός Άρης θα υποδεχθεί τον Διαγόρα Βατίου και θέλει να επανέλθει στις νίκες μετά την ήττα που γνώρισε στην Κρεμαστή την περασμένη αγωνιστική.
Μεγάλο ενδιαφέρον όμως παρουσιάζει και η αναμέτρηση του Αστέρα Παστίδας με τον ΑΕΡΑ που θα διεξαχθεί την Κυριακή. Ο Αστέρας είναι η μοναδική πλέον αήττητη ομάδα του πρωταθλήματος ωστόσο αναμένεται να έχει πολύ δύσκολο έργο απέναντι στον ανεβασμένο το τελευταίο διάστημα ΑΕΡΑ που έχει στον πάγκο του και νέο προπονητή, τον Ανδρέα Σταύρου.
Αναλυτικά, όλο το πρόγραμμα των αγώνων, είναι το ακόλουθο:Παρασκευή 8 ΝοεμβρίουΣτάδιο Ανταγόρας (8.15μ.μ.): ΑΕ Κως – Διγενής Κοσκινού
Σάββατο 9 ΝοεμβρίουΚαλυθιές (3μ.μ.): Απόλλων Καλυθιών – Ηρακλής Μαριτσών
Αρχάγγελος (3μ.μ.): Άρης Αρχαγγέλου – Διαγόρας Βατίου
Καρδάμαινα (3μ.μ.): Δόξα Καρδάμαινας – ΑΟ Πυλίου
Λίνδος (3μ.μ.): Κλεόβουλος – Φοίβος Κρεμαστής
Κρεμαστή (3μ.μ.): Κλεάνθης Παραδεισίου – Ποσειδώνας Καρπάθου
Κυριακή 10 ΝοεμβρίουΠαστίδα (3μ.μ.): Αστέρας Παστίδας – ΑΕΡΑ
Τρίτη 12 ΝοεμβρίουΕΑΚ (1.30μ.μ.): ΑΕ Κατταβιάς – ΑΕ Λέρου
