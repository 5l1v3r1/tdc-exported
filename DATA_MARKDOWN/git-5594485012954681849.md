
# След позора във Франкфурт: Байерн изхвърли Нико Ковач

Published at: **2019-11-03T22:08:00+00:00**

Author: ****

Original: [Blitz.bg/sport](https://blitz.bg/sport/germaniya/sled-pozora-vv-frankfurt-bayern-izkhvrli-niko-kovach_442410.html)

Нико Ковач вече не е треньор на германския шампион Байерн, обявиха официално от клуба след позорната загуба с 1:5 при визитата на Айнтрахт (Франкфурт) в събота.
До това решение стигнаха заедно президентът Ули Хьонес, изпълнителният директор Карл-Хайнц Румениге, спортният директор Хасан Салихамиджич и самият Нико Ковач на съвместна среща.

        
          Winbet - победата е на върха на пръстите! (18+)
        
      
„Постиженията на нашия отбор в миналия седмици и резултатите показаха, че има нужда от действия. Ули Хьонес, Хасан Салихамиджич и аз проведохме днес разговор с Нико върху тази основа и стигнахме до решението, че той вече не е треньор на Байерн. Всички съжаляваме за това развитие на нещата. Искам от името на Байерн да благодаря на Нико за работата му у особено за дубъла през миналия сезон“, обяви изпълнителният директор Карл-Хайнц Румениге.
Временно начело на баварците застава досегашният помощник на хърватина Ханс Флик, който ще води тима във важните срещи с Олимпиакос в Шампионската лига и в дербито с Борусия (Дортмунд) от следващия кръг на Бундеслигата.
