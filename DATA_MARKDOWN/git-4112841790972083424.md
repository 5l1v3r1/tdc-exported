
# Muž na Islande naživo streamuje záber na 10-ročné menu z McDonald's. Aj po dekáde sa stále podobá na čerstvé jedlo

Published at: **2019-11-02T12:16:00+00:00**

Author: **Viktor Kniš**

Original: [REFRESHER](https://refresher.sk/76134-Muz-na-Islande-nazivo-streamuje-zaber-na-10rocne-menu-z-McDonalds-Aj-po-dekade-sa-stale-podoba-na-cerstve-jedlo)


        Na stránku so živým videom vraj denne príde 400-tisíc ľudí.
      
Keď pred 10 rokmi zatvárali posledný McDonald's na Islande, muž menom Hjortur Smarason využil poslenú možnosť zistiť pravdu o tom, či je skutočne pravda, že jedlo zo siete fast foodov sa nerozloží ani po niekoľkých rokov. Samozrejme, tento experiment mu priniesol relevantné výsledky až po dlhšom čase. BBC informuje, že v týchto dňoch je to presne dekáda od momentu, čo boli hranolky a burger na Islande zakúpené.
Na fotografii máme možnosť vidieť, že sa jedlo skutočne nerozložilo a nezhnilo, stále si drží svoj pôvodný tvar a asi nikto by na prvý pohľad neodhadol, že má už 10 rokov. „Je to zábavné zistenie, ale prinúti nás rozmýšľať o tom, čo vlastne jeme. Nie je tam žiadna pleseň, jedine papierový obal vyzerá staro,“ komentuje svoje zistenie Smarason.
Starší pán sa dokonca rozhodol, že bude zaujímavé ukázať jeho experiment celému svetu, a tak v jednom isladnských hotelov záber na dnes už 10-ročné menu z McDonald's streamuje naživo. Video môžeš sledovať na tejto stránke, ktorú podľa dostupných informácií sleduje 400-tisíc zvedavých ľudí denne. 
