
# دستور جلوگیری از ترخیص بیش از ۱۰۰۰ خودرو صادر شد

Published at: **2019-11-07T11:46:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545417.html/%D8%AF%D8%B3%D8%AA%D9%88%D8%B1-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%AA%D8%B1%D8%AE%DB%8C%D8%B5-%D8%A8%DB%8C%D8%B4-%D8%A7%D8%B2------%D8%AE%D9%88%D8%AF%D8%B1%D9%88-%D8%B5%D8%A7%D8%AF%D8%B1-%D8%B4%D8%AF)

خبرها از دستور جلوگیری از ترخیص ۱۰۴۸ خودروی پروانه شده و در گمرک مانده حکایت می‌کند.
به گزارش شبکه اطلاع رسانی راه دانا؛ بعد از پایان مهلت 6 ماهه هیئت دولت برای ترخیص خودروهای در گمرک مانده ،‌عملاً فرجه زمانی ترخیص خودروهای دپوشده در نیمه تیر ماه به پایان رسیده بود و خودروهای مذکور باید راهی سازمان اموال تملیکی می‌شدند. این درحالی است که با گذشت 3 ماه، برخی اخبار از صدور مجوز ترخیص این خودروها از سوی معاون گمرک منتشر شده است.
حالا بعد از حواشی ایجاد شده دبیر انجمن واردکنندگان خودرو از ورود نهادهای نظارتی در خصوص این پرونده خبر داده است. به گفته دادفر در روزهای اخیر نهادهای نظارتی به این پرونده‌ ورود کرده و سازمان بازرسی کشور نیز آن را در دست پیگیری دارد.   به گزارش خبرگزاری تسنیم، یکی از مسئولان گمرک با اشاره به دستور جلوگیری از خروج خودروهایی که در روزهای اخیر بحث  مجوز ترخیص آنها مطرح شده بود، گفت: روز گذشته از ستاد گمرک ایران اعلام شد که فعلا هیچ خودرویی امکان خروج از گمرکات را ندارد.   وی افزود، بر این اساس هرچند مباحثی در رسانه‌ها در خصوص صدور مجوز ترخیص 1048 خودروی پروانه شده از سوی وزیر صمت مطرح شده بود، اما تا کنون هیچ خودرویی از گمرکات بوشهر، خوزستان، شهید باهنر و رجایی  ترخیص نشده است.   منبع: مهر 
