
# Autobus Flixbus finisce fuori strada in Francia, 33 feriti: 4 sono gravi

Published at: **2019-11-02T22:00:00+00:00**

Author: **Redazione Online**

Original: [Corriere della Sera](https://www.corriere.it/cronache/19_novembre_03/autobus-flixbus-finisce-fuori-strada-francia-33-feriti-4-sono-gravi-41bad24e-fe5d-11e9-9c5d-ee1cd17612e0.shtml)

Un autobus della compagnia Flixbus è uscito fuoristrada e si è ribaltato in Francia, in un incidente che ha causato 33 feriti, quattro dei quali gravi. A quanto riferiscono i media francesi, citando la prefettura della Somme, l’incidente è avvenuto poco prima di mezzogiorno sull’autostrada francese A-1 fra Amiens e Saint Quentin. L’autobus era in viaggio da Parigi verso Londra.
Secondo una prima ricostruzione, l’autobus sarebbe uscito di strada tra le città di Amiens e Saint-Quentin, accasciandosi su un lato. Tra i passeggeri 11 inglesi, tre americani, due spagnoli, un australiano, un olandese, un rumeno e un russo. I feriti sono stati distribuiti in vari ospedali della regione, in particolare nelle città di Amiens e Péronne. L’incidente ha causato la chiusura temporanea dell’uscita dell’autostrada nei pressi dell’incidente, e soi sono stati circa 400 metri di rallentamenti, ma il traffico non è stato interrotto. Flixbus, la società che offre viaggi in autobus a lunga percorrenza a basso costo, soprattutto in Europa, ha dichiarato di essere «a stretto contatto con le autorità locali per determinare le cause dell’incidente e garantire l’assistenza ai passeggeri».
