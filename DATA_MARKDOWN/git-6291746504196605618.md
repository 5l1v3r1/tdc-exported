
# Le previsioni meteo per domani, mercoledì 6 novembre

Published at: **2019-11-05T13:49:27+00:00**

Author: ****

Original: [Il Post](https://www.ilpost.it/2019/11/05/previsioni-meteo-domani-mercoledi-6-novembre/)

Mercoledì il brutto tempo continuerà, aumentando di intensità e peggiorando soprattutto di pomeriggio e sera. La giornata inizierà con pioggia in Valle d’Aosta, in Toscana e nelle province di Napoli e Trapani, mentre di pomeriggio pioverà praticamente dappertutto con l’eccezione del Piemonte, della Sardegna, delle Marche e dell’Abruzzo. Di sera continuerà così mentre di notte ci saranno schiarite al Centro e al Nord.
A Milano la giornata inizierà con nuvole e nebbia, poi verso le 13 dovrebbe iniziare a piovere. Attenzione alla temperatura minima che sarà di 7 gradi.
A Roma inizierà a piovere alla stessa ora di Milano, ma prima potrebbe esserci un po’ di sole, anche. Le temperature oscilleranno tra i 13 e i 17 gradi.
***Le mappe e le previsioni arrivano dal sito dell’Aeronautica Militare, quello che dovete visitare se volete previsioni affidabili (e leggermente aggiornate rispetto a quelle di questo articolo) e stare alla larga da allarmismi inutili.
