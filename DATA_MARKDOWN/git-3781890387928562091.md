
# แม่มณีลั่นไม่ขอตรวจซ้ำ! ย้ำถ้าท้องจริงเรือนจำดูแลได้

Published at: **2019-11-06T11:48:00+00:00**

Author: ****

Original: [เดลินิวส์](https://www.dailynews.co.th/crime/740343)


        อธิบดีราชทัณฑ์ ไม่ฟันธง "แม่มณี" ท้องหรือไม่ เผยผลตรวจครรภ์ขึ้นขีดเดียว เจ้าตัวไม่ขอตรวจซ้ำอีก ย้ำถ้าท้องจริงเรือนจำดูแลได้ไม่ใช่ปัญหา
      
เมื่อวันที่ 6 พ.ย. พ.ต.อ.ณรัชต์ เศวตนันทน์ อธิบดีกรมราชทัณฑ์ กล่าวถึงกระแสข่าว น.ส.วันทนีย์ ทิพย์ประเวช หรือ แม่มณี ได้ตั้งท้องแล้ว 2 เดือน ว่า ตนได้สอบถามข้อเท็จจริงกับทางผู้บัญชาการเรือนจำแล้ว ทราบว่าการใช้เครื่องตรวจครรภ์ฉุกเฉิน ซึ่งใช้วิธีตรวจจากปัสสาวะ เบื้องต้นเครื่องมือดังกล่าวปรากฏผลขีดเพียง 1 ขีด แต่จะตั้งครรภ์หรือไม่นั้นตนไม่ทราบ ซึ่งทางเรือนจำก็ได้บอกกับผู้ต้องขังว่า หากต้องการทราบผลที่ละเอียดชัดเจน ก็จะนำไปตรวจที่คลิกนิกหรือโรงพยาบาลรัฐ แต่ผู้ต้องขังแจ้งว่าไม่ประสงค์จะไปตรวจ ทางเรือนจำไปบังคับไม่ได้ นี่คือข้อเท็จจริงที่เกิดขึ้น ส่วนกระแสข่าวหรือข้อกังวลว่าเป็นเรื่องเทคนิคเรื่องการยื่นประกันตัว หากผลตรวจครรภ์ปรากฏว่าท้องจริง เรือนจำไม่ได้มีส่วนเกี่ยวข้องในเรื่องนี้ เพราะจะได้ประกันตัวหรือไม่เป็นดุลยพินิจของศาล และหากตั้งครรภ์จริงเรือนจำก็สามารถดูแลได้ ไม่ใช่ปัญหา ที่ผ่านมามีผู้ต้องขังหลายรายตั้งครรภ์และเข้ามาอยู่ในคุก บางรายคลอดลูกระหว่างเป็นนักโทษก็มี เรือนจำมีแผนและมาตรการรองรับอยู่แล้ว.อ่านข่าวที่เกี่ยวข้อง...'แม่มณี'ฉะ'แม่ข่าย'โยนบาป หวัง2บช.20ล้านทยอยคืน"ลูกสาว"ซัดทอดถึง"แม่"แล้ว สารภาพร่วมวงเล่นแชร์ด้วย
