
# Австрія виділила €1 млн на допомогу мешканцям Донбасу

Published at: **2019-11-06T11:33:48+00:00**

Author: ****

Original: [ФАКТИ](https://fakty.com.ua/ua/svit/20191106-avstriya-vydilyla-e1-mln-na-dopomogu-meshkantsyam-donbasu/)

Уряд Австрії вирішив надати €500 тис. Міжнародному комітету Червоного Хреста (МКЧХ) і ще €500 тис. австрійським неурядовим організаціям для пом’якшення надзвичайної ситуації в кризових регіонах України.
Міністр закордонних справ Австрії Александр Шалленберг заявив, що уряд підтримує Україну в кризі, яка триває вже більше п’яти років.
Він додав, що незважаючи на прогрес у стримуванні конфлікту, гуманітарна ситуація в постраждалих районах України продовжує викликати занепокоєння.
Читайте: На відновлення Донбасу знадобиться більше €10 млрд – Зеленський
У рамках своєї діяльності з надання надзвичайної допомоги австрійські неурядові організації забезпечують цивільне населення предметами першої необхідності і надають медичну допомогу, психосоціальну підтримку та юридичні консультації.
Міжнародний комітет Червоного Хреста є однією з небагатьох діючих на місцевому рівні організацій, що мають доступ на не контрольовані урядом України території.
Нагадаємо, фонд міжнародної партнерської підтримки для відновлення і реінтеграції Донбасу почав свою роботу.
Джерело: APA
