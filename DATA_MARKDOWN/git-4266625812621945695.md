
# «Київ-Баскет» у грі за лідерство в Кубку Європи FIBA сьогодні зіграє проти чемпіона Білорусі

Published at: **2019-11-05T13:14:00+00:00**

Author: ****

Original: [ZIK.UA](https://zik.ua/news/2019/11/05/kyivbasket_u_gri_za_liderstvo_v_kubku_yevropy_fiba_sogodni_zigraie_proty_1684011)


        Сьогодні, 5 листопада, у київському Палаці спорту пройде центральний матч квартету «F» групового етапу Кубка Європи FIBA сезону-2019/2020. Віце-чемпіон України Київ-Баскет прийматиме діючого чемпіона Білорусі «Цмокі-Мінськ», команду, яка виступає в одному з топ-чемпіонатів Європи – Єдиній лізі ВТБ.
      
Майбутні суперники поки що груповий раунд долають без поразок – команди з Києва та Мінська здобули перемоги у матчах проти болгарського «Левськи» з Софії та іншого нашого клубу БК «Дніпро». Тож переможець київського матчу стане одноосібним лідером квартету, повідомляє fbu.ua.
Близьким до перемоги над «Цмокі» був саме «Дніпро», який у виїзному матчі поступився лише в овертаймі. Тепер міцних білорусів спробує дотиснути «Київ-Баскет».
Квитки на цей матч, який обіцяє зібрати велику кількість вболівальників на трибунах київського Палацу спорту та подарувати ефектний та напружений баскетбол, ви можете придбати за цим посиланням. Початок матчу – о 19:00.
ТАБЛИЦЯ
 
