
# На Дубневича можуть завести справу ще за низкою злочинів — прокурор

Published at: **2019-11-02T13:32:00+00:00**

Author: ****

Original: [НВ](https://nv.ua/ukr/ukraine/politics/dubnevichu-mozhut-povidomiti-pro-shche-odnu-pidozru-novini-ukrajini-50051270.html)

Про це заявив прокурор Спеціалізованої антикорупційної прокуратури Віталій Пономаренко, передає УНІАН.
Зараз Вищий антикорупційний суд розглядає справу про причетність Дубневича до махінацій під час проведення держзакупівель для потреб Укрзалізниці.
На стадії судових дебатів прокурор попросив суд задовольнити клопотання САП, взявши Дубневича під варту з можливістю внесення застави в розмірі 93 млн грн. Прокуратура наполягає, що перебуваючи на свободі, Дубневич матиме змогу схилити свідків та інших підозрюваних до зміни показів, відмови від показів.
«Ми вважаємо, що сьогодні здійсниться розслідування щодо інших можливих обставин, в тому числі, перевіряючи діяльність групи підприємств, пов’язаних з ТОВ Корпорація КРТ в межах інших кримінальних правопорушень. Тому не виключено, що можливо буде оголошено підозру ще за іншими епізодами злочинної діяльності», — сказав прокурор.
Читайте також:&nbspПрокурор САП про «велику» заставу Дубневича: в його деклараціях 6 млн грн, понад $2 млн, майже €1 млн
Нагадаємо, прокурори САП просять суд заарештувати Дубневича з правом на внесення застави розміром 93 млн гривень.
31 жовтня Верховна Рада зняла недоторканність з нардепа Дубневича. Генпрокурор Руслан Рябошапка особисто повідомив йому про підозру.
Читайте також:
