
# Можуть втратити виплати. Активісти назвали нардепів, які у жовтні пропустили найбільше голосувань

Published at: **2019-11-04T15:11:00+00:00**

Author: ****

Original: [НВ](https://nv.ua/ukr/ukraine/politics/nardepi-yaki-propustili-naybilshe-golosuvan-novini-ukrajini-50051533.html)

Найбільшу кількість голосувань пропустив нардеп Віталій Данилов з Батьківщини, якого не було під час 97% голосувань. Завершує список 16 нардепів-прогульників позафракційний мажоритарник Олесь Довгий, який пропустив майже 32% голосувань.
Народний депутат від ОПЗЖ Микола Скорик голосував «за» законопроект про скасування відшкодування для прогульників, але при цьому потрапив у «прогульники» через відсутність на 49% голосуваннях. При цьому, за даними письмової реєстрації він був зареєстрований на всіх засіданнях.
Письмово на всіх 17-ти засіданнях також була зареєстрована глава фракції Батьківщина Юлія Тимошенко, проте її не було під час 48% голосувань (карта відсутня).
Нагадаємо, що президент Володимир Зеленський підписав закон про позбавлення права нардепів на фінансове забезпечення у разі пропуску без поважних причин засідань Ради.
16 жовтня Верховна Рада прийняла закон про скасування додаткових виплат народним депутатам у разі невиконання депутатських обов’язків.
Законопроект передбачає припинення відшкодування витрат, пов’язаних з виконанням депутатських повноважень, в разі якщо нардеп без поважних причин протягом місяця пропустив понад 30% голосувань на пленарних засіданнях або пропустив понад 50% засідань комітету Верховної Ради.
