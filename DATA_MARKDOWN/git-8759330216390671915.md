
# De verwachte elf van Club Brugge: 'Twee basisspelers krijgen rust voor PSG'

Published at: **2019-11-02T10:16:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902048/-clement-wijzigt-elftal-van-club-brugge-op-twee-plaatsen-met-het-oog-op-psg-.html)


        Club Brugge wil haar ongeslagen status vasthouden tegen KV Kortrijk, dat sinds hun terugkeer naar Eerste Klasse nog nooit kon winnen op Jan Breydel. Philippe Clement houdt echter grotendeels vast aan zijn vertrouwde ploegopstelling.
      
In vergelijking met de gewonnen uitwedstrijd bij Zulte Waregem (0-2) verwacht Het Laatste Nieuws twee wijzigingen bij Club Brugge. Emmanuel Dennis krijgt rust met het oog op de trip naar Paris Saint-Germain van komende woensdag. Hij wordt volgens de krant vervangen door Percy Tau, die inmiddels weer hersteld is van een enkelblessure.
Op het middenveld kiest Clement voor Mats Rits. Hij mag achter het vaste duo Hans Vanaken en Ruud Vormer voor defensieve stabiliteit zorgen. Eder Balanta, die de voorbije twee wedstrijden goed was voor een pre-assist, krijgt eveneens rust met PSG in het vooruitzicht.
Voor de rest houdt Clement vast aan dezelfde negen namen die vlot de maat namen van Zulte Waregem. Ook zomeraanwinsten Odillon Kousounou en Fede Ricca worden dus opnieuw aan de aftrap verwacht tegen Kortrijk.
De verwachte opstelling: Mignolet; Koussounou, Mechelen, Deli; Diatta, Rits, Vormer, Vanaken, Ricca; Okereke en Tau
