
# Деталі розмови з Зеленським викладені, нема чого викликати свідків у справі щодо імпічменту – Трамп

Published at: **2019-11-04T15:13:00+00:00**

Author: ****

Original: [DT.ua](https://dt.ua/POLITICS/detali-rozmovi-z-zelenskim-vikladeni-nema-chogo-viklikati-svidkiv-u-spravi-schodo-impichmentu-tramp-328427_.html)

Президент США Дональд Трамп вважає, що "немає причин" викликати свідків у справі про його імпічмент, оскільки зміст його телефонної розмови з президентом України Володимиром Зеленським "відмінно" викладено.
"Те, що я сказав по телефону з президентом України, "відмінно" викладено. Немає причин викликати свідків, щоб проаналізувати мої слова і сенс", - твітнув Трамп в понеділок.
31 жовтня Палата Представників проголосувала за процедуру імпічменту, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.
Докладніше читайте у статті Володимира Кравченка "Як в Америці оголошують імпічмент" у тижневику "Дзеркало тижня. Україна".
