
# Анвар Бердиев: Кераксиз вазиятларда очко йўқотганимиз бизга панд берди

Published at: **2019-11-06T15:53:11+00:00**

Author: ****

Original: [CHAMPIONAT.asia](https://championat.asia/uz/news/anvar-berdiev-keraksiz-vaziyatlarda-ochko-yoqotganimiz-bizga-pand-berdi)

- Анвар ака, 27-тур учрашувлари якунига кўра, “Истиқлол” жамоаси А ПРО-Лигада 2-ўринни қўлга киритиши аниқ бўлиб улгурди. Ушбу натижа билан табриклаймиз...- Авваламбор, табрик учун раҳмат! Жорий мавсум биз учун оғир ўтди. Бизни охирги турда “Шўртан”га қарши қийин учрашув кутиб турибди. Очиғи бугун “Хоразм” ўз майдонида “Шўртан”ни мағлуб этганини сиздан эшитдим. А ПРО-Лигада иккинчи ўрин ёмон натижа эмас. Ҳаммага маълум А ПРО-Лигада кучли жамоалар жам бўлган.Ушбу натижа билан жамоамизнинг барча аъзолари ва мухлисларимизни табриклайман. Шунингдек жамоамизни мунтазам равишда қўллаб-қувватлаб келаётган хомийимизга, жамоамиз раҳбариятига миннатдорчилик билдираман.Мавсум аввалида жамоамизга А ПРО-Лигада ғолиб чиқиб, Суперлига йўлланмасини қўлга киритиш вазифаси қўйилган эди. Афсуски, бу вазифани уддалай олмадик. Ўша иккинчи давра бошида “Оқ-тепа”га ўз майдонимизда мағлуб бўлганимиз, шунингдек уй учрашувимизда “Машъал” жамоасига ютқазганимиз бизга якунда 1-ўринни олишимизга тўсқинлик қилди. Кераксиз вазиятларда очко йўқотганлигимиз бизга панд берди.Яна бир бор жамоамиз раҳбарияти ва хомийларимизга, жамоамиз мухлисларига ўз миннатдорчилигимни билдираман, – дейди Анвар Бердиев.Бекзод Толибов ёзиб олди.
Манба : championat.asia
