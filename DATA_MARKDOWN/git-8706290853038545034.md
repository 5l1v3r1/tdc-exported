
# Στο μικροσκόπιο οι εκκρεμείς υποθέσεις του Νόμου Κατσέλη - Ενεργοποιείται η ηλεκτρονική πλατφόρμα ελέγχου των αιτήσεων

Published at: **2019-11-01T10:16:00+00:00**

Author: ****

Original: [enikos.gr](http://www.enikos.gr/economy/681599/sto-mikroskopio-oi-ekkremeis-ypotheseis-tou-nomou-katseli-energop)

Ενεργοποιείται σήμερα 1η Νοεμβρίου από το υπουργείο Οικονομικών η ηλεκτρονική πλατφόρμα για τον έλεγχο των αιτήσεων που εκκρεμούν προς εκδίκαση, υπό το Νόμο 3869/2010 (Νόμος Κατσέλη), για τα υπερχρεωμένα νοικοκυριά.
Όπως αναφέρεται σε σχετική ανακοίνωση του υπουργείου Οικονομικών, μέσω της πλατφόρμας αυτής οι πιστωτές μπορούν να λαμβάνουν τα φορολογικά στοιχεία εισοδήματος και περιουσίας των οφειλετών τους και έτσι να διαμορφώνουν άποψη για το αν κάποιος είναι επιλέξιμος για τη διατήρηση της προστασίας που παρέχει ο Ν. 3869/2010.
Εφόσον διαπιστωθεί ότι ο οφειλέτης αποτελεί στρατηγικό κακοπληρωτή, δηλαδή ότι διαθέτει επαρκή εισοδήματα και περιουσία αλλά δεν είναι συνεπής στις υποχρεώσεις του, τότε ο πιστωτής θα προβαίνει σε νομικές ενέργειες για τη διακοπή της προστασίας. Με τον τρόπο αυτό οι οφειλέτες με υψηλή ικανότητα αποπληρωμής θα κληθούν να πληρώσουν. Αποτελεί μια σημαντική μεταρρύθμιση για την καταπολέμηση των στρατηγικών κακοπληρωτών.
