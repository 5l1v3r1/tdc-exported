
# Montefano sconfitto in casa, i tifosi salutano Carlos Aquino

Published at: **2019-11-03T16:14:45+00:00**

Author: **Michele Carbonari**

Original: [Cronache Maceratesi](https://www.cronachemaceratesi.it/2019/11/03/montefano-sconfitto-in-casa-i-tifosi-salutano-carlos-aquino/1320703/)

Condividi84TweetEmail84 Condivisioni
 
 

        Carlos Aquino, subentrato nella ripresa, saluta il Montefano con un assist direttamente da calcio d’angolo per l’incornata vincente di Latini e con una prestazione generosa che non basta a salvare i ragazzi di Lattanzi. L’ex fanalino di coda San Marco Servigliano Lorese passa al Dell’Immacolata (1-2) trascinato l’uno-due realizzato da Tracanna e Iuvalè al tramonto del primo tempo. L’argentino è ai saluti con la formazione viola ed è in procinto di ritornare al Trodica (nuova capolista in Prima categoria), ma i tifosi del Montefano hanno ringraziato il loro beniamino prima dell’incontro valido per l’ottava giornata d’andata, proprio alla vigilia della storica trasferta al Del Conero di Ancona (in programma domenica prossima).
      
La cronaca. La partita si accende al 21′, la punizione di Carotti sorvola la traversa. Sul versante opposto Mattioli, di testa, non finalizza un cross dalla destra di Fuglini. Stessa sorte per Bonacci, al 25′, da posizione defilata. Il San Marco Servigliano Lorese sblocca al 31′: Tracanna, sotto misura, ribadisce in rete una punizione di Galli. Dieci giri di lancette e Iuvalè si esibisce in uno slalom da fuoriclasse in mezzo alla difesa viola e raddoppia. Nella ripresa il Montefano reagisce e solo testa ci mette una pezza, miracoleggiando al 22′: prima neutralizza un tiro ravvicinato di Latini e poi il tiro a colpo sicuro di Mastronunzio a botta sicura. Entra Aquino e l’argentino, al 28′, serve l’assist a Latini che di testa accorcia le distanze. Nel finale è sempre lui il protagonista del match: al 37′ centra solo l’esterno della rete, al 39′ pennella per la testa di Mastronunzio (alto) e in pieno recupero spara sul primo palo ma Testa salva ancora una volta.

        Il tabellino:
      
MONTEFANO: Rocchi (12′ s.t. Pettinari), Donnari, Del Moro (44′ s.t. Ezzaitouni), Vipera (12′ s.t. Aquino), Mengoni (1′ s.t. Pigini), Moschetta, Latini, Gigli (35′ s.t. Pucci), Mastronunzio, Carotti, Bonacci. A disp.: Camilloni, Donati, Silvestroni, Garofoli. All.: Lattanzi.
SAN MARCO SERVIGLIANO LORESE: Testa, Fuglini, Pompei, Iuvalè, Aliffi, Mallus, Tomassetti, Gesuè, Mattioli, Galli (44′ s.t. Frinconi), Tracanna (20 s.t. Censori). A disp.: Ferretti, Simonelli, Iommi, Ley, Cesoni. All.: Morreale.
TERNA ARBITRALE: Cardelli di Pesaro (Morganti di Ascoli Piceno – Ribera di Fermo)
RETI: 31′ p.t. Tracanna, 41′ s.t. Iuvalè, 28′ s.t. Latini.
NOTE: ammoniti: Mengoni, Bonacci, Rocchi, Latini, Galli, Mallus, Frinconi. Angoli: 7-5.
