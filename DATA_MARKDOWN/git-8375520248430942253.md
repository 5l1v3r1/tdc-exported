
# Пристайко відреагував на візит російського депутата в Золоте

Published at: **2019-11-04T11:07:26+00:00**

Author: ****

Original: [ГЛАВКОМ](https://glavcom.ua/news/pristayko-vidreaguvav-na-vizit-rosiyskogo-deputata-v-zolote-637539.html)

Поїздка депутата російської Держдуми в Золоте є «порушенням всіх норм». Про це на спільній пресконференції з міністром закордонних справ Естонії Урмасом Рейнсалу заявив глава МЗС України Вадим Пристайко.
«Поїздка депутата парламенту Росії — це порушення всіх норм, це наша територія... і це обов’язково викличе реакцію офіційну Міністерства закордонних справ», — сказав міністр.
Зазначимо, раніше з’явилось відео, як депутат російської Держдуми, голова партії «Родіна» Олексій Журавльов відвідав Золоте після розведення сил. Журавльов незаконно приїхав на позиції російсько-терористичних сил у Золотому, через непідконтрольну ділянку кордону з Росією, стверджуючи, що це в нього такий «робочий візит».
Також нагадаємо, що народна депутатка Ірина Геращенко готує запит в СБУ щодо візиту російського депутата у Золоте.
Також нагадаємо, що наразі окупанти поширюють фейкові заяви про розведення біля Петрівського.
Як повідомлялося, у Золотому-4 завершився етап розведення сил і засобів з обох сторін.
3 листопада скасували режим обмежень на переміщення в районі розведення в Золотому.
