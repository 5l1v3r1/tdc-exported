
# സിസ്റ്റര്‍ അഭയ കേസ്‌: രണ്ടുസാക്ഷികള്‍ കൂടി കൂറുമാറി

Published at: **2019-11-04T21:14:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/kerala/news/2-witnesses-changed-their-statement-sister-abhaya-case)

തിരുവനന്തപുരം: സിസ്റ്റര്‍ അഭയക്കേസില്‍ രണ്ടുസാക്ഷികള്‍ കൂടി കൂറുമാറി. സിസ്റ്റര്‍ എലീറ്റ, പാചകക്കാരി ത്രേസ്യാമ്മ എന്നിവരാണ് കൂറുമാറിയത്. ചെരുപ്പും ശിരോവസ്ത്രവും ഫ്രിഡ്ജിന് സമീപം കണ്ടെന്നായിരുന്നു ഇവര്‍ നല്‍കിയ മൊഴി. ഇതാണ് ഇവര്‍ തിരുവനന്തപുപരം സി.ബി.ഐ കോടതിയില്‍ നിഷേധിച്ചത്.
നേരത്തെ കേസിലെ അമ്ബതാം സാക്ഷിയായ സിസ്റ്റര്‍ അനുപമ കൂറുമാറിയിരുന്നു. അടുക്കളയില്‍ ചെരുപ്പും ശിരോവസ്ത്രവും കണ്ടെന്നായിരുന്നു ഇവരുടെയും മൊഴി.
ഇതിന് പിന്നാലെ നാല്‍പ്പതാം സാക്ഷി സിസ്റ്റര്‍ സുദീപയും അന്‍പത്തി മൂന്നാം സാക്ഷി ആനി ജോണും കൂറുമാറി. സംഭവം നടന്ന രാത്രി കിണറ്റില്‍ ഭാരമേറിയ എന്തോ വീഴുന്നതിന്റെ ശബ്ദം കേട്ടു എന്നായിരുന്നു സുദീപ മൊഴി നല്‍കിയിരുന്നത്.
1982 മാര്‍ച്ച്‌ 27നാണ് സിസ്റ്റര്‍ അഭയയെ കോട്ടയം പയസ് ടെന്‍ത് കോണ്‍വെന്റിലെ കിണറ്റില്‍ മരിച്ച നിലയില്‍ കണ്ടെത്തിയത്. കേസില്‍ ഫാ. തോമസ് കോട്ടൂരും സിസ്റ്റര്‍ സെഫിയുമാണ് പ്രധാനപ്രതികള്‍.
