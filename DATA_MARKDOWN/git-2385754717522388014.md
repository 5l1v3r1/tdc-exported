
# Νέο μακελειό με νεκρούς και τραυματίες σε πάρτι στην Καλιφόρνια

Published at: **2019-11-01T12:51:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595233/neo-makeleio-me-nekrous-kai-travmaties-se-parti-stin-kalifornia)

Τουλάχιστον τέσσερις άνθρωποι έχασαν τη ζωή τους και αρκετοί τραυματίστηκαν κατά τη διάρκεια πυροβολισμών σε πάρτι για το Halloween στην πόλη Ορίντα στην Καλιφόρνια, την Πέμπτη το βράδυ.
Η αστυνομία έσπευσε στο σημείο μετά από πληροφορίες ότι ένα άτομο άνοιξε πυρ κατά τη διάρκεια πάρτι, στις 10:45 τοπική ώρα, και έξι ασθενοφόρα μετέβησαν στο σημείο εν μέσω πληροφοριών για πολλούς τραυματίες και νεκρούς.
Σύμφωνα με ορισμένα μέσα ενημέρωσης, εκατοντάδες άνθρωποι βρίσκονταν στο πάρτι και, στην προσπάθειά τους να ξεφύγουν, προκάλεσαν προβλήματα στις υπηρεσίες έκτακτης ανάγκης.
Πολλοί άνθρωποι φέρονται να έσπευσαν σε κοντινά νοσοκομεία με τραύματα από πυροβολισμούς και τραυματισμούς που υπέστησαν ενώ βρίσκονταν σε πανικό.
Αρκετοί άνθρωποι τραυματίστηκαν πηδώντας από τα μπαλκόνια και τα παράθυρα του σπιτιού που εκτιμάται ότι ενοικιαζόταν μέσω Airbnb.
Το περιστατικό συνέβη μετά από ένα παρόμοιο περιστατικό στο Λονγκ Μπιτς της Καλιφόρνια το βράδυ της Τρίτης, κατά το οποίο τρεις άνθρωποι σκοτώθηκαν και εννέα άλλοι τραυματίστηκαν.
Ο ύποπτος για το συμβάν διαφεύγει.
