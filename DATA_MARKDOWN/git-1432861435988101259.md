
# Кирил Николов - Дизела, за когото единственото гориво е бягането в небесата

Published at: **2019-11-01T08:00:00+00:00**

Author: **Стефан Йорданов**

Original: [SPORT LIVE](https://www.sportlive.bg/sport/other/kiril-nikolov---dizela-za-kogoto-edinstvenoto-gorivo-e-bqganeto-v-nebesata--1388441.html)


        "Бягането може да те отведе там, където думите не могат"
      
Има един човек, който винаги би предпочел бягането пред ходенето. Наричат го "Дизела", но истината е, че той рядко си позволява да се движи с помощта на горива. За него е далеч по-практично да преобразува енергията си в бягане, което да го принесе до най-различни краища по света. От Борисовата градина, през красивите панорамни гледки по Витоша, до труднодостъпни планини и върхове, отвеждащи го в "небесата".
Кирил Николов, по-известен като Дизела, е ориентировач и планински бегач, който в последните години участва активно на състезания по скайрънинг. Какво представлява скайрънингът и наистина ли се бяга в "небесата" - чуйте отговорите от Дизела.Има един човек, който предпочита да се придвижва чрез бягане. Викат му "Дизела", но истината е, че той рядко си позволява да се движи с помощта на горива. За него е далеч по-практично да преобразува енергията си в бягане, което да го отвежда до най-различни краища по света. От Борисовата градина, през красивите панорамни гледки по Витоша, до трудно достъпни планини и върхове, отвеждащи го в "небесата".
Той е най-добрият български състезател по ориентиране и планинско бягане, а в последните години е част и от световния елит по скайрънинг. Кирил Николов, по-известен като Дизела, е човек, който във всички аспекти е посветил живота си на спорта. Той може да стане в 6, да изкачи Черни връх и да слезе обратно до София, за да стигне на време за работа. Следобед пък може да го срещнете в някой парк, където да провежда втората си тренировка за деня. А на другия ден всичко се повтаря - единствено маршрутите и дестинациите се сменят... И така в продължение на 22 години.
"През есента на 1998-а започнах да тренирам ориентиране в сливенския отбор. Един съученик ме заведе на тренировка, допадна ми обстановката в клуба и хората, които се занимават с този спорт. Много скоро започнах да ходя по състезания и постепенно това се превърна в начин на живот", споделя Дизела в интервю за SportLive.bg
"Ключът към всеки един успех е постоянството и отдадеността. Вярвам, че когато се придържаш към тези неща и си достатъчно търпелив, рано или късно успехите идват", заяви рекордьорът от "Ком-Емине", за когото най-големи успехи си остават постиженията в ориентирането и скайрънинга.
Кирил признава, че не е напълно удовлетворен от изминалия състезателен сезон, но въпреки това е доволен от постигнатото: "Мисля, че резултатът е добър. Разочарованието идва от това, че винаги поставям много високи цели към себе си."
А какво представлява скайрънингът и наистина ли се бяга в "небесата"? И какво ще гони Дизела през 2020-а? Отговор на тези и други въпроси - чуйте в разговора с Кирил:
