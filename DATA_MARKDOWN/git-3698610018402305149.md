
# Все по 100: Зеленський озвучив завдання на 2020 рік

Published at: **2019-11-07T23:40:00+00:00**

Author: ****

Original: [DT.ua](https://dt.ua/UKRAINE/vse-po-100-zelenskiy-ozvuchiv-zavdannya-na-2020-rik-328868_.html)

Президент України Володимир Зеленський розповів про деякі пріоритетні напрямки фінансування, які закладені в державний бюджет України на 2020 рік.
"Ніколи ще не було такого великого бюджету Міністерства оборони. На армію бюджет збільшився на 16%, ми пишаємося цим, підтримуємо наших військових", - повідомив Зеленський в інтерв'ю, опублікованому в Youtube президента.
Зеленський повідомив, що зараз амбітна пропозиція від Міністерства інфраструктури – збудувати близько 4 тис. км доріг у наступному році. "З урахуванням того, що дуже багато коштів кудись зникло, будівництво збільшиться десь на 60%. І це буде по всій країні. Люди побачать, що готується проект Запорізького мосту. Кілька мостів буде побудовано в наступному році", - зазначив він.
Президент нагадав, що нещодавно відкрита після реконструкції траса Маріуполь-Запоріжжя була побудована за три місяці. "70 з 200 км цієї траси будувалися майже три роки. Ми збудували за три місяці 130 км. Дорога європейського рівня, всі задоволені. Зараз окружна дорога в Дніпрі починає будуватися, обговорюється окружна Києва, і ще кілька доріг. Але ми розуміємо, що взимку ми не можемо будувати. Тому у нас велике будівництво починається з 1 березня. Зараз будемо готуватися. Дорожній фонд ми збільшили бюджет на 40%, плюс ще гроші від міжнародних організацій", - розповів він.
Зеленський також зазначив, що поставлено завдання побудувати там, де їх немає, або реконструювати 100 шкіл, і запущено 100, "ми взяли таку цифру", автобусів до цих шкіл, тому що багато з цих шкіл знаходяться в сільській місцевості і в поганому стані.
"Тобто ми будуємо відразу школу, дорогу до цієї школи і автобус, який везе цих школярів. Ще буде побудовано 100 садків по всій країні. Також буде реконструкція 100 стадіонів", - додав він.
Нагадаємо, у бюджеті на 2020 рік на національну безпеку і оборону передбачені витрати в розмірі 245, 8 млрд грн, що становить 5,45% ВВП і відповідає вимогам документів стратегічного планування. Ці витрати порівняно з 2019 роком (212,0 млрд грн) збільшено на 33, 8 млрд грн, або на 16%.
Детальніше про хронічне недофінансування армії читайте в статті Валентина Бадрака "Бюджет-2020: шлагбаум для розвитку армії" у тижневику "Дзеркало тижня. Україна".
