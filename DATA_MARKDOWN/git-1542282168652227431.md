
# Καμία συζήτηση για την Ελλάδα στο Eurogroup της Πέμπτης

Published at: **2019-11-05T16:07:06+00:00**

Author: **euronews **

Original: [euronews](https://gr.euronews.com/2019/11/05/kamia-sizitisi-gia-tin-ellada-sto-eurogroup-tis-pemptis?utm_term=Autofeed&utm_medium=Social&utm_source=Twitter)

Καμία συζήτηση δε θα υπάρξει για την Ελλάδα στο Eurogroup της Πέμπτης, σύμφωνα με όσα διευκρίνισε Ευρωπαίος αξιωματούχος στις Βρυξέλλες.
Όπως είπε, «τον Δεκέμβριο, θα έχουμε στα χέρια μας την 4η έκθεση αξιολόγησης (την έκθεση ενισχυμένης μεταμνημονιακής εποπτείας) για την Ελλάδα και στη συνέχεια θα υπάρξει συζήτηση στο Eurogroup για την εκταμίευση των κερδών των ελληνικών ομολόγων από τα SnP και ANFAs. Προηγουμένως, θα έχει προετοιμάσει τη συνάντηση αυτή το Euro Working Group στο τέλος Νοεμβρίου».
Σε ερώτηση για το αν τα κέρδη των ελληνικών ομολόγων θα μπορούσαν να χρησιμοποιηθούν για επενδύσεις, όπως ζητάει η ελληνική κυβέρνηση, ο αξιωματούχος της ΕΕ ήταν ξεκάθαρος: «πράγματι, υπάρχει η δυνατότητα αυτή, ωστόσο η σημαντική απόφαση αφορά στο αν αυτό θα αυξηθεί ο δημοσιονομικός χώρος της ελληνικής οικονομίας. Και αυτό θα συζητηθεί μέσα στον επόμενο χρόνο».
Το Eurogroup αναμένεται να είναι σχετικά σύντομο και θα συζητήσει την ανάπτυξη και την απασχόληση, το νομικό κείμενο που αφορά τη Συνθήκη του ΕΜΣ και το Ευρωπαϊκό Σύστημα Εγγύησης Καταθέσεων (EDIS) και το δημοσιονομικό εργαλείο BIC. Επίσης θα συζητηθούν οι φθινοπωρινές οικονομικές προβλέψεις της Ευρωπαϊκές Επιτροπής.
Οι προβλέψεις για την πορεία των οικονομιών των κρατών-μελών δεν αναμένονται θετικές, ωστόσο, δεν θα έχουν την εικόνα «ύφεσης».
