
# 
        به دنبال برخورد نظامی یا متفرق کردن تظاهرات نیستیم
      

Published at: **2019-11-02T14:04:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637495/%D8%A8%D9%87-%D8%AF%D9%86%D8%A8%D8%A7%D9%84-%D8%A8%D8%B1%D8%AE%D9%88%D8%B1%D8%AF-%D9%86%D8%B8%D8%A7%D9%85%DB%8C-%DB%8C%D8%A7-%D9%85%D8%AA%D9%81%D8%B1%D9%82-%DA%A9%D8%B1%D8%AF%D9%86-%D8%AA%D8%B8%D8%A7%D9%87%D8%B1%D8%A7%D8%AA-%D9%86%DB%8C%D8%B3%D8%AA%DB%8C%D9%85)

به گزارش بولتن نیوز، عبدالکریم خلف سخنگوی نیروهای مسلح عراق، عبدالکریم خلف سخنگوی فرمانده کل نیروهای مسلح عراق امروز شنبه ادعای برخی رسانه‌ها مبنی بر بررسی متفرق کردن تظاهرات یا دست زدن به هرگونه اقدامی نظامی علیه میدان التحریر یا تخلیه رستوران الترکی از سوی دولت را تکذیب کرد.
 
وی همچنین وقوع هرگونه درگیری و برخورد میان تظاهرات کنندگان و نیروهای امنیتی در پل السنک بغداد تکذیب کرد.
 
بر اساس گزارش الفرات، خلف تاکید کرد ما قاطعانه هرگونه تلفات در صفوف تظاهرات کنندگان در منطقه السنک را تکذیب می‌کنیم.
 
خلف همچنین در اظهارنظر دیگری گفت دولت در بالاترین سطوح از نیروهای حفظ نظم خواسته است تمام نیروهای حاضر در خط نخست با تظاهرات کنندگان هیچ سلاحی نداشته باشند.
 
خلف افزود نیروهای امنیتی هرگز به دنبال پایان دادن به حضور تظاهرات کنندگان در میدان التحریر یا دست زدن به هیچ اقدام نظامی برای متفرق کردن تظاهرات یا تخلیه رستوران الترکی نیستند و آنچه در این زمینه شایعه می شود، در راستای شله‌ور کردن آتش فتنه میان تظاهرات کنندگان و نیروهای امنیتی صورت می‌گیرد.
 
سخنگوی فرمانده کل نیروهای مسلح عراق خاطرنشان کرد مقررات منع آمد و شد به خاطر این اتخاذ شده تا نیروهای امنیتی در خلال ساعات برقراری آن به ساماندهی اوضاع و استراحت و جایگزینی بخش‌ها پرداخته تا برای روز بعد آماده شوند.
 
وی افزود امکان بازداشت ده‌ها نفر از خانواده‌ها که از تظاهرات برمی‌گردند، آن طور که برخی رسانه‌ها شایعه می‌کنند، وجود ندارد.
 

        تظاهرات عراق خطری برای نظام سیاسی این کشور به همراه ندارد
      
 
یک گزارش مطبوعاتی درباره عراق امروز شنبه نشان داد که تظاهراتی که بغداد پایتخت و برخی استان‌ها شاهد آن هستند، هرگز خطری برای نظام سیاسی موجود تشکیل نخواهد داد، زیرا فاقد سازوکارهای تغییر است. این گزارش آورده است تمام آنچه این تظاهرات ممکن است محقق کند، استعفای دولتی است که بار دیگر با حضور احزابی که بر آن مسلط هستند، بازخواهد گشت.
 
در این گزارش که روزنامه القدس العربی چاپ لندن منتشر کرده ، آمده است پیامدهای تظاهرات به نظر می‌رسد که خطری برای نظام سیاسی عراق در بغداد به همراه نداشته باشد، همچنین این تظاهرات سازوکاری برای تغییر تمام نظام در اختیار ندارد تمام آن چیزی که امکان تحقق داشته باشد، استعفای دولت است که البته بار دیگر با حضور همان احزابی که بر آن مسلط هستند، بازخواهد گشت.
 
این گزارش افزود اما درباره سرنگونی احزاب حاکم باید گفت که این مسئله از طریق تظاهرات صورت نمی‌گیرد، بلکه از طریق انتخابات ممکن است، زیرا احزاب حاکم مشروعیت خود را از انتخاباتی گرفته‌اند که از سال 2004 برگزار شده است. این گزارش هشدار داده است که حکومت نظامی که برخی از آن سخن می‌گفت، ممکن نیست و حتما منجر به جنگ داخلی خواهد شد.
 
این گزارش درباره میزان نفوذ ایران در عراق آورده است نفوذ ایران در عراق واضح و روشن است و هیچ بحث و جدلی درباره آن وجود ندارد، ولی این نفوذ دینی و هویتی و نه نظامی است، چرا که هیچ سرباز ایرانی در عراق حضور ندارد هیچ نیروی نظامی یا حتی شبه نظامی ایرانی در عراق حضور ندارد، برخی به ایران به عنوان یک کشور اسلامی نگاه می‌کنند، همانطور که بسیاری از عراقی‌های اسلامگرای اهل سنت چنین نگاهی به ترکیه یا عثمانی دارند.
 

        بررسی راه‌های گسترش روابط عراق و روسیه
      
 
خبر دیگر از عراق اینکه روابط دوجانبه بغداد و مسکو و راه‌های گسترش آن بررسی شد. بر اساس گزارش رسانه‌های عراق، حیدر العذاری سفیر عراق در مسکو با میخائیل بوگدانف نماینده ویژه ولادیمیر پوتین رئیس جمهور روسیه در خاورمیانه و شمال آفریقا دیدار کرد که طی آن راه‌های توسعه روابط دوجانبه مورد بحث و تبادل نظر قرار گرفت.
 
العذاری تاکید کرد سفرهای متقابل میان دو مقامات دو کشور به ارتقای سطح روابط دوجانبه و گسترش روابط تاریخی عراق و روسیه کمک کرده است.
 
العذاری در این دیدار به تشریح آخرین وضعیت عراق و تلاش‌های دولت برای برآورده کردن خواسته‌های تظاهرات کنندگان پرداخت و اظهار داشت دولت به طور جدی برای برآوردن تمام خواسته‌ها بر اساس سقف زمانی که نخست وزیر وضع کرده تلاش می‌کند.
 
بوگدانف هم تصریح کرد دولت روسیه با اهتمام زیادی تمام تحولات عراق را پیگیری کرده و همواره برای ارائه تمام کمک‌های لازم بر اساس صداقت تاریخی که روسیه را به عراق مرتبط کرده، تلاش می‌کند.
 
وی افزود روسیه به طور جدی برای افزایش سطح همکاری اقتصادی با عراق در تمام بخش‌ها تلاش می‌کند.
 
انتهای پیام/
