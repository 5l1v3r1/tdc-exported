
# У Києві пройде вечір пам'яті Гії Канчелі

Published at: **2019-11-07T16:38:00+00:00**

Author: ****

Original: [DT.ua](https://dt.ua/CULTURE/u-kiyevi-proyde-vechir-pam-yati-giyi-kancheli-328837_.html)

25 листопада в Національній музичній академії імені Чайковського відбудеться вечір пам'яті грузинського композитора Гії Канчелі, який об'єднає дві події. Гості зможуть побачити фільм Ольги і Грегорі Антімоні "Гія Канчелі: Я не любив кларнет", а також послухати твір композитора "Мініатюри для кларнета і фортепіано – музика для театру і кіно".
Документальний фільм про геніального композитора знімали в Києві, а твір Канчелі присвячено його другу, всесвітньо відомому кларнетисту Юліану Мілкісу. Його вже представили в 22 країнах світу. Світова прем'єра проекту відбулася в рамках Міжнародного фестивалю Odessa Classics 2019. Показ у Києві планувався ще за життя композитора, але тепер він набув особливого значення.
"Це вже твір, що став культовим. Не важливо, в який з 22 країн я його грав – в дуже різних місцях по температменту: наприклад, у Німеччині та Італії, Ірландії та Росії, в Іспанії та Мексиці – абсолютно різні люди – скрізь плачуть. Це дивовижно", - поділився Мілкіс.
Підписуйтесь на наш Telegram-канал з новинами технологій та культури.
 
