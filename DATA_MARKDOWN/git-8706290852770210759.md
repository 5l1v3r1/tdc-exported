
# Στάσεις εργασίας σε τρένα και προαστιακό την Τρίτη: Ποιες ώρες θα ακινητοποιηθούν - Τι θα γίνει με τα δρομολόγια του μετρό

Published at: **2019-11-03T18:21:00+00:00**

Author: ****

Original: [enikos.gr](http://www.enikos.gr/society/682001/staseis-ergasias-se-trena-kai-proastiako-tin-triti-poies-ores-tha)

Στάσεις εργασίας εξήγγειλε η Πανελλήνια Ομοσπονδία Σιδηροδρομικών για την Τρίτη 5 Νοεμβρίου.
Συγκεκριμένα στα τρένα και τον προαστιακό θα πραγματοποιηθούν τρίωρες στάσεις εργασίας την Τρίτη 5 Νοεμβρίου 2019, κατά τις ώρες: 05.00 έως 08.00, 13.00 έως 16.00 και 21.00 έως 24.00.
Κύριο αίτημα της Πανελλήνιας Ομοσπονδίας Σιδηροδρομικών είναι η υπογραφή Συλλογικής Σύμβασης Εργασίας που, όπως αναφέρεται σε ανακοίνωση, έχει λήξει εδώ και μεγάλο χρονικό διάστημα

        Δρομολόγια μετρό
      
Την ίδια ημέρα Τρίτη 5 Νοεμβρίου 2019, οι συρμοί του Μετρό κατά την διάρκεια των παραπάνω στάσεων εργασίας δεν θα κινούνται στο τμήμα Δουκίσσης Πλακεντίας – Αεροδρόμιο της γραμμής 3.
