
# سرنگونی پهپاد جاسوسی سعودی در نجران

Published at: **2019-11-05T15:27:00+00:00**

Author: ****

Original: [جامعه خبری تحلیلی الف](https://www.alef.ir/news/3980814120.html)

یک فروند پهپاد جاسوسی وابسته به ائتلاف سعودی امروز (سه شنبه) توسط ارتش و کمیته های مردمی یمن در منطقه "الصوح" در نزدیکی نجران سرنگون شد.
ایرنا نوشت: به گزارش شبکه خبری "المسیره" یمن، "یحیی سریع" سخنگوی نیروهای مسلح یمن با اعلام این خبر بدون ارائه جزئیات افزود: عملیات سرنگونی در حین اقدام به جاسوسی و با سلاح های مناسب انجام گرفته است.
این سومین پهپاد جاسوسی است که طی کمتر از یک هفته سرنگون شده است. ارتش و کمیته های مردمی چهارشنبه هفته گذشته یک پهپاد جاسوسی در منطقه "رأس عیسی" در استان "الحدیده" را سرنگون کردند.
یحیی سریع روز جمعه گذشته نیز از سرنگونی یک پهپاد جاسوسی آمریکایی در منطقه "عسیر" خبر داد.
عربستان از فروردین ۹۴ در قالب ائتلافی از چند کشور غربی و عربی و با کمک آمریکا به بهانه بازگرداندن «عبدربه منصور هادی» رئیس جمهوری مستعفی و فراری این کشور به قدرت، حملات گسترده‌ای را علیه یمن- فقیرترین کشور عربی- آغاز کرد.
بر اثر این تجاوز، تاکنون هزاران یمنی کشته شده اند و بر اساس گزارش سازمان ملل متحد، قحطی در این کشور به بزرگ ترین فاجعه انسانی در جهان تبدیل شده است.
