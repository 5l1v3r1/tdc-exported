
# יוצאים מהמקלטים: הזהב נפל ב-1.8%, עליות חדות בתשואות אגח ארהב

Published at: **2019-11-05T00:00:00+00:00**

Author: **כתבי שוק ההון**

Original: [כלכליסט - www.calcalist.co.il](https://www.calcalist.co.il/articles/0,7340,L-3773070,00.html)

דיווח שוטף מהשווקים המובילים בעולם: העדכונים החשובים, המניות הבולטות, אגרות החוב, ועדכוני האנליסטים ניקיי שנגחאי האנג סנג דאקס קאק פוטסי דאו ג'ונס נאסד"ק S&P 500

        הצטרפו לעדכונים שוטפים בערוץ הטלגרם של מדור שוק ההון ב"כלכליסט"
      
23:00 - המדדים המובילים בניו יורק ננעלו הערב ביציבות.  דאו ג'ונס עלה ב-0.1% לשיא חדש, S&P 500 ירד ב-0.1%, נאסד"ק ללא תנועה מהותית. הדיווחים על עסקה קרובה עם סין הרחיקו את המשקיעים מהנכסים הבטוחים: תשואת אג"ח ארה"ב ל-10 שנים זינקה ב-8 נק' במקביל לירידה של 1.8% בזהב; מניית וולגרינס בוטסעלתה ב-2.6% לאחר הדיווחים על כך שהחברה שוקלת להפוך לפרטית; לאחר הדוחות: אובר נפלה ב-9.9%, מיילן איבדה 9.8%; אדובי פרסמה תחזית חיובית - המניה התחזקה ב-4.2%. בגזרת הישראליות: טבע ירדה ב-3.1%, צ'ק פוינט עלתה ב-1.6%.
21:35 - מחיר נפט גולמי מסוג WTI עלה היום ב-1.2% (69 סנט) ונקבע על 57.2 דולר לחבית.
20:45 -  מחיר הזהב ירד היום ב-1.8% (27.40 דולר) ונקבע על 1,483.70 דולר לאונקיה.
20:40 - המסחר במניית וולגרינס בוטס הופסק לאחר דיווחים לפיהם רשת הפארם הענקית בוחנת אפשרות להפוך לפרטית. המניה הנמנית על המדד היוקרתי דאו ג'ונס חזרה להיסחר בהמשך והיא קופצת ב-7.3%.  
20:30 - וזה מה שעושות הענקיות: אפלו מיקרוסופט עולות ב-0.1%, אמזון ללא תנועה מהותית, אלפביתעולה ב-0.5%, פייסבוקיורדת ב-0.4%.
20:10 - בישראליות: טבעיורדת ב-2%, צ'ק פוינט עולה ב-0.6%, סייברארקנחלשת ב-1.9%.
19:15 - מניית אדובימטפסת ב-3.8% לאחר שפרסמה אתמול בערב (לאחר הנעילה) תחזית מעודדדת לשנה הפיסקאלית 2020 - החברה מצפה עתה לרווח שנתי של 9.75 דולר למניה והכנסות של 13.15 מיליארד דולר, בשני המקרים מעל צפי האנליסטים, העומד על רווח של 9.70 דולר למניה והכנסות של 13.14 מיליארד דולר. לרבעון הרביעי של שנה זו צופה אדובי רווח של 2.25 דולר למניה והכנסות של 2.97 מיליארד דולר, הצפי בשוק עומד על הרווח של 2.26 דולר למניה והכנסות של 2.97 מיליארד דולר.
19:10 - נעילה באירופה: מדד דאקס עלה ב-0.1%, קאק עלה ב-0.4%, פוטסי התחזק ב-0.3%, סטוקס 600 עלה ב-0.2%; לאחר הדוחות: הוגו בוס ירדה ב-2.7%בפרנקפורט, פרארי ירדה ב-2.7% במילאנו, פנדורה נפלה ב-17.6% בקופנהאגן.
בניו יורק: המדדים דאו ג'ונס ונאסד"ק עולים ב-0.1%, S&P 500 יורד ב-0.1%; תשואת אג"ח ארה"ב ל-10 שנים מטפסת ב-8 נק' ל-1.87%; הזהב נופל ב-1.8% ל-1,484.30 דולר לאונקיה; היורו יורד ב-0.5% ל-1.107 דולר.
18:00 - מאקרו ארה"ב: מספר המשרות החדשות ירד בספטמבר ל-7.024מיליון, בהשוואה ל-7.3 מיליון באוגוסט - נסיגה חודשית רביעית ברציפות בנתון זה. תחזית הכלכלנים עמדה על 7.028 מיליון משרות.
שיעור העובדים במגזר הפרטי שבחר מיוזמתו לעזוב את המשרה שלו ירד ל-2.6%, מול 2.7% בחודש הקודם. בשילוב נתוני המגזר הממשלתי והפרטי ירד הנתון מ-2.4% בחודש אוגוסט ל-2.3% בספטמבר (ההנחה היא ששיעור נמוך יותר מעיד על תנאי שוק עבודה קשים יותר – פחות עובדים בוחרים מיוזמתם לחפש עבודה חדשה).
מה דעתך על מניית BOEING:

        לדף מניית BOEING
      
מדד מנהלי הרכש המשוקלל של מרקיט (Markit) עמד באוקטובר על 50.9 נק', נתון נמוך מתחזית הכלכלנים, שעמדה על 51.2 נק', לאחר קריאה של 51 נק' בחודש ספטמבר.
17:30 - שינוי קל במדדים, אם כי אחד מהם החליף צבע: מדד S&P 500 יורד עתה ב-0.1%, דאו ג'ונס עולה ב-0.1%, נאסד"ק שומר על יציבות; בואינגמובילה את מדד דאו ג'ונס עם עלייה של 1.7% לאחר שיו"ר החברה  דייב קלהון (Dave Calhoun) אמר כי הוא מגבה את המנכ"ל דניס מילנברג (Dennis Muilenburg), שימשיך להוביל את החברה מול משבר הקרקוע של מטוסי 737 מסדרה מקס - בעקבות שתי ההתרסקויות הקטלניות באינדונזיה ובאתיופיה. קלהון עדכן שמילנברג הציע לוותר על כל הבונוסים השנתיים שמגיעים לו השנה וכך בהמשך עד להשבת המטוסים לטיסות.  מניות ויזה וקוקה קולה יורדות ב-1.3% וב-1.4% בתחתית המדד.
16:30 - המסחר נפתח: המדדים דאו ג'ונס, נאסד"ק ו-S&P 500 עולים ב-0.1%.
היורו יורד ב-0.3% ל-1.109 דולר, הפאונד יציב, נסחר ב-1.288 דולר; תשואת אג"ח ארה"ב ל-10 שנים עולה ב-5 נק' ל-1.84%; הנפט מסוג WTI עולה ב-1.1% ל-57.2 דולר לחבית; הזהב יורד ב-1.2% ל-1,493.5 דולר האונקיה; באירופה - דאקס יציב, קאק עולה ב-0.2% ופוטסי מתחזק ב-0.3%. 
16:10 - הגירעון המסחרי של ארה"ב עמד בחודש ספטמבר על 52.5 מיליארד דולר, בדומה לתחזיות בשוק, ולאחר נתון גירעון של 55 מיליארד דולר בחודש אוגוסט. סכום הגירעון מתחילת השנה גבוה ב-5.4% מהיקף הגירעון בתקופה המקבילה בשנת 2018. היצוא האמריקאי ירד ב-1.8 מיליארד דולר ל-206 מיליארד דולר, היבוא ירד ב-4.4 מיליארד דולר ל-258.4 מיליארד דולר. בצד החיובי, נרשם עודף מסחרי במסחר בנפט ובדלקים, לראשונה מאז 1978, בסכום של 252 מיליון דולר.
15:30 - חברת הדשנים והאשלג המתחרה מוזאיק (Mosaic) מפרסמת תוצאות מאכזבות - ומאבדת 6.7% בטרום מסחר : מוזאיק רשמה ברבעון השלישי הפסד של 44 מיליון דולר או של 11 סנט למניה, לעומת רווח של 248 מיליון דולר או 64 סנט למניה ברבעון המקביל. החברה רשמה ברבעון רווח מתואם של 8 סנט למניה, מהותית פחות מצפי האנליסטים שעמד על 22 סנט למניה. ההכנסות הסתכמו ב-2.75 מיליארד דולר, לעומת 2.93 מיליארד דולר ברבעון המקביל, וכאשר הצפי עמד על 2.66 מיליארד דולר. לשנה כולה צופה מוזאיק רווח מתואם של 60-50 סנט למניה ו-EBITDA מתואם של בין 14 ל-1.5 מיליארד דולר. מוזאיק הודיעה היא בכוונתה לצמצם זמנית את ייצור הפוספטים והאשלג לצורך התאמתם לרמת הביקושים הנוכחית.
  
15:15 -  ענקית הצעצועים הסברו יוצאת לגיוס הון בהנפקה משנית של מניות בסכום של 875 מיליון דולר. הגיוס נועדה למימון רכישת חברת Entertainment One – הסברו הודיעה כבר באוגוסט על העסקה, שבה התמורה תעמוד על כ-4 מיליארד דולר. המניה יורדת ב-2% בטרום מסחר.
15:10 - גרופון נופלת ב-7.7% בטרום מסחר (Groupon): חברת הקופונים והרכישות הקבוצתיות הציגה בדוח הרבעון השלישי הפסד של 16.7 מיליון דולר או של 3 סנט למניה, בהשוואה לרווח של 44.6 מיליון דולר או 8 סנט למניה ברבעון המקביל. בנתון המתואם רשמה גרופון רווח של סנט אחד למניה, הצפי בשוק עמד על 2 סנט למניה. ההכנסות ירדו בחדות ל-495.6 מיליון דולר, לעומת 592.9 מיליון דולר ברבעון המקביל, הצפי בשוק עמד על הכנסות של 524 מיליון דולר. מניית גרופון ירדה ב-6.3% מתחילת 2019, מול עלייה של 22% במדד S&P 500.
15:00 - שעה וחצי לפתיחת המסחר בניו יורק, החוזים העתידיים על המדדים המובילים עולים ב-0.3%.
היורו יורד ב-0.2% ל-1.111 דולר, הפאונד עולה ב-0.1% ל-1.289 דולר; תשואת אג"ח ארה"ב ל-10 שנים עולה ב-3 נק' ל-1.82%; הנפט מסוג WTI עולה ב-0.9% ל-57 דולר לחבית; הזהב יורד ב-0.6% ל-1,501.30 דולר האונקיה; באירופה - דאקס עולה ב-0.1%, קאק ופוטסי עולים ב-0.3%.
14:45 - דיווחים בפארמה:
  
מיילן מטפסת ב-2% בטרום מסחר: החברה מסכמת את הרבעון השלישי עם רווח נקי של 189.8 מיליון דולר, או 37 סנט למניה, לעומת 176.7 מיליון דולר או 34 סנט למניה ברבעון המקביל. הרווח המתואם עמד על 1.17 דולר למניה, נתון שעלה על ציפיות האנליסטים שעמדו על 1.13 דולר למניה. ההכנסות הסתכמו ב-2.96 מיליארד דולר, בהשוואה ל-2.86 מיליארד דולר ברבעון המקביל, ובמקרה זה מתחת לציפיות בשוק - אלה עמדו על 3.01 מיליארד דולר בשורת ההכנסות. בה בבעת, לשנת 2019 כולה צופה מיילן כי תשיג רווח מתואם בטווח של 4.40-4.20 דולר למניה והכנסות בטווח של 12-11.5 מיליארד דולר. צפי האנליסטים עומד על רווח של 4.29 דולר למניה והכנסות של 11.6 מיליארד דולר.
אלרגן עולה ב-0.5% בטרום: חברת הפארמה חותמת את הרבעון השלישי עם הפסד של 786.8 מיליון דולר אושל 2.40 דולר למניה, לעומת הפסד של 37.9 מיליון דולר או של 11 סנט למניה ברבעון המקביל. בנתון המתואם רושמת החברה רווח של 4.25 דולר למניה, הצפי בשוק עומד על 4.23 דולר למניה. ההכנסות צמחו ב-3.6% ל-4.05 מיליארד דולר, הצפי עמד על 3.89 מיליארד דולר. בעלי המניות של אלרגן אישרו התקדמות לקראת עסקת המכירה ל- AbbVie אך רשות הסחר האמריקאית העבירה דרישות למידע נוסף על העסקה.
13:20 - עדכון סחורות: הנפט מסוג WTI עולה ב-0.83% ל-57.01 דולר לחבית והנפט מסוג ברנט מטפס ב-1.06% ל-62.79 דולר לחבית. העליות - על רקע אופטימיות המשקיעים בהסכם סחר פוטנציאלי בין ארה"ב לסין. הזהב יורד ב-0.3% ל-1506 דולר לאונקיה, על רקע עליית הדולר - גם בשל אופטימיות המשקיעים בהסכם הסחר.
11:50 - חברת האופנה הגרמנית הוגו בוס פרסמה את הדוחות הרבעוניים שלה: הרווח הנקי ברבעון השלישי ירד ל-56 מיליון יורו מ-66 מיליון יורו ברבעון המקביל אשתקד, מתחת לתחזיות האנליסטים שעמדו על 75 מיליון יורו. ההכנסות עלו ב-1% מהרבעון המקביל אשתקד ל-720 מיליון יורו. "ברבעון השלישי היה ביקוש נמוך בשוק האמריקאי", נמסר מהחברה. הרווח התפעולי ירד ל-83 מיליון יורו מ-92 מיליון יורו - מתחת לצפי. המניה מאבדת היום 0.7%.
חברת התכשיטים הדנית פנדורה פרסמה את הדוח הרבעוני שלה והמניה צונחת ב-11%: החברה דיווחה על הפסד של 17.8 מיליון דולר ברווח הנקי ברבעון השלישי וגם על נפילה של 11% בהכנסות לעומת הרבעון המקביל אשתקד, מתחת לצפי האנליסטים. הרווח השולי ירד ל-62.2% מ-72.3% ברבעון המקביל.
11:10 - יציבות במדדים המובילים במסחר באירופה: מניות בולטות - בריטיש אמריקן טבקו עולה ב-2%, רולס רויס מוסיפה 1.9%, דויטשה בנק מתחזקת ב-1.7%, פרארי יורדת ב-1.4%.
11:00 - פרארי פרסמה את הדוח הרבעוני שלה: חברת רכבי הספורט דיווחה כי הרווח למניה ברבעון השלישי של 2019 עמד על דולר, מעל התחזיות שעמדו על 0.93 דולר. אשתקד ברבעון המקביל הרווח למניה עמד על 0.90 דולר. ההכנסות עמדו על 1.02 מיליארד דולר, מעל הצפי, זה הרבעון הרביעי ברציפות. ההכנסות ברבעון המקביל עמדו על 974.22 מיליון דולר.
חברת מריוט האמריקאית, המפעילה בתי מלון, פרסמה לאחר הנעילה בניו יורק את הדוח הרבעוני שלה וירדה ב-3% במסחר המאוחר אמש. מריוט דיווחה כי הרווח למניה ברבעון השלישי של 2019 עמד על 1.47 דולר, מעט מתחת לתחזיות שעמדו על 1.49 דולר. ההכנסות עמדו על 5.28 מיליארד דולר, מעל הצפי שעמד על הכנסות של 5.13 מיליארד דולר. ההכנסות לחדר פנוי עלו ב-1.5% - בחברה מצפים לעליה של 2% עד סוף 2020.
בין היתר, שתי חברות תרופות, אלרגן ומיילן, צפויות לפרסם היום את הדוחות הרבעוניים, לפני פתיחת המסחר בניו יורק.
7:25 - המסחר בבורסות אסיה מתנהל הבוקר בעליות, לאחר שהמדדים המובילים בניו יורק ננעלו בשיא ועל רקע חדשות מעודדות בנוגע להסכם סחר בין סין לארה"ב.
בורסת טוקיו פתחה את שבוע המסחר לאחר שאתמול הייתה בחופשה ומדד ניקיי מתחזק ב-1.9%. מדד שנגחאי עולה ב-1% והאנג סנג מטפס ב-0.7%.
הפייננשל טיימס דיווח אתמול שארה"ב שוקלת לוותר על הטלת מכסים על סחורות סיניות בהיקף 112 מיליארד דולר, כדי להגיע להסכם ראשוני. סין צפויה להראות מאמץ דומה גם מכיוונה. מאוחר יותר פירסם הוול סטריט ג'ורנל חדשות דומות וכתב כי שתי הכלכלות הגדולות בעולם יוותרו על חלק מהמכסים אם יושג הסכם.
IFF פספסה את תחזיות האנליסטים: חברת תמציות הטעמים הדואלית שרכשה את פרוטרום הישראלית פירסמה אתמול לאחר נעילת המסחר בניו יורק את הדוחות לרבעון השלישי של 2019. הרווח הנקי של IFF עלה ל-127.1 מיליון דולר או 1.13 דולר למניה, לעומת 95.6 מיליון דולר או 1.17 דולר למניה ברבעון השלישי של 2018, הרווח המתואם ברבעון עמד על 1.2 דולר למניה.
ההכנסות עלו ל-1.27 מיליארד דולר לעומת 907.5 מיליון דולר בתקופה המקבילה אשתקד. אנליסטים בשוק חזו ל-IFF רווח נקי של 1.33 דולר למניה, רווח מתואם של 1.53 דולר למניה והכנסות של 1.29 מיליארד דולר. המניה שמרה על יציבות במסחר המאוחר לאחר פרסום הדוחות.
 אובר נחלשה אתמול ב-5.5% במסחר המאוחר לאחר הדוחות: חברת הנסיעות השיתופיות דיווחה על הפסד של 1.16 מיליארד דולר או 68 סנט למניה ברבעון השלישי של השנה. ההכנסות טיפסו ב-30% ל-3.81 מיליארד דולר ברבעון, לעומת 2.94 מיליארד דולר ברבעון המקביל אשתקד. תחזיות האנליסטים עמדו על הפסד של 70 סנט למניה והכנסות של 3.63 מיליארד דולר.
המסחר בוול סטריט ננעל אמש בעליות ולראשונה זה ארבעה חודשים דאו ג'ונס, S&P 500 ונאסד"ק ננעלו בשיא חדש באותו היום. דאו ג'ונס ו-S&P 500 עלו ב-0.4% כל אחד, נאסד"ק טיפס ב-0.6%. מתחילת השנה טיפס דאו ג'ונס ב-18%.
