
# Începe bătălia în jurul Casei de Comerţ Unirea. Noul ministru, Nechita-Adrian Oros, spune: „Am semnalat grave probleme privind modul de cheltuire a bugetului alocat”

Published at: **2019-11-07T13:33:19+00:00**

Author: **Florentina Niţu**

Original: [Ziarul Financiar](https://www.zf.ro/companii/incepe-batalia-in-jurul-casei-de-comert-unirea-noul-ministru-nechita-adrian-oros-spune-am-semnalat-grave-probleme-privind-modul-de-cheltuire-a-bugetului-alocat-18552173)

Nechita-Adrian Oros, noul ministru al Agriculturii şi Dezvoltării Rurale, spune că a semnalat grave probleme privind modul de cheltuire a bugetului alocat Casei de Comerţ Agroalimentar Unirea, după ce a dispus Corpului de control al ministrului în cursul acestei zile să efectueze verificări asupra întregii activităţi a Casei.
„Domnii Sorin Minea, George Sava, Florentin Bercu, Mircea Coşea au semnalat grave probleme privind modul de cheltuire a bugetului alocat Casei de Comerţ pentru produse agroalimentare Unirea”, se arată într-un comunicat al Ministerului Agriculturii.
Reprezentanţii ministerului spun că această situaţie nu va influenţa sub nicio forma determinarea noii conduceri a ministerului de a face politici publice prin care să consolideze poziţia fermierilor pe lanţul de aprovizionare cu produse agroalimentare româneşti şi sănătoase.
Casa de Comerţ Unirea a fost înfiinţată în ianuarie 2019, cu un capital social de 93 de milioane de lei de la stat. Până acum au fost create două aprozare cu produse româneşti dintr-o reţea ce-şi propunea să ajungă la 80.
