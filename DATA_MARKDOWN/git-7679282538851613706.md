
# कप्तान रोहित शर्मा ने दिए संकेत, ये खिलाड़ी खेल सकता है अपना डेब्यू मैच

Published at: **2019-11-02T13:40:47+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-india-vs-bangladesh-captain-rohit-sharma-gave-a-hint-that-allrounder-shivam-dubey-may-play-his-debut-match-2828668.html)

भारतीय कार्यवाहक कप्तान रोहित शर्मा ने शनिवार को संकेत दिया कि मुंबई के आलराउंडर शिवम दुबे को रविवार को यहां बांग्लादेश के खिलाफ शुरूआती टी20 मैच में अंतरराष्ट्रीय पदार्पण का मौका दिया जा सकता है। कप्तान ने युवा दुबे और संजू सैमसन की काफी प्रशंसा की, उन्होंने केरल के विकेटकीपर के अनुभव की बात भी कही।
रोहित ने कहा कि इन दोनों में से एक खिलाड़ी को अंतिम एकादश में खेलते हुए देखा जा सकता है और जिस तरह से वह युवा विकेटकीपर ऋषभ पंत का समर्थन कर रहे थे, यह स्पष्ट था कि दुबे को अंतरराष्ट्रीय पदार्पण दिया जा सकता है।

        
          INDvsBAN:बांग्लादेश के खिलाफ कुछ ऐसी हो सकती है भारत की प्लेइंग XI
        
      
रोहित ने मैच से पूर्व संध्या पर आयोजित प्रेस कांफ्रेंस में कहा, ''हम अभी आकलन करेंगे और मैच से पहले भी विचार किया जायेगा। लेकिन दोनों (संजू और दुबे) निश्चित रूप से दौड़ में हैं। इनमें से एक को निश्चित रूप से खिलाया जायेगा। आप इन्हें अंतिम एकादश में खेलते हुए देख सकते हैं। हर किसी के लिये दरवाजे खुले हैं। किसी भी समय कोई भी अंतिम एकादश में खेल सकता है।
INDvBAN,1st T20:कब-कहां-कैसे देखें मैच की लाइव स्ट्रीमिंग और टेलीकास्ट 
