
# В Україні запровадять кримінальну відповідальність для журналістів за маніпуляції

Published at: **2019-11-06T11:37:37+00:00**

Author: ****

Original: [ФАКТИ](https://fakty.com.ua/ua/ukraine/20191106-v-ukrayini-zaprovadyat-kryminalnu-vidpovidalnist-dlya-zhurnalistiv-za-manipulyatsiyi/)

Планується внесення змін в законодавство щодо посилення відповідальності українських журналістів за розповсюдження неправдивої або маніпулятивної інформації.
Міністр культури, молоді та спорту Володимир Бородянський повідомив, що за маніпулювання суспільною свідомістю для журналістів можуть запровадити як адміністративну, так і кримінальну відповідальність.
Зокрема, у законодавство планують ввести поняття маніпулювання суспільною думкою та його критеріїв.
Читайте: Крок за кроком будувати Голлівуд – Бородянський про стратегію кіновиробництва
Бородянський на парламентських слуханнях про безпеку журналістів наголосив, що між захистом свободи слова та маніпуляціями дуже тонка грань.
На його думку, також необхідно посилити відповідальність за оприлюднення даних журналістів – зміни вже плануються.
Раніше Володимир Бородянський заявив, що Україна має обмежити володіння громадянами Росії українськими ЗМІ та участь в них російського капіталу.
