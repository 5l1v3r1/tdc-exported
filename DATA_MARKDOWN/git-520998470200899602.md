
# У таборі Лунка на Буковині влаштували нічну тривогу

Published at: **2019-11-01T18:54:00+00:00**

Author: ****

Original: [Погляд](https://pogliad.ua/news/bukovina/u-tabori-lunka-na-bukovini-vlashtuvali-nichnu-trivogu-379691)

Цієї ночі в рамках військово-патріотичного вишколу в таборі «Лунка» відбувся нічний навчальний алярм. На базу було здійснено напад диверсійною групою російських окупантів. Численні вибухи, вогонь, дезорієнтація в просторі...
Вихованці, під чітким керівництвом інструкторів, зайняли оборону табору. Дівчата в головному корпусі організували медичний пункт, забарикадували всі входи до споруди та надавали першу домедичну допомогу.
Тривога тривала близько пів години, внаслідок чого вихованці виловили чотирьох диверсантів: знешкодивши противника, врятували табір. Про це повідомляє департамент освіти і науки Чернівецької ОДА.
