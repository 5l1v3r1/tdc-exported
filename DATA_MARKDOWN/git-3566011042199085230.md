
# سرقت مسلحانه از بانک ملی در زاهدان

Published at: **2019-11-02T15:10:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544197.html/%D8%B3%D8%B1%D9%82%D8%AA-%D9%85%D8%B3%D9%84%D8%AD%D8%A7%D9%86%D9%87-%D8%A7%D8%B2-%D8%A8%D8%A7%D9%86%DA%A9-%D9%85%D9%84%DB%8C-%D8%AF%D8%B1-%D8%B2%D8%A7%D9%87%D8%AF%D8%A7%D9%86)

سارقین مسلح با ورود به شعبه میدان ۱۵ خرداد بانک ملی در زاهدان اقدام به سرقت وجوه نقد داخل بانک کردند.
به گزارش شبکه اطلاع رسانی راه دانا؛ به گزارش عصرهامون؛ سارقان مسلح با برداشت مبالغ نقد از داخل بانک متواری شده اند.طبق گزارش اولیه مبلغ سرقت شده کمتر از ۵۰ میلیون تومان بوده است اما پرسنل بانک در حال بررسی دقیق مبلغ سرقت شده هستند که به زودی اطلاعات تکمیلی منتشر خواهد شد.یک نفر از شاهدان ماجرا به خبرنگار عصرهامون گفت: سارقان دو کیسه مشکی حاوی پول را داخل یک دستگاه خودروی پژو فاقد پلاک قرار داده و از محل متواری شدند.وی افزود: تعداد سارقان 2 الی 3 نفر بود که برای دقایقی نیز در وسط خیابان با تکان دادن اسلحه اقدام به رعب و و حشت شهروندان کردند.انتهای پیام/
