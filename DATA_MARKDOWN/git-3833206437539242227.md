
# Почина известна френска певица и актриса

Published at: **2019-11-03T14:05:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Pochina-izvestna-frenska-pevica-i-aktrisa-910791)

Френската певица и актриса Мари Лафоре почина на 80 години в Женолие, Швейцария, съобщи БТА.
Тя е известна с песните "Vendanges d'amour", "Viens, viens", "Mon amour, mon ami". Продала е повече от 35 милиона албума. Снимала се е в 35 филма, сред които в "Под яркото слънце" с Ален Делон, "Полицай или негодник" с  Жан-Пол Белмондо, "Момичето със златните очи" на Жан-Габриел Албикоко, за когото се омъжва.
Тя има пет брака, ражда три деца. Дъщеря й, режисьорката Лиза Азуелос, не крие, че отношенията им са трудни. Самата Мари Лафоре признава, че е отсъствала прекалено много от дома. Лека - полека Мари Лафоре се отказва от записите и киното. През 1978 г. се установява в Женева, където има художествена галерия.
