
# Експеримент з чотириденним робочим тижнем підвищив продуктивність Microsoft

Published at: **2019-11-05T10:23:00+00:00**

Author: ****

Original: [ZIK.UA](https://zik.ua/news/2019/11/05/eksperyment_z_chotyrydennym_robochym_tyzhnem_pidvyshchyv_produktyvnist_microsoft_1683843)


        Підрозділ компанії Microsoft у Японії повідомив про зростання продажів майже на 40% під час експерименту, коли персонал працював чотириденний тиждень, отримуючи повну зарплату.
      
Офіси компанії були зачинені щоп’ятниці у серпні 2019 року, а штатним працівникам надавалися оплачувані «спеціальні відпустки», – повідомляє ВВС.
Зібрання були обмежені максимальною тривалістю у 30 хвилин, а розмови онлайн заохочувались як альтернатива зустрічам віч-на-віч.
Робочий тиждень у Японії є одним з найдовших у світі.
Опитування 2017 року продемонструвало, що майже чверть японських компаній працювали понад 80 годин понаднормово на місяць, часто без оплати понаднормового часу.
Про літній експеримент Microsoft Work Choice Challenge 2019 року схвально відгукнулися 92% опитаних співробітників компанії після його закінчення.
Під час експерименту споживання електроенергії зменшилося на 23%, використання паперу для принтерів – на 59% у порівнянні з серпнем 2018 року.
Технологічний гігант заявив, що планує провести експеримент Work Life Choice Challenge цієї зими, але не буде пропонувати ту саму «спеціальну відпустку».
Співробітникам однак рекомендуватимуть брати вихідний і «відпочити розумно», сказано в повідомленні.
Співзасновник китайського інтернет-магазину Alibaba Джек Ма вважає оптимальним шестиденний робочий тиждень з робочими змінами у 12 годин на день
Натомість Джек Ма, співзасновник китайського інтернет-магазину Alibaba, вважає найбільш оптимальним 12-годинний робочий день.
У квітні 2019 року він назвав схему «996», за якою робітники працюють з 09:00 до 21:00, шість днів на тиждень, «благословенням».
Нагадаємо, у Верховній Раді України готують новий Трудовий кодекс – так попередньо називається новий звід правил, прав і обов’язків для працівників і роботодавців, що має прийти на зміну нині чинному в Україні Кодексу законів про працю. Хоча документ ще розробляють, його ухвалення очікується до кінця цього року, а діяти він почне, ймовірно, з початку наступного року.
