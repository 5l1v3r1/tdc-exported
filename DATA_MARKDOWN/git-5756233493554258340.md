
# جزئیات سرقت مسلحانه طلا فروشی در اردبیل

Published at: **2019-11-05T18:17:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620096/%D8%AC%D8%B2%D8%A6%DB%8C%D8%A7%D8%AA-%D8%B3%D8%B1%D9%82%D8%AA-%D9%85%D8%B3%D9%84%D8%AD%D8%A7%D9%86%D9%87-%D8%B7%D9%84%D8%A7-%D9%81%D8%B1%D9%88%D8%B4%DB%8C-%D8%AF%D8%B1-%D8%A7%D8%B1%D8%AF%D8%A8%DB%8C%D9%84)


        فرمانده انتظامی استان اردبیل از سرقت مسلحانه نافرجام از طلا فروشی با همدستی ۴ سارق و اعتراف این متهمان به قتل ۵ شهروند اردبیلی خبر داد.
      

        آفتاب‌‌نیوز :
      
به نقل از پلیس اردبیل، هوشنگ حسینی ظهر سه شنبه در جمع خبرنگاران عنوان کرد: به دنبال وقوع یک فقره سرقت مسلحانه نافرجام از مغازه طلافروشی در شهرستان نمین در آبان ماه سال جاری و استفاده سارقان از خودروها و پلاک‌های مسروقه، بررسی موضوع با تشکیل چند اکیپ تخصصی در دستور کار کارآگاهان پلیس آگاهی اردبیل قرار گرفت.
وی افزود: در ادامه تحقیقات کارآگاهان پلیس آگاهی و بررسی‌های تخصصی از صحنه جرم مشخص شد در پرونده سرقت مسلحانه نافرجام از طلا فروشی، ۶ سارق مشارکت داشتند که با جمع بندی دلایل و مستندات قانونی و استفاده از تجهیزات، سارقان شناسایی و پس از هماهنگی قضائی و با اشرافیت کامل اطلاعاتی در عملیات‌های مقتدرانه و هوشمندانه کارآگاهان پلیس آگاهی دستگیر شدند.
فرمانده انتظامی استان اردبیل با اشاره به انتقال سارقان به پلیس آگاهی و انجام بازجویی های پلیسی از آنان، افزود: سارقان در مواجهه با دلایل و مستندات قانونی لب به سخن گشوده به سرقت مسلحانه از طلا فروشی اعتراف کردند.
سردار حسینی با بیان اینکه در ادامه تحقیقات و بازجویی‌ها مشخص شد ۲ نفر از سارقان مسلح که پسر عمو هستند؛ اعتراف به قتل ۳ مرد و ۲ زن جوان اردبیلی کرده‌اند؛ یادآور شد: متهمان با تشکیل پرونده تحویل مراجع قضائی شدند.
