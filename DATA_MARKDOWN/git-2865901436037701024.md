
# Ibra ljudina! Hoće u Bolonju zbog Mihe

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/fudbal/vesti/ibra-ljudina-hoce-u-bolonju-zbog-mihe/341463)

Znamo da je Zlatan Ibrahimović tražena roba ove zime nakon odluke da napusti Los Anđeles Galaksi gde mu je istekao ugovor, a najviše se šuškalo o povratku u Italiju gde je ranije već nosio dresove sva tri velikana - Juventusa, Milana i Intera. Ipak, njegov novi klub neće biti neko od spomenutih timova već Bolonja u čije redove Šveđanin želi da se preseli samo zbog jednog čoveka - našeg Siniše Mihajlovića.
To je večeras medijima potvrdio i direktor Bolonjeza Valter Sabatini, koji je obećao da će učinitiu sve da se "ova ludost" ostvari. Štaviše, Sabatini je potvrdio da će Zlatanu njegov klub ponuditi 8.000.000 evra za 18-mesečni ugovor."Ibrahimović želi da pređe kod nas zbog odnosa sa Sinišom. Nije nemoguće. Može da se izvede, ali ako se to desi to će biti samo zbog njhovog odnosa. Ibra želi da pomogne prijatelju Mihajloviću i sve što mogu da kažem je da ću učiniti sve što mogu da se ova ludost i ostvari", obećao je Sabatini.
Podsetimo, trener Bolonje Siniša Mihajlović trenutno je u bolnici na trećem tretmani hemoterpije u borbi sa leukemijom koja mu je dijagnostifikovana u julu.
Foto: Reuters
