
# Βαρκελώνη : Σάλος για την αθώωση 5 βιαστών επειδή δεν άσκησαν βία σε 14χρονη

Published at: **2019-11-01T08:37:23+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/world/varkeloni-salos-gia-tin-athoosi-5-viaston-epeidi-den-askisan-via-se-14xroni/)

Δικαστήριο της Βαρκελώνης έκρινε αθώους πέντε άνδρες, που κατηγορούνταν για τον ομαδικό βιασμό 14χρονου κοριτσιού, για το έγκλημα της σεξουαλικής επίθεσης.
Οι άνδρες καταδικάστηκαν και φυλακίστηκαν για το πιο ελαφρύ αδίκημα της σεξουαλικής κακοποίησης.

        Διαβάστε ακόμη : Διαγνωστικά Κέντρα - Λουκέτο από τις 21 Νοεμβρίου – Μεγάλη ταλαιπωρία για τους ασφαλισμένους
      
Βάσει του ισπανικού ποινικού κώδικα, βιασμός ή σεξουαλική επίθεση μπορεί να στοιχειοθετηθεί μόνο αν έχει γίνει χρήση βίας ή αν το θύμα έχει υποστεί εκφοβισμό.
Ωστόσο το δικαστήριο αποφάνθηκε ότι οι πέντε κατηγορούμενοι δεν διέπραξαν βιασμό διότι το θύμα ήταν «αναίσθητο» κι έτσι δεν χρειάστηκε να ασκήσουν βία.
Η απόφαση του δικαστηρίου γίνεται γνωστή παρά την ανατροπή ανάλογης απόφασης από το Ανώτατο Δικαστήριο της Ισπανίας νωρίτερα φέτος.
Αρχικά κατηγορίες είχαν απαγγελθεί εναντίον έξι ανδρών. Στους πέντε εξ αυτών επιβλήθηκαν ποινές 10 με 12 ετών κάθειρξη. Αν είχαν κριθεί ένοχοι για βιασμό οι ποινές τους θα κυμαίνονταν από 15 έως 20 χρόνια κάθειρξη.
Οι άνδρες σύμφωνα με το ΑΠΕ-ΜΠΕ βίασαν το κορίτσι στη διάρκεια ενός παιχνιδιού που περιλάμβανε την κατανάλωση μεγάλης ποσότητας αλκοόλ σε ένα εργοστάσιο εκτός λειτουργίας στην Μανρέσα, μια πόλη της Καταλονίας, τον Οκτώβριο του 2016.
Σύμφωνα με τους εισαγγελείς, οι άνδρες επιτέθηκαν στο κορίτσι, το οποίο ήταν υπό την επήρεια ναρκωτικών ουσιών και αλκοόλ, ο ένας μετά τον άλλον.
Ένας από τους κατηγορούμενους, που αναφέρεται μόνο ως Μπράιαν Αντρές Μ., δήλωσε ότι είπε ο ένας στον άλλο: «Είναι η σειρά σου. Δεκαπέντε λεπτά ο καθένας, χωρίς καθυστερήσεις».
Το δικαστήριο απεφάνθη ότι το θύμα «δεν γνώριζε τι έκανε και τι όχι και κατά συνέπεια δεν ήταν σε θέση να συναινέσει ή να φέρει αντιρρήσεις στις σεξουαλικές σχέσεις που είχαν οι περισσότεροι κατηγορούμενοι μαζί της».
Στο θύμα επιδικάστηκε αποζημίωση 12.000 ευρώ.
Οργανώσεις προάσπισης των δικαιωμάτων των γυναικών αντέδρασαν με οργή στην απόφαση του δικαστηρίου.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
