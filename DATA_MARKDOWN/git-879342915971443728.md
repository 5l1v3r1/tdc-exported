
# Міжнародні резерви України скорочуються другий місяць поспіль

Published at: **2019-11-06T22:22:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/ekonomika/mizhnarodni-rezervy-ukrayiny-skorochuyutsya-druhyj-misyacz-pospil)


        У жовтні міжнародні резерви України скоротилися на 0,2 відсотка (на 34,88 млн) і на 1 листопада становили 21 402,93 млн доларів.
      
Про це свідчать дані Національного банку України (НБУ).
Проте з початку року резерви зросли на 582,5 млн доларів (2,8%).
Як зазначили в НБУ, значні обсяги погашень по державному боргу були компенсовані зовнішніми надходженнями, а також валютними інтервенціями Нацбанку і операцій з управлінням міжнародними резервами.
Зокрема, уряд на обслуговування і погашення держборгу спрямував 632,3 млн доларів. Ці витрати були частково компенсовані надходженнями на користь уряду у 262,1 млн євро від міжнародних партнерів, у тому числі Єврокомісії.
Нагадаємо, у вересні міжнародні резерви скоротилися на 2,6% (на 577,47 млн ​​доларів).
Хочете обговорити цю новину? Долучайтеся до телеграм-чату CHORNA RADA
