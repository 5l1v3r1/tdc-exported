
# Гончарук спростував інформацію про припинення співпраці з МВФ

Published at: **2019-11-05T13:04:00+00:00**

Author: ****

Original: [ZIK.UA](https://zik.ua/news/2019/11/05/goncharuk_sprostuvav_informatsiyu_pro_prypynennya_spivpratsi_z_mvf_1684007)


        Прем'єр-міністр Олексій Гончарук спростував інформацію про припинення співпраці з Міжнародним валютним фондом через стягнення коштів з колишніх акціонерів Приватбанку.
      
Про це він повідомив в ході пресконференції після презентації проєкту держбюджету на 2020 рік, котру транслював телеканал ZIK.
"Я щодня зустрічаю в ЗМІ манипуляційні історії, як ніби хтось заморозив програму. Це не відповідає дійсності. У нас робочий процес", - зазначив прем'єр.
При цьому він нагадав, що процес щодо стягнення коштів з колишніх власників "Приватбанку" триває. 
Нагадаємо, раніше у ЗМІ було оприлюднено інформацію, що МВФ відклав фінансову допомогу для України. Це рішення було аргументоване тим, що установа нібито стурбована тим, що президент Володимир Зеленський не відшкодує мільярди доларів, імовірно розграбованих банками.
