
# Чумак представив нового прокурора Чернівецької області

Published at: **2019-11-07T20:16:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/chumak-predstavyv-novoho-prokurora-cherniveczkoyi-oblasti)


        Головний військовий прокурор Віктор Чумак представив нового керівника прокуратури Чернівецької області - Адріана Дутковського.
      
Про це повідомляє пресслужба ГПУ у четвер, 7 листопада.
Як зазначив Чумак, перед новим прокурором стоять складні завдання.
«Головне завдання реформування органів прокуратури - сформувати прокуратуру з людей, які точно знають, для чого вони там працюють. Не для себе, а для суспільства. Кожен має виконувати свою роботу чесно і сумлінно», - зазначив він.
У свою чергу Дутковський запевнив, що готовий докласти максимум зусиль для формування нової якісної прокуратури, в якої буде повага і довіра від суспільства.
«Я розумію, що ні я, ні колектив прокуратури області не має права підвести суспільство. Прокуратура області якісно виконуватиме функцію координації діяльності правоохоронних органів регіону. На кону моя репутація і репутація органів прокуратури області», - підкреслив він.
Нагадаємо, 5 листопада прокурор Чернівецької області Олег Соболь пішов у відставку після критики прем'єр-міністра Олексія Гончарука.
Раніше, Рябошапка підписав наказ про призначення Максима Вихора на посаду прокурора Одеської області.
Хочете обговорити цю новину? Долучайтеся до телеграм-чату CHORNA RADA
