
# На Донбасі авто з бойовиками підірвалося на власній міні

Published at: **2019-11-01T12:12:48+00:00**

Author: ****

Original: [ФАКТИ](https://fakty.com.ua/ua/ukraine/20191101-na-donbasi-avto-z-bojovykamy-pidirvalosya-na-vlasnij-mini/)

Автомобіль окупантів підірвався на власній міні біля Нової Ласпи на Донеччині.
На Донбасі автомобіль з російськими бойовиками підірвався на міні, не доїхавши близько 300 метрів до свого опорного пункту. Чи зазнав ворог втрат, нині не відомо.
За інформацією штабу Операції об’єднаних сил, підрив відбувся у районі тимчасово окупованого населеного пункту Нова Ласпа на Донеччині.
Зазначається, що автомобіль, що перевозив ворогів, наїхав на свою ж міну.
Прокремлівські бойовики збрехали, що транспорт було підбито бійцями ООС, коли той нібито їхав “на допомогу хворій дитині”.
Читайте: Між обстрілами на Донбасі і “гумконвоями” РФ існує зв’язок – повірений у справах США
Українські військові відповіли на це тим, що на території, де стався підрив, вже давно не проживає цивільне населення, тим більше з дітьми.
До слова, у штабі ООС відзвітували про кількість знищених бойовиків на Донбасі.
