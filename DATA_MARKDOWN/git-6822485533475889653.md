
# مجلس، هلال احمر را از پرداخت مالیات معاف کرد

Published at: **2019-11-04T09:49:00+00:00**

Author: ****

Original: [جامعه خبری تحلیلی الف](https://www.alef.ir/news/3980813042.html)

نمایندگان مجلس شورای اسلامی در جلسه علنی امروز (دوشنبه) با تصویب استفساریه‌ای، هلال احمررا از پرداخت مالیات معاف کردند.
به گزارش فارس، نمایندگان مجلس شورای اسلامی در جلسه علنی صبح امروز (دوشنبه 13 آبان) طرح استفساریه بند ۲ ماده ۲ قانون مالیات‌های مستقیم را تصویب کردند.
در این استفساریه آمده است که آیا جمعیت هلال احمر جمهوری اسلامی مشمول حکم بند ۲ ماده ۲ قانون مالیات‌های مستقیم اصلاحی مصوب ۲۲/ ۱۱/ ۱۳۸۰ می‌باشد؟
در پاسخ این استفساریه آمده است «بلی. جمعیت هلال احمر جمهوری اسلامی مشمول بند ۲ ماده ۲ قانون  مذکور می‌باشد.»
با این مصوبه جمعیت هلال احمر نباید به ازای بودجه‌ای که از دولت می‌گیرد مالیات بدهد و به عبارت دیگر هلال احمر نباید به سازمان مالیاتی مالیات بدهد.
از 218 نماینده حاضر در صحن علنی ۱۶۸ نماینده به این استفساریه رای موافق، ۱۷ نماینده رای مخالف و ۴ نماینده هم رای ممتنع دادند. 
گفتنی است مصوبه امروز مجلس در صورت تایید نهایی شورای نگهبان قابلیت اجرایی خواهد داشت.
