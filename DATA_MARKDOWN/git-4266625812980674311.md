
# Зеленський підписав законопроєкт про поводження з ядерними відходами

Published at: **2019-11-05T18:10:00+00:00**

Author: ****

Original: [ZIK.UA](https://zik.ua/news/2019/11/05/zelenskyy_pidpysav_zakonoproiekt_pro_povodzhennya_z_yadernymy_vidhodamy_1684339)


        Президент України Володимир Зеленський підписав законопроєкт №0913 про внесення змін до деяких законів України щодо удосконалення законодавства з питань поводження з радіоактивними відходами.
      
Про це йдеться на сайті Верховної ради.
"5.11.2019 Повернуто з підписом від Президента", - написано у карточці законопроєкту.
Як зазначається у пояснювальній записці метою прийняття законопроекту є приведення законодавчої бази України у сфері поводження з радіоактивними відходами у відповідність до узгоджених на міжнародному рівні вимог безпеки в частині удосконалення системи класифікації радіоактивних відходів для їх захоронення, яка базується, насамперед, на міркуваннях довгострокової безпеки і способах остаточного захоронення.
Зазначена мета досягається шляхом внесення змін до Закону України «Про поводження з радіоактивними відходами», Закону України «Про використання ядерної енергії та радіаційну безпеку» та Закону України «Про порядок прийняття рішень про розміщення, проектування, будівництво ядерних установок і об'єктів, призначених для поводження з радіоактивними відходами, які мають загальнодержавне значення», що дозволить ефективно здійснювати управління у сфері поводження з радіоактивними відходами.
Раніше повідомлялося, що забруднення Тихого океану відходами ядерних випробувань, які проводили США упродовж 1946-1958 рік, може завдати серйозної шкоди навколишньому середовищу.
