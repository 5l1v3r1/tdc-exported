
# В Україні запустили проєкт з оцифровування території

Published at: **2019-11-05T16:20:48+00:00**

Author: ****

Original: [ГЛАВКОМ](https://glavcom.ua/economics/finances/v-ukrajini-zapustili-projekt-z-ocifrovuvannya-teritoriji-637911.html)

В Україні запустили проєкт з оцифрування території держави. Аерофотозйомку, завдяки якій створять 3D-моделі місцевості, розпочали із Волинської та Львівської областей.
«За допомогою аерофотознімання створюються 3D-моделі місцевості, наприклад, лісових масивів, окремих фрагментів забудови чи виробничих споруд, а також класифікації будівель, рослинності, ліній електромереж тощо. Крім того, високоточне лазерне сканування з точністю до 5 см дозволить прогнозувати вірогідні зони затоплень, стане незамінною для проєктування доріг, зрошувань земель, ефективної інвентаризації лісів», - ідеться в повідомленні пресслужби уряду.
Таким чином розпочали створювати Національну інфраструктуру просторових даних. Уперше в Україні з’явиться цифрова топографічна база даних, що стане невід'ємною частиною великого проєкту «Держава в смартфоні».
Виконавцем пілотних робіт є ДП «Державне аерогеодезичне підприємство», а застосовуватимуть найновітніше обладнання Leica TerrainMapper - на території Євросоюзу таких камер лише три.
Тим часом у Мінцифри анонсували запуск двох десятків електронних послуг до кінця року. Послуги будуть доступні на державному порталі «Дія».
