
# Politie op scherp om mogelijke actie dierenactivisten bij boeren Barneveld

Published at: **2019-11-07T10:42:25+00:00**

Author: ****

Original: [Blik op nieuws](https://www.blikopnieuws.nl/nieuws/277508/politie-op-scherp-om-mogelijke-actie-dierenactivisten-bij-boeren-barneveld.html)

Barneveld - Bij de politie was er informatie binnengekomen dat dierenactivisten zich woensdagavond op diverse plaatsen in Barneveld zouden verzamelen. 'Zij zouden mogelijk actie willen voeren bij stallen van diverse boeren in het agrarische gebied in en om Barneveld', zo meldt de politie donderdag.
Barneveld - Bij de politie was er informatie binnengekomen dat dierenactivisten zich woensdagavond op diverse plaatsen in Barneveld zouden verzamelen. 'Zij zouden mogelijk actie willen voeren bij stallen van diverse boeren in het agrarische gebied in en om Barneveld', zo meldt de politie donderdag.
Daarnaast was de dreiging reëel, mede gezien het feit dat er woensdag ook een uitspraak was gedaan in de strafzaak tegen leden van actiegroep ‘Meat the Victims’. Daarnaast was het woensdag Dankdag. 'Dat zou betekenen dat veel boeren in de kerk zouden zitten', aldus de politie.
Al deze informatie bij elkaar deed de politie besluiten op te schalen om te voorkomen dat beide partijen op wat voor manier dan ook met elkaar geconfronteerd zouden worden. Woensdagavond werden uiteindelijk alleen verontruste boeren gesignaleerd. Deze vertrokken onverrichter zake en uiteindelijk is het nergens tot een confrontatie gekomen. De politie zette ook een helikopter in om vanuit de lucht bijzondere bewegingen te kunnen oppikken.
