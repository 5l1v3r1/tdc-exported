
# У Києві обмежать рух фур у годину пік

Published at: **2019-11-06T12:39:36+00:00**

Author: ****

Original: [ФАКТИ](https://fakty.com.ua/ua/ukraine/20191106-u-kyyevi-obmezhat-ruh-fur-u-chas-pik/)

У Києві в години пік обмежать рух вантажних автомобілів з масою понад 4,5 тонни.
Із 7 листопада у Києві обмежать в’їзд вантажних автомобілів з дозволеною масою понад 4,5 тонни у години пік із 07.00 до 10.00 ранку та увечері із 17.00 до 20.00.
Начальник Управління патрульної поліції в місті Києві Юрій Зозуля зазначив, що впроваджувати зміни почнуть на в’їзді зі сторони Житомира, а згодом і на інших в’їздах.
Це повинно підвищити рівень пропускної спроможності вулиць та доріг столиці та дозволить мінімізувати рівень виникнення заторів.
За добу в Київ в’їжджає до 50 тис. вантажних авто, що негативно позначається на трафіку та екології. Окрім того, більша частина транзиту проїжджає саме через київський Південний мостовий перехід, навантаження на який сьогодні у шість разів перевищує проектне.
Читайте: Без кабіни і на електриці: як працюють безпілотні вантажівки у Швеції
У час, коли в’їзд для великовантажних авто буде дозволено (з 20.00 до 07.00), рухатись вони зможуть такими дорогами:
Нагадаємо, 23 вересня Володимир Зеленський підписав закон про підвищення штрафів за перевантажені фури.
