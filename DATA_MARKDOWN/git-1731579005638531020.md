
# Instagram contro l’autolesionismo: nuova tornata di censure e restrizioni

Published at: **2019-11-03T10:30:27+00:00**

Author: **Vincenzo Ronca**

Original: [MobileWorld](https://www.mobileworld.it/2019/11/03/instagram-lautolesionismo-nuova-tornata-censure-restrizioni-240125/)

Uno degli aspetti negativi legato alle grandi piattaforme sociali è il terreno fertile concesso ad alcune correnti potenzialmente dannose per gli utenti: tra queste troviamo l’autolesionismo.
Instagram ha diffuso un importante comunicato centrato sull’argomento, esponendo le ultime misure prese in questo contesto: saranno censurati post contenenti immagini autolesioniste o correlate al suicidio. La misura coinvolgerà tutte le tipologie di post. Queste tipologie di post non saranno più consigliati nelle ricerche effettuate dagli utenti: in tal senso verranno invece proposti contenuti per la prevenzione del suicidio.
Instagram ha comunicato che ha già posto nuovi schermi sensibili a quasi un milione di contenuti, di cui il 77% è stato individuato e schermato prima che venisse segnalato dagli utenti.
La battaglia rimane comunque aperta: secondo l’Organizzazione Mondiale della Sanità il suicidio è la seconda maggior causa di morte tra i giovani d’età compresa tra 15 e 29 anni. Nell’ultimo decennio il tasso di suicidi tra i giovani statunitensi è aumentato del 56%.
Via: Engadget
