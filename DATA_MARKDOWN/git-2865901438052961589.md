
# Bjelica van kontrole: VAR je cirkus i nešto skandalozno, VAR je s*anje!

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/fudbal/vesti/bjelica-van-kontrole-var-je-cirkus-i-nesto-skandalozno-var-je-s-anje/341825)

Mnogo zamerki imali su Zagrepčani tokom samog meča Dinamo - Šahtjor, žalili se kako im nisu dosuđena dva penala, a na kraju, kao šlag na tortu, sudija Feliks Brih počastio ih je najstrožom kaznom - ali protiv njih! 
Opšti je utisak da je suđenje bilo kriminalno, o čemu je posle meča govorio i trener Modrih Nenad Bjelica. On nije mogao da se iskontroliše, pa može da očekuje drakonsku kaznu UEFA...
Za početak, nedosuđeni prekršaji u šesnaestercu nad Ademijem i Petkovićem?"Ako ne žele da gledaju snimke, šta će nam taj VAR?! Ja uvek govorim da je VAR obično s*anje! Ubija emocije, ubija igru. To je cirkus. Pogledajte koliki je cirkus u Engleskoj. U Italiji je tek cirkus! I dalje se tumačenje spornih situacija svodi na interpretaciju. Čemu onda to? Ukinite onda taj VAR. Ja sam apsolutno protiv VAR-a, on ubija emocije, ubija fudbal".
Penala za Dinamo nema, ali ima za Šahtjor..."Zašto imamo VAR? Kada u toj situaciji sudija prvo svira faul na Tajsonu, a onda vraća na nešto drugo, ali na ono što nije bilo, a to je prekršaj Đire. Da se razumemo, prekršaj Teofila na tajsonu je bio i to je čisti penal, ali stvar je u tome da je sudija gledajući snimak to okrenuo i dao penal za drugu situaciju, u tome je stvar! VAR je cirkus i nešto skandalozno! Rekao sam to kada sam radio u Poljskoj, evo i sada ću u Hrvatskoj i u Ligi šampiona", nije mogao da se smiri Bjelica. 
I na kraju?"Zaslužili smo pobedu, bili smo bolji. Čestitam mojim momcima".

        Foto: Reuters
      
