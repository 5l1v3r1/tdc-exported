
# Fire grep for bedre privatøkonomi

Published at: **2019-11-06T05:00:00+00:00**

Author: **Eilin Lindvoll**

Original: [Dinside](https://www.dinside.no/okonomi/fire-grep-for-bedre-privatokonomi/71779590)

Det er flere nettportaler og apper som lett gir deg oversikt over ulike deler av privatøkonomien din.
Disse kan du bruke til å se hvor gode avtaler du har sammenlignet med de beste tilbudene på markedet, som du videre kan bruke til å forhandle deg til bedre vilkår, eller rett og slett gjøre et leverandørbytte.
Dinside gir deg oversikt over fire økonomi-sjekker du kan gjøre, og hvor mye du potensielt kan spare.
Det er to ting du kan gjøre for å spare penger på boliglånet ditt, som sannsynligvis er den største utgiften du har i måneden. Ett grep kan spare deg for penger hver måned og totalt, mens det andre hovedsakelig senker sluttsummen på boliglånet.
Først og fremst er det renta på boliglånet: Hvilken rente har du på lånet i dag, og hvor lav kan du få den?
To kjappe søk hos Finansportalen 4. november 2019 viser at:
Som du ser, er det en god del å spare på å sikre seg den beste boliglånsrenta på markedet, enten ved å prute hos banken din eller flytte lånet til en annen bank.
Hvis du går for siste alternativ, bør du undersøke hvilke gebyrer for følger med på «flyttelasset», slik at det blir tatt med i regnestykket også.
Sparegrep nummer to på boliglånet, hvis du allerede har ei god rente, er å se om du har rom i økonomien til å korte ned løpetiden på lånet og betale større avdrag hver måned. Det vil senke sluttsummen på lånet og potensielt spare deg for over 300.000 kroner.
Strøm må vi ha, og nå som det blir kaldere, øker både strømprisen og -forbruket.
Derfor er du tjent med å følge med på hvilke strømavtaler som er de billigste i ditt område.
Her kan du spare penger på å velge en avtale som utmerker seg blant topplasseringene over tid, eller velge et strømselskap med prismatch og ringe dem én gang i måneden for å sikre deg den beste prisen.
Strømpris.no er en super portal til dette formålet, og hvis vi velger tre tilfeldige gater i tre norske byer 4. november 2019, ser vi følgende prisforskjell:
I motsetning til boliglån: Jo høyere sparekonto-rente, desto bedre.
Et kjapt søk i Finansportalen viser at den beste renta for en 30-åring som setter 400.000 kroner på sparekonto uten bruksbegrensninger, er 2,4 prosent - mot dårligste alternativ med 0,1 prosent rente. Denne forskjellen utgjør 9200 kroner i forventet årlig avkastning.
Hvis du skal sette penger på sparekonto er nettopp dette med bruksbegrensninger verdt å sjekke. Velger du en konto med begrensninger, er det et kun et visst antall uttak du kan gjøre uten å måtte betale gebyr. Derfor bør du ikke sette alle pengene dine på én konto hvis du er avhengig av å ta ut noen penger innimellom.
Sist, men ikke minst: Har du flere kredittkort du ikke bruker, som du har mistet oversikten over?
De nyopprettede gjeldsregistrene er ikke bare nyttige for bankene som skal sjekke lånesøknader nye kunder sender inn. Du kan også bruke registrene til å få bedre oversikt over egen økonomi og kvitte deg med unødvendig kreditt.
Finans Norge tror vi får se flere nye tjenester som dukker opp framover med utspring fra gjeldsregisteret og andre fra PSD2-aktører.
Ett eksempel er appen Horde, som lar deg som bruker logge inn hos Gjeldsregisteret og henter ut dine gjeldsdata, for å så vise dem til deg i appen. Videre kan du også si opp unødvendige kredittkort ved hjelp av et par tastetrykk direkte i appen.
På to måneder har Horde fått 13.000 brukere, og det er sagt opp over 10.000 kredittkort på under én måned.
Ved å si opp kredittkort du ikke bruker, sparer du både årsgebyr på kortene og unngår at ubrukt kreditt hindrer deg fra å få ta opp så høyt boliglån du ønsker.
