
# Films en series? Netflix stapt over naar volledig nieuw medium

Published at: **2019-11-05T07:40:00+00:00**

Author: **yannickspinner**

Original: [Apparata](https://www.apparata.nl/nieuws/films-en-series-netflix-stapt-over-naar-volledig-nieuw-medium-33024)

Netflix is natuurlijk op dit moment nog de koning van de streaming-wereld en dan verwacht je niets anders dan solide tv-series en films. Voor het eerst stapt Netflix daarentegen over naar een volledig nieuw medium, dat voorlopig te beluisteren valt op Spotify.
Nee, Netflix gaat geen Original muziek maken, maar podcasts. Oplettende Netflix-fans zullen daarbij al direct denken aan de Stranger Things-podcasts die Netflix maakte, maar die zijn van een ander kaliber. Waar de laatstgenoemde online radioshows eigen een soort making of waren, geheel met commentaar van de acteurs en makers, pakt Netflix het nu anders aan.
De zogenoemde The Only Podcast Left zal een ‘neppe’ podcast worden in de geest van Netflix’ reeds gelanceerde serie Daybreak. De show is een geweldige rare, komische interpretatie van het zombiegenre en dat wordt meegenomen naar de podcast.
Personages uit hetzelfde universum maken namelijk een podcast getiteld The Only Podcast Left, waarbij ze dus op hun eigen manier een podcast maken in het midden van de apocalypse. Het is dus een aanvulling op de serie en een geweldige manier om een Marvel-achtig shared universe verder uit te breiden.
The Only Podcast left zal in eerste instantie exclusief worden uitgezonden op Spotify. De show is al op Netflix te zien en de meta-podcast komt op 7 november naar het grootste muziekplatform ter wereld. Vanaf 12 december is de podcast vervolgens overal te beluisteren.
Via: VarietyFoto @Netflix
Lees ook: Top 5 Netflix Originals die je in november kunt checken
