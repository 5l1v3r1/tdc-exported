
# Niet enkel Diagne viel door de mand: “Zij acteren soms beter in een circus”

Published at: **2019-11-07T14:28:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902797/niet-enkel-diagne-viel-door-de-mand-zij-acteren-soms-beter-in-een-circus-.html)


        Mbaye Diagne krijgt de volle laag na de 1-0 nederlaag van Club Brugge tegen PSG. Commentator Tom Boudeweel zag echter nog enkele spelers door de mand vallen.
      
Tegenover Sporza vindt Boudeweel dat Diatta en Dennis niet konden overtuigen. "Club Brugge heeft zeker mogelijkheden gehad om tegen te prikken, maar de laatste pass kwam er niet uit. En dan kijk ik toch vooral naar Diatta en Dennis, twee flankspelers die in de tweede helft niet meer tot hun recht kwamen."
"Diatta en Dennis zouden soms beter in een circus acteren, omdat ze te veel overdrijven met hun acties”, gaat Boudeweel verder. “Ze hebben ongelofelijk veel talent, maar het zijn talenten met een handleiding. De onvoorspelbaarheid van hun acties is hun grote kracht, maar tegelijk hun zwakte. Ze zullen nog wat bijschaven om dat overmoedige en naïeve beter te kanaliseren als ze een stap hogerop willen zetten.”
Club Brugge probeerde nog een gelijkspel uit de brand te slepen. ”Op het einde van de wedstrijd probeerde Club nog wat te drukken, maar hebben ze niet veel meer gecreëerd. Je zag echt wel het tijd winnen van PSG in eigen huis. Het was alsof ze het een beetje in hun broek deden om toch nog een treffer tegen te krijgen."
