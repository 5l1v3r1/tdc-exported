
# 
        اعتصاب نامحدود کارکنان آنروا
      

Published at: **2019-11-03T18:18:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637887/%D8%A7%D8%B9%D8%AA%D8%B5%D8%A7%D8%A8-%D9%86%D8%A7%D9%85%D8%AD%D8%AF%D9%88%D8%AF-%DA%A9%D8%A7%D8%B1%DA%A9%D9%86%D8%A7%D9%86-%D8%A2%D9%86%D8%B1%D9%88%D8%A7)

به گزارش بولتن نیوز، این اعتصاب که تمامی کارکنان آنروا را در برمی گیرد در زمانی رخ داده‌است که این آژانس در بحران اقتصادی به سر می‌برد.
طبق گفته سامی مشعشع، سخنگوی آنروا، این اعتصاب تمامی ادارات آموزشی، اجتماعی و سلامت برای آوارگان فلسطینی را شامل می‌شود.
خدمات و تاسیسات آنروا در کشور اردن شامل 169 مدرسه با 120 هزار دانش آموز، 25 مرکز سلامت، 14 مرکز برای زنان و خدمات‌دهی به دو میلیون و دویست هزار آواره فلسطینی است.
اتحادیه کارگری مربوط به این کارمندان تمامی مسئولیت تعلیق آموزش و خدماتش را برعهده مقامهای این آژانس وابسته به سازمان ملل به سبب سیاست سرسختانه‌اش می‌داند. آژانس آنروا پیشنهاد افزایش حقوقی معادل 90 یورو را برای این کارمندان داده‌است ولی این اتحادیه درخواست افزایش حقوقی معادل 250 یورو را داده‌است.
آنروا از سال 2018 که آمریکا کمک‌های مالی خود معادل سالیانه 300 میلیون دلار را به این نهاد قطع کرد با بحران مالی روبرو شده است.
در ماه اوت، سوئیس و هلند هم کمکهای مالی خود به آنروا را قطع کردند.
