
# Nederlander Martin Garrix wint MTV European Music Award

Published at: **2019-11-04T03:29:00+00:00**

Author: ****

Original: [De Standaard](https://www.standaard.be/cnt/dmf20191104_04699206)


        De Nederlandse dj Martin Garrix heeft zondagavond op de MTV European Music Awards de prijs in de categorie ‘Beste elektronisch’ in de wacht gesleept.
      
Voor de award waren ook The Chainsmokers, DJ Snake, Marshmello en Calvin Harris genomineerd. Marshmello won de award vorig jaar.
De uitreiking vond plaats in het Spaanse Sevilla. Andere winnaars waren onder anderen de Amerikaanse rapster Nicki Minaj (Beste hiphop), de Canadese zanger Shawn Mendes (Beste artiest), de 17-jarige Amerikaanse Billie Eilish (Beste nummer voor ‘Bad Guy’ en Beste nieuwkomer), de Amerikaanse zangeres Halsey (Beste pop) en Taylor Swift (Beste Amerikaanse act en Beste video).
Grote favoriet Ariana Grande kon geen van haar zeven nominaties verzilveren.
DJ MATTN, alias Anouk Matton (26) sleepte op de pre-party al de award voor Beste Belgische act in de wacht. Vorig jaar won haar man ­Dimitri Vegas diezelfde award al ­samen met Like Mike. DJ MATTN haalde het van de andere genomineerden Blackwave, Zwangere Guy, IBE en Tamino.

        Dit zijn alle winnaars in de belangrijkste categorieën:
      
BEST POP: Halsey
BEST HIP-HOP: Nicki Minaj
BEST COLLABORATION: ROSALÍA & J Balvin - Con Altura ft. El Guincho
BEST ROCK: Green Day
BEST SONG: Billie Eilish - bad guy
BEST ARTIST: Shawn Mendes
BEST ELECTRONIC: Martin Garrix
BEST WORLD STAGE: Muse - Bilbao, Spain 2018
BEST NEW: Billie Eilish
BEST LIVE: BTS
BEST ALTERNATIVE: FKA Twigs
BEST PUSH: Ava Max
BEST VIDEO: Taylor Swift - ME! ft. Brendon Urie of Panic! At The Disco
ROCK ICON: Liam Gallagher
BEST LOOK: Halsey
BIGGEST FANS: BTS
