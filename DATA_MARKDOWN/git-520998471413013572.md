
# Як заварювати шипшину, щоб була максимальна користь для організму

Published at: **2019-11-07T14:12:00+00:00**

Author: ****

Original: [Погляд](https://pogliad.ua/news/life/advices/yak-zavaryuvati-shipshinu-schob-bula-maksimalna-korist-dlya-organizmu-379962)

Всі знають — шипшина корисна. У народі кажуть, що вона чемпіон з вітаміну С, має загальнозміцнювальну дію і навіть допомагає під час застуд та інфекційних захворювань.
Дійсно, в шипшині міститься дуже багато аскорбінової кислоти. Так воно є, але саме в сухому, засушеному або замороженому вигляді. А її таку ніхто ж не їсть.
Можна, звичайно, з неї приготувати компот або зробити відвар. Тільки врахуйте, що шипшина в такому вигляді принесе вже набагато менше користі. Адже під час термічної обробки концентрація вітаміну С зменшується у багато разів.
З цієї причини шипшину не треба заварювати окропом і довго настоювати в термосі. Так у вас буде більшою мірою жовчно- і сечогінний засіб, бо плоди мають помірну спазмолітичну, жовчогінну дію. А щоб здобути більше користі з шипшини, залийте її водою температурою не вище 80 градусів і настоюйте кілька годин в закритій ємності, радить дієтолог Світлана Фус.
Ще в ягодах шипшини є вітаміни E, K і P, антиоксиданти, мінерали. Але річ у тому, що вміст вітаміну С та інших корисних речовин вимірюється на 100 г продукту, з'їсти ж таку кількість шипшини дуже важко.
Це зовсім не означає, що треба відмовлятися від шипшини і не готувати відвар або компот. Потрібно розуміти, що шипшина містить трохи корисних речовин у тій кількості, яку реально вжити. Вона слугує тільки їх додатковим джерелом в нашому осінньо-зимовому раціоні.
