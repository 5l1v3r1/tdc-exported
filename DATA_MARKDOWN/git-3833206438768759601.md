
# Мощен Григор Димитров!

Published at: **2019-11-01T14:49:00+00:00**

Author: ****

Original: [Plovdiv24.bg](https://www.plovdiv24.bg/sport/910410.html)

Григор Димитров се класира за полуфиналите на турнира в Париж, след като победи чилиеца Кристиан Гарин с 6:2, 7:5. За място на финала утре Гришо ще се изправи срещу победителя от двойката Новак Джокович - Стефанос Циципас.
За да стигне до мач с Григор, Гарин постигна победи срещу добре познати имена от мъжкия тенис тур - Пабло Куевас, Джон Иснер и Жереми Шарди, като единствено в последния си мач между Шарди чилиецът загуби сет.
Григор Димитров мина с лекота през двама сериозни съперници в предишните кръгове. Българинът постигна победи с 2:0 сета срещу Давид Гофен и Доминик Тийм, давайки заявка за силен поход в Париж.
