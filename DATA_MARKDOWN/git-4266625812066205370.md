
# Вбивство 5-річного Кирила Тлявова: фігурантам оголошено остаточні підозри

Published at: **2019-11-05T17:06:00+00:00**

Author: ****

Original: [ZIK.UA](https://zik.ua/news/2019/11/05/vbyvstvo_5richnogo_kyryla_tlyavova_figurantam_ogolosheno_ostatochni_pidozry_1684285)


        Усім чотирьом фігурантам розслідування вбивства 5-річного хлопчика Кирила Тлявова у Переяславі оголошено підозри.
      
Про це заявив директор Державного бюро розслідувань Роман Труба під час брифінгу, передає УНН. 
"Сьогодні інспектору поліції оголошено підозру у вбивстві, вчиненому через необережність", – зазначив Труба.
Труба зазначив, що інспектор поліції стріляв по мішені, що знаходилась перед лісопосадкою. Він не бачив будинків за нею і дітей, але усвідомлював, що стріляє з вогнепальної зброї і порушує закон. Він усвідомлював, що могли постраждати люди."Крім цього, всім чотирьом учасникам, які... мають статус підозрюваних, оголошено остаточні підозри в наступних злочинах: грубе порушення громадського порядку, яке супроводжувалось особливою зухвалістю, вчинене групою осіб з використанням вогнепальної зброї. Також в зберіганні вогнепальної зброї та бойових припасів без передбаченого законом дозволу", – наголосив Труба. 
Нагадаємо, 31 травня у Переяславі-Хмельницькому Київської області патрульні поліцейські Іван Приходько та Володимир Петровець напідпитку в позаробочий час стріляли з вогнепальної зброї по металевих банках та інших предметах, неподалік від місця, де гуляв 5-річний Кирило Тлявов. Хлопчика поранили в голову і 3 червня він помер у київській лікарні.
