
# Προκηρύχθηκε η θέση του Ανώτατου Εκτελεστικού Διευθυντή της ΚΕΔΙΠΕΣ

Published at: **2019-11-02T10:47:00+00:00**

Author: **SigmaLive**

Original: [SIGMALIVE](https://www.sigmalive.com/news/oikonomia/595384/prokiryxthike-i-thesi-tou-anotatou-ektelestikou-diefthynti-tis-kedipes)

Η κρατική Κυπριακή Εταιρεία Διαχείρισης Περιουσιακών Στοιχείων (ΚΕΔΙΠΕΣ) προκήρυξε τη θέση του Ανώτατου Εκτελεστικού Διευθυντή για περίοδο τεσσάρων χρόνων με δικαίωμα ανανέωσης για τέσσερα έτη.
Η διορία υποβολής αιτήσεων λήγει στις 17 Νοεμβρίου. Τη διεκπεραίωση της διαδικασίας αξιολόγησης και επιλογής των υποψηφίων για τη θέση ανέλαβε η συμβουλευτική ομάδα της Deloitte.Χρέη Διευθύνοντος Συμβούλου της ΚΕΔΙΠΕΣ εκτελεί ο Σταύρος Ιακώβου.
Όπως αναφέρεται, η διάρκεια της σύμβασης θα είναι για περίοδο τεσσάρων ετών και δύναται να ανανεωθεί για ακόμη τέσσερα έτη. Σημειώνεται ότι θα προσφερθεί ανταγωνιστικό πακέτο σταθερών και μεταβλητών απολαβών αναλόγως προσόντων και πείρας.Η εργοδότηση τελεί υπό την προϋπόθεση έγκρισης της ικανότητας και καταλληλότητας (fit and proper) από την Κεντρική Τράπεζα της Κύπρου, στην εποπτεία της οποίας υπάγεται η ΚΕΔΙΠΕΣ.Σύμφωνα με την προκήρυξη, τα απαιτούμενα προσόντα της θέσης είναι:
Πτυχίο πανεπιστημίου ΒΑ/BSC και μεταπτυχιακό (ΜΑ/MSC/MBA) στα Οικονομικά/Διοίκηση Επιχειρήσεων/Χρηματοοικονομική Διαχείριση ή σε άλλο συναφή κλάδο ή/και επαγγελματικό τίτλο (CFA, ACA, ACCA, CPA, ACIB/AIB)Τουλάχιστον δέκα χρόνια εμπειρίας σε ανάλογες διευθυντικές θέσεις σε σχετικό τομέα, τουλάχιστον πέντε χρόνια εμπειρίας στη διαχείριση μη εξυπηρετούμενων χορηγήσεων ή στην ανάκτηση ή εξυπηρέτηση χρεών σε τράπεζα, εταιρεία διαχείρισης/εξυπηρέτησης περιουσιακών στοιχείων ή σε εταιρεία διαχείρισης/εξυπηρέτησης μη εξυπηρετούμενων χορηγήσεων, εις βάθος κατανόηση των αρχών και δραστηριοτήτων εταιρικής χρηματοδότησης στον τομέα των μη εξυπηρετούμενων χορηγήσεων, πολύ καλή γνώση των νομοθετικών κα σχετικών οδηγιών της Κεντρικής Τράπεζας, άριστες ηγετικές και διοικητικές ικανότητες, με έμφαση στην επίτευξη αποτελεσμάτων, επιχειρηματική οξυδέρκεια και ευθυκρισία, πολύ καλές επικοινωνιακές και διαπροσωπικές δεξιότητες, ακεραιότητα χαρακτήρα και επαγγελματικό ήθος, γνώση ηλεκτρονικών υπολογιστών (MS Office) και άριστη γνώση της ελληνικής και αγγλικής γλώσσας σε γραπτό και προφορικό λόγο.Η ΚΕΔΙΠΕΣ είναι θυγατρική της Συνεργατικής Εταιρείας Διαχείρισης Περιουσιακών Στοιχείων (ΣΕΔΙΠΕΣ), που είναι η εναπομείνασα οντότητα μετά την συμφωνία μεταφοράς του καλού τμήματος της πρώην Συνεργατικής Κυπριακής Τράπεζας στην Ελληνική το καλοκαίρι του 2018.Τα στοιχεία υπό διαχείριση της ΚΕΔΙΠΕΣ στο τέλος Ιουνίου 2019 ανέρχονταν σε €8,12 δισεκατομμύρια εκ των οποίων χορηγήσεις ονομαστικής αξίας €7,23 δις και ακίνητη περιουσία €621 εκατομμυρίων.
Ήδη η ΚΕΔΙΠΕΣ κατέβαλε τον Οκτώβριο την πρώτη πληρωμή προς το κράτος ύψους €60 εκατ., έναντι της κρατικής βοήθειας που είχε δοθεί στην πρώην ΣΚΤ ύψους €3,5 δις. Για ολόκληρο το 2019 η συνολική πληρωμή σε μετρητά θα ανέλθει στα €120 εκατ. Πέραν των μετρητών, παραχωρήθηκαν στο κράτος ακίνητα αξίας περίπου €85 εκατ. ενώ σε εξέλιξη βρίσκεται διαδικασία επιλογής και παραχώρησης επιπλέον ακινήτων στο κράτος ύψους €35 εκατ.
Πηγή: ΚΥΠΕ
