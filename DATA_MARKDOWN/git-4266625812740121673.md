
# У В'єтнамі затримали двох підозрюваних у справі щодо загибелі мігрантів у вантажівці

Published at: **2019-11-01T20:17:00+00:00**

Author: ****

Original: [ZIK.UA](https://zik.ua/news/2019/11/01/u_vietnami_zatrymaly_dvoh_pidozryuvanyh_u_spravi_shchodo_zagybeli_migrantiv_u_1681937)


        Поліція В'єтнаму арештувала двох осіб, яких підозрюють у ймовірній причетності до смерті 39 мігрантів у вантажівці у Великій Британії.
      
Про це повідомляє France24.
Згідно з повідомленням, британська поліція спочатку ідентифікувала жертв у вантажівці як китайців, але багато хто вважає, що вони можуть бути  в'єтнамцями після того, як сім'ї в центральному В'єтнамі заявили, що їхні близькі зникли безвісти.
Влада В'єтнаму заявила, що у пятницю, 1 листопада, було заарештовано двох людей за нібито причетність до справи із незаконною контрабандою людей з В'єтнаму до Європи.
Нагадаємо, у столиці Ірландії Дубліні правоохоронці затримали ще одного підозрюваного у справі про загибель 39 осіб у вантажівці. 
