
# Joker: un riferimento a Catwoman svelato da Todd Philipps

Published at: **2019-11-05T00:00:00+00:00**

Author: **Simone Pettine**

Original: [Multiplayer.it](https://multiplayer.it/notizie/joker-riferimento-catwoman-svelato-todd-philipps.html)

Joker è sicuramente uno dei film più interessanti e validi degli ultimi mesi, tanto che ha vinto persino il Leone d'oro presso la scorsa edizione del festival del cinema di Venezia. Ma avreste mai pensato di scoprire un riferimento a Catwoman tra le foto del backstage? A diffondere questo riferimento a Catwoman nel film di Joker è stato lo stesso regista Todd Philipps, che nelle ultime ore ha condiviso una serie di foto del backstage del film. Ve ne sono alcune in cui spiega determinate scene a Joaquin Phoenix, ma l'occhio dei fan ha subito individuato invece alcuni disegni particolari, che richiamano immediatamente alla mente la storica nemica di Batman. Guardate un po' l'immagine qui di seguito riportata: appartiene al quaderno di Arthur Fleck, e contiene due foto davvero particolare con una bella ragazza e un gatto. Nella seconda delle due, il gatto antropomorfizzato agita una sorta di arma, che solo vagamente potrebbe richiamare un gomitolo di filo. Insomma, non è che servano più di tante spiegazioni per cogliere il riferimento a Catwoman. Chissà se in futuro anche lei tornerà nei film DC.
