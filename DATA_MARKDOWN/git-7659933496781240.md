
# Hint sineması popülaritesini artırıyor

Published at: **2019-11-02T14:45:00+00:00**

Author: ****

Original: [ŞARKUL AVSAT](https://aawsat.com/turkish/home/article/1973191/hint-sinemas%C4%B1-pop%C3%BClaritesini-art%C4%B1r%C4%B1yor)

2010-2019 arası, sinema tarihinin kritik olduğu yıllar. Bir sinemaya verilen önem artarken diğerininki ise azalıyor; güçlü olanlar kalırken diğerleri ise kaybolup gidiyor.-Göklerden gelen kahramanHint sineması ise tüm bu zorluklar arasında hala dimdik duruyor. Hint sinemasının 2010 yılı gelirleri yaklaşık 965 milyon dolarken, 2019 yılı gelirlerinin ise 1 milyar 859 milyon 747 bin doları aşkın olduğu görülüyor. Üstelik Hindistan'da bilet fiyatı Batı'ya göre sekiz kat daha düşük. Şayet Batı’daki fiyatlar üzerinden hesaplama yapılsaydı bu sayıyı katlamamız gerekirdi.Bu yüzden günümüz Hint sineması endüstrisi değerinin, 20 milyar doları aşması ve yıllık iki milyardan fazla biletin satılması şaşırtıcı değil.2014 yılında Narendra Modi’nin başbakan seçilmesiyle Hint sağının yükselişe geçmesi, Hindistan yerel endüstrisinde olumsuz bir etki oluşturmadı. Ancak film konuları bu durumdan etkilenmiş olabilir.2000’li yılların başlarındaki filmlere baktığımızda, hayatın içinden gelen kahramanlarla karşılaşırken, şimdiki filmlerde ise göklerden gelen kahramanlarla karşılaşıyoruz; eski Hint filmlerinde kahramanlar zengin güçlerle savaşırken, günümüz filmlerinde ise sadece dövüş becerileri olan, kötü ve kültürsüz insanlarla savaşıyor.2014 yılında çıkıp ertesi yıl uluslararası performans gösteren Hint filmi ‘Happy New Year (Mutlu Yıllar)’; komedi, müzik, dans ve dövüşün bütünleştiği bir film. Bu, Hint sinemasında garip bir durum olarak karşılanmıyor.Geçtiğimiz yıllarda en çok hasılat yapan filmlerin başrolleri, çoğunlukla, aynı soy isme sahip üç oyuncu arasında paylaşılıyor. Bu kişiler: Happy New Year filminin başrol oyuncusu Shahrukh Khan, Thugs of Hindostan (Hindistan Eşkıyaları) gibi aksiyon filmleriyle adını duyuran Amir Khan ve Race 3’ün (Yarış 3) başrolü Salman Khan.Her yıl farklı tarzlarla karşımıza çıkan Hint filmleri, her zaman yerel konuları ele almıyor. Örneğin; Thugs of Hindostan, Batı yapımı Pirates of the Caribbean (Karayip Korsanları) filminden esinlenirken, Race 3 filmi ise Fast and Furious (Hızlı ve Öfkeli) filminin Hint versiyonu olma özelliğini taşıyor.Bu tarz Hint filmler, dans ve müzik gibi cazibe ve süs unsurlarıyla bezenerek, esinlendikleri Batı filmlerinden farklı bir tarza bürünüyor.Diğer yandan, dans ve müziğin bulunmadığı, yapımcı Mrinal Sen ve Satyajit Ray’in filmleri gibi ciddi yapımlarda Hint sinemasında bulunuyor.Irak’taki terörHint sinemasında son zamanlarda, kahramanların teröristlerle savaştığı filmler göze çarpıyor. Bu filmlerden biri de 2019 yapımı War (Savaş). Filmin konusu düşmanlarına karşı birlikte savaşan iki kahraman etrafında dönüyor. Bu iki kahraman, Afgan teröristlere, profesyonel savaşçılara ve ajanlara karşı savaşıyor. Amerikan filmlerinde görülen bu tema, çok da yabancı gelmiyor.Bu tür filmlerden biri de Ali Abbas Zafar’ın yönetmenliğini üstlendiği Tiger Zinda Hai. 2017 yapımı filmde Hint ve Pakistanlı hemşireleri kaçıran Iraklı bir terör çetesinin hikayesi anlatılıyor. Başroldeki Katrina Kaif ve Salman Khan bu teröristlere karşı savaşıyor.Pakistan ile Hindistan arasındaki gibi tartışmalı bölgeler, ülkedeki yaşam koşulları gibi siyasi konular da bazen Hint filmlerinin konusu olabiliyor.Süresi, dansları ve müzikleri ile oldukça popüler olan Hint sineması, Amerikan ve Avrupa sinemasını ardından sinemaseverlerin dikkatini çekiyor.
