
# Spaccio gestito da nigeriani, chiuse le indagini: fra i dodici indagati anche Oseghale, Awelima e Lucky

Published at: **2019-11-05T09:17:49+00:00**

Author: **Marco Cencioni**

Original: [Cronache Maceratesi](https://www.cronachemaceratesi.it/2019/11/05/spaccio-gestito-da-nigeriani-chiuse-le-indagini-fra-i-dodici-indagati-anche-oseghale-awelima-e-lucky/1321133/)

Condividi120TweetEmail120 Condivisioni
 
 
Innocent Oseghale, Lucky Awelima e Desmond Lucky sono fra i dodici indagati in merito al giro di spaccio di eroina gestito dai nigeriani, al termine delle indagini condotte dai carabinieri e cominciate dopo la tragica morte di Pamela Mastropietro, uccisa e fatta a pezzi nel gennaio del 2018. Ma è stata fatta luce anche su episodi avvenuti in precedenza. Il nigeriano condannato in primo grado all’ergastolo per l’omicidio della 18enne romana e i due connazionali inizialmente coinvolti nell’inchiesta, le cui posizioni due settimane fa sono stata archiviate dal Gip, risultano fra gli indagati dagli inquirenti che contestano diverse centinaia di cessioni di eroina (e in un caso anche di marijuana), avvenute tra il 2017 e il 2018 a Macerata, le quali avevano fruttato svariate migliaia di euro all’anno. Nei guai quello che secondo gli inquirenti dirigeva le operazioni di spaccio, il 20enne Happines Uwagbale, richiedente asilo politico, Chizom Ezihe, nigeriano di 27 anni, irreperibile al momento, Ik Ikechuku, 28 anni, Lucky Awelima e Desmond Lucky, rispettivamente di 28 e 24 anni, Isaac Hillary Etumudon, John Earnest, Cletus Umunede, Faith Osagie, Innocent Oseghale, Chinedu Okara e Godwin Akhigbe. Il Gup, Claudio Bonifazi, ha fissato per il 12 novembre l’udienza preliminare.
