
# Буковинка - триразова чемпіонка світу з велоспорту серед спортсменів із вадами слуху

Published at: **2019-11-05T08:33:00+00:00**

Author: ****

Original: [Погляд](https://pogliad.ua/news/sport/bukovinka-stala-trirazovoyu-chempionkoyu-svitu-z-velosportu-sered-sportsmeniv-iz-vadami-sluhu-379830)

З 29 жовтня по 3 листопада у турецькому місті Газіантепі відбувався чемпіонат світу з велоспорту серед спортсменів із вадами слуху.
Буковинка Єлизавета Топчанюк (тренер – Сергій Топчанюк) стала триразовою чемпіонкою світу з велоспорту серед спортсменів із вадами слуху. Про це повідомляє chernivtsisport.com
Наша землячка була першою у спринті, роздільній гонці та у груповій гонці. Цікаво, що усі три рази Топчанюк залишала позаду двох спортсменок із Росії. Буковинка також здобула срібну нагороду у гонці-критеріумі. 
У травні минулого року Єлизавета Топчанюк стала дворазовою переможницею чемпіонату Європи, який відбувався у бельгійському місті Анхе. Єлизавета представляє Чернівецький регіональний центр «Інваспорт».
