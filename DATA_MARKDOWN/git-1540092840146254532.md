
# ΠΑΟΚ-Παναθηναϊκός 2-2: Γλίτωσε με Βιεϊρίνια στο τέλος

Published at: ****

Author: ****

Original: [CNN.gr](https://www.cnn.gr/news/sports/story/196113/paok-panathinaikos-2-2-glitose-me-vieirinia-sto-telos)

Γεράσιμος Λυμπέρης, CNN Greece 22:00 , 03 November 2019 - 22:20
Ο Παναθηναϊκός δικαιούταν τη νίκη αλλά ο διαιτητής του αγώνα πήρε άλλη απόφαση και βλέποντας πέναλτι στο μαρκάρισμα του Κουρμπέλη στον Κρέσπο, το έδωσε υπέρ της ομάδας της Θεσσαλονίκης στις καθυστερήσεις και ο Βιεϊρίνια έκανε το 2-2.
Οι «πράσινοι» ξεκίνησαν δυνατά και προσπάθησαν να εκμεταλλευτούν την έλλειψη ρυθμού του ΠΑΟΚ.
Ήδη στο 3′ έφθασαν με αξιώσεις στην περιοχή των γηπεδούχων, το σουτ του Δώνη όμως κόντραρε και έφυγε κόρνερ.
Λίγο αργότερα, στο 6′, καταχωρήθηκε η πρώτη καλή στιγμή για τον «Δικέφαλο», με το σουτ του Μίσιτς όμως να φτάνει εύκολα στα χέρια του Διούδη. Ως το πρώτο ημίωρο ο ΠΑΟΚ δεν είχε πείσει για την ανταγωνιστική παρουσία του και στο 32' ήρθε το πρώτο καλό σουτ από τον Στοχ, που όμως δεν αιφινιδίασε τον Διούδη.
Ο Παναθηναϊκός έμεινε όρθιος και στο 44' "πλήγωσε" τον ΠΑΟΚ με γκολ του Ζαχίντ, που αξιοποίησε μεγάλο λάθος του Κρέσπο, ο οποίος δεν γύρισε σωστά την μπάλα στον Ζίφκοβιτς και ο Νορβηγός μεσοεπιθετικός πλάσαρε εύστοχα στη εστία του ΠΑΟΚ, παγώνοντας την Τούμπα με το 0-1.
Σε αυτό το πρώτο 45λεπτο ο Παναθηναϊκός, έχοντας και ελαφρά κατοχή της μπάλας (47-53%), έδειξε πιο ώριμος, οι παίκτες του είχαν καλύτερες συνεργασίες και στιγμές και δύο τελικές, η μία εκ των οποίων κατέληξε στα δίχτυα του Ζίφκοβιτς. Ο ΠΑΟΚ, πιο διστακτικός και με ημιτελείς ενέργειες, δεν έδειξε τα στοιχεία των προηγούμενων εμφανίσεών του και το γκολ του Ζαχίντ τον ανάγκασε να αλλάξει σχήμα και τακτική.
Με το ξεκίνημα της επανάληψης ο Αμπέλ Φερέιρα πέρασε στο παιχνίδι τους Ελ Καντουρί και Βιεϊρίνια για τις δυο άκρες της επίθεσης, αντικαθιστώντας τους Στοχ και Λημνιό.
Η είσοδος των δυο επιθετικών, αλλά κυρίως η ανάγκη της ισοφάρισης, έδωσε στον ΠΑΟΚ επιθετικότητα που ως το τέλος του πρώτου ημιχρόνου δεν είχε, αλλά ο Παναθηναϊκός κρατούσε καλά στην αμυντική του λειτουργία. Από τα μισά του δευτέρου μέρους ο Φερέιρα έκανε και την τρίτη του κίνηση με την είσοδο του Άκπομ, που δευτερόλεπτα μετά την είσοδο του στο γήπεδο έπιασε καρφωτή κεφαλιά σε σέντρα του Γιαννούλη, για να διώξει σε κόρνερ ο Διούδης.
Η πίεση αυτή, με τους δυο φορ περιοχής καρποφόρησε σύντομα και στο 65' ο Βιεϊρίνια με σουτ «κεραυνό» στην δεξιά γωνία του Διούδη πέτυχε την ισοφάριση «ανάβοντας φωτιές» στην ασθμαίνουσα ως τότε Τούμπα.
Στο 72', κι ενώ ο Γιώργος Δώνη έκανε διορθωτικές κινήσεις στην μεσαία γραμμή της ομάδας του, ο Ακπομ μέσα από την περιοχή έστειλε δύσκολο, γυριστό αλλά άστοχο σουτ. Ο ΠΑΟΚ «άγγιξε» το δεύτερο γκολ στο 77΄ όταν η κεφαλιά του Μάτος από σέντρα του Βιεϊρίνια εξοστρακίστηκε από το δοκάρι του Διούδη και έτσι παρέμενε το 1-1.
Στο 87΄ο ΠΑΟΚ «αγκάλιασε» το δεύτερο γκολ, ο Διούδης όμως έσωσε την εστία του στο πλασέ του Ινγκασόν και στην αντεπίθεση ο Παναθηναϊκός πέτυχε αυτός το δεύτερό του γκολ στο ίδιο λεπτό με τον Μακέντα πετυχαίνοντας το 1-2 και δημιουργώντας ένα απίθανο κοντράστ συναισθημάτων.
Στο 6ο λεπτό των καθυστερήσεων ο ΠΑΟΚ ζήτησε πέναλτι σε ανατροπή του Κρέσπο από τον Κουρμπέλη και με τρίλεπτη καθυστέρηση και την βοήθεια του VAR o Σλοβένος ρέφερι το καταλόγισε.

        Την εκτέλεση ανέλαβε ο Βιεϊρίνια που πέτυχε το 2-2 ισοφαρίζοντας ένα παιχνίδι γκραν-γκινιόλ.
      
ΠΑΟΚ (Αμπελ Φερέιρα): Ζίβκοβιτς, Γιαννούλης, Κρέσπο, Ίνγκασον, Μάτος, Μίσιτς, Αουγκούστο (64' Ακπομ), Λημνιός (46' Βιεϊρίνια), Στοχ (46' Ελ Καντουρί), Μπίσεσβαρ, Σφιντέρσκι.
ΠΑΝΑΘΗΝΑΪΚΟΣ (Γιώργος Δώνης): Διούδης, Γιοχάνσον, Ινσούα, Σένκεφελντ, Πούγγουρας, Δώνης, Κουρμπέλης, Ζαχίντ (70' Περέα), Χατζηγιοβάννης (68' Κολοβέτσιος), Μπουζούκης (81' Αποστολάκης), Μακέντα.

        Διαβάστε επίσης
      
