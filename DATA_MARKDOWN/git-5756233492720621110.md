
# انهدام باند سارقان اماکن خصوصی

Published at: **2019-11-07T20:11:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620392/%D8%A7%D9%86%D9%87%D8%AF%D8%A7%D9%85-%D8%A8%D8%A7%D9%86%D8%AF-%D8%B3%D8%A7%D8%B1%D9%82%D8%A7%D9%86-%D8%A7%D9%85%D8%A7%DA%A9%D9%86-%D8%AE%D8%B5%D9%88%D8%B5%DB%8C)


        فرمانده انتظامی شهرستان تفت: اعضای باند سه نفره سارقان حرفه‌ای اموال و اماکن خصوصی و منازل شناسایی و دستگیر شدند.
      

        آفتاب‌‌نیوز :
      
سرهنگ احمدی گفت: در پی وقوع چندین فقره سرقت اماکن و اموال عمومی و منازل و اماکن خصوصی در سطح شهر تفت، عوامل پلیس آگاهی در راستای اطلاعات حاصله و تحقیقات و گشت زنی‌های مستمر ۳ نفر از سارقان حرفه‌ای را در روستا‌های ده بالا و طزرجان شناسایی و با هماهنگی و دستور مقام قضائی آن‌ها را دستگیر کردند.
وی افزود: در پی بازجویی‌های به عمل آمده متهمان تاکنون به ۱۲ فقره سرقت اماکن عمومی و خصوصی به ارزش ریالی ۷۵۰ میلیون ریال اعتراف کردند.
فرمانده انتظامی شهرستان تفت با بیان اینکه متهمان برای سیر مراحل قانونی تحویل مراجع قضائی شده اند، به مردم توصیه کرد در صورت مشاهده موارد مشکوک موضوع را به مرکز فوریت‌های پلیسی ۱۱۰ اطلاع دهند.
