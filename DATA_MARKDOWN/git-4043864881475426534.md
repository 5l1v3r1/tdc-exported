
# В Росії різко зросла кількість тих, хто хоче повномасштабних змін

Published at: **2019-11-06T11:57:15+00:00**

Author: ****

Original: [Українська правда](https://www.pravda.com.ua/news/2019/11/6/7231165/)

З літа 2017 року кількість росіян, які виступають за "рішучі і повномасштабні зміни" в Росії збільшилась з 42 до 59%.
Про це йдеться у спільному дослідженні "Левада-центру" і Московського центру Карнегі, повідомляє "Новая газета".
Прихильників "незначних змін" стало менше – 31 замість 41% два роки тому.
Вказується, що кожен четвертий виступив за підвищення загального рівня життя (24%), серед інших популярних варіантів – зміна президента і уряду (13%), зниження тарифів ЖКГ (11%), боротьба з корупцією (10%) і збільшення доступності медицини (9%).
"Люди швидше говорять про те, що вони хотіли б отримати "на виході", ніж про те, як цього домогтися", - відзначили в центрі Карнегі.
"Залишити все як є" вважають за можливе 8% опитаних.
