
# На Буковині судитимуть завідувачку медколеджу за одержання хабара

Published at: **2019-11-05T15:43:00+00:00**

Author: ****

Original: [Погляд](https://pogliad.ua/news/bukovina/na-bukovini-suditimut-zaviduvachku-medkoledzhu-za-oderzhannya-habara-vid-abiturienta-379863)

Прокуратура Чернівецької області скерувала до суду обвинувальний акт відносно завідувачки відділення одного з медичних коледжів області за обвинуваченням у одержанні неправомірної вигоди.
Встановлено, що завідувачка, будучи секретарем приймальної комісії, вимагала та одержала від абітурієнта 1000 Євро неправомірної вигоди за вирішення питання успішної здачі вступних іспитів та зарахування на навчання до коледжу. 
Правопорушницю було затримано в порядку ст. 208 КПК України, після одержання другої частини обумовленою суми в розмірі 700 Євро.
За результатами досудового розслідування їй інкримінують вчинення кримінального правопорушення, передбаченого ч. 3 ст. 368 Кримінального кодексу України.
Санкція вказаної статті передбачає покарання у вигляді позбавлення волі на строк від 5 до 10 років з позбавленням права обіймати певні посади чи займатись певною діяльністю на строк до трьох років, з конфіскацією майна. Про це інформує пресслужба прокуратури у Чернівецькій області.
