
# Російський журналіст Аркадій Бабченко виїхав з України

Published at: **2019-11-03T13:52:00+00:00**

Author: ****

Original: [ZIK.UA](https://zik.ua/news/2019/11/03/rosiyskyy_zhurnalist_arkadiy_babchenko_vyihav_z_ukrainy_1682617)


        Російський журналіст і блогер Аркадій Бабченко повідомив, що залишив територію України.
      
Про це сам Бабченко повідомив у Facebook.
«Якщо Україна вибере «кандидата Х» – я зараз без персоналій, я про загальну тенденцію в країні – я на наступний же день починаю запуск процесу «я звалювати». Рівно півроку тому написано. Ось рівно, майже день у день. Я сказав. Я зробив», – написав він.
Він також додав: «Всі ці півроку у мене в коментарях захлиналися слиною – Бабченко, ми вибрали Зеленського, звалюй, як обіцяв. Ну, ось. Пацан сказав, пацан зробив».
У коментарях до посту Бабченко розповів, що виїхав до Ізраїлю і те, що в майбутньому збирається повернутися в Україну.
Нагадаємо, 29 травня з’явилася інформація, що в Києві скоєно замах на російського опозиційного журналіста Аркадія Бабченка. Повідомлялось, що йому вистрілили в спину в його будинку і що він помер у кареті швидкої дорогою до лікарні. 
Начальник Головного управління поліції Києва Андрій Крищенко заявив, що найбільш вірогідною версією вбивства Аркадія Бабченка є його професійна діяльність.
Слідчий комітет Росії порушив кримінальну справу про вбивство в Києві російського журналіста.
30 травня під час пресконференції голови СБУ Василія Грицака стало відомо, що Аркадій Бабченко живий і що інсценізація його вбивства була спецоперацією Служби безпеки для викриття замовників злочину.
За інформацією правоохоронців, життя журналіста Бабченка російські спецслужби «оцінили» в 40 тисяч доларів.
