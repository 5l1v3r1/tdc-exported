
# อึ้ง!พักงาน'เปานที'2เดือนครึ่ง มีผลช่วงปิดฤดูกาลพอดี?

Published at: **2019-11-06T00:25:00+00:00**

Author: ****

Original: [เดลินิวส์](https://www.dailynews.co.th/sports/740151)


        เปาแมตช์ บุรีรัมย์-ท่าเรือ "นที ชูสุวรรณ" โดนพักงาน 2 เดือน 2 สัปดาห์ แต่โทษมามีผลช่วงปิดเลกพอดี
      
พล.ต.ท.อำนวย นิ่มมะโน ประธานคณะกรรมการวินัยมารยาท สมาคมกีฬาฟุตบอลฯ ให้สัมภาษณ์ผู้สื่อข่าวเดลินิวส์ ที่สอบถามบทลงโทษกรณีการทำหน้าที่ของกรรมการ นที ชูสุวรรณ เกมไทยลีก นัดรองสุดท้าย คู่ บุรีรัมย์ พบ ท่าเรือ ซึ่ง พล.ต.ท.อำนวย ระบุว่า เปานที ถูกห้ามทำหน้าที่เกมที่สมาคมฯจัด 2 เดือน กับ 2 สัปดาห์ โดยโทษ 2 เดือน จากจังหวะไม่เป่าจุดโทษ เซร์คิโอ ซัวเรซ ของท่าเรือ โดน ศศลักษณ์ ไหประโคน ทำฟาวล์ เป็นจังหวะชี้ผลแพ้-ชนะได้เลย ส่วน 2 สัปดาห์ จากกรณีปล่อยจังหวะได้เปรียบของบุรีรัมย์ แต่เมื่อยิงออกแล้ว กลับมาให้ฟรีคิกใหม่ผู้สื่อข่าวถามว่า โทษห้ามทำหน้าที่ของ เปานที จะเริ่มเมื่อไหร่ เพราะตอนนี้ลีกปิดไป ไม่มีการแข่งอยู่แล้ว พล.ต.ท.อำนวย ตอบว่า ระเบียบเขียนมาว่า ต้องเริ่มทันทีที่มีคำตัดสิน(ตัดสินเมื่อสัปดาห์ที่แล้ว) การลงโทษนี้ ระเบียบเขียนไว้เรื่องระยะเวลา ไม่ได้เขียนเป็นจำนวนนัด จึงต้องเริ่มเลย 
