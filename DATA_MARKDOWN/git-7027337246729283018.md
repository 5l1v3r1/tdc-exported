
# تصادف‌های عجیب جاده چالوس ادامه دارد

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696552/%D8%AA%D8%B5%D8%A7%D8%AF%D9%81%E2%80%8C%D9%87%D8%A7%DB%8C-%D8%B9%D8%AC%DB%8C%D8%A8-%D8%AC%D8%A7%D8%AF%D9%87-%DA%86%D8%A7%D9%84%D9%88%D8%B3-%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF)

دادستان عمومی و انقلاب کرج در خصوص تشکیل پرونده قضایی برای یکی از اعضای شورای شهر کرج افزود: بله این موضوع صحت دارد و در حال کار تحقیقاتی در خصوص این پرونده هستیم و فعلاً کیفرخواستی برای وی صادر نشده است.
به گزارش ایسنا، حاجی رضا شاکرمی در جمع خبرنگاران اظهار کرد: بر اساس نظرات کارشناسان در خصوص وضعیت آسفالت جاده چالوس، به نظر می‌رسد آسفالت این محور از لحاظ کیفی مناسب نیست.
دادستان کرج با اشاره به افزایش آمار تصادفات در این محور گفت: تعداد تصادفات در محور کرج - چالوس در سال ۹۶ در مقایسه با سال ۹۵ بیش از ۲۰۰ درصد افزایش داشته است.
شاکرمی توضیح داد: این تصادفات در سال ۹۷ نیز با افزایش ۱۵۰درصدی نسبت به سال ۹۶ مواجه بوده است.
این مسئول با بیان اینکه آمار تردد در این محور در طول سه سال قبل با افزایش ناچیزی مواجه بوده است؛ اضافه کرد: طی این سال‌ها ترددها بین هشت تا ۱۱ درصد افزایش داشته ولی آمار تصادفات افزایش زیادی داشته است.
دادستان کرج با بیان اینکه افزایش آمار تصادفات در این محور صرفاً به دلیل نوع آسفالت این مسیر نیست، افزود: کوهستانی بودن این محور، وجود پیچ‌های خطرناک و خطاهای انسانی از دیگر دلایل افزایش آمار تصادفات در این محور هستند.
این مسئول اظهار کرد: با توجه به وقوع تصادفات پی در پی در این محور، به نوع و کیفیت آسفالت مشکوک شده و با استعلام از رانندگان قدیمی این مسیر، کارشناسانی برای بررسی وضعیت آسفالت اعزام شدند.
وی گفت: کارشناسان به اتفاق نظر به این نتیجه رسیده اند که کیفیت آسفالت این محور مرغوب نیست و پیمانکار را در این خصوص احضار کرده‌ایم و البته پیمانکار هم دفاعیاتی دارد و بر این اساس لازم است موضوع با جزییات بیشتر بررسی شود.
وی گفت: اگر محرز شود که عامل اصلی تصادفات در جاده چالوس آسفالت نامرغوب است؛ مدیرانی که اهمال و قصوری انجام داده باشند باید پاسخ دهند.
وی در ادامه در خصوص پرونده تخلف پتروشیمی در البرز گفت: این پرونده در شعبه ۲۲ بازپرسی مفتوح است و تحقیقاتش شروع شده و در حال بررسی است.
شاکرمی در خصوص تشکیل پرونده قضایی برای یکی از اعضای شورای شهر کرج افزود: این موضوع صحت دارد و در حال کار تحقیقاتی در خصوص این پرونده هستیم و فعلاً کیفرخواستی برای وی صادر نشده است.
