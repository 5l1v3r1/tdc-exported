
# Манолова иска 15 хил. от Борисов, внесе молба в съда

Published at: **2019-11-07T18:21:00+00:00**

Author: **Веселина Йорданова**

Original: [Dnes.bg](https://www.dnes.bg/obshtestvo/2019/11/07/manolova-iska-15-hil-ot-borisov-vnese-molba-v-syda.428899)

Мая Манолова е внесла искова молба срещу премиера Бойко Борисов до Районния съд в София, съобщиха от щаба й.
Искът е на стойност 15 хиляди лева.
Той е за неимуществени вреди от "неистински и опозоряващи твърдения", отправени в телевизионно интервю на Борисов.
В дните между давта тура на изборите Борисов обвини Манолова, че се заигравала с роми от Волуяк. Била ги вербувала да се снимат как "гласуват под строй” за Йорданка Фандъкова и това да се използва срещу кандидата на ГЕРБ за столичен градоначалник."Срам ме е от премиера. Срам ме е от лъжите, клеветите и обидите, които той произнесе в национален ефир, заяви тя.Манолова се възмути, че премиерът е нарекъл екипа ѝ "сбирток", а гражданите, които са зад нея -  "нечистоплътни". 
 
 
 
