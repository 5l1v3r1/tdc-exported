
# Venger: Neću odbiti pregovore s Bajernom

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/fudbal/vesti/venger-necu-odbiti-pregovore-s-bajernom/341849)

Bild je sinoć doneo informaciju da je Bajern odabrao Arsena Vengera za trenera do kraja tekuće sezone, odnosno da će ugovor biti potpisan u narednih nekoliko dana, ali francuski stručnjak je ipak "stao na loptu" i poručio da zvaničnih kontakata sa upravom Bavaraca nije bilo. Još..."Nikada ne bih odbio da pregovaram sa Bajernom jer poznajem ljude koji vode klub skoro 30 godina", poručio je iskusni stručnjak koji je bez posla od odlaska iz Arsenala.
"Nekada davno bio sam blizu dolaska u Minhen, to je sve što mogu da kažem. Trenutno ne vodimo nikakve razgovore i ne znam hoćemo li". 
Venger ima otvorenu ponudu za posao iz Fife, ali još nije odlučio da li želi definitivno da napusti trenerski posao. Očito da mu interesovanje Nemaca prija. Nezvanično, Francuz trenutno pokušava da izboksuje realnu klauzulu u ugovoru (ukoliko ostvari zacrtani rezultat) po kojoj bi sporazum bio automatski produžen nakon juna, jer Bajern mu nudi posao do kraja sezone, kada bi navodno krenuo po mlađeg trenera.
Prema Bildu, ti detalji trebalo bi da se iskristališu do subote, kada se očekuje Vengerov dolazak u Nemačku..."Još nisam odlučio hoću li se vratiti trenerskom poslu ili ne. Nedostaje mi teren, tako da je teška odluka preda mnom. Ali doneću je u narednih nekoliko dana", zaključio je 70-godišnji strateg.

        Foto: Reuters
      
 
