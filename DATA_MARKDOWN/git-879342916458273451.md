
# Оприлюднили свідчення Тейлора щодо імпічменту Трампа

Published at: **2019-11-07T00:02:02+00:00**

Author: ****

Original: [Слово і Діло](https://www.slovoidilo.ua/2019/11/07/novyna/svit/oprylyudnyly-svidchennya-tejlora-shhodo-impichmentu-trampa)


        Глава адміністрації США Дональд Трамп безпосередньо пов'язував надання допомоги Україні з початим владою в Києві розслідуванням відносно низки дій колишнього американського віце-президента Джозефа Байдена і його сина Хантера.
      
Такі свідчення дав під присягою американським законодавцям тимчасовий повірений у справах США в Україні Вільям Тейлор, повідомляє CNBC.
У середу спеціальний комітет з розвідки Палати представників Конгресу США оприлюднив стенограму закритих слухань з його участю, які відбулися в рамках процедури імпічменту республіканця Трампа, ініційованої в кінці вересня Демократичною партією. Тейлор виступив перед Спецкомітетом з розвідки нижньої палати Конгресу, в якій демократи на даному етапі мають більшість, 22 жовтня.
Дипломат заявив конгресменам, що Трамп поставив продовження надання допомоги Києву і проведення зустрічі з новим президентом України Володимиром Зеленським у залежність від розслідування Києва, націленого на Байдена. «Це було моє ясне розуміння. Коштів на надання допомоги в сфері безпеки не буде до тих пір, поки президент [України] не візьме на себе зобов'язання провести розслідування», - сказав Тейлор. «Тобто, якщо ви цього не зробите, то не отримаєте того-то? У цьому полягало ваше розуміння?»- запитали у голови американської дипмісії в Києві. «Так, сер», - відповів Тейлор.
Нагадаємо, у США раніше розгорівся великий скандал навколо липневої телефонної розмови Трампа із Зеленським, який став приводом для початку процедури імпічменту американського лідера. Як стверджують політичні опоненти президента США, посилаючись на свідчення інформатора, Трамп під час дзвінка намагався переконати Зеленського почати розслідування діяльності в Україні Хантера Байдена, який є сином колишнього віцепрезидента США Джозефа Байдена, в обмін на надання фінансової та військової допомоги Києву.
Хочете обговорити цю новину? Долучайтеся до телеграм-чату CHORNA RADA
