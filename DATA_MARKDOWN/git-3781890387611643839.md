
# 'จ๊อบซัง'วอนเสพข่าวมีสติ ขอสอบ'มัยร่า'ปมภาพหลุด!

Published at: **2019-11-03T04:30:00+00:00**

Author: ****

Original: [เดลินิวส์](https://www.dailynews.co.th/entertainment/739766)


        "จ๊อบซัง" ผู้จัดการวง BNK48 วอนแฟนคลับเสพข่าวบนโซเชียลอย่างมีสติ หลังแห่แชร์ภาพสาวคล้าย "มัยร่า" ควงคู่หนุ่มมีเมียแล้วเที่ยวงานหนังสือ ลั่นขอเวลาตรวจสอบข้อเท็จจริงจากไอดอลสาวก่อน!
      
กลายเป็นประเด็นวิพากษ์วิจารณ์อย่างกว้างขวางกันอีกครั้ง หลังจากที่ก่อนหน้านี้มีเพจแอนตี้ปล่อยข่าวลือหาว่าหนึ่งในสมาชิกไอดอลเกิร์ลกรุ๊ป BNK48 รุ่นที่ 2 อย่างสาว "มัยร่า-มะอิระ คูยามา" มีสัมพันธ์ลึกซึ้งกับ "สุชาติ แสงชู" ผู้กำกับรายการเรียลิตี้ของวง แต่ล่าสุดกลับมีการเผยภาพคล้ายทั้งคู่กำลังเที่ยวงานหนังสือ จนกลายเป็นที่วิจารณ์อย่างุรนแรงในสังคมออนไลน์อยู่ในขณะนี้เกี่ยวกับเรื่องดังกล่าว ล่าสุดเมื่อวันที่ 3 พ.ย. "จ๊อบซัง-ณัฐพล บวรวัฒนะ" ผู้จัดการวงBNK48 ได้ออกมาเผยผ่านแฟนเพจเฟซบุ๊ก@BNK48Shihainin ระบุ "เรื่องที่มีข่าวเกี่ยวกับน้องมัยร่า ทางเราขอรับฟังข้อมูลจากน้องก่อนนะครับ เพราะล่าสุดมีการโพสต์จากอีกฝ่ายว่าไม่ได้เป็นไปตามที่ปรากฏในข่าว ยังไงโปรดใช้วิจารณญาณในการเสพข้อมูลบนโซเชียลด้วยนะครับ" อย่างไรก็ตามภายหลังจากที่โพสต์ดังกล่าวเผยแพร่ออกไป ทางด้านชาวเน็ตรวมไปถึงแฟนคลับของวงต่างเข้ามาคอมเม้นท์แสดงความเห็นกันเป็นจำนวนมาก โดยส่วนใหญ่ต่างระบุว่าควรมีการชี้แจงข้อเท็จจริงของเรื่องที่เกิดขึ้นโดยเร็ว รวมทั้งควรมีมาตการจัดการหากเรื่องที่เกิดขึ้นเป็นความจริง ขณะที่บางรายเชื่อว่าเป็นการจงใจแอบถ่ายเพื่อให้เมมเบอร์BNK48 เกิดความเสียหายและขอให้กำลังในทีมงานอีกด้วยทั้งนี้ สำหรับ "มัยร่า BNK48" เคยปรากฎเป็นข่าวก่อนหน้านี้ หลังเพจแอนตี้ชื่อดังได้เผยเรื่องราวว่ามีสัมพันธ์ลึกซึ้งกับ "สุชาติ แสงชู" ผู้กำกับรายการเรียลิตี้ของวง ซึ่งมีภรรยาและกำลังอยู่ในช่วงตั้งครรภ์ โดยภายหลังทาง BNK48 ได้ชี้แจงว่าไม่เป็นความจริง โดยภายหลังชื่อของเธอก็เป็นข่าวอีกครั้ง เมื่เธอถูกต้นสังกัดสั่งแบนยาว 2 เดือน หลังเจอเพจแอนตี้จับผิดแอบไปเที่ยวชมพิพิธภัณฑ์ ดูงานศิลป์กับ "อะตอม Dif Kids" แรปเปอร์หนุ่มผู้ร่วมแต่งเพลงประเทศกูมีอีกด้วย...
ขอบคุณภาพและข้อมูลจาก @BNK48Shihaininข่าวที่เกี่ยวข้อง..-หลุดอีกภาพคล้าย'มัยร่าBNK48' แอบควงหนุ่มมีเมียแล้ว-สั่งพักงาน'มัยร่าBNK48' ปมถูกเม้าท์กิ๊ก'ผกก.-แรปเปอร์'
