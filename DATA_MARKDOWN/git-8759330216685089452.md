
# Vraagtekens rond KRC Genk en Mazzu zijn even wat weg

Published at: **2019-11-06T13:21:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902648/-dit-is-wel-een-prestatie-waar-krc-genk-zich-kan-aan-optrekken-.html)


        KRC Genk ging ten onder tegen Liverpool met 2-1. Volgens commentator Eddy Snelders kunnen de Limburgers echter een paar positieve punten meenemen. Coach Felipe Mazzu kan ook even opgelucht ademhalen.
      
"Dit is wel een prestatie waar Racing Genk zich kan aan optrekken", begint Snelders aan Sporza. "Er werd gevreesd voor een afstraffing en die is er niet gekomen. De vraagtekens rond de ploeg en de druk op de trainer zijn even wat weg, maar het grote examen volgt zondag tegen AA Gent. Dan zal het oordeel scherper zijn."
Mazzu kan enkele positieve punten meenemen. "KRC Genk heeft weerwerk geboden en er is weer een groep opgestaan. Ik denk dat dat het belangrijkste was dat moest gebeuren. Het systeem met 5 verdedigers kan Genk ook in de toekomst helpen, al biedt het geen zekerheid op succes. Het is eerder een alternatief."
"De ploeg weer op de rails zetten, dat doe je niet tegen Salzburg of Napoli, maar tegen KAA Gent”, gaat Snelders verder. “Of er tot nog toe individuele uitblinkers waren bij Genk in de Champions League? Bij momenten heeft Samatta getoond dat hij het niveau wel aankan. Onuachu was thuis tegen Liverpool ook wel oké. Voor de rest zijn er geen spelers bijgebleven die een niveau hoger aankunnen. Het is duidelijk te zien dat de beste 3 spelers van Genk tijdens het tussenseizoen vertrokken zijn."
