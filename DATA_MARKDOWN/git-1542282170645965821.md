
# Ράγκμπι: Πρωταθλήτρια κόσμου η Νότια Αφρική

Published at: **2019-11-02T14:53:08+00:00**

Author: **Ioannis Giagkinis**

Original: [euronews](https://gr.euronews.com/2019/11/02/ragkmpi-protathlitria-kosmou-i-notia-afriki)

Πρωταθλήτρια κόσμου για τρίτη φορά στην ιστορία της αναδείχθηκε η Νότια Αφρική. Νίκησε στον τελικό της Γιοκοχάμα την Αγγλία με 32-12 και κατέκτησε το Παγκόσμιο Κύπελλο Ράγκμπι, που φιλοξενήθηκε τις τελευταίες έξι εβδομάδες στα γήπεδα της Ιαπωνίας.
Επέστρεψε έτσι στην κορυφή μετά από 12 χρόνια και την διοργάνωση της Γαλλίας το 2007, όταν είχε νικήσει επίσης την Αγγλία στον τότε τελικό. Ξέφρενοι οι πανηγυρισμοί στο Γιοχάνεσμπουργκ και τις άλλες πόλεις της Νότιας Αφρικής για την επιτυχία.
Θυμησαν σε πολλούς τις στιγμές του 1995, όταν η χώρα διοργάνωσε το Παγκόσμιο Κύπελλο μετά από πρωτοβουλία του Νέλσον Μαντέλα και το κατέκτησε, με αποτέλεσμα να πλημμυρίσουν για πρώτη φορά μετά το Απαρτχάιντ οι δρόμοι και οι πλατείες από λευκούς και μαύρους κατοίκους που πανηγύριζαν αγκαλιασμένοι την ιστορική επιτυχία.
