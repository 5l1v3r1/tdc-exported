
# อดีตเมีย'เอ็ม'ลั่น!พร้อมอภัยผัว ติดคุกนานแค่ไหนก็จะรอ

Published at: **2019-11-02T04:45:00+00:00**

Author: ****

Original: [เดลินิวส์](https://www.dailynews.co.th/crime/739602)


        "ตุ๊กติ๊ก" อดีตเมียรุดเยี่ยม "เอ็ม ฆาตกรโหด" ห้องขังโรงพักจอมทอง เกาะลูกกรงให้กำลังใจพร้อมอภัยเสมอ จากนี้จะรอคอยจนกว่าจะพ้นโทษ เผยอดีตสามีหายเครียดแล้ว พร้อมชดใช้ในสิ่งที่ก่อขึ้น
      
จากกรณีเจ้าหน้าที่ตำรวจจับกุมตัว นายวิฑูรย์ ศรีตะบุตร์ หรือ เอ็ม อายุ 39 ปี ผู้ต้องหาฆ่าโหด น.ส.วรรณี จิรเจริญยิ่ง อายุ 58 ปี เศรษฐินี โดยยัดตู้เย็นโรยปูนทับเพื่ออำพรางศพ ในอาคารพาณิชย์อ.จอมทอง จ.เชียงใหม่ ก่อนคุมตัวมาสอบสวนที่ สภ.จอมทองล่าสุดเมื่อวันที่ 2 พ.ย. พ.ต.อ.ดำเนิน กันอ่อง ผกก.สภ.จอมทอง จ.เชียงใหม่ เปิดเผยว่า พนักงานสอบสวนมีการสอบสวนปากคำทุกๆ รายละเอียดเพื่อไว้ประกอบในสำนวน ก่อนนำตัวเข้าห้องขังพักผ่อนในช่วงดึก ซึ่งตลอดคืนนายเอ็มอยู่ในอาการเครียดอย่างเห็นได้ชัด กินข้าวได้น้อยจึงได้สั่งการให้สิบเวรนั่งสลับเวรยามเฝ้าดูแลอย่างใกล้ชิดเพื่อป้องกันผู้ต้องหาคิดสั้นฆ่าตัวตายขณะที่ช่วงเช้าวันนี้ น.ส.ตุ๊กติ๊ก อดีตภรรยาของนายเอ็มได้เดินทางมาเยี่ยมที่โรงพัก ทางตำรวจก็เปิดโอกาสให้ทั้งสองได้พูดคุยกันทำให้นายเอ็มมีท่าทีผ่อนคลายมากขึ้น หลังเยี่ยมอดีตสามีเสร็จ น.ส.ตุ๊กติ๊ก กล่าวเพียงสั้นๆกับผู้สื่อข่าวว่า พร้อมให้อภัยอดีตสามีเสมอเพราะที่ผ่านมานายเอ็ม ทำตัวเป็นพ่อที่ดี ตอนนี้นายเอ็มผ่อนคลายหายเครียดและพร้อมชดใช้ในสิ่งที่ก่อขึ้น ทางครอบครัวก็จะรอ ตนก็จะดูแลลูกทั้ง 2 คนและที่กำลังจะเกิดให้ดีที่สุด และจะเป็นกำลังใจให้กับอดีตสามีตลอด 'เอ็ม ยัดตู้เย็น'สำนึก!จำต้องฆ่า ไร้เงินพากิ๊กไปเที่ยวเสม็ด        
