
# واشنگتن درباره مبادلات مجاز اروپا با ایران از طریق اینستکس به تفاهم رسید

Published at: **2019-11-02T08:45:00+00:00**

Author: ****

Original: [boursepress.ir](http://boursepress.ir/news/138334/%D9%88%D8%A7%D8%B4%D9%86%DA%AF%D8%AA%D9%86-%D8%AF%D8%B1%D8%A8%D8%A7%D8%B1%D9%87-%D9%85%D8%A8%D8%A7%D8%AF%D9%84%D8%A7%D8%AA-%D9%85%D8%AC%D8%A7%D8%B2-%D8%A7%D8%B1%D9%88%D9%BE%D8%A7-%D8%A8%D8%A7-%D8%A7%DB%8C%D8%B1%D8%A7%D9%86-%D8%A7%D8%B2-%D8%B7%D8%B1%DB%8C%D9%82-%D8%A7%DB%8C%D9%86%D8%B3%D8%AA%DA%A9%D8%B3-%D8%A8%D9%87-%D8%AA%D9%81%D8%A7%D9%87%D9%85-%D8%B1%D8%B3%DB%8C%D8%AF)


        نماینده ویژه آمریکا در امور ایران گفت: واشنگتن با کشورهای اروپایی بر سر اینکه مبادلات از کانال اینستکس نباید مشمول کاهای تحت تحریم آمریکا شود به تفاهم رسید.
      
به گزارش پایگاه خبری بورس پرس، برایان هوک به العربیه گفت: آمریکا چندی پیش با دولت‌های اروپایی درخصوص مبادلات مجاز از طریق ساز و کار موسوم به اینستکس به تفاهم رسیده است. 
وی در خصوص اقدام اروپایی‌ها برای راه‌اندازی ساز و کار اینستکس با هدف ادعایی تسهیل مبادله با ایران گفت: شاهد انجام هیچ معامله‌ای از طریق اینستکس یا ساز و کار ویژه‌ای که انگلیس، فرانسه و آلمان راه‌اندازی کرده‌اند، نبودیم. پیش‌بینی نمی‌کنیم در هیچ مقطعی از طریق این کانال فعالیتی که مشمول تحریم‌های آمریکا است انجام شود.
هوک گفت: به سه کشور اروپایی بسیار روشن گفته‌ایم که این کانال می‌تواند ساز و کاری برای تسهیل مبادلات غذا، دارو، دستگاه‌های پزشکی یا محصولات کشاورزی باشد ولی نمی‌تواند مشمول فعالیت‌های قابل‌تحریم شود. فکر نمی‌کنم ایران هیچ‌‌وقت ساز و کار متناظراینستکس را ایجاد کند، چون اگر بخواهند این کار ار انجام دهند به شفافیت نیاز خواهد داشت.
انتهای پیام
