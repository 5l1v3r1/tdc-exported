
# وزیر اقتصاد: نرخ‌های پایه صادراتی ۳۰ درصد کاهش یافت

Published at: **2019-11-04T19:40:00+00:00**

Author: ****

Original: [جامعه خبری تحلیلی الف](https://www.alef.ir/news/3980813160.html)

وزیر امور اقتصادی و دارایی گفت: اصلاح نرخ‌های پایه صادراتی از ۴ ماه انتهای سال گذشته آغاز شده است و اکنون این نرخ‌ها، ۳۰ درصد کاهش یافته است.
 به گزارش خبرنگار مهر، فرهاد دژپسند، در جلسه امشب شورای گفتگوی دولت و بخش خصوصی که هم اکنون در حال برگزاری است، گفت: از ۴ ماه اخر سال گذشته اصلاح نرخ پایه های صادراتی انجام شد و بطور متوسط حدود ۳۰ درصد کاهش قیمت پایه صادراتی داشتیم.
وزیر امور اقتصادی و دارایی افزود: اگرچه آمار تجارت خارجی در ۷ ماه اول امسال نسبت به سال گذشته ۱۱ درصد کاهش یافته است، اما این کاهش ناشی از اصلاح قیمت پایه صادراتی است و اصلاح و کاهش قیمت پایه‌های صادراتی بر اساس تقاضای فعالان اقتصادی انجام شده است.
وی تصریح کرد: در حال حاضر شرایط اقتصادی کشور روبه بهبود است اما همچنان با نقطه مطلوب فاصله داریم؛ این در حالی است که آمار تجارت خارجی در نیمه اول امسال، اگرچه به ظاهر نگران کننده بود، اما با وجود شرایط تحریمی در واقعیت مطلوب است.
به گفته دژپسند، شش ماهه اول امسال نشان داد اقتصاد ایران ظرفیت جهش و سرکوب تلاطمات را دارد.
