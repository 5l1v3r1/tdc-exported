
# Кабмін заборонить імпорт вживаних вагонів з РФ у листопаді

Published at: **2019-11-06T15:51:00+00:00**

Author: ****

Original: [Економічна правда](https://www.epravda.com.ua/news/2019/11/6/653405/)

Кабінет міністрів ухвалив рішення встановити заборону на ввезення застарілого рухомого складу з Росії не з 1 березня 2020 року, а з 20 листопада 2019 року.Про це повідомив міністр інфраструктури Владислав Криклій у Facebook.
"У травні 2019 року було ухвалено рішення ввести з 1 березня 2020 року заборону на ввезення застарілого рухомого складу з Російської Федерації.
Після оголошення про введення зазначеної заборони з березня 2020 року з Російської Федерації в Україну ввезено понад 3000 вантажних вагонів застарілого парку.
Сьогодні уряд ухвалив рішення встановити заборону на ввезення таких вагонів із 20 листопада 2019 року. Маємо розвивати свою економіку, а не рятувати агресора" , - написав Криклій.
Нагадаємо:26 червня Кабмін розширив перелік товарів, заборонених до ввезення в Україну з РФ. Водночас ввезення вживаних піввагонів, зерновозів і цементовозів, критих вагонів заборонялося з 1 березня 2020 року.
Відсрочка введення ембарго призвела до зростання імпорту вживаних вагонів з РФ в 4 рази.
