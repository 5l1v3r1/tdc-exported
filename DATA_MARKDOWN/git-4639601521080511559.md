
# Υπόθεση Νovartis : Κατέθεσε στον Άρειο Πάγο ο Σαλμάς

Published at: **2019-11-01T14:11:27+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/society/ypothesi-novartis-katethese-ston-areio-pago-o-salmas/)

Ο πρώην αναπληρωτής υπουργός Υγείας Μάριος Σαλμάς κατέθεσε σήμερα Παρασκευή ως μάρτυρας στο πλαίσιο της ποινικής προκαταρκτικής εξέτασης που διενεργείται από τους  αντεισαγγελείς του Ανώτατου Δικαστηρίου Ευάγγελο Ζαχαρή και Λάμπρο Σοφουλάκη για τους δικονομικούς χειρισμούς στην υπόθεση της Novartis.
Ο κ. Σαλμάς εξετάστηκε ως μάρτυρας καθώς είναι ένα από τα δέκα πολιτικά πρόσωπα που ενεπλάκη το όνομα του στην υπόθεση, ενώ μετά την επιστροφή του φακέλου στην τακτική δικαιοσύνη η δικογραφία τέθηκε στο αρχείο καθώς δεν προέκυψαν ενδείξεις περί της τέλεσης αξιόποινης πράξης που να αφορά στο πρόσωπο του κ. Σαλμά.

        Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του
      
«Στην υπόθεση της Novartis  είμαι ο μόνος υπουργός που έπιασε τις αθέμιτες πρακτικές που χρησιμοποιούσε στην Ελλάδα, που ενημέρωσα τη χώρα ότι άλλη χώρα διεξάγει έρευνα για να ξεκινήσει και εδώ έρευνα. Δυστυχώς, έφτασα στις εκλογές για μία υπόθεση ως δήθεν εμπλεκόμενος και στις εκλογές η υπόθεση ετέθη στο αρχείο».

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
