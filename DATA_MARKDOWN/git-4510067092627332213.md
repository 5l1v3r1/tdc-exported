
# CSC Sânmartin susţine vineri derby-ul cu Recea, în timp ce Luceafărul va juca la ultima clasată

Published at: **2019-11-07T19:19:00+00:00**

Author: **Florin Mihalca**

Original: [Bihoreanul](https://www.ebihoreanul.ro/stiri/ultima-or-31-2/csc-sanmartin-sustine-vineri-derby-ul-cu-recea-in-timp-ce-luceafarul-va-juca-la-ultima-clasata-152637.html)

Echipele de fotbal din Bihor, componente ale Ligii a III-a, vor susţine vineri, de la ora 14, jocurile etapei din acest weekend. CSC Sânmartin va disputa, acasă, derby-ul cu Fotbal Comuna Recea, în timp ce Luceafărul Oradea a făcut deplasarea la Zalău, pentru confruntarea cu ultima clasată, echipa locală SCM.
Elevii antrenorului Călin Cheregi, fotbaliştii de la CSC Sânmartin vor juca la Sântion. Este vorba despre formaţia maramureşeană Fotbal Comuna Recea. Aceștia au câştigat celălalt duel cu o formaţie bihoreană din acest tur de campionat, învingând Luceafărul la Sânmartin.
Jocul reprezintă derby-ul etapei, urmând să se întâlnească echipa de pe locul IV, CSC Sânmartin, cu cea de pe poziţia secundă, Fotbal Comuna Recea.
Confruntarea este importantă şi pentru elevii antrenorului Călin Cheregi, pentru a se menţine în preajma podiumului, ei având nevoie de un succes în acest joc. 
Luceafărul Oradea, cealaltă formaţie bihoreană din eşalonul al treilea, porneşte cu prima şansă în runda din acest weekend, "roş-albaştrii" urmând a juca tot vineri, la Zalău, cu ultima clasată, SCM.
Jucătorii pregătiţi de Dragoş Militaru speră să obţină toate punctele puse în joc şi să profite de un eventual succes al Sânmartinului, pentru a se distanţa în fruntea clasamentului.
O altă partidă interesantă în această rundă se anunţă şi cea de la Bistriţa, dintre Gloria şi formaţia de pe locul III, Minaur Baia Mare.

        Programul etapei a 12-a a Seriei a V-a din Liga a III-a la fotbal:
      
Vineri, ora 14
Unirea Dej - Sănătatea Cluj
Unirea 1924 - AFC Odorheiu Secuiesc
SCM Zalău - Luceafărul Oradea
Viitorul Şelimbăr - Industria Galda
Unu Fotbal Club Gloria - Minaur Baia Mare
Avântul Reghin - Metalurgistul Cugir
CSC Sânmartin - Fotbal Comuna Recea
CFR Cluj II - Sticla Arieşul Turda
 
