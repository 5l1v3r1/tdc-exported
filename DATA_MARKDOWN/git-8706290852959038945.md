
# Μουσικός παραλίγο να χάσει τη φωνή του για να δωρίσει το ήπαρ του

Published at: **2019-11-07T00:35:00+00:00**

Author: ****

Original: [enikos.gr](http://www.enikos.gr/international/682768/mousikos-paraligo-na-chasei-ti-foni-tou-gia-na-dorisei-to-ipar-to)

Παρά τον κίνδυνο να χάσει τη φωνή του, σπουδαστής μουσικών σπουδών με εξειδίκευση στην όπερα δώρισε το ήπαρ του στον πατέρα του που είχε διαγνωσθεί με καρκίνο.
Ο Μαζλούμ Ντογάν, σπουδαστής όπερας στο Πανεπιστήμιο Mimar Sinan Fine Arts στην Κωνσταντινούπολη, έδωσε τρία τέταρτα από το συκώτι του για να βοηθήσει τον 48χρονο πατέρα του Αλί Ντογάν, ο οποίος διαγνώστηκε τον περασμένο Μάιο με καρκίνο και οι γιατροί του έδιναν μονάχα έναν μήνα ζωής.
Αν και ο Αλί Ντογάν διαφώνησε με την απόφαση του γιου του, ο Μαζλούμ αρνήθηκε οποιαδήποτε άλλη δωρεά για τον πατέρα του και ζήτησε από τον χειρουργό Σινάσι Σεβμίς να κάνει πραγματικότητα την επιθυμία του να είναι εκείνος ο δωρητής του οργάνου.
Μετά τη μεταμόσχευση που στέφθηκε με επιτυχία τον περασμένο Αύγουστο, ο πατέρας κατάφερε να βγει νικητής στη μάχη με τον καρκίνο, ενώ ο γιος δεν υπέστη καμία ζημιά στο διάφραγμά του κι επομένως δεν έχασε τη φωνή του.
Ο Ντογάν είπε στο τουρκικό πρακτορείο ειδήσεων Anadolu ότι δεν σκέφτηκε στιγμή τα χρήματα και τον βιοπορισμό του μπροστά στην περιπέτεια της υγείας του πατέρα του.
Πηγή: ΑΠΕ-ΜΠΕ, Anadolu, Πηγή φωτό: Anadolu
