
# Συγκλονιστικοί μαθητές από 17 έως 70 ετών και οι σπουδαίες ιστορίες τους - ΒΙΝΤΕΟ

Published at: **2019-11-05T23:38:00+00:00**

Author: ****

Original: [enikos.gr](http://www.enikos.gr/society/682539/sygklonistikoi-mathites-apo-17-eos-70-eton-kai-oi-spoudaies-istor)

Η εκπομπή «Ώρα Αιχμής» με μια απευθείας σύνδεση για μια και πλέον ώρα ταξίδεψε τους τηλεθεατές στον μαγικό κόσμο της εκπαίδευσης.
Μαθητές από 17 έως και 70 ετών. Άνθρωποι που έκαναν και κάνουν τη δική τους «επανεκκίνηση», κατακτώντας ένα όνειρο, που ίσως μέχρι χθες, πίστευαν πως δεν θα ζήσουν ποτέ.
Τριάντα χρόνια τώρα το Εσπερινό Λύκειο του Ηρακλείου επιτελεί ένα σημαντικό έργο που στόχο έχει να χαρίσει την ελπίδα σε ανθρώπους που πλέον κυνηγούν ξανά το στόχο τους.
Η εκπομπή «Ώρα Αιχμής» με μια απευθείας σύνδεση για μια και πλέον ώρα ταξίδεψε τους τηλεθεατές στον μαγικό κόσμο της εκπαίδευσης με έναν διαφορετικό και πιο αληθινό τρόπο.
Η Νομική, η Ελγίνα, η Στέλλα, ο Μανόλης, ο Νίκος, η Μαρία είναι μόνο μερικοί από τους σπουδαίους πρωταγωνιστές της ζωής που αποφάσισαν να πάρουν ξανά το τρένο της ζωής ακόμα και αν σήμερα είναι γονείς, παππούδες, γιαγιάδες και εργαζόμενοι.
Στη διάρκεια της εκπομπής «Ώρα Αιχμής» με τον Μάνο Δασκαλάκη το Εσπερινό Λύκειο του Ηρακλείου άνοιξε τις πύλες του σε απευθείας σύνδεση παρουσιάζοντας στου τηλεθεατές το σπουδαίο έργο των εκπαιδευτικών με το τιμόνι του σχολείου να κρατά η εξαιρετική δ/ντρια Αντωνία Μαρμαρέλη.
Στη διάρκεια της εκπομπής οι μαθητές κάθε ηλικίας εργαζόμενοι, γονείς, παππούδες και γιαγιάδες μίλησαν για την μοναδική απόφαση να ολοκληρώσουν το σχολείο αλλά και να προσπαθήσουν την εισαγωγή τους στην τριτοβάθμια εκπαίδευση. Ορισμένες μάλιστα από τις ιστορίες των μαθητών καθήλωσαν τους τηλεθεατές.

        Δείτε το Βίντεο:
      
