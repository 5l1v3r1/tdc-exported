
# Справа Гандзюк: у ЄС нагадали, що замовники вбивства не покарані

Published at: **2019-11-05T07:48:08+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/sprava-handzyuk-yes-nahadaly-zamovnyky-vbyvstva-ne-pokarani)


        У Європейському Союзі нагадали, що замовники вбивства херсонської активістки Катерини Гандзюк досі не покарані.
      
«Як наголосив комісар ЄС з питань європейської політики сусідства і переговорів про розширення Йоханнес Хан, справа не забута. Замовники досі не притягнуті до відповідальності. Безпечні умови для активістів громадянського суспільства повинні бути гарантовані в Україні», - сказано в заяві представництва ЄС в Україні, яка є в Twitter.
Нагадаємо, на радницю херсонського міського голови, активістку Катерину Гандзюк напали 31 липня 2018 року на виході із будинку. Нападник облив її концентрованою сірчаною кислотою. Гандзюк отримала 40% опіків тіла, кілька місяців лежала в лікарні і перенесла ряд важких операцій. 4 листопада Катерина Гандзюк померла.
За інформацією СБУ, замовник вбивства Гандзюк був не один.
Президент Володимир Зеленський пообіцяв знайти і покарати замовників нападу на активістку.
В Україні відбулися акції присвячені річниці смерті Катерини Гандзюк.
Хочете обговорити цю новину? Долучайтеся до телеграм-чату CHORNA RADA
