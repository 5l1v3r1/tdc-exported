
# Samuel L. Jackson a Anthony Mackie nemôžu kvôli svojej farbe pleti podnikať. Najmú si teda belocha, aby bol tvárou ich firmy

Published at: **2019-11-05T14:57:00+00:00**

Author: **Dominik Vetrák**

Original: [REFRESHER](https://refresher.sk/76250-Samuel-L-Jackson-a-Anthony-Mackie-nemozu-kvoli-svojej-farbe-pleti-podnikat-Najmu-si-teda-belocha-aby-bol-tvarou-ich-firmy)


        Film The Banker sa na Apple TV+ objaví v januári 2020.
      
Snímka vychádza zo skutočného príbehu dvoch afroamerických podnikateľov, ktorí sa počas 50. rokov minulého storočia pokúšali obísť rasové obmedzenia a najali bieleho muža ako tvár ich firmy. Réžie a scenára sa ujal George Nolfi (The Adjustment Bureau). Film  vyzerá celkom inteligentne a zábavne, takže sa z neho môže vykľuť pohodová zábava na jeden večer. 
Joe Morris (Samuel L.Jackson) a Bernard Garrett (Anthony Mackie) sú revoluční biznismeni, ktorí v minulom storočí podnikli riskantný plán na to, aby zbohatli a zároveň pomohli afro-americkej komunite. Akokoľvek schopní a inteligentní boli, ako černosi nemali v 50. rokoch veľké postavenie a nemali šancu zrealizovať svoj plán a využiť svoj potenciál v plnom rozsahu.
Najali si tak belocha z pracujúcej triedy menom Matt Steiner (Nicolas Hoult), ktorého naučili všetko potrebné, aby mohol vystupovať ako tvár ich firmy. Černochom by banky patriace bielym podnikateľom pôžičky pre Afro-američanov nikdy neschválili. 
The Banker bol pôvodne natočený pod Romulus Entertainment, pričom ho Apple kúpilo v lete tohto roka. Nejde teda o originálny film Apple TV Plus ako taký. 6. decembra dostane limitovanú kino premiéru a následne sa v januári dostane aj na streamovaciu službu. 
