
# Incendiile din California au lăsat o ''cicatrice'' întunecată care poate fi văzută din spaţiu

Published at: **2019-11-06T22:00:00+00:00**

Author: **Adrian Popovici**

Original: [DESCOPERĂ](https://www.descopera.ro/natura/18546903-incendiile-din-california-au-lasat-o-cicatrice-intunecata-care-poate-fi-vazuta-din-spatiu)

Imaginile furnizate de către NASA arată proporţiile incendiilor de vegetaţie care afectează California.
Imaginile realizate de către satelitul ASTER, Advanced Spaceborne Thermal Emission and Reflection Radiometer, şi făcute publice de către NASA arată suprafaţa afectată de incendiile de vegetaţie care afectează districtul Sonoma din California, Statele Unite ale Americii. În urma incendiilor se află o „cicatrice întunecată”, după cum o descriu jurnaliştii de la Science Alert.
În imaginile oferite publicului se poate vedea regiunea afectată de către incendii având o culoare întunecată şi, în anumite zone, se pot identifica o serie de zone cu pixeli galbeni. Conform experţilor, aceşti pixeli reprezintă incendiile care sunt încă active.

        Credit foto: NASA/JPL/Caltech
      
Oamenii de ştiinţă şi pompierii de la faţa locului explică faptul că incendiile din aceste zile care afectează California sunt cele mai grave înregistrate în acest an. Un raport al Centrului Naţional pentru Incendii, care a fost făcut public săptămâna trecută, arată că incendiile s-ar putea extinde până în luna decembrie, seceta prelungindu-se până la sfârşitul anului.
Până în prezent, incendiile din districtul Sonoma nu provocat moartea niciunei persoane, totuşi, au fost raportaţi patru răniţi şi o distrugerea a 374 clădiri, aici fiind incluse locuinţe particulare şi centre comerciale. Autorităţile au anunţat că incendiile se află sub controlul pompierilor şi al voluntarilor într-o proporţie de 86%.

        Citeşte şi:
      

        
          Radar experimental de ultimă oră testat în incendiile din California
        
      

        
          Autorităţile din Indonezia au folosit ploaia artificială pentru a stinge incendiile de vegetaţie
        
      

        
          Incendiile din Pădurea Amazoniană, ''plămânul verde al Terrei''. Macron crede că Bolsonaro ''a minţit''
        
      

        
          Smokey Bear, personajul născut din imaginaţie şi frica unei invazii japoneze
        
      
