
# കേരള കോണ്‍ഗ്രസ് എമ്മിന്റെ നിയമസഭാ കക്ഷി നേതാവായി പി.ജെ ജോസഫ്; സി.എഫ് തോമസ് ഡെപ്യൂട്ടി ലീഡര്‍

Published at: **2019-11-01T19:10:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/kerala-congress-m-decides-p-j-joseph-as-their-legislative-leader545.html)

തിരുവനന്തപുരം: കേരള കോണ്‍ഗ്രസ് (എം) ന്റെ നിയമസഭാ കക്ഷി നേതാവായി പി.ജെ ജോസഫിനെ തെരഞ്ഞെടുത്തു. സി.എഫ് തോമസാണ് പുതിയ ഡെപ്യൂട്ടി ലീഡര്‍.
ജോസ്. കെ. മാണിയെ പാര്‍ട്ടി നേതാവാക്കിയ നടപടി കോടതി സ്റ്റേ ചെയ്തതിനെ തുടര്‍ന്നാണ് പുതിയ തീരുമാനമെന്ന് പി.ജെ ജോസഫ് അറിയിച്ചു. വര്‍ക്കിംഗ് ചെയര്‍മാനു തന്നെയാണ് പാര്‍ട്ടി ചെയര്‍മാന്റെ സ്ഥാനമെന്നും അദ്ദേഹം പറഞ്ഞു.
ഐകകണ്‌ഠ്യേനയാണ് തെരഞ്ഞെടുപ്പ് നടന്നതെന്നും അഞ്ചംഗ പാര്‍ട്ടി എം.എല്‍.എമാരില്‍ മൂന്നുപേര്‍ പങ്കെടുത്തുവെന്നും പി.ജെ ജോസഫ് പറഞ്ഞു. നിയമസഭാ കക്ഷിയില്‍ ഭൂരിപക്ഷമുള്ളതിനാലാണ് തെരഞ്ഞെടുപ്പ് നടന്നതെന്നും അദ്ദേഹം അറിയിച്ചു.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
കട്ടപ്പന സബ്‌കോടതിയുടെ വിധി കാത്തിരുന്നതുകൊണ്ടായിരുന്നു ഇതുവരെ നിയമസഭാകക്ഷി നേതാവിനെ തെരഞ്ഞെടുക്കാഞ്ഞതെന്നും അദ്ദേഹം വ്യക്തമാക്കി.
കേരള കോണ്‍ഗ്രസ് നേതാവായി തെരഞ്ഞെടുക്കണമെന്നാവശ്യപ്പെട്ട് ജോസ്. കെ. മാണി കട്ടപ്പന കോടതിയില്‍ അപ്പീല്‍ സമര്‍പ്പിച്ചിരുന്നു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
എന്നാല്‍ കോടതി ഇന്ന് അപ്പീല്‍ തള്ളുകയായിരുന്നു. വിധി വന്നിട്ടും കമ്മിറ്റിയില്‍ പങ്കെടുക്കാന്‍ ജോസ്. കെ. മാണി പക്ഷം തയ്യാറാവാത്തതിനെ തുടര്‍ന്നാണ് ഇന്ന് തെരഞ്ഞെടുപ്പ് നടത്തിയതെന്ന് അദ്ദഹം മാധ്യമങ്ങളോട് പറഞ്ഞു.
ജോസ് കെ. മാണി കേരള കോണ്‍ഗ്രസ് ചെയര്‍മാനായി പ്രവര്‍ത്തിക്കുന്നതിനെതിരെ പി.ജെ ജോസഫ് വിഭാഗം മുന്‍സിഫ് കോടതിയില്‍ നിന്നും സ്റ്റേ സമ്പാദിച്ചിരുന്നു. ഇതിനെതിരെ ജോസ് കെ. മാണി സബ്‌കോടതിയെ സമീപിക്കുകയായിരുന്നു.
കെ.എം മാണിയുടെ മരണത്തെ തുടര്‍ന്നായിരുന്നു കേരളാ കോണ്‍ഗ്രസില്‍ ചെയര്‍മാന്‍ സ്ഥാനത്തെ ചൊല്ലി തര്‍ക്കങ്ങള്‍ ഉയര്‍ന്നത്.
