
# Кіпр позбавив 26 осіб так званих золотих паспортів

Published at: **2019-11-07T09:57:00+00:00**

Author: ****

Original: [DT.ua](https://dt.ua/WORLD/kipr-pozbaviv-26-osib-tak-zvanih-zolotih-pasportiv-328787_.html)

Влада Кіпру прийняли рішення позбавити 26 громадян так званих "золотих паспортів" - громадянства, наданого в обмін на інвестиції. Як пише російський Forbes, імена осіб, які втратили громадянство, не розголошуються, але серед них є дев'ять росіян.
Влада Кіпру визнала, що в минулому не завжди вірно оцінювала ризики, пов'язані з видачею "золотих паспортів". Урядовці країни наполягають, що система видачі громадянства за інвестиції вдосконалюється і вже працює помітно краще завдяки скандалу зі схемами "продажу громадянства", яка викликала обурення ЄС. Як заявив міністр закордонних справ Кіпру Константінос Петрідіс, позбавлені громадянства ще можуть оскаржити рішення в суді.
У свою чергу видання Cyprus Times пише, що рішення прийнято щодо 26 громадян, але стосується укладення лише дев'яти інвестиційних угод. Це може означати, що мова йде про дев'ять інвесторів і 17 членів їх сімей.
Раніше влада Кіпру заявила, що вирішила перевірити заяви на громадянство, подані до 2018 року, оскільки серед новоявлених громадян країни досить багато сумнівних фігур, яким, може, й не варто було давати документ на громадянство.
