
# بخشنامه ای برای مقابله با استخدام های فله ای در علوم پزشکی/زنده شدن امید در دل جوانان ناامید+سند

Published at: **2019-11-01T15:46:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543884.html/%D8%A8%D8%AE%D8%B4%D9%86%D8%A7%D9%85%D9%87-%D8%A7%DB%8C-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%A7%D8%B3%D8%AA%D8%AE%D8%AF%D8%A7%D9%85-%D9%87%D8%A7%DB%8C-%D9%81%D9%84%D9%87-%D8%A7%DB%8C-%D8%AF%D8%B1-%D8%B9%D9%84%D9%88%D9%85-%D9%BE%D8%B2%D8%B4%DA%A9%DB%8C-%D8%B2%D9%86%D8%AF%D9%87-%D8%B4%D8%AF%D9%86-%D8%A7%D9%85%DB%8C%D8%AF-%D8%AF%D8%B1-%D8%AF%D9%84-%D8%AC%D9%88%D8%A7%D9%86%D8%A7%D9%86-%D9%86%D8%A7%D8%A7%D9%85%DB%8C%D8%AF-%D8%B3%D9%86%D8%AF)

این روزها که زمزمه استخدام های فله ای و طایفه ای فضای استان محرومی همانند کهگیلویه وبویراحمد را مسموم کرده است ارسال بخشنامه ای برای برخورد قاطع با این استخدام ها یعنی زنده کردن امید در دل جوانانی که هیچ شخصی را در بدنه نظام سفارسی و استخدام های طایفه ای نداشتند.
به گزارش شبکه اطلاع رسانی راه دانا؛ به نقل ازصبح زاگرس ، چندین سال است که وضعیت اشتغال در کشور به یک بن بست رسیده است به طوری که برخی از مردم و حتی خود مسئولان اقدام به استخدام ها به صورت فله ای و طایفه ای و جناحی بدون برگزاری هیچ آزمونی کردند که بدون شک در این بین حق و حقوق اقشار مختلف از جمله جوانان نخبه و تحصیلکرده جامعه نادیده گرفته می شد.
 
بحث برخورد قاطع دستگاه های قضایی و امنیتی کشور با این پدیده باعث است تا برخی از مسئولان که دل در گرو خدمت به اقشار مختلف جامعه را داشتند قاطعانه در برابر همه هجمه ها و فشارهای سیاسی و طایفه ای بایستند و برخی دیگر به دلیل ذینفع بودن در این استخدام ها با برخی از مسئولان، سیاسیون و چهره ها خاص هماهنگ و اقدام به استخدام نیروهای در قالب شرکتی، پیمانی، غیررسمی کردند که اقدام کاملاً غیرقانونی بوده است.
 
این روزها که زمزمه استخدام های فله ای و طایفه ای فضای استان محرومی همانند کهگیلویه وبویراحمد را مسموم کرده است ارسال بخشنامه ای برای برخورد قاطع با این استخدام ها یعنی زنده کردن امید در دل جوانانی که هیچ شخصی را در بدنه نظام سفارسی و استخدام های طایفه ای نداشتند.
 
اقدام رئیس دانشگاه علوم پزشکی استان در مبارزه جدی با استخدام های فله ای و دستور قاطع جهت اخراج همه این نیروها باعث شده است تا موجی از نارضایتی ذینفعان و خرسندی اقشار مختلف جامعه را در پی داشته باشد.
 
این اقدام در راستای استیفای حقوق عامه جامعه و با برگزاری آزمون های سراسری و هماهنگ می تواند امید را در دل جوانانی که هیچ کس را در بدنه نفوذی ادارات ندارند زنده کند هرچند دستگاه های نظارتی و امنیتی مسئول در استان باید نظارت کافی بر روند استخدام ها به خصوص نحوه برگزاری آزمون ها داشته باشند.
 
این سند نمونه ای از اقدام رئیس دانشگاه علوم پزشکی استان در خصوص اخراج نیروهای بدون آزمون است که امیدواریم سازمان بازرسی استان و دستگاه قضایی در این حوزه نهایت همکاری را در خصوص برخورد قاطع در این زمینه داشته باشند.
 
حال باید منتظر ماند تا ببینیم میزان اجرایی شدن این بخشنامه در ادارات مختلف شبکه بهداشت و درمان استان به چه میزان اجرایی خواهدشد.
 
انتهای پیام/
