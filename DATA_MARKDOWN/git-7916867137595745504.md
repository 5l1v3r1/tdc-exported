
# Oficialu: į Mačiulio ekipą atvyksta dukart NBA čempionas

Published at: **2019-11-04T15:01:00+00:00**

Author: ****

Original: [basketnews.lt](https://www.basketnews.lt/news-134304-oficialu-i-maciulio-ekipa-atvyksta-dukart-nba-cempionas.html)

Nuotr.: FIBA
Nuotr. FIBA
Atėnų AEK klubas, kurio garbę gina Jonas Mačiulis, sulaukė pastiprinimo.
Klubas oficialiai pranešė, jog į komandą atvyksta 33-ejų įžaidėjas Mario Chalmersas, kuris 2012 ir 2013 m. su Majamio „Heat“ ekipa triumfavo NBA pirmenybėse.
Chalmersas stipriausioje pasaulio lygoje žaidė nuo 2008-ųjų iki 2018-ųjų, o praėjusį sezoną atstovavo Bolonijos „Virtus“ klubui, su kuriuo laimėjo FIBA Čempionų lygą.
Pernai jo statistika Čempionų lygoje siekė 7,7 taško ir 2,8 rezultatyvaus perdavimo, o Italijos lygoje – po 8 taškus ir 3,3 rezultatyvaus perdavimo.
