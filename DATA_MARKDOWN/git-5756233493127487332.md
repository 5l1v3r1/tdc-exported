
# برتری یک بر صفر پرسپولیس مقابل فولاد در نیمه نخست

Published at: **2019-11-04T18:34:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619902/%D8%A8%D8%B1%D8%AA%D8%B1%DB%8C-%DB%8C%DA%A9-%D8%A8%D8%B1-%D8%B5%D9%81%D8%B1-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%85%D9%82%D8%A7%D8%A8%D9%84-%D9%81%D9%88%D9%84%D8%A7%D8%AF-%D8%AF%D8%B1-%D9%86%DB%8C%D9%85%D9%87-%D9%86%D8%AE%D8%B3%D8%AA)


        پرسپولیس با یک گل فولاد را در نیمه نخست شکست داد.
      

        آفتاب‌‌نیوز :
      
از هفته دهم لیگ برتر فوتبال ایران، فولاد خوزستان از ساعت ۱۷:۴۵ در ورزشگاه "شهدای فولاد" میزبان پرسپولیس بود. این دیدار با برتری یک صفر شاگردان کالدرون در نیمه نخست به پایان رسید.
مهدی ترابی در دقیقه هفت از روی نقطه پنالتی برای پرسپولیس گل زد.
موقعیت‌های حساس
در حالی که بازی با فشار فولاد روی دروازه پرسپولیس آغاز شده بود، روح‌الله سیف‌اللهی در دقیقه ششم بازی مرتکب خطای پنالتی شد.
گل: مهدی ترابی در دقیقه هشت از روی نقطه پنالتی دروازه فولاد را باز کرد. ضربه او بعد از برخورد به دیرک دروازه، با خوش شانسی تبدیل به گل شد.
در دقیقه ۱۴، سانتر بازیکن فولاد در داخل محوطه جریمه روی پای بازیکن این تیم قرار گرفت و ضربه او به راحتی دقیقا به جایی رفت که بیرانوند قرار داشت.
بازی تا دقیقه۴۰ پرسرعت و در عین حال با اشتباهات فراوان دو تیم در خط حمله همراه بود و هیچ حمله خطرناکی روی دروازه‌ها خلق نشد. پرسپولیس توانست در دقیقه ۴۲ موقعیت خطرناکی را روی ضد حمله تند و تیز مهدی ترابی خلق کند. پاس ترابی در عمق دفاع فولاد موجب تک به تک شدن وحید امیری با شهاب گردان شد که ضربه او به گردان برخورد کرد و به کرنر رفت.
این دیدار در نهایت در نیمه نخست با پیروزی یک بر صفر خاتمه یافت.
ترکیب پرسپولیس: علیرضا بیرانوند، سیدجلال حسینی، محمد حسین کنعانی زادگان، احمد نوراللهی، محسن ربیع خواه، محمد انصاری، وحید امیری، مهدی ترابی، علی علیپور، محمد نادری و مهدی شیری.
ترکیب فولاد: شهاب گردان، فرزاد جعفری (صابر حردانی ۲۰)، ایوب والی، موسی کولیبالی، وحید حیدریه، احمد عبدالله زاده، محمد آبشک، محمد قاسمی نژاد، روح الله سیف اللهی، حسن بیت سعید و لوسیانو پریرا.
