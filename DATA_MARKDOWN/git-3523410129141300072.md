
# 
        بازتاب راهپیمایی ۱۳ آبان در رسانه‌های بین‌المللی
      

Published at: **2019-11-04T15:46:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638120/%D8%A8%D8%A7%D8%B2%D8%AA%D8%A7%D8%A8-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%DB%B1%DB%B3-%D8%A2%D8%A8%D8%A7%D9%86-%D8%AF%D8%B1-%D8%B1%D8%B3%D8%A7%D9%86%D9%87%E2%80%8C%D9%87%D8%A7%DB%8C-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C)

به گزارش بولتن نیوز، صبح امروز مراسم سیزده آبان در مقابل لانه جاسوسی، «سفارت سابق آمریکا در تهران» و همچنین در سایر استان‌ها با حضور اقشار مختلف مردم برگزار شد.
حضور باشکوه دانش آموزان و دانشجویان در این راهپیمایی مورد توجه رسانه‌های بین‌المللی قرار گرفت:
خبرگزاری فرانسه نوشت: عده زیادی امروز به خیابان‌های تهران و سایر شهرها آمدند فریادهای مرگ بر آمریکا سر دادند و مراسم چهلمین سالگرد تسخیر لانه جاسوسی آمریکا را اجرا کردند.
هاآرتص نوشت: ایرانیان در سالروز تسخیر سفارت آمریکا در ایران فریادهای مرگ بر آمریکا و مرگ بر اسرائیل را سر دادند و در خیابان‌ها آمدند.
رویترز نیز خبری را به این راهپیمایی اختصاص داد و نوشت مردم ایران امروز به خیابان‌ها آمدند و بار دیگر شعارهای مرگ بر آمریکا سر دادند و چهلمین سالگرد تسخیر سفارت آمریکا در ایران را گرامی داشتند.
یورونیوز هم در خبر خود نوشت: تلویزیون ایران خیابان‌های پر از جمعیت تهران را نشان داد. مردم ایران به خیابان‌ها آمدند و در چهلمین سالگرد تسخیر لانه جاسوسی آمریکا شعارهای مرگ بر آمریکا سر دادند.
اسپوتنیک هم نوشت: معترضان ایرانی پس از گذشت چهل سال بار دیگر در تهران و شهرهای بسیار دیگر به خیابان آمدند و شعارهای مرگ بر آمریکا و مرگ بر اسرائیل سر دادند.
در خبر آسوشیتدپرس هم آمده است خیابان‌های تهران و شهرهای دیگر مملو از جوانان و نوجوانانی شد که فریاد مرگ بر آمریکا سر دادند و در تهران مقابل سفارت سابق آمریکا در ایران تجمع کردند.
عرب نیوز نیز مراسم امروز را پوشش داد و خبری را به این راه‌پیمایی اختصاص داد.
روزنامه‌های نیویورک تایمز نیز در گزارشی به حضور پرشور مردم در این مراسم پرداخت. در این گزارش شعارهای مردم و جزئیات این روز باشکوه آورده شده است.
واشنگتن پست نیز خبری را به این راهپیمایی اختصاص داد و به بیان جزییات این مراسم و شعارهایی که مردم در این روز سر دادند، پرداخت.
مالای میل در خبری به پوشش راهپیمایی ۱۳ آبان پرداخت. در این خبر آمده است که امروز هزاران نفر در ایران فریاد مرگ بر آمریکا سر دادند.
