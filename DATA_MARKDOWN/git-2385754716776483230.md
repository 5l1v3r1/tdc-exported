
# Αυτά είναι τα αδικήματα που διερευνώνται εναντίον του προέδρου Συνδ. Γονέων

Published at: **2019-11-05T15:17:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595845/afta-einai-ta-adikimata-pou-dierevnontai-enantion-tou-proedrou-synd-goneon)

Καταθέσεις μέχρι αργά το βράδυ έδιναν όσοι εμπλέκονται στο περιστατικό μαχαιροφορίας και απειλής στην Τεχνική Σχολή Β΄ στη Λευκωσία, περιστατικό στο οποίο εμπλέκεται ο πρόεδρος της Παγκύπριας Συντονιστικής Επιτροπής Μαθητών (ΠΣΕΜ).
Σύμφωνα με τα γεγονότα, ο πρόεδρος του Συνδέσμου Γονέων του σχολείου φέρεται να απείλησε προτάσσοντας μαχαίρι, μαθητή και Βοηθό Διευθυντή του σχολείου.
Πληροφορίες αναφέρουν ότι ο πρόεδρος της ΠΣΕΜ δεν ήταν αυτός που δέχθηκε την επίθεση αλλά ο πρόεδρος του Συνδέσμου, αναφέρθηκε στο πρόσωπό του και εξαπέλυσε απειλές εναντίον του χωρίς να είναι παρών.
Στη συνέχεια ο ίδιος ενημερώθηκε για το συμβάν και πήρε την απόφαση να προβεί σε καταγγελία εναντίον του.
Πάντως, το όλο περιστατικό φαίνεται να σημειώθηκε με αφορμή την κατά κάποιον τρόπο λεκτική επίθεση που δέχθηκε η κόρη του προέδρου του Συνδέσμου Γονέων από τον συγκεκριμένο μαθητή.
Η Αστυνομία έλαβε καταθέσεις, με τον πρόεδρο του Συνδέσμου Γονέων να κατηγορείται γραπτώς και εναντίον του να διερευνώνται υποθέσεις απειλής και μαχαιροφορίας.
Όσον αφορά στον μαθητή, λαμβάνονται καταθέσεις με την εξέταση της υπόθεσης να συνεχίζεται από την Αστυνομία.
Σημειώνεται πως ο συγκεκριμένος πρόεδρος του Συνδέσμου Γονέων του σχολείου προχώρησε σε προφορική παραίτηση προς την Παγκύπρια Συνομοσπονδία Γονέων Μέσης Εκπαίδευσης, η οποία δεν έγινε αποδεκτή.
