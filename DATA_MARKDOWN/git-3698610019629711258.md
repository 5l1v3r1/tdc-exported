
# Кабмін назвав перше заборонене до приватизації підприємство

Published at: **2019-11-06T21:25:00+00:00**

Author: ****

Original: [DT.ua](https://dt.ua/UKRAINE/kabmin-nazvav-pershe-zaboronene-do-privatizaciyi-pidpriyemstvo-328755_.html)

Серед підприємств, заборонених до приватизації, основні - ті, які мають відношення до безпеки України і військове значення. Перше рішення від заборону приватизації вже прийнято.
Уряд на засіданні в середу, 6 листопада, ухвалив рішення про заборону приватизації Миколаївського бронетанкового заводу.
Як повідомляється на сайті Кабміну, підприємство включили в Перелік об'єктів державної власності, які не підлягають приватизації, як такий, що має стратегічне значення для економіки і безпеки України.
Миколаївський бронетанковий завод став першим державним підприємством, яке внесли до переліку заборонених до приватизації, про який стало публічно відомо.
Нагадаємо, раніше президент Володимир Зеленський підписав закон про скасування списку заборонених до приватизації держпідприємств.
Перші п'ять підприємств передані у Фонд держмайна. В цей перелік ввійшли готель "Дніпро", державне підприємство "Чайка", ДП "Центрсервис", "Технобуд" та "Українські телекомунікаційні мережі".
В наступні 9 об'єктів, серед інших, будуть входити готель "Україна", комплекси "Пуща Водиця", "Конча-Заспа", лікеро-горілчаний завод.
Кабінет міністрів протягом п'яти років планує приватизувати кілька сотень державних підприємств і ліквідувати більше тисячі ДП, які уряд вважає неефективними.
В програмі дій уряду на наступні п'ять років говориться про те, що Кабмін проведе приватизацію, що дозволить передати сотні суб'єктів господарювання державного сектору ефективним власникам, які створять нові робочі місця і ліквідують корупцію.
