
# حمید هیراد به عیادت فرزند شهریار رفت/عکس

Published at: **2019-11-02T16:55:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619466/%D8%AD%D9%85%DB%8C%D8%AF-%D9%87%DB%8C%D8%B1%D8%A7%D8%AF-%D8%A8%D9%87-%D8%B9%DB%8C%D8%A7%D8%AF%D8%AA-%D9%81%D8%B1%D8%B2%D9%86%D8%AF-%D8%B4%D9%87%D8%B1%DB%8C%D8%A7%D8%B1-%D8%B1%D9%81%D8%AA%D8%B9%DA%A9%D8%B3)


        حمید هیراد، خواننده پاپ که برای برگزاری کنسرت در تبریز به سر می‌برد، از فرزند شهریار در بیمارستان عیادت کرد.
      

        آفتاب‌‌نیوز :
      
حمید هیراد، خواننده موسیقی پاپ با سفر به تبریز، از سیدهادی بهجت تبریزی، فرزند استاد شهریار عیادت کرد.سیدهادی بهجت تبریزی (فرزند استاد شهریار) بر اثر تصادفی که چندی پیش رخ داد، از ناحیه سر و پای چپش آسیب دیده است. در حال حاضر اوضاع عمومیِ او مناسب است و دوران نقاهت را طی می‌کند.
در کنسرت قبلی حمید هیراد در تبریز، سیدهادی بهجت تبریزی به عنوان مهمان ویژه در سالن حضور داشت. هیراد در برخی از قطعاتش از اشعار شهریار تضمین کرده است. این خواننده در آخرین اثرش با عنوان «گفتم بمان» هم، از سروده‌های استاد شهریار بهره گرفته است.
اجرای تازه حمید هیراد در روزهای ۲۳ و ۲۴ آبان ۱۳۹۸ در تبریز برگزار می‌شود.
