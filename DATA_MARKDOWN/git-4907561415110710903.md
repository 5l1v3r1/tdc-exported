
# Yılları boşa harcamayın

Published at: **2019-11-02T05:01:28+00:00**

Author: **Dr. Haydar Dümen**

Original: [Posta](https://www.posta.com.tr/yazarlar/dr-haydar-dumen/yillari-bosa-harcamayin-2216388)


        Vaktinden önce bir şeyleri yaşamak uygun değil. Ama belli yaşa geldiyseniz, ayaklarınızı yere basıyorsa ve yıllar sevgisiz akıp geçiyorsa problem var demektir. Aşkı, cinselliği erteleyip hayatı kabusa çevirmeyin. Bazen de elinizi çabuk tutun ki treni kaçırıp üzülmeyin.
      

        Bitirsem mi?
      
25 yaşındayım, kendimden 20 yaş büyük bir kadınla beraberim. Cinsel açıdan daha istekli. Ben yaşıtım kızlarla birlikte olmak istiyorum. Bu ilişkiyi bitirsem mi yoksa devam etsem mi?

        CEVAP
      
Değerli okurum, bilemem. Bulmuş koca kadın, genç ve diriyi. Senden memnun, tabii sevecek. Yaşıtlarına gelince; ben senin elinden tutup da yaşıtlarının arasına götürüp ‘Bak oğlum bunlar daha mı cici diyeceğim?’ Ten ve ruh senin, beyin senin. Ben sadece akla, mantığa ve vicdana selam derim.

        Nasıl büyütürüm?
      
25 yaşındayım. Penisimi 13 santim. Yaşıma göre ufak mı? Büyütmek için ne yapayım?

        CEVAP
      
Değerli okurum, penisin normal. Zaten büyümez. Büyümeyecek bir şey de tavsiye edemem. Normal bir penis için hem kendini hem organını zorlamanı istemem.

        Zararlı mı?
      
21 yaşındayım. Hiç kız arkadaşım olmadı. İlişkiye de birkaç kez genelevde girdim. Günde 3 kez mastürbasyon yapmadan olmuyor. Penisim 13 santim, yeterli mi?

        CEVAP
      
Değerli okurum, penisin yeterli ama iraden az. Yaptığın yanlış. Enerjini bu yolda erken boşalmaya şartlayarak tüketme.

        Çok hevesliyim
      
25 yaşındayım. Kız arkadaşım var, 23 yaşında. Çok istekli. İş birleşmeye geldiğinde sertleşme sona eriyor, ilişkiye giremiyoruz. Ne yapayım?

        CEVAP
      
Değerli okurum, kız arkadaşına karşı çok heyecanlısın. Ve olay psikolojik. Uygun bir zamanda birkaç gün birlikte kalabileceğiniz durumda her şey yoluna gider.

        Ya sperm kaçtıysa?
      
20 yaşında kızım. Adet dönemimdi. Erkek arkadaşımın üzerinde bir şey yoktu, benim pantolonum vardı. Başka yere boşaldı. Ardından adet gördüm. İkinci adetimi görmedim. Acaba sperm vajinama kaçmış olabilir mi? Yoksa psikolojik mi?

        CEVAP
      
Sevgili okurum, kaçmaz, kaçamaz. O engelleri asla aşamaz. Sizi koruyan doğanın gücü öyle acımasız değildir. Yarı yolda kuyruklarını koparır atıverir. Senin de dediğin gibi psikolojik değişimden adetin birkaç gün gecikiverir.

        İçeride kaldı
      
20 yaşındayım. Kız arkadaşımla cinsel ilişkiye girdik. Sevgilim prezervatif istedi. ilişki bittiğinde prezervatifin vajinada kaldığını gördük. Ne yapayım?

        CEVAP
      
Değerli okurum, sakin olun. Prezervatif zaten orada yerleşik olarak kalmaz. En azından ilk adet kanamasında dışarı çıkar. O çıkmazsa kız arkadaşın parmağıyla alsın. O da olmazsa kadın doğum uzmanına gider aldırırsınız.

        Hayal ediyorum
      
25 yaşındayım. Cinsel deneyimim olmadı. Çevredeki kadınlara bakarak tatmin oluyorum. Ama kötü niyetim yok. Yine de bunu yapınca kendimi suçlu hissediyorum. Sizce ben sapık mıyım yoksa bu masum bir şey mi?

        CEVAP
      
Değerli okurum, çok iyi niyetli değil ama zararsız niyet. Tavşan dağa küsmüş, dağın haberi yok. Bu nedenle olayın zararı da yararı da sana. Yararı seni harekete geçirip aşk objeleri olmaları. Zararı da insanlığına ve vicdanına. Komşunun bahçesindeki meyvelerini yer gibi olman. Biraz azalt. Kendinle çok didişip dövüşme. Zamanı gelmiş, bir sevgili bul.

        Kısa diye istemiyorlar
      
40 yaşındayım, bekar ve bakirim. Hiç cinsel ilişkiye girmedim. Yakışıklı olmama rağmen kadınlar benimle ilgilenmiyor. Bu durumun cinsel organımın kısalığından kaynaklandığını düşünüyorum. Yardım edin.

        CEVAP
      
Değerli okurum, “Hiç deneyimim yok” diyorsun, hem de işi ilişkilere kadar ilertmişsin. Organlar çıkmış ortaya. Nasıl oldu, nasıl bir şey? Kadınlar, artık erkekleri soyup baktıktan sonra mı karar veriyorlar? Bu da yeni bir yöntem olsa gerek. Doğrusu şaştım.
Hani bir kişi söyleseydi olabilir. Ama çoğul dil kullanmışsın. O zaman da bana şaşırmak kalıyor. Daha fazla geç kalma. Adını koy: Evlenecek misin, ilişki mi kuracaksın? Neredeyse bu konuda en verimli yıllar geride kalmak üzere. Hadi koş biraz, tren kaçıyor.

        Sertleşmedi
      
23 yaşındayım, ilişkiye girmedim. Son iki aydır sevgilimle birlikteyim ama ereksiyon olamıyorum. Ne yapacağımı bilemiyorum.

        CEVAP
      
Değerli okurum, bir süre daha geçsin bakalım. Bu gibi sorunların altından bu yaşta bir şey çıkmaz. Doktora gitmenin anlamı yok. Tabii ki psikolojik. Kafaya takarsan zorlanırsın. Kendi haline bırakırsan en iyi doktoru bulmuş olursun.

        İsteğim fazla
      
18 yaşındayım ve benim aşırı isteğim var. Ama bir şey yapamıyorum, çekiniyorum. Ne olur bana yol gösterin.

        CEVAP
      
Değerli okurum, çekin biraz daha. Günün birinde çekinemeyeceğin bir fırsat olursa önce aklını sonra yüreğini defalarca tart. Dengele. Yanlış şeyi yapma. Başkalarına zarar verme. Acemilik çekebilirsin. Bunu da dert etme. Oğlum biz her şeyi çözeriz.

        Hep ereksiyon halinde
      
24 yaşında kızım. Erkek arkadaşım bana dokunamadığı halde cinsel organı hep ereksiyon halinde. Bunun açıklaması ne olabilir?

        CEVAP
      
Sevgili okurum, sana karşı fazla tahrik oluyor. Yemeklere iştahı çok olan, aç birini düşün. Çok beğendiği bir yemeği görünce ağzı nasıl sulanıyorsa, senin yaşadığın olay da bu. Refleks olarak penisi sertleşiyor. Bunda ne şaşılacak bir şey var ne de övünülecek bir yan. Herhangi bir şey yok bunda.

        BÖYLE SORU YOK!
      

        Cinsellikten soğudum
      
22 yaşında kızım. Erkek arkadaşımla birlikte yaşıyoruz ve her gün ilişkiye girmek istiyor. Cinsellikten soğuyorum, istemiyorum. Bunu nasıl çözebilirim?

        CEVAP
      
Sevgili okurum, aslında sorun ortada, yaş gelmiş, neden yasal bir aile ortamı kurulmuyor? Göğsünü gere gere neden “İşte benim eşim” diyemiyorsun? Başlangıç böyle olur ama kar kayağı gibi otomatik kayışlara bağlı. Tabii seni de öyle ya da böyle etkisi altına almış gibi.
Gökyüzünde yüzlerce yıldız kusursuzca parlıyor ve kendi içinde sönüyor. Bu yaşamın evrensel denklemlerinden biridir. Seninkisinin parlayıp sönmesi çok yönlü bir denklem gibi. Mutlu olmak elinde, Hocan sana yol açıklığı diler.

        GÜNÜN SORULARI
      

        Çocuk istiyorlar
      
22 yaşındayım, yakışıklıyım. Milyonlarca kadınla oldum. Ama sevgilimle ilişkiye girerken kusuyorum, ereksiyon olmuyor. Sertleşme için hap kullanıyorum. Ya aileme çocuk veremezsem?

        CEVAP
      
Değerli okurum, sen anlattıkça benim de kusasım geldi. Hadi lafın gelişi söyledin, milyonlar diye. Milyonlarca erik, elma, muz yesen bir süre sonra kusarsın.
Şimdi kadınlardan kusma derecesine gelmişsin. Ama ailen köklü. Kök sağlam, dallar kuru. Kurumak üzere. Merak etme çocuğun olacak. Ama evliliğin beklediğin gibi mutlu olmayacak. Çünkü beynin içinde bulunduğu kalıpları zorlamış.

        İsteksizim
      
56 yaşındayım. 2 yıldır sertleşme sorunu yaşıyorum. Ayda 1-2 defa ilişkiye girmek istiyorum. Bana çare bulun.

        CEVAP
      
Değerli okurum, şekerin var mı? Tansiyon ne alemde? Ya alkol, sigara? Söyle kilon ne durumda? Bunlarda sorun yoksa aile içi bir problemle karşı karşıyayız. İstek, yemeğe duyulan iştah gibidir.
Hepimiz değişik giysiler, yemekler düşünürüz. Ama aynı yemeğin 10 türlüsünün yapabileceğini düşünmeyiz. İşte orada yaratıcılık devreye girer. Bir makarnayı 20 farklı şekilde yaparsın. Çeşitleri denersin, biri damağına hoş gelir. İşte işin sırrı. İnsanlar arada bir iştah şurubu alabilir.

        GÜNÜN SÖZÜ
      
Bütün aşklar bir ötekinin benzeridir. Ayrıntılar içtenlikte gizlidir. H.D.
