
# Κατά λάθος σήμανε συναγερμός στο αεροδρόμιο του Άμστερνταμ – ΤΩΡΑ

Published at: **2019-11-06T22:02:00+00:00**

Author: ****

Original: [enikos.gr](http://www.enikos.gr/international/682763/kata-lathos-simane-synagermos-sto-aerodromio-tou-amsterntam-tora)

Κατά λάθος σήμανε συναγερμός στο αεροδρόμιο του Άμστερνταμ το βράδυ της Τετάρτης, όπως αποδείχθηκε.
Όπως διαβάσατε νωρίτερα πολλά οχήματα της πυροσβεστικής, ασθενοφόρα και άνδρες της στρατιωτικής ολλανδικής αστυνομίας βρέθηκαν στο αεροδρόμιο με τα τοπικά ΜΜΕ να κάνουν λόγο για «σοβαρή κατάσταση» σε αεροπλάνο.
Περισσότερες πληροφορίες δεν έγιναν γνωστές με αποτέλεσμα να διαδίδονται μέσω social media διάφορα σενάρια με τις Αρχές να μην επιβεβαιώνουν το παραμικρό μέχρι που το ο λογαριασμός του αεροδρομίου έκανε γνωστό μέσω twitter ότι το «πλήρωμα και οι επιβάτες του αεροπλάνου επιβιβάστηκαν με ασφάλεια».
Όπως έγινε γνωστό τελικό το αεροπλάνο για το οποίο προκλήθηκε ο συναγερμός άνηκε στην εταιρεία Air Europa, η οποία μέσω twitter εξήγησε τι ακριβώς συνέβη. Το αεροπλάνο θα πραγματοποιούσε την πτήση Άμστερνταμ – Μαδρίτη.
«Λανθασμένος συναγερμός έγραψε. Στην πτήση Άμστερνταμ –Μαδρίτη, ενεργοποιήθηκαν, κατά λάθος, μία προειδοποίηση που ενεργοποιεί πρωτόκολλα για αεροπειρατείες στο αεροδρόμιο. Δεν συνέβη τίποτα. Όλοι οι επιβάτες είναι ασφαλείς και περιμένουμε να πετάξουμε σύντομα. Ζητούμε συγγνώμη».
