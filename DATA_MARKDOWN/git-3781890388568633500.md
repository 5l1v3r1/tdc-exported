
# เรือใบเปิดรังเฉือนนักบุญหืดจับ

Published at: **2019-11-02T17:10:00+00:00**

Author: ****

Original: [เดลินิวส์](https://www.dailynews.co.th/sports/739720)


        "เรือใบสีฟ้า" ต้องลุ้นเหนื่อยก่อนเปิดบ้านไล่แซงเชือด "นักบุญ" แบบหืดจับ 2-1
      
ศึกพรีเมียร์ลีก อังกฤษ เมื่อวันเสาร์ที่ผ่านมา แมนเชสเตอร์ ซิตี แชมป์เก่า ทำเอาแฟนบอลต้องลุ้นกันตัวโก่งก่อนเปิด เอติฮัด สเตเดี้ยม บดเอาชนะ เซาแธมป์ตัน แบบหืดจับ 2-1 โดย เจมส์ วอร์ด-เพราส์ ซัดให้ทีมเยือนออกนำก่อน 1-0 ในนาทีที่ 13 จากนั้นเจ้าบ้านก็พับสนามบุกแบบวันเวย์ก่อนจะตีเสมอเป็น 1-1 ได้จาก เซร์คิโอ อเกวโร นาทีที่ 70 กระทั่งนาทีที่ 86 "เรือใบสีฟ้า" จึงมาได้ประตูชัย 2-1 จาก ไคล์ วอล์คเกอร์ แบ๊กขวาจอมบุก ทำให้ แมนฯ ซิตี มี 25 คะแนนจาก 11 นัดรั้งอันดับ 2 ส่วน "นักบุญ" มี 8 คะแนนรั้งอันดับ 18"ปืนใหญ่"ฟอร์มบู่เจ๊า"วูล์ฟส์"คาบ้านอาร์เซนอล ยังทำผลงานได้น่าผิดหวัง หลังเปิดบ้านเสมอ วูล์ฟแฮมป์ตัน วันเดอเรอร์ส 1-1 โดย ปิแอร์ เอเมอริก โอบาเมยอง กดให้เจ้าถิ่นขึ้นนำก่อน 1-0 ในนาทีที่ 21 ทว่าสุดท้าย "ปืนใหญ่" ก็แผ่วปลายหลังโดน วูล์ฟส์ ตามตีเสมอเป็น 1-1 ได้จาก ราอูล ฮิเมเนซ นาทีที่ 76 ทำให้ อาร์เซนอล มี 17 คะแนนจาก 11 นัดอยู่ที่ 5 ฝั่ง "หมาป่า" มี 13 คะแนนอยู่ที่ 11ผลคู่อื่น ไบรท์ตัน ชนะ นอริช 2-0, เชฟฯ ยูไนเต็ด ชนะ เบิร์นลีย์ 3-0, เวสต์แฮม แพ้ นิวคาสเซิล 2-3.ภาพ gettyimages 
