
# Ірина Луценко пояснила, чому залишає Верховну Раду

Published at: **2019-11-04T11:41:13+00:00**

Author: ****

Original: [Українська правда](https://www.pravda.com.ua/news/2019/11/4/7230927/)

Нардеп від "Європейської солідарності" Ірина Луценко підтвердила, що просить про дострокове припинення повноважень нардепа за станом здоров'я.
Джерело: Facebook-сторінка Луценко
Пряма мова: Шановні друзі! Повідомляю, що подала заяву про дострокове припинення депутатських повноважень. Стан здоров‘я не дає мені можливості працювати у повну силу, а відлежуватись за спинами команди не звикла".
Деталі: Луценко зазначила, що залишається членом команди партії "Європейська солідарність", адже "потрібні для країни справи можна робити і не маючи мандата народного депутата". 
Нардеп перерахувала, внесені нею до парламенту законопроекти, та цілі, які вона ставила перед собою: захист дітей і українських родин, боротьба з домашнім насильством, захист прав людини
Що передувало: 3 листопада "Українській правді" стало відомо, що Луценко написала заяву про дострокове припинення повноважень нардепа.
За даними співрозмовника УП, Луценко написала заяву через стан здоров'я та планує працювати у парламенті найближчого пленарного тижня. 
У разі, якщо заяву Ірини Луценко буде підтримано ВР, до складу парламенту увійде №24 списку "Європейської солідарності" Наталія Бойко, яка наразі є представником від держави в наглядовій раді НАК "Нафтогаз України".
