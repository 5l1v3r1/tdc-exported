
# Економні. Китай планує запустити один апарат для дослідження і астероїда, і комети

Published at: **2019-11-07T13:08:00+00:00**

Author: **Антон Ходоренко**

Original: [НВ](https://techno.nv.ua/ukr/popscience/kitay-planuye-zapustiti-odin-aparat-dlya-doslidzhennya-dvoh-kosmichnih-ob-yektiv-50052181.html)

Про це на 1 Китайській асамблеї з питань космічної науки в Сямені розповів науковий співробітник з Китайської академії космічних технологій Чень Шаньгуан.
Вчений повідомив, що для виконання цієї місії космічним інженерам належить вирішити цілу низку технологічних проблем.
Згідно з планом, космічний апарат спочатку облетить навколо астероїда під кодовою назвою 2016HO3 і здійснить посадку на його поверхню для збору зразків. Потім він полетить назад і неподалік від Землі випустить капсулу із зібраними зразками. Після цього космічний зонд продовжить подорож в космос. Під впливом гравітації Землі і Марса, він, нарешті, досягне головного поясу астероїдів і проведе дослідження комети 133P, зазначив учений.
2016HO3 — один з астероїдів, що знаходиться на близькій відстані від Землі, і тому він відомий як «міні-Місяць» або «квазісупутник». Його діаметр становить від 40 до 100 метрів, а щільність — близько 2,7 грамів на кубічний сантиметр. Походження цього астероїда, за словами Чень Шаньгуана, науці поки не відомо.
133P — невелике за розміром і масою крижане тіло, яке представляє собою першу комету, знайдену в межах головного поясу астероїдів між орбітами Марса і Юпітера. На думку астрономів, воно володіє деякими характеристиками астероїдів і комет.
Максимальний діаметр кометного ядра 133P може становити близько 5,4 км, а щільність — 1,4 грама на кубічний сантиметр.
Раніше НВ повідомляло, що на першій китайській нараді по космічній науці вчені прийшли до висновку, що країна зможе відправити людей на Місяць протягом найближчих 10 років.
Пілотована місячна експедиція допоможе оновити дані щодо формування і еволюції Місяця, більш того, в ході експедиції космонавти можуть встановити дослідні об'єкти на поверхні Місяця для збору наукових даних і зразків.
