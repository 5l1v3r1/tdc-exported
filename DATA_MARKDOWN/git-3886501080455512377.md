
# Lutovac: Palmeru sam izneo stavove o neophodnosti stvaranja uslova za slobodne izbore

Published at: **2019-11-05T14:00:05+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118899-lutovac-palmeru-sam-izneo-stavove-o-neophodnosti-stvaranja-uslova-za-slobodne-izbore?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Predsednik Demokratske stranke (DS) Zoran Lutovac izjavio je danas da je na sastanku sa specijalnim izaslanikom SAD Metju Palmerom za Zapadni Balkan izneo stavove o neophodnosti stvaranja uslova za slobodne i poštene izbore u Srbiji.On je agenciji Beta rekao da je Palmeru preneo da je neophodno napraviti sveobuhvatan sporazum o izbornim uslovima na osnovu predloga koji su sačinili nezavisni stručnjaci u ime gradjana koji protestuju, a koji bi se mogao unaprediti predlozima organizacija Cesid, BIRODI, Transparentnost i CRTA i koji bi se primenjivao devet meseci pre izbora.Lutovac je kazao da je potrebno obezbediti mehanizam koji bi kontrolisao spovodjenje dogovorenog."Gradjani nisu informisani, glasaju pod ucenama i pritiskom, a nepravilnosti se ne sankcionišu. Da bismo imali slobodne izbore neophodna je sloboda medija kao i uslovi da se gradjani izjašnjavaju tajno i bez pritisaka, ali i administracija koja bi kontrolisala ceo izborni proces. Tek ako to uspemo da promenimo imaćemo elementarne uslove za izbornu trku", rekao je Lutovac.On je ponovio da bojkot ne znači odustajanje od izbora već da je bojkot usmeren na to da se "izborimo za ono što nam pripada za slobodne i poštene izbore".
