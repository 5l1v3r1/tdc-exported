
# Сутрешни навици, които са вредни

Published at: **2019-11-06T10:00:00+00:00**

Author: **Михаела Лазарова**

Original: [Dnes.bg](https://www.dnes.bg/health/2019/11/06/sutreshni-navici-koito-sa-vredni.428667)

Всеки от нас има своите сутрешни навици. Някои започват деня си с проверка на социалните мрежи, други прекарват дълго време в тоалетната четейки списание, има и такива, които пропускат закуската и т.н. За съжаление, някои от нашите навици могат да навредят на здравето ни.

        От кои 5 сутрешни навика е добре да се откажете още сега?
      

        Пропускате сутрешния душ
      
Всеки ден ходим на работа, изправени сме пред различни ситуации, разрешаваме проблеми, търсим решения за тях... Според учени от Харвард, сутрешният душ ни помага да бъдем по-концентрирани и ни улеснява в търсенето на решения. Специалистите смятат, че душът позволява на мозъка да генерира нови и необичайни идеи.

        Взимате си горещ душ
      
След края на работния ден това може би е отпускаща идея, но горещият сутрешен душ няма да ви разсъни, а ще увеличи желанието ви да се върнете обратно в леглото. От друга страна, по-хладният душ действа ободряващо.

        Консумирате нездравословна закуска
      
Купичка корнфлейкс, тестени закуски, банички, кексове и т.н. Храни, които повишават нивата на кръвната захар, което е причина за покачването и на стойностите на инсулина. Скоро след като сте приели подобна висококалорична закуска, вашият апетит ще се повиши, но и ще се усещате летаргични, вместо енергични. Ето защо започнете деня си със здравословна порция протеини, мазнини и въглехидрати, хапвайки полезни храни, като яйца, сандвич с пълнозърнеста филийка, авокадо, малко домат.

        
          Повече по темата може да прочетете в Az-jenata.bg
        
      
