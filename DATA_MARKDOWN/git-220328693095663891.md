
# Диана Иванова: Пожелавам успех на избрания кмет Пенчо Милков!

Published at: **2019-11-04T16:07:08+00:00**

Author: **Редактори**

Original: [Стандарт Новини](https://standartnews.com/blgariya-mestni-izbori-2019/diana-ivanova-pozhelavam-uspekh-na-izbraniya-kmet-pencho-milkov-405853.html)

Уважаеми съграждани,
През последните месеци всеки ден се докосвах до вас, до вашите надежди, радости, несгоди и до вашата болки, мечти и въжделения.
Много от вас повярваха в мен като личност, професионалист и кандидат на ГЕРБ за кмет на Община Русе. Повярваха в Програмата ни за управление и дадоха своя категоричен вот и на първия, и на втория тур от местните избори 2019 година.
Благодаря ви, че изразихте активната си гражданската позиция!
Благодаря ви за доверието от сърце и душа!
Наред с това обаче е редно да отчета и апатията на голяма част от съгражданите ни, изразена чрез ниската избирателна активност. Желанието ми бе да консолидирам дясното пространство в Русе, но резултатите ясно показват, че обединението на дясното е в друга посока.
Самата аз ще следвам и изразявам своята дейна гражданска позиция и ще продължа да помагам за подобряване средата на живот в Русе.
Поздравявам г-н Милков с убедителния резултат и му пожелавам успех като кмет на Община Русе. Надявам се, че заедно със своя екип ще продължи европейското развитие на нашия град и ще отговори на очакванията не само на тези, които го подкрепиха, но и на всички русенци, които милеем за града си.
Пожелавам успех и на всички достойни личности, които избрахме в Общинския съвет и които ще работят през следващите четири години за просперитета на града ни.
Русе заслужава прекрасно бъдеще с общата воля и Божията помощ!
Диана Иванова,
Кандидат за кмет на Община Русе от ПП ГЕРБ
