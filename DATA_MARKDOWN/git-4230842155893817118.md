
# Доба на Донбасі: 10 обстрілів, четверо бійців ЗСУ поранені

Published at: **2019-11-07T06:36:17+00:00**

Author: ****

Original: [ФАКТИ](https://fakty.com.ua/ua/ukraine/20191107-doba-na-donbasi-10-obstriliv-chetvero-bijtsiv-zsu-poraneni/)

В зоні проведення ООС збройні формування Російської Федерації та її найманці 10 разів порушили режим припинення вогню.
Противник 10 разів обстріляв позиції ЗСУ із заборонених Мінськими угодами мінометів 82 калібру, озброєння БМП, гранатометів, великокаліберних кулеметів та іншої стрілецької зброї.
В результаті обстрілу четверо військових ООС отримали осколкові поранення.
Читайте: Рівно дві хвилини на підготовку! Як медики у зоні ООС рятують життя
В районі відповідальності оперативно-тактичного угруповання Схід російські окупаційні війська здійснили п’ять обстрілів: біля Пісків, Водяного та Тарамчука.
В районі відповідальності оперативно-тактичного угруповання Північ також зафіксовано п’ять ворожих обстрілів: неподалік Травневого, Зайцевого, Кримського, Новотошківського та Луганського.
Нагадаємо, раніше бойовики понад півгодини обстрілювали позиції ЗСУ біля Кримського.
Джерело: Штаб ООС
