
# Буковинка збирала у лісі гриби і натрапила на артснаряд

Published at: **2019-11-07T11:58:00+00:00**

Author: ****

Original: [Погляд](https://pogliad.ua/news/bukovina/bukovinka-zbirala-u-lisi-gribi-i-natrapila-na-artsnaryad-379948)

6 листопада під час збирання грибів у лісовому масиві села Рухотин Хотинського району місцева жителька виявила предмет, ззовні схожий на вибухонебезпечний. Щоб не наражати себе на небезпеку, дотримуючись заходів безпеки при виявленні таких предметів, жінка повідомила про нього Службу порятунку.
На місце знахідки було направлено Групу піротехнічних робіт Аварійно-рятувального загону спеціального призначення Управління ДСНС України у Чернівецькій області. Піротехніки після огляду предмету встановили, що це артилерійський снаряд калібру 100 мм часів I Світової війни.
У встановленому порядку застарілий боєприпас було вилучено та знищено. Від Управління до робіт залучались 6 чоловік особового складу та 2 одиниці техніки. Про це повідомляє управління ДСНС України у Чернівецькій області.
