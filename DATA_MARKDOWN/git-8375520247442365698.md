
# У Києві виступить Донні МакКаслін: саксофоніст, що співпрацював з Девідом Боуї

Published at: **2019-11-06T14:42:21+00:00**

Author: ****

Original: [ГЛАВКОМ](https://glavcom.ua/country/culture/u-kijevi-vistupit-donni-makkaslin-saksofonist-shcho-spivpracyuvav-z-devidom-bouji-638146.html)

Американський джазовий саксофоніст Донні МакКаслін виступить у Києві. Концерт відбудеться 12 листопада у Caribbean Club Concert Hall.
За декілька днів до смерті у січні 2016 Девід Боуї випустив свій останній альбом, Blackstar. Для легендарного артиста ця платівка стала урочистим фіналом, але для маестро джазу Донні МакКасліна, чий саксофон визначив візіонерське стилістичне звучання Blackstar, це був лише початок.
Через два роки після виходу Blackstar МакКаслін повернувся з новим альбомом Blow., з абсолютно новим, чітким баченням, що цілком відображає вплив Боуї на розвиток МакКасліна як митця. «До роботи з ним це було б неможливо», - розповідає номінант Греммі МакКаслін про Blow., найсміливішу свою роботу за два десятиліття. Саме її він представить у Києві.
