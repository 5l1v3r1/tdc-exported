
# Дубневич обурився розміром застави: «Якщо я не знайду кошти, то доведеться сидіти в СІЗО»

Published at: **2019-11-02T19:27:00+00:00**

Author: ****

Original: [НВ](https://nv.ua/ukr/ukraine/politics/zastava-100-mln-grn-komentar-dubnevicha-novini-ukrajini-50051292.html)

Про це він сказав у коментарі hromadske.
«"Здивувало, бо рішення судді навіть більше, ніж те, що прокурори просили. Я не знаю, як зможу знайти 100 мільйонів Якщо я не знайду кошти, то доведеться сидіти в СІЗО»", — сказав Дубневич.
Депутат також запевнив, що подаватиме апеляцію на рішення. За словами адвоката Станіслава Пелюка, це перший випадок на його пам’яті, коли суд обрав заставу більше, ніж просили.
Водночас прокурор ще не знає, чи буде оскаржувати рішення. Розміром застави та покладеними обов’язками він задоволений.
Сьогодні, 2 листопада, Вищий антикорупційний суд обрав як запобіжний захід Дубневичу заставу у розмірі 100 млн гривень.
Дубневича підозрюють в причетності до махінацій під час проведення держзакупівель для потреб Укрзалізниці.
Нагадаємо, прокурори САП просили суд заарештувати Дубневича з правом на внесення застави розміром 93 млн гривень.
31 жовтня Верховна Рада зняла недоторканність з нардепа Дубневича. Генпрокурор Руслан Рябошапка особисто повідомив йому про підозру.
