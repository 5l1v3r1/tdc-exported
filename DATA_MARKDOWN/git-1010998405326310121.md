
# Гръцката полиция намери над 40 мигранти в хладилен камион

Published at: **2019-11-04T15:24:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/grackata-policija-nameri-nad-40-migranti-v-hladilen-kamion.html)

41 мигранти бяха намерени живи в хладилен камион в Северна Гърция, съобщиха световните агенции. 
Полицията е арестувала шофьора, който по националност е грузинец. По-късно беше съобщено, че камионът е с българска регистрация.
Мигрантите, за които се предполага, че са с афганистански произход, са предимно в добро състояние. На седем от тях е оказана първа помощ в болница.
„В камиона е имало мъже и момчета. Определянето на тяхната националност ще отнеме няколко дни”, коментират от гръцката полиция.
Камионът е спрян за рутинна проверка на магистрала „Егнатия” между градовете Ксанти и Комотини.
Инцидентът се случва месец, след като 39 души, за които се смята, че са граждани на Виетнам, бяха открити мъртви в хладилен камион във Великобритания.
Други 31 пакистански мигранти бяха открити в събота, скрити в камион на магистрала близо до френско-италианската граница.
