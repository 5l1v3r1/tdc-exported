
# Vojvodina izdržala 50 minuta protiv šampiona Evrope

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/ostali-sportovi/vesti/vojvodina-izdrzala-50-minuta-protiv-sampiona-evrope/341640)

Šampion Evrope Vardar je upisao i petu pobedu u SEHA rukometnoj ligi protiv Vojvodine od 26:23. Trijumfu najboljeg tima na kontinentu posebnu težinu daje činjenica da je zabeležen samo 24 časa nakon utakmice u okviru Lige šampiona sa Meškovim Brestom pa treneru Eduardu Kokšarovu nije bilo lako da vodi tim.
Vojvodina se ispostavila kao žilav protivnik, posebno u prvom poluvremenu kada je Vardar eksperimentisao i igrao sa maldim rukometašima. Neizvesnost utakmice trajala je oko 50 minuta kada je na semaforu bilo 20:20, ali je makedonski tim sa tri vezana gola i serijom od 5:1 prelomio meč u svoju korist.    
Najefikasniji u redovima tima iz Skoplja bio je Slovenac Staš Skube sa sedam golova, Dimitroski je postigao šest, a Hrvat Ivan Čupić pet. Golman Vardara Kugis imao je 11 odbrana.
Na drugoj strani u redovima Lala Strahinja Stanković je dao sedam golova, dok su Nemanja Ratković i Jovica Nikolić pogađali po četiri puta. Golman Novosađana Luka Arsenić imao je 19 odbrana.

        
          Pogle
        
        
          dajte najnoviju epizodu serije Ekipizza:
        
      
