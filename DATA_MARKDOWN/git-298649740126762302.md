
# Google compra Fitbit per circa 2,1 miliardi di dollari

Published at: **2019-11-01T14:16:16+00:00**

Author: ****

Original: [Askanews](http://www.askanews.it/economia/2019/11/01/google-compra-fitbit-per-circa-21-miliardi-di-dollari-top10_20191101_151616/)

New York, 1 nov. (askanews) – Google acquisterà il produttore statunitense di dispositivi indossabili Fitbit per 7,35 dollari ad azione, o circa 2,1 miliardi di dollari. L’operazione dovrebbe chiudersi nel 2020.
“Google è il partner ideale per portare avanti la nostra missione. Con le risorse e la piattaforma globale di Google, Fitbit sarà in grado di accelerare l’innovazione nella categoria dei dispositivi indossabili”, ha dichiarato James Park, co-fondatore e Ceo di Fitbit.
Il colosso di Mountain View ha invece dichiarato di non vedere l’ora “di unire il meglio dell’hardware, del software e dell’intelligenza artificiale per creare dispositivi indossabili per aiutare ancora più persone in tutto il mondo”.
zap/sam
