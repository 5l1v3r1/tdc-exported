
# Reuters: România îl va nominaliza pe Siegfried Mureşan la funcţia de comisar european

Published at: **2019-11-05T11:56:40+00:00**

Author: **Mircea Olteanu**

Original: [Ziarul Financiar](https://www.zf.ro/eveniment/reuters-romania-il-va-nominaliza-pe-siegfried-muresan-la-functia-de-comisar-european-18543291)

Guvernul Ludovic Orban va trimite marţi sau miercuri o scrisoare Comisiei Europene prin care îl propune pe Siegfried Mureşan la funcţia de comisar european, informează agenţia de ştiri Reuters, citând surse din cadrul PNL.
"O scrisoare va fi trimisă la Bruxelles astăzi sau miercuri devreme", a declarat un oficial român implicat în procesul de nominalizare. Un altul a declarat pentru Reuters că: "A fost agreat ca Mureşean este propunerea României".
După respingerea Rovanei Plumb şi a lui Dan Nica, Viorica Dăncilă l-a propus Victor Negrescu pentru funcţia de comisar european, însă purtătorul de cuvânt al Executivului UE, Mina Andreeva, a anunţat că există la Comisia Europeană „dubii mari! referitoare la „legitimitatea! noii propuneri de comisar european transmisă de Dăncilă.
Ludovic Orban a declarat că PNL va solicita audierea persoanei propuse pentru funcţia de comisar european în comisia parlamentară pentru afaceri europene. Liderul liberalilor a precizat că noul Guvern va decide cât mai rapid posibil asupra nominalizării comisarului UE din partea României.
