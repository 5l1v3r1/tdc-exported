
# Житель Закарпаття намагався переправити через держкордон 12 нелегалів

Published at: **2019-11-04T08:35:00+00:00**

Author: ****

Original: [НВ](https://nv.ua/ukr/ukraine/events/na-zakarpatti-zatrimali-12-nelegaliv-novini-ukrajini-50051423.html)

Як розповіли в облуправлінні Національної поліції, у неділю ввечері, 3 листопада, до них надійшло повідомлення від співробітників ДПСУ, які помітили у 300 метрах від державного кордону групу невідомих.
Прибулі на місце поліцейські встановили, що супроводжував нелегалів 36-річний житель міста Берегово.
«Мігранти не мали при собі жодних документів, що посвідчують їх особу, або давали б право перебувати на території нашої держави», — зазначили у відомстві.
Зараз нелегали доставлено до пункту тимчасового тримання Мукачівського прикордонного загону, а стосовно їх провідника розпочато кримінальне провадження за ст. 332 КК України (до семи років позбавлення волі).
