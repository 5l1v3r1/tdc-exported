
# Φιλανθρωπικό τσάι για στήριξη του Κέντρου Άσθματος και Αλλεργιών

Published at: **2019-11-01T16:53:00+00:00**

Author: **SigmaLive**

Original: [SIGMALIVE](https://www.sigmalive.com/news/dimosia-igeia/595296/filanthropiko-tsai-gia-stiriksi-tou-kentrou-asthmatos-kai-allergion)

Φιλανθρωπικό τσάι στο Ajax Hotel το Σάββατο 2 Νοεμβρίου από το Pilates Center by Rotsidou.  Με σκοπό τη στήριξη της έρευνας του Κέντρου ‘Άσθματος και Αλλεργιών η οποία αφορά το πεδίο της τροφικής αλλεργίας στην πρωτεΐνη γάλακτος αγελάδας, το Pilates Center by Rotsidou, διοργανώνει φιλανθρωπικό τσάι στο ξενοδοχείο Ajax το Σάββατο 2 Νοεμβρίου στις 3.30 το απόγευμα. Στην εκδήλωση θα μιλήσει ο Δρ. Νικόλας Νικολάου, Αλλεργιολόγος. Η αλλεργία στο αγελαδινό γάλα είναι από τις πιο κοινές τροφικές αλλεργίες στα παιδιά ενώ το θέμα των παιδικών τροφικών αλλεργιών αποτελεί μείζον κοινωνικό θέμα για όλους. Η έρευνα αποσκοπεί στην κατανόηση της πρόκλησης αλλεργίας και της σωστής πρόληψης ή/και αντιμετώπισης όταν αυτή παρουσιαστεί.   
 Η εκδήλωση, της οποίας όλα τα έσοδα θα διατεθούν για την προαναφερθείσα έρευνα, φιλοξενεί επίσης τον γνωστό πλαστικό χειρούργο Δρ. Σπύρο Βλάχο, ο οποίος θα παρουσιάσει τις τελευταίες αντιγηραντικές μεθόδους και τη βλεφαροπλαστική, ενημερώνοντας τους παρευρισκόμενους για τις τελευταίες καινοτομίες του τομέα του.  Το Pilates Center by Rotsidou στηρίζει τέτοιες πρωτοβουλίες, ειδικά σε σχέση με την προώθηση της έρευνας για παιδιά. Τη διοργάνωση στηρίζουν η Remedica, o Anirot Development Organisation και η E.Diogenous Printing House.  Για πληροφορίες αποταθείτε στο 99334242.  
