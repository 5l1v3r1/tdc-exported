
# Martynas Arlauskas debiutavo NCAA pirmenybėse

Published at: **2019-11-06T10:27:00+00:00**

Author: ****

Original: [basketnews.lt](https://www.basketnews.lt/news-134352-martynas-arlauskas-debiutavo-ncaa-pirmenybese.html)

Nuotr.: D.Lukšta
Nuotr. D.Lukšta
Gonzagos universitetui savo ateitį patikėjęs Martynas Arlauskas debiutavo šios mokymo įstaigos „Bulldogs“ (1-0) komandoje. Lietuvio atstovaujama ekipa pirmajame sezono mače 95:64 (42:30, 53:34) užtikrintai nugalėjo Alabamos „Hornets“ (0-1) atstovus. 
Nuo suolo pakilęs Arlauskas rungtyniavo 5 minutes, per kurias pasižymėjo dviem pataikytomis baudomis ir asmenine pražanga.
Rezultatyviausiai nugalėtojų gretose pasirodė Corey Kispertas, per 34 minutes įmetęs 28 taškus (5/7 dvitaškiai, 5/6 tritaškiai, 3/4 baudos), atkovojęs 3 ir perėmęs 2 kamuolius bei atlikęs 3 rezultatyvius perdavimus.
Serbas Filipas Petrusevas per 21 minutę surinko 15 taškų, rusas Pavelas Zacharovas pasižymėjo 2 taškais ir atkovotu kamuoliu per 5 žaidimo minutes.
