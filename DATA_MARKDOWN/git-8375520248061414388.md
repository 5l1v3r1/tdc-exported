
# У Кувейті жінок продавали в рабство через Instagram

Published at: **2019-11-03T00:20:15+00:00**

Author: ****

Original: [ГЛАВКОМ](https://glavcom.ua/world/observe/u-kuveyti-zhinok-prodavali-v-rabstvo-cherez-instagram-637279.html)

У Кувейті продавали домашніх працівників у якості рабів через Instagram. Про це повідомляє ВВС.
«Влада Кувейту повідомила, що вони офіційно викликали декількох власників облікових записів у соціальних медіа, які використовували їх для продажу домашніх працівників як рабів. Інтернет-ринки рабовласників виявили на додатках для Google і Apple, включаючи Instagram, що належить Facebook», - йдеться у повідомленні.
Зазначається, що хештегами під фотографіями жінок були «покоївки для переїзду» та «хатні робітниці на продаж».
«Чиновники повідомили, що власникам сторінок наказали видалити рекламу. Також вони підписали зобов’язання не брати участь у подібній діяльності», - зазначили в ВВС.
Також повідомляється, що юристи вважають, що компанії, які розроблювали додатки, а також Apple і Google повинні виплатити компенсації тим, хто постраждав через таку рекламу. Окрім того, юристка Кімберлі Мотлі закликала порушити кримінальну справу проти осіб, причетних до торгівлі людьми.
До слова, Facebook і Instagram заборонять смайли з сексуальним підтекстом.
