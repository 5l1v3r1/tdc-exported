
# У столичному супермаркеті відомої мережі виявили рибу з токсинами ботулізму

Published at: **2019-11-01T19:51:04+00:00**

Author: ****

Original: [ГЛАВКОМ](https://glavcom.ua/kyiv/news/u-stolichnomu-supermarketi-vidomoji-merezhi-viyavili-ribu-z-toksinami-botulizmu-637111.html)

Лабораторні дослідження підтвердили ботулізм у в'яленій рибі, яка продавалася у супермаркеті «АТБ», розташованому на вулиці Полковника Потєхіна, 2, у Києві.
Про це повідомляє столичне управління Держпродспоживслужби України.
За результатами лабораторних досліджень, ботуліністичні токсини виявили у зразку проб «Товстолобик в'ялений патраний, 1 ґатунку». Виробник продукції – ТОВ «Тамако Інвест» (вул. Різдвяна, 2А, селище Хутори Черкаської області), дата виробництва 24.09.2019 р. термін придатності до 23.12.2019 року.
У зв'язку з цим супермаркету винесли розпорядження про усунення виявлених порушень законодавства, а керівника магазином зобов'язали тимчасово зупинити продаж вищезазначеної рибної продукції.
До слова, у Київській області зафіксовано три випадки захворювання людей на ботулізм. Один з таких випадків закінчився трагедією.
Як повідомлялося, одеські медики нагадують про профілактику ботулізму.
Нагадаємо, на Хмельниччині у Дунаївцях 8 жовтня закрили дві школи на карантин через менінгіт.
