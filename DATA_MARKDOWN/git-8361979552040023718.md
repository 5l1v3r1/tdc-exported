
# Трамп заявив, що не знає Марі Йованович

Published at: **2019-11-05T06:09:00+00:00**

Author: ****

Original: [НВ](https://nv.ua/ukr/world/countries/tramp-ne-znaye-mari-yovanovich-50051616.html)

Про це він сказав від'їздом на передвиборний мітинг в штат Кентуккі, повідомляє Інтерфакс-Україна.
«Я, дійсно, не знаю її», — сказав Трамп.
За його словами, Володимир Зеленський, згідно з опублікованою стенограмою Білого дому липневого дзвінка між ними, також не був задоволений Йованович.
«Якщо ви подивитеся на стенограми, президент України теж не був її прихильником. Я впевнений, що вона дуже хороша жінка, просто я мало про неї знаю», — заявив президент США.
Він також в черговий раз заявив, що в скарзі інформатора було багато неправдивої інформації.
«Я думаю, що цей викривач дав багато неправдивої інформації, і ви повинні побачити, хто цей викривач», — зазначив він.
Раніше Йованович розповіла, що була «шокована» і «стривожена», коли дізналася, що Дональд Трамп сказав Володимиру Зеленському про неї під час скандальної розмови.
Також дипломат розповіла, що з літа 2018 року Трамп тиснув на Держдепартамент, щоб її звільнили.
Під час скандальної телефонної розмови з Володимиром Зеленським Трамп розкритикував колишнього посла США в Україні Марі Йованович.
«Колишній посол Сполучених Штатів, жінка, була неприємною особистістю, і люди, з якими вона стикалася в Україні, були неприємними особистостями, тому я просто хочу повідомити вам про це», — сказав Трамп.
