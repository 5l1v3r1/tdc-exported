
# Розведення у Петрівському: бойовики готують провокацію з білою ракетою – СЦКК

Published at: **2019-11-04T07:41:11+00:00**

Author: ****

Original: [Українська правда](https://www.pravda.com.ua/news/2019/11/4/7230896/)

Штаб Операції об’єднаних сил повідомляє, що бойовики, які порушували режим припинення вогню, заявляють про готовність до розведення сил у Петрівському 4 листопада і обіцяють просигналізувати про початок розведення білою ракетою.  
Джерело: пресцентр ООС з посиланням на заяву Української сторони спільного центру з контролю та координації питань припинення вогню та стабілізації лінії розмежування сторін
Дослівно: "У низці ЗМІ з'явилася інформація, про те, що окупаційна влада 04.11.2019 готова приступити до початку розведення сил і засобів на ділянці №3 "Петрівське", на знак чого запустять білу сигнальну ракету о 12:00 (за київським часом) 4 листопада.
У цьому контексті заяви представників окупаційної влади щодо намірів розпочати процес розведення на ділянці №3 є нічим іншим як черговою провокацією та замилюванням очей світовій спільноті".
Деталі: В ОС додали, що, діючи у такий спосіб, ватажки самопроголошених квазіутворень не дотримуються Мінських домовленостей та взятих на себе зобов’язань у форматі Тристоронньої контактної групи щодо встановлення стійкого режиму припинення вогню по всій лінії розмежування сторін.
У штабі також нагадали, що за даними СММ ОБСЄ, останнє порушення режиму припинення вогню з боку бойовиків у межах ділянки № 3 "Петрівське" було зафіксоване 30 жовтня.
При цьому, згідно з Мінськими домовленостями, умовою початку розведення сил і засобів є верифікація СММ ОБСЄ дотримання режиму повного припинення вогню протягом семи діб.
Що було раніше: 1 листопада міністр оборони України Андрій Загороднюк заявив, що у Петровському 30 жовтня були зафіксовані обстріли, тому розведення сил і засобів на цій ділянці 4 листопада не почнеться.

        Знати більше:
      

        
          
            Піти чи залишитись. Чи допоможе розведення військ закінчити війну на Донбасі
          
        
      

        
          
            Українізація Штайнмаєра: як зробити ідею Кремля безпечною для України
          
        
      

        Передісторія: 
      
