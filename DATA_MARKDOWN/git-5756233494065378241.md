
# اشتباه داوری نتیجه بازی استقلال و تراکتور را تغییر داد؟!

Published at: **2019-11-02T08:14:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619336/%D8%A7%D8%B4%D8%AA%D8%A8%D8%A7%D9%87-%D8%AF%D8%A7%D9%88%D8%B1%DB%8C-%D9%86%D8%AA%DB%8C%D8%AC%D9%87-%D8%A8%D8%A7%D8%B2%DB%8C-%D8%A7%D8%B3%D8%AA%D9%82%D9%84%D8%A7%D9%84-%D9%88-%D8%AA%D8%B1%D8%A7%DA%A9%D8%AA%D9%88%D8%B1-%D8%B1%D8%A7-%D8%AA%D8%BA%DB%8C%DB%8C%D8%B1-%D8%AF%D8%A7%D8%AF)


        کارشناس داوری اعتقاد دارد شیخ دیاباته پس از برخورد با رشید مظاهری باید اخراج می‌شده است.
      

        آفتاب‌‌نیوز :
      
دیدار استقلال و تراکتور با برتری ۴ بر ۲ شاگردان استراماچونی به پایان رسید تا استقلال فاتح نبرد بزرگان هفته نهم باشد. مهم‌ترین صحنه داوری این دیدار، برخورد دیاباته با رشید مظاهری در دقایق ابتدایی نیمه نخست بود.حیدر سلیمانی کارشناس داوری درباره قضاوت حیدری و این صحنه صحبت کرد.
حیدر سلیمانی عنوان کرد: برخورد مظاهری و دیاباته خطای شدید تلقی می‌شد و داور باید مهاجم استقلال را اخراج می‌کرد. این تنها اشتباه تیم داوری امروز بود اما با توجه گلزنی‌های دیاباته، داور در نتیجه تاثیرگذار بود. من فکر می‌کنم دلیل اخراج نکردن مهاجم استقلال از سوی داور به این دلیل بود که حیدری قصد داشت بازی را کنترل کند.
