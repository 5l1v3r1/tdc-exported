
# Åtte pågrepet i Vietnam etter lastebiltragedien i England

Published at: **2019-11-04T09:13:38+00:00**

Author: **NTB**

Original: [Aftenbladet](https://www.aftenbladet.no/utenriks/i/1nerLJ/aatte-paagrepet-i-vietnam-etter-lastebiltragedien-i-england)

– Basert på det vi har fått vite fra de mistenkte, iverksetter vi aktiv etterforskning for å bekjempe og utrydde disse menneskesmuglingsringene som frakter folk ulovlig til Storbritannia, sier Nghe An-provinsens politisjef Nguyen Huu Cau, ifølge det statlige vietnamesiske nyhetsbyrået VNA.
Det er uklart når de åtte ble pågrepet. Fredag opplyste politiet i Vietnam at to personer var pågrepet og flere andre kalt inn til avhør i forbindelse med lastebiltragedien.
Flere personer er pågrepet også i Storbritannia og Irland. Britisk politi trodde først at alle de 39 menneskene som ble funnet døde i lastebilen onsdag 23. oktober, var kinesere, men slo senere fast at det dreide seg om vietnamesiske statsborgere.
