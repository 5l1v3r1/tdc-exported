
# 'ലക്ഷ്യത്തില്‍ എത്തുന്നതിനുമുമ്പേ അതിലേക്കുള്ള വഴിയാണ് തമാശ; ബി.ജെ.പിയെ പരിഹസിച്ച് സഞ്ചയ് റാവത്ത്

Published at: **2019-11-04T13:16:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/sanjay-raut-said-it-is-fun-as-the-path-of-getting-chief-minister-post-567.html)

മുംബൈ: മഹാരാഷ്ട്രയിലെ സര്‍ക്കാര്‍ രൂപീകരണത്തില്‍ തര്‍ക്കം നടന്നുകൊണ്ടിരിക്കുന്ന സാഹചര്യത്തില്‍ ബി.ജെ.പിയെ പരിഹസിച്ച് രാജ്യസഭാ എം.പിയും മുതിര്‍ന്ന ശിവസേന നേതാവുമായ സഞ്ജയ് റാവത്ത്.
മഹാരാഷ്ട്ര ഗവര്‍ണര്‍ ഭഗത് സിങ് കോഷ്യാരിയെ കാണാന്‍ തീരുമാനിച്ച് മണിക്കൂറുകള്‍ക്ക് ശേഷമാണ് റാവത്ത് ബി.ജെ.പിയെ പരിഹസിച്ച് ‘തമാശ’യെന്ന പരാമര്‍ശവുമായി രംഗത്തെത്തിയിത്.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
ലക്ഷ്യത്തിലെത്തുന്നതിനു മുമ്പേ അതിലേക്കുള്ള വഴിയാണ് തമാശയാകുന്നതെന്നാണ് റാവത്തിന്റെ പരിഹാസം. ഉദ്ധവ് താക്കറെയുടെ കൂടെയുള്ള ചിത്രത്തിനൊപ്പമാണ് റാവത്ത് ഇക്കാര്യം ഇന്‍സ്റ്റഗ്രാമില്‍ പോസ്റ്റുചെയ്തത്.
സഖ്യ കക്ഷിയായ ബി.ജെ.പിയെ ആക്രമിച്ചുകൊണ്ട് പകുതി ഭരണം ലഭിക്കുന്നതിനായി സാധ്യമായ എല്ലാ ശ്രമങ്ങളും നടത്തുമെന്ന് റാവത്ത് ഞായറാഴ്ച പറഞ്ഞിരുന്നു. മുഖ്യമന്ത്രി പദം മാത്രമേ ബി.ജെ.പിയുമായി ബന്ധപ്പെട്ട് ചര്‍ച്ചകള്‍ നടക്കുകയുള്ളു എന്നും റാവത്ത് വ്യക്തമാക്കിയിരുന്നു.
എന്നാല്‍ എത്രയും പെട്ടെന്ന് തന്നെ മഹാരാഷ്ട്രയില്‍ മന്ത്രി സഭ രൂപീകരിക്കുമെന്ന് മുഖ്യമന്ത്രി ഫഡ്‌നാവിസ് ഇന്നലെ മാധ്യമങ്ങളോട് പറഞ്ഞിരുന്നു.
തര്‍ക്കങ്ങള്‍ നടന്നു കൊണ്ടിരിക്കേ എന്‍.സി.പി നേതാവ് ശരദ് പവാര്‍ കോണ്‍ഗ്രസ് പ്രസിഡന്റ് സോണിയാഗാന്ധിയെ കാണാന്‍ തീരുമാനിച്ചു.അതിനിടയില്‍ ദേവേന്ദ്ര ഫഡ്‌നാവിസ് അമിത് ഷായെയും ചെന്നു കാണും.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
കഴിഞ്ഞ നിയമസഭാ തെരഞ്ഞെടുപ്പില്‍ 288 സീറ്റുകളില്‍ ബി.ജെ.പിക്ക് 105 സീറ്റുകളാണ് ലഭിച്ചത്. ശിവ സേനയ്ക്ക് 56, എന്‍സിപിക്ക് 54, കോണ്‍ഗ്രസിന് 44, എന്നിങ്ങനെയാണ് സീറ്റുകള്‍.
