
# Вперше з 2012 року Еліна Світоліна не виграла жодного титулу в WTA-турі за сезон

Published at: **2019-11-04T05:40:00+00:00**

Author: ****

Original: [ZIK.UA](https://zik.ua/news/2019/11/04/vpershe_z_2012_roku_elina_svitolina_ne_vygrala_zhodnogo_tytulu_v_wtaturi_za_1682885)


        У своєму першому і останньому фіналі в сезоні 2019 25-річна українка Еліна Світоліна вчора, 3 листопада, поступилася в китайському Шеньчжені першій «ракетці» світу австралійці Ешлі Барті.
      
У поточному сезоні перша «ракетка» України Еліна Світоліна п’ять разів зупинялася за крок від фіналу (Доха, Дубай, Індіан-Веллс, Wimbledon і US Open), а вчора, 3 листопада, зазнала поразки у своєму першому фіналі цього року.
У вирішальному матчі на Підсумковому чемпіонаті в Шеньчжені 25-річній тенісистці не вдалося здолати лідера світового рейтингу Ешлі Барті з Австралії. Сезон-2019 українка завершить на шостому місці в рейтингу WTA.
Нагадаємо, що в сезоні-2012 Світоліна стала чемпіонкою турніру серії WTA125K в Індії. Далі українка ставала чемпіонкою тільки на змаганнях WTA-туру, пише btu.org.ua.

        Фінали Еліни Світоліної в WTA-турі
      
Перемоги (13): Брісбен, Дубай, Рим, WTA Finals – 2018, Тайбей, Дубай, Стамбул, Рим, Торонто – 2017, Куала Лумпур – 2016, Марракеш – 2015-го, Баку – 2014 року, Баку – 2013.
Поразки (3): Нью-Хейвен, Чжухай – 2016, WTA Finals – 2019.
Лідерами за кількістю трофеїв в одиночному розряді в 2019 році стали перша і друга ракетки світу, у яких по чотири титули: Ешлі Барті (Майамі, Ролан Гаррос, Бірмінгем, WTA Finals) і Кароліна Плішкова (Брісбен, Рим, Істборн, Чженчжоу).
Три титулу в свій актив оформили Наомі Осака, Бянка Андрееску, Софія Кенін.
По два турніри в цьому сезоні виграла українка Даяна Ястремська (Хуахін, Страсбург), а також Медісон Кіс, Елісон вай Ейтванк, Жиль Тайхманн, Ребекка Петерсон, Белінда Бенчіч, Аріна Соболенко, Петра Квітова і Кікі Бертенс.
 
 
