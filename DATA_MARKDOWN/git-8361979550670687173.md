
# Засідання оборонного комітету Ради відбудеться у Золотому — Арахамія

Published at: **2019-11-01T21:18:00+00:00**

Author: ****

Original: [НВ](https://nv.ua/ukr/ukraine/politics/arahamiya-zayaviv-shcho-zasidannya-komitetu-radi-vidbudetsya-v-zolotomu-50051218.html)

Про це він сказав в ефірі Свободи слова Савіка Шустера.
"У нас у вівторок засідання нашого комітету в Золотому. Ми беремо весь комітет нацбезпеки та оборони", - сказав він.
У п'ятницю, 1 листопада, в Луганській області в районі Золотого завершився етап розведення сил та засобів з обох сторін.
29 жовтня в Золотому Луганської області стартувало розведення сил й засобів, яке потім продовжиться в Петрівському.
Штаб ООС спочатку відмовився це підтвердити, опублікувавши повідомлення про обстріл в цьому районі.
Читайте також:
Павло КазарінУ разі провалу. Що Київ робитиме з Донбасом?
Однак пізніше офіційно заявив про початок «дзеркального» розведення сил і засобів у Золотому. У штабі додали, що обстріл, про який повідомлялося напередодні, відбувся поза зоною розведення сил й засобів.
Проти відведення сил виступили добровольці і ветерани АТО/ООС, вони організували цілодобове чергування на блокпостах, з метою не допустити розведення.
Однак, 31 жовтня в МВС заявили, що більша частина ветеранів, які виступали проти розведення, вже покинула Золоте.
Далі розведення повинно початися в Петрівському, однак, через обстріли бойовиків його відклали.
РФ назвала умовою проведення зустрічі нормандської четвірки розведення сил й засобів на Донбасі (в першу чергу - Золоте та Петрівське). Раніше через обстріли бойовиків процес розведення неодноразово зривався.
