
# జనసేనకు మాజీ మంత్రి బాలరాజు గుడ్‌ బై?

Published at: **2019-11-02T04:03:56+00:00**

Author: ****

Original: [Andhrajyothy](https://www.andhrajyothy.com/artical?SID=944172)

Ph: 88865 47666ప్రవేశం ఉచితం ADVT
చింతపల్లి (విశాఖపట్నం జిల్లా), నవంబరు 1: మాజీ మంత్రి పసుపులేటి బాలరాజు జనసేన పార్టీకి గుడ్‌బై చెప్పనున్నారు. ఇసుక కొరతపై జనసేన అధినేత పవన్‌ కల్యాణ్‌ ఆదివారం విశాఖపట్నంలో లాంగ్‌ మార్చ్‌ నిర్వహించనున్నారు. దానికి ఒకరోజు ముందు.. శనివారం బాలరాజు పార్టీకి రాజీనామా చేయనున్నారని సమాచారం. సార్వత్రిక ఎన్నికల అనంతరం బాలరాజు జనసేనకు దూరంగా వుంటూ వచ్చారు. రాజీనామా అనంతరం ఆయన ఏ పార్టీలో చేరతారనేది స్పష్టం కాలేదు. వైసీపీలో చేరనున్నారని ఆయన సన్నిహితులు చెబుతున్నారు. బీజేపీలో కానీ టీడీపీలోగానీ చేరే అవకాశాలూ లేకపోలేదని మరి కొందరి వాదన. అయితే కొన్నాళ్లు రాజకీయ పార్టీలకు దూరంగా ఉంటూ... గిరిజనులు ఎదుర్కొంటున్న సమస్యలపై కార్యక్రమాలు నిర్వహించాలని పసుపులేటి భావిస్తున్నట్లు సమాచారం.
