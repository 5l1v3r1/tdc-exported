
# मुंह का स्वाद बदल देगी ये 'पालक कढ़ी', एक बार जरूर करें ट्राई

Published at: **2019-11-03T07:53:00+00:00**

Author: **नीता श्रीवास्तव,गुरुग्राम**

Original: [https://www.livehindustan.com](https://www.livehindustan.com/lifestyle/story-know-how-to-cook-tasty-palak-kadhi-or-spinach-kadhi-here-is-recipe-2829308.html)

पालक कढ़ी पंजाब की फेमस और ट्रेडिशनल डिश है, जिसे अधिकतर वहां के लोग लंच में सर्व करते हैं। पौष्टिकता से भरपूर इस कढ़ी को बनाते समय इसमें पालक मिलाया जाता है। जिससे इसका स्वाद और बढ़ जाता है। तो आइए जानते हैं आखिर कैसे बनती है पालक कढ़ी। 
सामग्री--पालक - 1/2 कि लो-दही- 1 कटोरी-बेसन- 4 चम्मच-मेथी दाना- 8 चम्मच-हींग चुटकी भर-सौंफ - 1 चम्मच-सूखी लाल मिर्च- 4-नमक - स्वादानुसार-हल्दी- 1/2 चम्मच-तेल- 2 चम्मच
विधि-पालक को साफ करके धो लें और बारीक काट लें। कड़ाही में तेल गर्म करें और उसमें हींग, मेथी, लाल मिर्च, सौंफ और हल्दी डालें। एक दो मिनट बाद कड़ाही में पालक डालें और मध्यम आंच पर भून लें। इस बीच एक बर्तन में दही, बेसन और पानी डालकर अच्छी तरह से फेंटें ।
जब पालक का पानी सूख जाए तो बेसन वाला यह मिश्रण कड़ाही में डालें और लगातार चलाते हुए मध्यम आंच पर कढ़ी को पकाएं। नमक डालकर मिलाएं। जबकढ़ी गाढ़ी हो जाए तो गैस बंद करें । चावल के साथ गर्मागर्म पेश करें । 

        ये भी पढ़ें- इस मौसम ये कश्मीरी डिश ट्राई नहीं कि तो समझो कुछ बड़ा मिस कर दिया, ये है रेसिपी
      
