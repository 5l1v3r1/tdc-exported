
# Избирателната активност в София – 15,36%, най-висока в Панчарево

Published at: **2019-11-03T15:03:00+00:00**

Author: **Боряна Павлова**

Original: [Dnes.bg](https://www.dnes.bg/mestni-izbori-19/2019/11/03/izbiratelnata-aktivnost-v-sofiia-15-36-nai-visoka-v-pancharevo.428395)

15,36% е избирателната активност в София на втория тур на местните избори. 163 540 софиянци са упражнили правото си на глас към 13 ч, става ясно от данните на ОИК - София.
Данните са сходни с избирателната активност от миналата неделя, когато към 13 часа правото си на глас бяха упражнили 16,08% от избирателите.Засега най-висока в София е избирателната активност в район "Панчарево" - 20,14% и в "Нови Искър" - 19,74%.Най-малко са отишли да гласуват в районите "Подуяне" - 12,20% и в "Кремиковци" - 12,31%.Днес офиянци избират кмет на столицата, балотажи за районен кмет има в 22 от общо 24 района. 
