
# Airtours: Η Ελλάδα δεύτερος top προορισμός διακοπών πολυτελείας για τους Αυστριακούς το 2020

Published at: **2019-11-06T08:40:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425198/airtours-h-ellada-deyteros-top-proorismos-diakopwn-polyteleias-gia-toys-aystriakoys-to-2020)


        Δεύτερος δημοφιλέστερος προορισμός των Αυστριακών είναι η Ελλάδα για το καλοκαίρι του 2020, σύμφωνα με στοιχεία ζήτησης που καταγράφει το brand airtours της TUI Aυστρίας.
      
Πρώτος προορισμός για τους Αυστριακούς που αναζητούν πολυτελείς διακοπές, είναι οι ΗΠΑ, και μετά την Ελλάδα ακολουθεί η Ισπανία, η Γερμανία, η Ιταλία, τα Ηνωμένα Αραβικά Εμιράτα, η Τουρκία, η Αυστρία, η Ινδονησία και η Ταϊλάνδη.
Προτεραιότητες των Αυστριακών για το καλοκαίρι του 2020, όσον αφορά τα πολυτελή ταξίδια, είναι ο χρόνος με την οικογένεια, οι ξεχωριστές εμπειρίες και η διασκέδαση. Η ζήτηση για πολυτελείς διακοπές παρουσιάζει αύξηση και ενώ το ξενοδοχείο αποτελεί το ιδανικό σκηνικό για αυτούς, η πραγματική πολυτέλεια κρύβεται σε άυλα πράγματα, δήλωσε η διευθύντρια Πωλήσεων και Μάρκετινγκ της airtours, Claudia Janner-Moser. Η airtours προσφέρει πολυτελή ξενοδοχεία στο πρόγραμμα του 2020, αλλά και πολλές εκδρομές, ιδιωτικές ξεναγήσεις και άλλες εξτρά υπηρεσίες.
Πηγή: tornosnews.gr
