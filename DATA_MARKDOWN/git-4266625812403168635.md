
# Укрзалізниця планує збільшити кількість швидкісних поїздів Інтерсіті+

Published at: **2019-11-04T12:12:00+00:00**

Author: ****

Original: [ZIK.UA](https://zik.ua/news/2019/11/04/ukrzaliznytsya_planuie_zbilshyty_kilkist_shvydkisnyh_poizdiv_intersiti_1683103)


        Укрзалізниця планує вдвічі збільшити кількість швидкісних поїздів. Зокрема, йдеться про рухомий склад, що використовується на маршрутах поїздів класу Інтерсіті+.
      
Про це повідомив голова правління АТ "Укрзалізниця" Євген Кравцов, інформує прессслужба відомства. 
"Завдання на наступні 5 років – збільшити на 10 одиниць кількість рухомого складу, що використовується на швидкісних маршрутах", – сказав Кравцов.
Окрім цього, він нагадав, що Укрзалізниця встановила рекорд з виконання капітально-відновлювального ремонту пасажирських вагонів.
"Ми змогли модернізувати близько 200 пасажирських вагонів, це рекорд за останні 7 років. Цього року ми плануємо таким ремонтом оновити близько 40 вагонів", – повідомив Євген Кравцов.
Також, за словами голови правління АТ "Укрзалізниця", до кінця року в компанії планують отримати перший вироблений в Україні дизель-поїзд, котрий курсуватиме до аеропорту "Бориспіль
В "Укрзалізниці" нагадують, що на сьогодні у них на балансі 10 швидкісних міжрегіональних електропоїздів виробництва компанії "Hyundai Rotem"; 2 швидкісні міжрегіональні електропоїзди вітчизняного виробництва ПАТ "Крюківський вагонобудівний завод"; 2 швидкісні двоповерхові електропоїзди виробництва компанії "Skoda Vagonka"; 10 пасажирських вагонів поліпшеної конструкції з експлуатаційною швидкістю 160 км/год вітчизняного виробництва ПАТ "Крюківський вагонобудівний завод".
Раніше повідомлялося, що "Укрзалізниця" разом із світовими фінансовими інституціями розглядає доцільність будівництва нової залізничної лінії на Донбасі.
 
 
