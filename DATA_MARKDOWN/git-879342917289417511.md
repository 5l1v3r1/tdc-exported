
# Порошенко передав частину кондитерського бізнесу сину

Published at: **2019-11-07T12:20:39+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/poroshenko-peredav-chastynu-kondyterskoho-biznesu-synu)


        П`ятий президент України Петро Порошенко перереєстрував частину свого кондитерського бізнесу Roshen на свого старшого сина Олексія Порошенка.
      
Про це повідомляє Центр протидії корупції «Відкритий реєстр національних громадських діячів».
20 травня 2019 року Порошенко у своїй декларації вказав себе бенефіціарним власником ТОВ «Центрально-Європейська кондитерська компанія» і залишився ним щонайменше до 1 жовтня цього року.
У Центрі вказують, що станом на 6 листопада бенефіціаром компанії вже вказано старшого сина президента Олексія Порошенка.
Також це підтверджує єдиний державний реєстр юридичних осіб, фізичних осіб-підприємців та громадських формувань. Вказується, що контроль ЦЕКК перейшов до Олексія Порошенка у результаті отримання корпоративних прав на нідерландську Roshen Europe BV, яка володіє 85% ЦЕКК.
Наразі Порошенко-старший залишається бенефіціарним власником у низці інших підконтрольних ЦЕКК підприємств, таких як ТОВ «Рошен-Столиця», ПрАТ «Київська кондитерська фабрика Рошен».
Як повідомлялося раніше, суд надав ДБР доступ до даних про доходи Порошенка за 5 років.
Також ДБР підрахувало проігноровані Порошенком допити.
Хочете обговорити цю новину? Долучайтеся до телеграм-чату CHORNA RADA
