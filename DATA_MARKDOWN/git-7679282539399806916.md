
# RCEP समझौते में शामिल नहीं होगा भारत, 10 प्वाइंट में जानें PM मोदी ने गांधीजी का जिक्र कर क्या-क्या कहा

Published at: **2019-11-04T16:59:07+00:00**

Author: **एजेंसी,बैंकॉक**

Original: [https://www.livehindustan.com](https://www.livehindustan.com/national/story-india-will-not-join-asian-trade-deal-rcep-pm-modi-says-conscience-will-not-permit-2831908.html)

प्रधानमंत्री नरेन्द्र मोदी ने सोमवार को कहा कि भारत क्षेत्रीय व्यापक आर्थिक भागीदारी (आरसीईपी) समझौते में शामिल नहीं होगा। भारत द्वारा उठाये गये मुद्दों और चिंताओं का संतोषजनक ढंग से समाधान नहीं होने पर उसने 16 देशों के बीच होने वाले इस समझौते से बाहर रहने का फैसला किया है। प्रधानमंत्री मोदी ने आरसीईपी शिखर सम्मेलन में अपने संबोधन के दौरान ही समझौते में शामिल नहीं होने की घोषणा की। इस सम्मेलन में दुनिया के कई नेता उपस्थित थे। 
