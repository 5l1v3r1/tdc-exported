
# En zor görev! Anneye son bakış

Published at: **2019-11-04T13:42:08+00:00**

Author: ****

Original: [OLAY](https://www.olay.com.tr/en-zor-gorev-anneye-son-bakis-214094h.htm)

Sosyal sorumluluk ve yardım projeleriyle dikkat çeken Anadolu Halk ve Barış Platformu'nun (AHBAP) kurucusu, sanatçı Haluk Levent'in annesi Sabriye Acil, yaşlılığa bağlı hastalıklar nedeniyle dün gece evinde hayatını kaybetti.
Haluk Levent, acı haberi sosyal medya hesabından, "Dün gece annemiz Sabriyeyi kaybettik. Bir süre burada olamayacağım. Bu sayfayı Veli Sevinç yönetecek. Ahbaplar çalışmaya devam edecek, yarım kalan iş bırakmayacak. Yakında görüşürüz canlarım" paylaşımıyla duyurdu.
Sabriye Acil'in cenazesi, bugün Yamaçlı Mahallesi'ndeki evinde helallik alınmasının ardından Yamaçlı Mahalle Mezarlığı'na götürüldü.
Cenazede Haluk Levent'i yakınları ile hayranları yalnız bırakmadı.Kılınan cenaze namazının ardından Sabriye Acil, dualarla toprağa verildi. 
