
# Πάνω απο 3.000 οπαδοί του Ολυμπιακού στο Μόναχο, «προσοχή» συστήνει η Αστυνομία

Published at: **2019-11-04T15:35:05+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/sports/pano-apo-3-000-opadoi-tou-olympiakou-sto-monaxo-prosoxi-systinei-i-astynomia/)

 Οι οπαδοί το Ολυμπιακού ετοιμάζουν εκστρατεία για το Μόναχο. Οι Ερυθρόλευκοι θα αγωνιστούν την Τετάρτη (19:55) κόντρα στην Μπάγερν, έχοντας στο πλευρό τους πάνω από 3.000 οπαδούς τους. Οι οποίοι, είτε θα ταξιδέψουν από την Ελλάδα, είτε από τη Γερμανία και της γύρω χώρες, για να παρακολουθήσουν από κοντά την αγαπημένη τους ομάδα. Και να την υποστηρίξουν ίσως στο δυσκολότερο παιχνίδι της φετινής σεζόν. Κόντρα σε έναν πανίσχυρο αντίπαλο.
Βεβαίως, η παρουσία τόσων πολλών οπαδών σε μια πόλη το εξωτερικού, πάντοτε πρέπει να γίνεται με προσοχή και ηρεμία. Καθώς κανείς δεν μπορεί να είναι βέβαιος τι θα συναντήσει. Ακόμη και στη Γερμανία, όπου οι αρχές είναι πολύ σκληρές και άμεσες στις δράσεις τους. Απαγορεύοντας και προλαμβάνοντας άσχημα γεγονότα.
Ωστόσο, ειδικά σε σε ό,τι έχει να κάνει με τους οπαδούς που θα βρεθούν μόνοι τους στο Μόναχο και θα κινούνται στην πόλη αποκομμένοι από τον μεγάλο όγκο του κόσμο, θα πρέπει να υπάρξει μεγάλη προσοχή. Ωστε να αποφευχθούν τα παρατράγουδα και να μην προκύψουν άσχημες καταστάσεις.

        Διαβάστε ακόμη : Λακκοτρύπης στο in.gr - Το ενεργειακό πρόγραμμα της Κυπριακής Δημοκρατίας συνεχίζεται κανονικά
      
Εξάλλου, δεν έχουν περάσει παρά λίγες ημέρες από το περιστατικό βίας στις εγκαταστάσεις του Ρέντη. Η Αστυνομία, λοιπόν, δεν αποκλείεται κάποιοι εκ των σκληροπυρηνικών οπαδών της Μπάγερν να θέλουν να κάνουν… αντίποινα στους αντίστοιχους του Ολυμπιακού. Με τις ελληνικές αρχές, πάντως, να βρίσκονται σε εγρήγορση και συνεχή επικοινωνία με τις αντίστοιχες γερμανικές, ώστε να αποφευχθεί κάθε τέτοια περίπτωση. Ενώ όπως συμβαίνει πάντα, μέλη της Αθλητικής Βίας, θα βρεθούν στο Μόναχο για να συνεργαστούν με την τοπική Αστυνομία.

        eBay : Ποια αντικείμενα της Disney πούλησαν περισσότερο το 2019
      
