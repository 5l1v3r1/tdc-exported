
# Cremen per segona vegada una llibreria antifeixista de Roma

Published at: **2019-11-06T14:34:44+00:00**

Author: ****

Original: [Ara.cat](https://www.ara.cat/internacional/Cremen-segona-llibreria-antifeixista-Roma-Pecora-Elettrica_0_2339166223.html)

La llibreria i cafeteria Pécora Elettrica,  de referència per col·lectius antifeixistes de Roma, ha quedat del tot calcinada aquest dimecres al matí. L'incendi, que ha començat a les tres de la nit, és el segon que pateix la llibreria aquest any, i ha acabat amb les esperances dels propietaris de reobrir aquest dijous, després de mesos de reformes. Les autoritats pensen que tant el foc del 25 d'abril com el d'aquesta setmana han sigut provocats.
La llibreria era un punt de trobada d'activitats relacionades amb la lluita antifeixista, i s'hi celebraven presentacions de llibres i obres teatrals. 
L'acció no ha sigut reivindicada però els mitjans italians parlen de motivacions polítiques. La policia ha trobat restes de líquid inflamable dins el local. L'altre incendi es va produir en l'aniversari de la fi del règim de Mussolini.
"Ens sentim abandonats per les institucions. Sembla que estan esperant que arribi el primer mort", ha dit el propietari, Valerio Pasqualucci, al diari  La Repubblica. Virginia Elena Raggi, l'alcaldessa de Roma del Moviment 5 Estrelles, ha lamentat els fets i els ha qualificat d'"inquietants".
