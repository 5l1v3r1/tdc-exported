
# Nesreča na štajerki: zaprli so avtocesto

Published at: **2019-11-04T16:54:00+00:00**

Author: **N. Č.**

Original: [Slovenske novice](https://www.slovenskenovice.si/kronika/doma/clanek/nesreca-na-stajerki-zaprli-so-avtocesto-245911)

CELJE – Zaradi prometne nesreče je za ves promet zaprta štajerska avtocesta med priključkoma Celje zahod in Celje center proti Mariboru, poroča prometnoinformacijski center za državne ceste.Kot so za Slovenske novice pojasnili pri PU Celje, sta bila v nesreči udeleženi tovorno in osebno vozilo, pri čemer sta oba voznika lažje poškodovana. Po prvih podatkih je voznica osebnega avtomobila zaradi okvare osebnega vozila ustavljala na odstavnem pasu. Kljub temu da je prižgala vse štiri smernike, jo je spregledal voznik tovornega vozila, ki je pripeljal po odstavnem pasu in trčil v njeno vozilo. Tovorno vozilo se je pri tem prevrnilo.Del avtoceste so zaprli zaradi odstranjevanje posledic nesreče. Obvoz za osebna vozila je možen po vzporedni cesti med priključki Žalec, Arja vas in Celje center. Tudi tam že nastaja zastoj. 
