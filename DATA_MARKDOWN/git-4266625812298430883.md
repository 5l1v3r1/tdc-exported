
# У Білорусі знайшли печатку Володимира Мономаха

Published at: **2019-11-01T07:00:00+00:00**

Author: ****

Original: [ZIK.UA](https://zik.ua/news/2019/11/01/u_bilorusi_znayshly_pechatku_volodymyra_monomaha_1681225)


        У місті Гродно, Республіка Білорусь, археолог Іван Спірін під час розкопок знайшов підвісну печатку ХІ століття, яка ймовірно належить Володимиру Мономаху.
      
Про це повідомили у місцевому історичному музеї.
Як зазначається, на одній стороні знайденої старовинної печатки зображено Василія Кесарійського – небесного покровителя Мономаха – а на іншій стороні витиснено напис про божу допомогу давньоруською мовою. 
Наразі з історичною знахідкою працюють спеціалісти. За попередньою інформацією, печатка належить київському князю Володимиру Мономаху.
До слова, такі печатки відносяться до пізнього періоду правління князя Володимира Мономаха – після 1113 року. 
Нагадаємо, нещодавно у штаті Нью-Джерсі, що в Сполучених Штатах Америки, чоловік під час обіду в ресторані знайшов перлину в устриці. 
