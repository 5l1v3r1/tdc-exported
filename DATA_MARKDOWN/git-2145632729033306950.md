
# Când o să găsim dovezile existenţei vieţii extraterestre?

Published at: **2019-11-05T22:00:00+00:00**

Author: **Redactia Descopera.ro**

Original: [DESCOPERĂ](https://www.descopera.ro/dnews/18515851-cand-o-sa-gasim-dovezile-existentei-vietii-extraterestre)

Perspectiva identificării vieţii extraterestre a reprezentat un subiect important al Congresului Aerospaţial Internaţional.
În cadrul Congresului Aerospaţial Internţional, care a avut loc în Washington recent, căutarea formelor de viaţă extraterestră a fost un subiect important, atrâgând atenţia şi contribuţiile unui număr mare de personalităţi ale lumii academice, notează Live Science.
Dezbaterile pe tema identificării dovezilor existenţei altor forme de viaţă în Univers şi cât timp va mai trece până la vom obţine au fost declanşate de către doctoranda Claire Webb, de la Institutul Tehnologic din Massachusetts, aceasta apelând la predicţiile lui Franke Drake, autorul ecuaţiei care îi poartă numele şi care trece în revistă factorii implicaţi în descoperirea altor forme de viaţă, care aproximează că, în jurul anului 2024, am putea avea primele dovezi ale existenţei extratereştrilor.
Mike Garrett, directorul Observatorului Jodrell Bank din Marea Britanie şi unul dintre participanţii la această dezbatere, este de părere că: „Există o şansă bună să descoperim viaţă pe Marte în următorii 5 - 10 - 15 ani. Cred că acest lucru trebuie să fie într-adevăr un obiectiv, care ne-ar pune pe un curs pentru a face lucruri mai interesante din zonă”.
Unele răspunsuri legate de întrebarea de la care a pornit discuţia nu au fost argumentate, precum cele oferite de către Andrew Siemion, directorul Centrului de Cercetare al SETI din Berkeley, care a înaintat data de 22 octombrie 2036, în timp ce Lucianne Walkowicz, de la Observatorul Adler din Chicago, este de părere că ne vor trebui 15 ani pentru a identifca dovezile existenţei vieţii extraterestre.

        Citeşte şi:
      

        
          De ce nu am întâlnit extratereştrii până acum?
        
      

        
          Profesor de la Harvard: Identificarea civilizaţiilor extraterestre moarte poate fi de ajutor civilizaţiei noastre
        
      

        
          Civilizaţiile extraterestre ar putea să ne spioneze de miliarde de ani
        
      

        
          Viaţa extraterestră ar putea fi un fenomen mai rar decât s-a crezut până acum
        
      
