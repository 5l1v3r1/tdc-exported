
# Къде да гледаме двубоя Манчестър Юнайтед - Партизан в Лига Европа

Published at: **2019-11-07T09:01:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/ligaeurope/kyde-da-gledame-dvuboq-manchestyr-yunajted---partizan-v-liga-evropa-1403796.html)

Тази вечер английският гранд Манчестър Юнайтед приема Партизан (Белград) на своя "Олд Трафорд" в четвърти мач от груповата фаза на Лига Европа. При победа "червените дяволи" почти сигурно си гарантират участие в елиминационната фаза на турнира.
Юнайтед е лидер в подреждането в група L с актив от седем точки - с две повече от втория Аз Алкмаар и с три пред днешния си съперник. Победа на "червените" ще ги постави с шест точки преднина пред Партизан и по-добра голова разлика, като в такъв случай шансовете на сръбския отбор за обрат в последните два мача изглеждат нищожни.
За "дяволите" отсъстват Погба, Туанзебе и Матич, както и Виктор Линдельоф, който не е тренирал през тази седмица, след като изигра пълни 90 минути при загубата от Борнемут. Люк Шоу, който е с контузия от август насам, вече тренира, но за момента по индивидуална програма и все още не е готов за игра.
Двубоят Манчестър Юнайтед - Партизан е с начален час 22:00, като ще бъде излъчен пряко в ефира на БНТ 3. Срещата може да проследите и НА ЖИВО в SportLive.bg
 
