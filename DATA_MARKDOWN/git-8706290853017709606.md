
# Τζόνσον: Θα υλοποιήσω το Brexit τον Ιανουάριο

Published at: **2019-11-06T23:55:00+00:00**

Author: ****

Original: [enikos.gr](http://www.enikos.gr/international/682774/tzonson-tha-ylopoiiso-to-brexit-ton-ianouario)

Ο πρωθυπουργός της Βρετανίας Μπόρις Τζόνσον δεσμεύτηκε απόψε ότι θα βγάλει τη χώρα από την Ευρωπαϊκή Ένωση τον Ιανουάριο, μιλώντας σε μια προεκλογική συγκέντρωση ενόψει των βουλευτικών εκλογών της 12ης Δεκεμβρίου.
Ο ηγέτης των Συντηρητικών χαρακτήρισε τις εκλογές αυτές "τις σημαντικότερες σε μια γενιά".
"Είναι υπέροχο που βλέπω εδώ τόσους πολλούς από εσάς (...) στην έναρξη αυτών που νομίζω ότι είναι οι σημαντικότερες εκλογές που έχει οργανώσει η χώρα μας εδώ και μια γενιά", είπε στο πλήθος που είχε συγκεντρωθεί στο Μπέρμιγχαμ, στην κεντρική Αγγλία.
Ο Τζόνσον υποσχέθηκε ότι εφόσον κερδίσει αυτές τις εκλογές θα ξεκινήσει αμέσως τη διαδικασία έγκρισης της συμφωνίας αποχώρησης από τη Βουλή των Κοινοτήτων ώστε να ολοκληρωθεί το Brexit τον Ιανουάριο "και να αφήσουμε την αβεβαιότητα πίσω μας", όπως είπε.
Πηγή: ΑΜΠΕ
