
# Без Уокър, Деле Али и Лингард в състава на Англия

Published at: **2019-11-07T18:27:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/bez-uokyr-dele-ali-i-lingard-v-systava-na-angliq--1404060.html)

Селекционерът на Англия Гарет Саутгейт обяви състава си за последните два мача на тима от квалификациите за Евро 2020 срещу Черна Гора и Косово следващата седмица. "Трите лъва" посрещат Черна Гора на "Уембли" на 14 ноември, а три дни по-късно гостуват на Косово, като се нуждаят само от една точка от двата мача, за да си осигурят място във финалите на Европейското първенство.
Халфът на Ливърпул Алекс Окслейд-Чембърлейн и крилото на Челси Калъм Хъдсън-Одой се завръщат в състава след отсъствие заради контузии, но Ерик Дайър и Майкъл Кийн не са получили повиквателни. Звездата на Астън Вила Джак Грийлиш отново се разминава с първа повиквателна за националния отбор, въпреки силните си изяви за бирмингамци.
"Той е много добър футболист, следя го внимателно. Истината е, че се конкурира за място с Рашфорд, Стърлинг, Хъдсън-Одой и Санчо. Работил съм с него в младежкия национален отбор и го познавам добре. Той е много близо до националния отбор, трябва само да продължи да играе по същия начин", коментира Саутгейт.

        Съставът на Англия:
      
Вратари: Хийтън, Пикфорд, Поуп;
Защитници: Александър-Арнолд, Чилуел, Гомес, Магуайър, Мингс, Роуз, Стоунс, Томори, Трипиър;
Халфове: Баркли, Делф, Хендерсън, Мадисън, Маунт, Окслейд-Чембърлейн, Райс, Уинкс;
Нападатели: Рашфорд, Ейбрахам, Хъдсън-Одой, Санчо, Кейн, Стърлинг, Уилсън.

        
          В Англия пък цари масово недоволство от наказанието на УЕФА. Вижте подробности в този материал.
        
      
