
# Гончарук розповів, хто отримає субсидії в 2020 році

Published at: **2019-11-05T13:55:16+00:00**

Author: ****

Original: [Слово і Діло](https://www.slovoidilo.ua/2019/11/05/novyna/ekonomika/honcharuk-rozpoviv-xto-otrymaye-subsydiyi-2020-roczi)


        На субсидії для малозабезпечених сімей в держбюджеті на 2020 рік закладені кошти, які будуть покривати основну частину їх витрат на комунальні послуги.
      
Про це заявив прем'єр-міністр України Олексій Гончарук під час презентації проєкту Держбюджету-2020.
«Наше завдання щодо субсидій полягало в тому, щоб малозабезпечена сім'я витрачала на комунальні послуги в середньому 15% свого доходу, і гроші в державному бюджеті на це закладені», - зазначив Гончарук.
За словами прем'єра, всі, хто потребує субсидії в цьому опалювальному сезоні, її отримають. Кабмін працює над підвищенням її ефективності та хоче, щоб субсидії від держави отримували тільки ті, кому це, дійсно, потрібно.
При цьому Гончарук додав, що дохід кожної людини не повинен бути менше, ніж реальний прожитковий мінімум і повинен становити достатньо грошей для того, щоб нормально прожити протягом місяця.
Нагадаємо, з початку року загальна сума субсидій зросла майже на чверть, а середній розмір субсидії збільшився на 13%.
Напередодні стало відомо, що українцям спростили процедуру отримання субсидій.
Також повідомлялося, що в Україні збільшилася кількість одержувачів субсидій.
Хочете обговорити цю новину? Долучайтеся до телеграм-чату CHORNA RADA
