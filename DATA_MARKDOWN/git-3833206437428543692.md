
# Внезапен здравословен проблем е най-вероятната причина за смъртта на матроса

Published at: **2019-11-07T10:54:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Vnezapen-zdravosloven-problem-e-nai-veroyatnata-prichina-za-smurtta-na-matrosa-911906)

Продължава разследването за смъртта на матрос в барокамерата на Военноморската болница във Варна. Внезапно възникнал здравословен проблем е най-вероятната причина за инцидента, посочиха от Военното министерство.
В барокамерата е имало четирима военнослужещи. Те били на планово посещение, за годишни медицински прегледи на водолазния състав.
Останалите трима са в добро здраве, което засега изключва версията за проблем в апаратурата, съобщава bTV.
Все пак ще бъде извършена съдебно-техническа експертиза. Починалият 36-годишен мъж е от формирование в Бургас.
Барокамерата във Военноморската болница е единствената сертифицирана тренировки на водолази от флота. Използва се за симулации на гмуркане в контролирана среда.
