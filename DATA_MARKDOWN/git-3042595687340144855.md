
# Svalbardposten: Per Sandberg vil bli kultursjef i Longyearbyen

Published at: **2019-11-05T15:03:35+00:00**

Author: **NTB I**

Original: [Dagbladet.no](https://www.dagbladet.no/nyheter/svalbardposten-per-sandberg-vil-bli-kultursjef-i-longyearbyen/71786546)

Svalbardposten skriver at de har fått bekreftet opplysningen fra personalrådgiveren i Longyearbyen lokalstyre.
Per Sandberg bekrefter overfor NTB at han er en av søkerne:
- Svalbard er et utrolig spennende sted. Eksotisk, tøft, ja, med masse kontraster, utfordringer med muligheter og potensial, skriver han i en SMS.
Sandberg (59) gikk i august i fjor av som fiskeriminister og nestleder i Frp. Han ble først innvalgt på Stortinget i 1997, og fikk fem perioder på tinget før han ikke tok gjenvalg i 2017.
En av de andre søkerne er redaktør Hilde Kristin Røsvik i Svalbardposten.

        - For meg er dette en veldig spennende stilling som jeg ikke kunne la være å søke på. Jeg er ansatt i en åremålsstilling som går mot slutten, og må derfor se meg om etter nye muligheter, sier Røsvik.
      
Nåværende kultursjef, Roger Zahl Ødegård, er positiv til de mange søkerne.
- Det er svært hyggelig at stillingsutlysningen er blitt lagt merke til i hele Norge. Jeg tar det som et uttrykk for at Svalbard og kvaliteten ved samfunnet er godt kjent gjennom det arbeidet som gjøres på kulturområdet i Longyearbyen. Dette lover godt også for fremtiden, sier han.

        Sandberg har så langt ikke besvart NTBs forespørsel om en kommentar.
      

        (NTB)
      
