
# У Києві планують побудувати наземне метро через Троєщину та навколо столиці

Published at: **2019-11-01T07:20:00+00:00**

Author: ****

Original: [ZIK.UA](https://zik.ua/news/2019/11/01/u_kyievi_planuyut_pobuduvaty_nazemne_metro_cherez_troieshchynu_ta_navkogo_1681227)


        Міністерство інфраструктури планує побудувати наземне метро навколо столиці, яке сполучатиметься з метрополітеном та буде проходити через Троєщину.
      
Про це повідомив міністр інфраструктури Владислав Криклій в ефірі "Право на владу", пише УНН.
"Це буде кільцева. Це буде наземне метро, щось схоже на приміську електричку ... Це навколо Києва, а також на Троєщину. Ми будемо переконувати, ми вже зустрічалися з представниками Київської адміністрації, що не варто вкладати гроші в підземне метро", - заявив Владислав Криклій. 
Крім цього, міністр додав, що транспортна лінія буде проходити навколо всього Києва та по Троєщині. Також шляхи будуть з'єднанні зі станціями Київського метрополітену і приміськими залізничними станціями.
За словами Криклія, таке рішення допоможе вирішити деякі питання у сфері логістики як у місті, так і за його межами. 
Нагадаємо, з 1 листопада у Києві знизять максимально допустиму швидкість руху шляхами столиці. 
