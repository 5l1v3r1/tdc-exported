
# उत्तराखंड: जिला पंचायत अध्यक्ष के 12 में से 9 पदों पर भाजपा का कब्जा

Published at: **2019-11-07T23:16:22+00:00**

Author: **भाषा।,देहरादून।**

Original: [https://www.livehindustan.com](https://www.livehindustan.com/uttarakhand/story-bjp-wins-9-out-of-12-posts-of-district-panchayat-president-in-uttarakhand-congress-wins-only-three-2838012.html)

भाजपा ने उत्तराखंड में 12 जिला पंचायत अध्यक्ष पदों में से नौ पर जीत हासिल की है। बागेश्वर, चंपावत, नैनीताल, पिथौरागढ, उधमसिंह नगर,रूद्रप्रयाग, देहरादून, टिहरी और पौडी में भाजपा समर्थित उम्मीदवारों ने जिला पंचायत अध्यक्ष पदों पर जीत हासिल की है। राज्य चुनाव आयोग ने यहां बताया कि इन नौ में से चार का चुनाव निर्विरोध हुआ। ये सभी महिलाएं हैं। अल्मोडा, उत्तरकाशी और चमोली जिला पंचायत अध्यक्ष पद मुख्य विपक्षी कांग्रेस के खाते में गए हैं।
राज्य निर्वाचन आयोग द्वारा परिणाम जारी किए जाने के तुरंत बाद प्रदेश भाजपा अध्यक्ष अजय भट्ट ने कहा, 'पंचायत चुनावों में भाजपा की जीत ऐतिहासिक है। पार्टी में अपना विश्वास पुन: जताने के लिए हम मतदाताओं का आभार प्रकट करते हैं और उनकी उम्मीदों पर खरा उतरने के प्रति हम उन्हें आश्वस्त करते हैं।' उन्होंने कहा कि पंचायत चुनावों में भाजपा की जीत राज्य में विकास की रफ्तार को और तेज करेगी तथा जनता की उम्मीदों को पूरा करेगी।
पाइए देश-दुनिया की हर खबर सबसे पहले www.livehindustan.com पर। लाइव हिन्दुस्तान से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    
