
# Аваков анонсував нові поставки французьких вертольотів

Published at: **2019-11-04T22:38:00+00:00**

Author: ****

Original: [DT.ua](https://dt.ua/UKRAINE/avakov-anonsuvav-novi-postavki-francuzkih-vertolotiv-328475_.html)

Міністр внутрішніх справ Арсен Аваков анонсував постачання 10 вертольотів Н225, Н145, Н125 в 2020 році. Про це йшлося під час зустрічі глави МВС з віце-президентом компанії "Airbus Helicopters" Олів'є Мішелоном в Оксфорді.
"В Оксфорді з віце-президентом Airbus Helicopters Олів'є Мішелоном обговорили поставки вертольотів для Авіації МВС на 2020 рік і запуск нового сервісного центру. Нацполіція, Держприкордонслужба, ДСНС і Нацгвардія отримають ще 10 вертольотів Н225, Н145, Н125", - цитує прес-служба МВС слова Арсена Авакова.
Глава МВС також зазначив, що у планах - відкриття представництва Airbus в Україні.
Нагадаємо, всього МВС отримає 55 вертольотів для Єдиної системи авіаційної безпеки та захисту інформації МВС. Крім того, МВС стане першим державним органом, який закупить вітчизняні літаки для своїх підрозділів.
Як раніше повідомляло DT.UA? з 55 вертольотів Airbus Helicopters SAS, які державна авіакомпанія "Хорів-Авіа" закупить для українського Міністерства внутрішніх справ, майже половина будуть уживаними. Згідно документації на сайті ProZorro, новими Україна отримає 24 вертольоти, а решта 21 вже були у використанні.
