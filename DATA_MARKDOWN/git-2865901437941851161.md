
# Reč ostavka ne postoji u Valverdeovom rečniku

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/fudbal/vesti/rec-ostavka-ne-postoji-u-valverdeovom-recniku/341439)

Uporan je čovek Ernesto Valverde. Barselona grca, Barselona jeca, ne igra ni blizu onog kako bi trebalo s obzirom na sastav, ali trener ne misli da je problem u njemu. Prvak Španije je danas doživeo težak udarac na gostovanju kod Levantea, vodio je 1:0 pa izgubio 3:1.
Ali, ako neko misli da će to nešto promeniti na Nou Kampu – neće. Barselona ne igra dovoljno ubedljivo ni u domaćem prvenstvu, ni u Ligi šampiona, međutim, Valvede tera dalje. Ne odustaje.
Na direktno pitanje da li će podneti ostavku posle poraza od Levantea, smireno je odgovorio:„Ne razmišljam o ostavci“.
Jasno i precizno. Pa, ako neko želi da mu vidi leđa, moraće prvo da mu u lice saopšti. A, njemu se sa klupe Barselone ne ide.
Umesto ostavke, novinari su dobili ispraznu frazu na konto poraza.„Moraćemo da analiziramo šta se desilo i zašto smo dopustili da se to dogodi“, rekao je Valverde.
Izjave su mu klasično prodavanje magle. A, rezultati? Titulu ima, ali i dva užasna poraza u završnicama Lige šampiona. Čelnici kluba i dalje veruju u njega...
Foto: Reuters
