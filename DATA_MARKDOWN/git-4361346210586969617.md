
# 
        Kiégés űzte Amerikába Gombos Edinát
      

Published at: **2019-11-06T09:00:00+00:00**

Author: **kbv**

Original: [www.borsonline.hu](http://www.borsonline.hu/celeb/kieges-uzte-amerikaba-gombos-edinat/185976)


        Közel a negyvenhez úgy érezte, mindene megvan az életben. De akkor hova tovább? – tette fel magának a kérdést a műsorvezető, és meg sem állt a tengerentúlig. 
        Közel a negyvenhez úgy érezte, mindene megvan az életben. De akkor hova tovább? – tette fel magának a kérdést a műsorvezető, és meg sem állt a tengerentúlig.
      
Öt éve már, hogy Gombos Edina összepakolt, amit csak tudott, és meg sem állt a családjával Floridáig. Az akkor éppen szülési szabadságát töltő kismama döntésének okairól rengeteg találgatás jelent meg: kubai származású férje, Alberto vízumproblémáitól a tetemes tartozáson át egy rejtélyes betegségig. Most Edina a tengerentúlról tett pontot a találgatások végére és videós sorozatában mondta el az igazat. Ugyan még csak harmincnyolc éves volt akkor, de már elérte a negyedik X körüli női pánik.
– Negyvenéves koromban volt bennem egy erős krízis, amikor nagyon kellett engem segítenie a férjemnek. Azon agyaltam hónapokig, hogy akkor ez ennyi volt? Vízválasztó egy nő életében a negyvenes. Azon gondolkoztam, hogy rövid az élet, tényleg csak ez az a tartalom, amit eddig beleszorítottunk, és azt folytatjuk? – kezdte Edina, aki azt is elismerte, szép életük volt itthon, kényelmes és nagy családi házzal, kerttel, jó munkával, ám ez őt már nem elégítette ki.
– A gyerekeknek is mindent meg tudtunk adni, ami egy jó gyerekkorhoz kell, utazgattunk is, tehát mindenünk megvolt, ami egy jó élethez kell. De jött az az érzés, hogy ez így langyos víz. Akartunk valami pluszt – fogalmazott Edina.
– A motiváció tehát az én krízisem volt. huszonkét évet lehúztam a médiában, minden szegmensét élveztem, mindent kipróbáltam, de jött a negyvenes vízválasztó, és azt mondtam: ennyi volt, kiégtem. Azt éreztem, hogy nem tudok már hova fejlődni, amit akartam, azt elértem, és most kell kiszállnom, amikor a csúcson vagyok, amikor jók a dolgok és nem akkor, amikor ellenkező az irány és lefelé megy – magyarázta az anyu- ka, aki elmondta, a költözés­-ben hajtotta az is, hogy míg első gyermekével, Mirandával a hajnali rádiós és esti tévés munka miatt már gyakorlatilag újszülött korától alig tudott időt tölteni, kisfiával, Matteóval ezt az életvitelt már nem akarta folytatni.
A sorsdöntő költözés előtt kétszer voltak nyaralni Floridában, megtetszett nekik a sok napsütés, a csend és a nyugalom.
– Egyszer jött egy pillanat, amikor azt mondtuk: csomagoljunk, adjuk el a házat. Aki azt gondolja, hogy ez könnyű volt, az nagyon téved – fűzte hozzá Edina.
