
# سه ایرانی به مرحله نیمه نهایی راه پیدا کردند

Published at: **2019-11-02T17:40:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619483/%D8%B3%D9%87-%D8%A7%DB%8C%D8%B1%D8%A7%D9%86%DB%8C-%D8%A8%D9%87-%D9%85%D8%B1%D8%AD%D9%84%D9%87-%D9%86%DB%8C%D9%85%D9%87-%D9%86%D9%87%D8%A7%DB%8C%DB%8C-%D8%B1%D8%A7%D9%87-%D9%BE%DB%8C%D8%AF%D8%A7-%DA%A9%D8%B1%D8%AF%D9%86%D8%AF)


        سه کشتی گیر ایرانی به مرحله نیمه نهایی رقابت‌های کشتی فرنگی زیر ۲۳ سال (امید) قهرمانی جهان در مجارستان راه یافتند.
      

        آفتاب‌‌نیوز :
      
رقابت‌های کشتی فرنگی زیر ۲۳ سال جهان (امیدها) با برگزاری مسابقات پنج دوم در شهر بوداپست مجارستان پیگیری شد که در پایان سه کشتی گیر ایران به مرحله نیمه نهایی راه یافتند.
نتایج کشتی گیران کشورمان تاکنون به شرح زیر است:
در وزن ۶۰ کیلوگرم مهدی محسن نژاد پس از استراحت در دور اول، در دور بعد مقابل آیاتا سوزوکی از ژاپن با نتیجه ۱۰ بر صفر به پیروزی دست یافت و راهی مرحله یک چهارم نهایی شد. وی در این مرحله با برنده کشتی گیران ارمنستان و بلغارستان مبارزه می‌کند.
در وزن ۶۷ کیلوگرم سجاد ایمن طلب پس از استراحت در دور اول در دور دوم با نتیجه ۵ بر ۳ مقابل الکساندر لیانوونچیک از بلاروس مغلوب شد و باید منتظر حضور این کشتی گیر در دیدار فینال باشد تا وی نیز بتواند به کار خود در گروه بازنده ها ادامه دهد.
در وزن ۷۲ کیلوگرم محمدرضا گرایی در دور اول با نتیجه ۱۰ بر ۳ از سد چنگیز ارسلان قهرمان سال گذشته این مسابقات از ترکیه گذشت وی در دور بعد با نتیجه ۳ بر ۲ ماگومد یاربیلوف از روسیه را از پیش رو برداشت و راهی مرحله یک چهارم نهایی شد. گرایی در این مرحله به مصاف راماز زوئیدزه از گرجستان می رود.
در وزن ۸۲ کیلوگرم سید محمد چوبچیان پس از استراحت در دور اول در دور دوم با نتیجه ۱۰ بر ۵ مغلوب گئورگ ماریا از رومانی شد و باید منتظر حضور این حریف در دیدار فینال باشد تا وی نیز شانس ادامه کار در گروه بازنده ها، برای کسب مدال برنز را بدست آورد.
در وزن ۹۷ کیلوگرم محمدهادی ساروی پس از استراحت در دور نخست در دور دوم با نتیجه ۹ بر ۳ بنس الماسی از صربستان را مغلوب کرد وی در دور بعد به مصاف و در صورت غلبه بر این حریف در دور بعد با برنده کشتی گیران آذربایجان و فنلاند مصاف می دهد.
