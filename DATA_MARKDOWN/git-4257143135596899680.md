
# Fegyvereket és lőszereket árult egy férfi a piacon - videó, fotó

Published at: **2019-11-06T10:05:00+00:00**

Author: **Infostart**

Original: [infostart](https://infostart.hu/bunugyek/2019/11/06/fegyvereket-es-loszereket-arult-egy-ferfi-a-piacon-video-foto)

Az egyenruhások megállapították, hogy a férfi által kínált tárgyak között voltak gáz-riasztó fegyverek, légpisztolyok, gumilövedékes fegyverek és éles lőszerek, valamint gyógyszerek, kések és egyéb közbiztonságra veszélyes eszközök.
B. Sándort a rendőrök bűncselekmény elkövetésének gyanúja miatt elfogták és előállították a rendőrkapitányságra, ahol a nyomozók kihallgatták.
A bűnügyesek kutatást tartottak a gyanúsított otthonában, ahol több mint 30 légpuskát és légpisztolyt foglaltak le - közölte honlapján a rendőrség.
A Debreceni Rendőrkapitányság Vizsgálati Osztály a férfival szemben lőfegyverrel vagy lőszerrel visszaélés bűntett elkövetésének megalapozott gyanúja miatt folytatja a nyomozást.
