
# Fortnite: famoso pro-player bannato a vita, tra le lacrime spiega il motivo

Published at: **2019-11-04T08:58:00+00:00**

Author: **Nicola Armondi**

Original: [Tom&#39;s Hardware](https://www.tomshw.it/videogioco/fortnite-pro-player-bannato/)

Fortnite è uno dei giochi più seguiti degli ultimi anni e, con l’espansione del mondo degli eSports, è più che naturale che sia divenuto centrale per i pro-player. La competizione è serrata e i giocatori cercano di fare di tutto per essere al top, anche utilizzare dei cheat, a quanto pare. Un noto professionista del battle royale di Epic Games, Jarvis del FaZe Clan, è stato bannato a vita dagli sviluppatori.
Jarvis ha infatti utilizzato degli Aimbot, ovvero un cheat che aiuta a mirare in modo preciso, sul proprio account secondario. Il pro-player afferma di non aver mai usato cheat nelle competizioni o con il proprio account principale e di averlo usato unicamente con lo scopo di realizzare una serie di video per la propria community e dare loro uno spettacolo divertente.
