
# У Зеленського є ризик з новою силою бути втягнутим у політичну боротьбу США, – Карасьов

Published at: **2019-11-04T19:34:00+00:00**

Author: ****

Original: [ZIK.UA](https://zik.ua/news/2019/11/04/u_zelenskogo_ie_ryzyk_z_novoyu_syloyu_buty_vtyagnutym_u_politychnu_borotbu_ssha_1683571)


        Президент США Дональд Трамп 2 листопада висловив бажання, щоб президент України Володимир Зеленський відвідав Білий дім, не уточнивши час візиту.
      
"Пропозиція Дональда Трампа відвідати Білий Дім озвучено з метою замортизувати ситуацію з процедурою імпічменту. Показати, що Трамп нібито не використав Україну в своїх корисливих політичних цілях. Мотивація цього запрошення – абсолютно внутрішньоамериканська", – таку думку "Коментарям" висловив Директор Інституту глобальних стратегій Вадим Карасьов.
На думку політолога, у випадку поїздки в США у Зеленського є ризик з новою силою бути втягнутим у політичну боротьбу.  При цьому, українську сторону можуть змусити грати на конкретній стороні.
У той же час політолог припустив, що візит Зеленського в Білий дім може мати сенс, якщо буде затягуватися зустріч у "нормандському форматі".
Нагадаємо, що відносини між США та Україною погіршились після того, як Трамп зажадав від України розпочати розслідування проти свого політичного опонента і кандидата на виборах президента США в 2020 році Джо Байдена, використовуючи неправдиву інформацію, яку він отримував від неофіційних осіб з України. Зокрема, доповіді на сімох сторінках прокурора Костянтина Кулика, і колишніх генпрокурорів Віктора Шокіна і Юрія Луценка. До того ж отримана інформація неодноразово була розкритикована на слуханнях в Конгресі, присвячених можливою процедуру імпічменту президенту Трампу. До того ж Україна залишається без посла в США.
