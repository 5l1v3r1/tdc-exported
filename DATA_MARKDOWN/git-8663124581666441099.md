
# «Копенгаген» – «Динамо». Прогноз і ставка Максима Кравця

Published at: **2019-11-06T16:13:00+00:00**

Author: **Максим Кравець**

Original: [Рейтинг Букмекерів](https://bookmaker-ratings.com.ua/tips/kopengagen-dynamo-prognoz-i-stavka-maksyma-kravtsya/)

Прогнозист «Рейтингу Букмекерів», член команди трейдерів букмекерської компанії Favbet і професійний букмекер Максим Кравець склав прогноз на матч Ліги Європи «Копенгаген» – «Динамо»

        19:55, 07 лис 2019
      
Два тижні тому в Києві команди розписали мирову – 1:1. «Копенгаген» відкрив рахунок вже на другій хвилині зустрічі, але на початку другого тайму Артем Шабанов рахунок зрівняв. Далі ніхто не хотів ризикувати і склалося враження, що такий рахунок влаштовував обидві команди. Вболівальники були не дуже задоволені грою, але зі стратегічної точки зору нічия з головним конкурентом – не так вже й погано.
Футболісти «Динамо» перебувають зараз у відмінному настрої після проходу «Шахтаря» в Кубку України і впевненої перемоги 4:0 над «Львовом» в чемпіонаті. Цю б впевненість перенести на гру з «Копенгагеном». Будемо відверті, нинішнє «Динамо» – це команда абсолютно того ж рівня, що і суперник, тож і вимагати від команди обов’язкової перемоги над датчанами – це просто не розуміти нинішні реалії.
Втім, і «Копенгаген» нічого особливого з себе не представляє – просто стандартна скандинавська команда, дуже організована і дисциплінована. Пройти її оборону – завдання не з простих, але і будь-якого креативу від данського клубу очікувати не варто.
Думаю, нас чекає рівно така ж гра як і в Києві, в якій нічия цілком влаштує всіх. Тим паче попереду у киян найважливіший матч чемпіонату з «Шахтарем» і вмирати проти «Копенгагена» вони точно не будуть. Хоча якщо «Динамо» вдасться забити першим, то швидше за все зуміє утримати переможний рахунок. 0:0, 1:1, 0:1, 1:2 – чекаємо щось схоже
