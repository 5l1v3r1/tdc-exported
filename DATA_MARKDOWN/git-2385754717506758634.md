
# Παγκόσμιος Πρωταθλητής ξανά ο Χάμιλτον

Published at: **2019-11-04T08:04:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/auto/formula-1/595582/pagkosmios-protathlitis-ksana-o-xamilton)

Η Mercedes έκανε ακόμα 1-2 τη φετινή σεζόν στην Αμερική με τον Βάλτερι Μπότας, να αφήνει πίσω του τον 6 φορές παγκόσμιο πρωταθλητή Λιούς Χάμιλτον. Τρίτος ο Μαξ Φερστάπεν. Ο Βρετανός πιλότος της Mercedes, Λιούις Χάμιλτον, κατέκτησε το 6ο του πρωτάθλημα στην Formula 1 μετά τη δεύτερη θέση του στο Όστιν του Τέξας. Ο Λιούις Χάμιλτον μετά από ακόμια μια εξαιρετική σεζόν εξασφάλισε και μαθηματικά στο Όστιν του Τέξας το 6ο του παγκόσμιο πρωτάθλημα καθώς, τερμάτισε στη δεύτερη θέση. Ο Βρετανός πιλότος προσπέρασε τον Αργεντινό θρύλο, Χουάν Μανουέλ Φάντζιο, που την δεκαετία του 1950 κατέκτησε πέντε παγκόσμια πρωταθλήματα.  Ο Χάμιλτον ανέβηκε στην κορυφή του μηχανοκίνητου αθλητισμού για 3η συνεχόμενη σεζόν και πλέον βρίσκεται μόλις ένα πρωτάθλημα πίσω από τον μεγάλο, Μίκαελ Σουμάχερ.
