
# Κακοκαιρία : Σε συναγερμό Πυροσβεστική και Πολιτική Προστασία

Published at: **2019-11-06T18:22:27+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/society/kakokairia-se-synagermo-pyrosvestiki-kai-politiki-prostasia/)

Το επιχειρησιακό σχέδιο για την αντιμετώπιση κινδύνων από πλημμύρες έθεσε σε εφαρμογή το Πυροσβεστικό Σώμα, μετά τις προβλέψεις της ΕΜΥ. Σύμφωνα με αυτές, έρχονται ισχυρές βροχές και καταιγίδες οι οποίες θα συνοδεύονται από χαλαζοπτώσεις και ισχυρούς ανέμους.
Παράλληλα, από τη Γενική Γραμματεία Πολιτικής Προστασίας έχουν ενημερωθεί όλες οι αρμόδιες εμπλεκόμενες κρατικές υπηρεσίες, καθώς και οι Περιφέρειες και Δήμοι της χώρας, ώστε να βρίσκονται σε αυξημένη ετοιμότητα για τη λήψη μέτρων αρμοδιότητάς τους.

        Διαβάστε ακόμη: Τσιάρας - Ανοιχτό το ενδεχόμενο γενίκευσης σε όλο τον ιδιωτικό τομέα της άρσης της αυτεπάγγελτης δίωξης
      
Επίσης, η ΓΓΠΠ συνιστά στους πολίτες να είναι ιδιαίτερα προσεκτικοί, μεριμνώντας για τη λήψη μέτρων αυτοπροστασίας από κινδύνους που προέρχονται από την εκδήλωση των έντονων καιρικών φαινομένων.
