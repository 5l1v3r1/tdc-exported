
# В Україну заходить велика криптовалютна біржа: що вона запропонує - Радіо Максимум

Published at: **2019-11-06T19:22:00+00:00**

Author: **Тамбовцева Марина**

Original: [Радіо Максимум](https://maximum.fm/v-ukrayinu-zahodit-velika-kriptovalyutna-birzha-shcho-vona-zaproponuye_n169176)


        До кінця року в Україні має запрацювати біткойн-біржа Binance. Про підписання відповідного меморандуму повідомив глава Міністерства цифрової трансформації Михайло Федоров.
      
"У біржі мільярдні обороти. Частина цих мікротранзакцій буде проходити на території України і в наших банках. Ми вже спілкуємося з Національним банком і нашими державними банками про відкриття рахунків цієї біржі", – зазначив міністр.
За словами Федорова, компанія вже почала активно працювати над відкриттям в Україні свого офісу. Швидше за все, це станеться до нового року. Також він вважає, що візит Binance в Україну стане сильним драйвером для криптотеми і легалізації криптовалюти.
Binance одна з найбільших світових кріптобірж, заснована в 2017 році в Гонконгу. Згодом змінила юрисдикцію на мальтійську. Добовий обсяг торгів на біржі Binance станом на квітень 2018 року майже 1,5 мільярда доларів. Однією з ключових переваг біржі Binance є найнижча комісія серед бірж – вона фіксована і складає 0,05% за операцію.
Джерело: youtube
