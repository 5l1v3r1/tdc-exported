
# Lazio-Celtic, Lennon e lo storico record: “Vincere in Italia è emozionante, abbiamo dominato”

Published at: **2019-11-07T21:47:15+00:00**

Author: **Mediagol52**

Original: [Mediagol](https://www.mediagol.it/lazio/lazio-celtic-lennon-e-lo-storico-record-vincere-in-italia-e-emozionante-abbiamo-dominato/)

07 novembre 2019 - 21:47
Storica vittoria per il Celtic.
In occasione della quarta giornata dei gironi di Europa League la Lazio ha ospitato il Celtic tra le mura dello stadio Olimpico, sfida fondamentale per le sorti del gruppo E. I padroni di casa erano passati in vantaggio grazie al gol di Ciro Immobile, ma gli ospiti hanno ribaltato il risultato con le reti di Forrest e Ntcham, che hanno così regalato ai propri tifosi la qualificazione aritmetica ai sedicesimi di finale.
Al termine del match il tecnico del Celtic, Neil Lennon, è intervenuto ai microfoni di Sky Sport esprimendo tutta la sua gioia per il risultato ottenuto e per essere stato il primo allenatore a far trionfare un club scozzese in Italia. Queste le sue dichiarazioni: “Partita emozionante. Abbiamo dominato la partita per lunghi tratti dopo l’inizio e vincere in Italia è importante per tutto il club. Da qui alla seconda fase c’è ancora molto da fare, ma è emozionante tagliare questo traguardo, possiamo dare fastidio a molti. Abbiamo i migliori tifosi al mondo, abbiamo regalato una bella prestazione“.

        #celtic
        #Europa League
        #Forrest
        #Immobile
        #Lazio
        #Lazio Celtic
        #lennon
        #ntcham
      
