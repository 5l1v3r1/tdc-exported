
# Σταδιακή βελτίωση του καιρού το Σάββατο, με τοπικές βροχές και θερμοκρασίες έως 23 βαθμούς

Published at: **2019-11-01T17:39:00+00:00**

Author: ****

Original: [enikos.gr](http://www.enikos.gr/society/681682/stadiaki-veltiosi-tou-kairou-to-savvato-me-topikes-vroches-kai-th)

Τοπικές βροχές στην Ανατολική Θεσσαλία, στην Ανατολική Στερεά, στο Ιόνιο, στην Κρήτη, καθώς επίσης στα ορεινά της Θεσσαλίας και της Μακεδονίας, αναμένονται το Σάββατο, με σταδιακή βελτίωση του καιρού έως το μεσημέρι, σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών.
Η θερμοκρασία στη Δυτική Μακεδονία θα κυμανθεί από 7 έως 14 βαθμούς, στην υπόλοιπη Μακεδονία και στη Θράκη από 8 έως 18, στα δυτικά ηπειρωτικά από 12 έως 23, στα υπόλοιπα ηπειρωτικά από 13 έως 21, στα νησιά του Ιονίου από 16 έως 21, στα νησιά του Βορείου Αιγαίου από 11 έως 18, στα νησιά του υπολοίπου Αιγαίου από 15 έως 20 (με εξαίρεση τα Δωδεκάνησα που κατά τόπους θα φτάσει τους 23) και στην Κρήτη από 16 έως 23.
Οι άνεμοι στο Αιγαίο θα πνέουν από βόρειες διευθύνσεις 4 έως 6 και τοπικά 7 μποφόρ, με σταδιακή εξασθένηση κατά 1 έως 2 μποφόρ. Εξαίρεση αποτελούν τα Δωδεκάνησα, όπου οι άνεμοι θα πνέουν από μεταβαλλόμενες διευθύνσεις 2 έως 4 μποφόρ. Στο Ιόνιο, οι άνεμοι θα πνέουν από ανατολικές και νοτιοανατολικές διευθύνσεις 4 έως 6 και τοπικά 7 μποφόρ με σταδιακή εξασθένηση κατά 1 έως 2 μποφόρ.
Στη Αττική αναμένονται νεφώσεις κατά περιόδους. Οι άνεμοι θα πνέουν από βορειοανατολικές διευθύνσεις 2 έως 4 μποφόρ και πρόσκαιρα από το πρωί έως το μεσημέρι έως 5 μποφόρ. Η θερμοκρασία στο κέντρο των Αθηνών θα κυμανθεί από 15 έως 20 βαθμούς.
Στη Θεσσαλονίκη αναμένονται νεφώσεις με πιθανότητα τοπικών βροχών έως το μεσημέρι, κυρίως στα ορεινά του νομού. Οι άνεμοι θα πνέουν από ανατολικές διευθύνσεις 2 έως 4 μποφόρ, με σταδιακή εξασθένηση κατά 1 έως 2 μποφόρ. Η θερμοκρασία στο κέντρο της πόλης θα κυμανθεί από 12 έως 16 βαθμούς.
Πηγή: ΑΠΕ-ΜΠΕ
