
# Flere land bruker sosiale medier til påvirkning og overvåking

Published at: **2019-11-06T07:37:23+00:00**

Author: **NTB**

Original: [Kampanje](https://kampanje.com/medier/2019/11/flere-land-bruker-sosiale-medier-til-pavirkning-og-overvaking/)


        - Mange regjeringer har oppdaget at propaganda virker bedre på sosiale medier enn sensur.
      
Organisasjonen Freedom House skriver i sin årlige rapport at blant 65 land er det avdekket at det i minst 40 av dem er brukt avanserte overvåkingsprogrammer på sosiale medier.
- Mange regjeringer har oppdaget at propaganda virker bedre på sosiale medier enn sensur, sier president Mike Abramowitz i Freedom House.
For niende året på rad blir det organisasjonen kaller «global frihet» mindre på internett. I mange land kuttes rett og slett tilgangen til nettet, andre bruker propaganda og desinformasjon i stor skala.
Kina verstI 33 av de 65 landene i undersøkelsen er friheten på nett innskrenket sammenlignet med året før. Kina er ranket som landet som i størst grad begrenser frihet på internett. I forbindelse med demonstrasjonene i Hongkong har regjeringen i Beijing trappet opp overvåkingen og kontrollen. Også i forbindelse med 30-årsmarkeringen av opprøret på Den himmelske freds plass ble kontrollen på nett skjerpet. Også USA nevnes spesielt i rapporten.
- Amerikanske justis- og immigrasjonsmyndigheter økte sin overvåking av unngår tilsyn, åpenhet og ansvarlighet som kan innskrenke deres handlinger, sier Freedom House.
Utsatt for vold- Tjenestemenn overvåket i økende grad sosiale medier og gjennomførte ulovlige søk på reisendes elektroniske enheter for å innhente informasjon om lovlige aktiviteter som fredelige protester og kritisk rapportering, står det videre.
I 47 av de undersøkte landene var enkeltpersoner arrestert for politiske, sosiale eller religiøse uttalelser på internett. I 31 av dem var mennesker blitt utsatt for fysisk vold på grunn av sin aktivitet på nettet.
