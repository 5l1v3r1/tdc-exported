
# 
        مجروح شدن 5 نفر در تصادف جاده گرگان به آق‌قلا
      

Published at: **2019-11-05T19:46:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638406/%D9%85%D8%AC%D8%B1%D9%88%D8%AD-%D8%B4%D8%AF%D9%86-5-%D9%86%D9%81%D8%B1-%D8%AF%D8%B1-%D8%AA%D8%B5%D8%A7%D8%AF%D9%81-%D8%AC%D8%A7%D8%AF%D9%87-%DA%AF%D8%B1%DA%AF%D8%A7%D9%86-%D8%A8%D9%87-%D8%A2%D9%82%E2%80%8C%D9%82%D9%84%D8%A7)

به گزارش بولتن نیوز، سیدرحیمی میرکریمی عصر امروز، اظهار کرد: ساعت 15 و 13 دقیقه عصر امروز یک مورد سانحه رانندگی جاده‌ای به مرکز ندای امداد 112 هلال احمر گلستان گزارش شد.
وی ادامه داد: این حادثه بین دو دستگاه خودروی سواری پژو 405 و پراید در محور گرگان به آق‌قلا نرسیده به روستای «قلعه‌جیق» رخ داد.
معاون امداد و نجات جمعیت هلال احمر گلستان خاطرنشان کرد: بلافاصله تیم امداد و نجات جاده‌ای آق‌قلا به محل حادثه اعزام شد که مشخص شد در این حادثه پنج نفر مصدوم شدند.
میرکریمی گفت: پس از اقدامات انجام شده، سه نفر توسط آمبولانس هلال احمر و دو نفر با آمبولانس‌های اورژانس به بیمارستان منتقل شدند.
وی بیان کرد: این عملیات راس ساعت 17 به پایان رسید.
