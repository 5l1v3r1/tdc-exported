
# Τραμπ: Προτιμώ να μιλάω για το μπέιζμπολ παρά για την παραπομπή μου

Published at: **2019-11-04T21:02:42+00:00**

Author: ****

Original: [News.gr](https://www.news.gr/kosmos/article/2019652/tramp-protimo-na-milao-gia-to-beizmpol-para-gia-tin-parapompi-mou.html)

Ο Ντόναλντ Τραμπ δεν το κρύβει: προτιμάει να μιλάει για το μπέιζμπολ και την ιστορική νίκη των Washington Nationals στο αμερικανικό πρωτάθλημα παρά τη διαδικασία καθαίρεσης με την οποία απειλείται.
Ο πρόεδρος των ΗΠΑ, ο οποίος υποδέχθηκε σήμερα τους Nats για να γιορτάσουν την πρώτη νίκη τους στο MLB, εγκωμίασε την επιμονή της ομάδας αυτής.
«Πολεμάτε μέχρι το τέλος» δήλωσε ο Ρεπουμπλικανός πρόεδρος από το μπαλκόνι του Λευκού Οίκου, απευθυνόμενος στο πλήθος που είχε συγκεντρωθεί για την περίσταση, κάτω από τον λαμπερό ήλιο.
«Η Αμερική ερωτεύτηκε το μπέιζμπολ των Nationals. Δεν θέλουμε να μιλάνε για τίποτα άλλο παρά για αυτό και για την «παραπομπή». Εγώ προτιμάω μακράν το μπέιζμπολ» συμπλήρωσε.
Αρκετοί παίχτες αποφάσισαν να μην παραστούν στην εκδήλωση. Ένας εξ αυτών, ο Σον Ντουλίτλ, εξήγησε την απόφασή του λόγω της «διχαστικής ρητορικής» του μεγιστάνα και την προτίμησή του στις θεωρίες συνωμοσίας.
