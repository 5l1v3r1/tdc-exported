
# Военен експерт със скептична прогноза за армията ни

Published at: **2019-11-07T22:05:00+00:00**

Author: ****

Original: [Blitz.bg](https://blitz.bg/analizi-i-komentari/voenen-ekspert-ss-skeptichna-prognoza-za-armiyata-ni_news708024.html)

https://blitz.bg/analizi-i-komentari/voenen-ekspert-ss-skeptichna-prognoza-za-armiyata-ni_news708024.html Blitz.bg
Възможно е Европа да върви на повече скорости и в областта на отбраната, но не е ясно как страната ни ще я настигне. Това каза бившият министър на отбраната проф. Тодор Тагарев във връзка с провелата се в София Международна конференция "Европейската отбрана - една цел, много предизвикателства", предава "Фокус".В бюджета на ЕК за следващия програмен период ще има близо 4 млрд. евро за научни изследвания в областта на отбраната.13 млрд. евро са предвидени за общи проекти за разработване на въоръжение, въпреки, че той още не е приет. Очаква се средно годишно близо 5 млрд. евро да бъдат давани за тези цели от страните членки. Тагарев коментира и българското стратегическо партньорство в тези амбициозни проекти.„Това не е въпрос само на държавните структури, а и на личен капацитет за провеждане на научни изследвания и в отбранителната индустрия. Имаме да наваксваме страшно много пропуснато време за последните две десетилетия, дори преди да станем членове имахме достъп до някои от тези механизми.Подхождаме много плахо към използването им във времето и не е ясно дали ще успеем да наваксаме пропуснатото през последните години“, каза той.За последните няколко години ЕС е направил повече, от колкото за изминалите 50 г. в сферата на сигурността и отбраната, каза още проф. Тодор Тагарев.
