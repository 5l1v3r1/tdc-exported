
# سارق محتویات 50 خودرو به دام قانون افتاد

Published at: **2019-11-03T09:02:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619572/%D8%B3%D8%A7%D8%B1%D9%82-%D9%85%D8%AD%D8%AA%D9%88%DB%8C%D8%A7%D8%AA-50-%D8%AE%D9%88%D8%AF%D8%B1%D9%88-%D8%A8%D9%87-%D8%AF%D8%A7%D9%85-%D9%82%D8%A7%D9%86%D9%88%D9%86-%D8%A7%D9%81%D8%AA%D8%A7%D8%AF)


        فرمانده انتظامی سلماس از دستگیری سارق حرفه ای تجهیزات داخل 50 خودرو در این شهرستان خبر داد.
      

        آفتاب‌‌نیوز :
      
سرهنگ رمضان فتح الهی گفت: بدنبال گزارشات و شکایات واصله مبنی بر چندین فقره گزارش سرقت محتویات خودرو در سلماس، ماموران انتظامی شهرستان به سرعت وارد عمل شده و موضوع را پیگیری کردند.
سرهنگ فتح الهی تصریح کرد: با انجام تحقیقات محسوس و نامحسوس، ماموران انتظامی موفق شدند سارق این پرونده ها را شناسایی کنند و مشخص شد که این متهم از سارقان حرفه ای و سابقه دار هستند.
وی اظهار کرد: ماموران پلیس سلماس پس از هماهنگی های لازم موفق شدند در یک عملیات غافلگیرانه این سارق را حین سرقت دستگیر کرده و به مقر پلیس انتقال دهند.
فرمانده انتظامی سلماس با اشاره به کشف مقداری از لوازم سرقتی در مخفیگاه متهمین تصریح کرد: این سارق در بازجویی های به عمل آمده، به تعداد50 فقره سرقت اعتراف کرده که پرونده وی تکمیل و پس از سیر مراحل قانونی به مقام قضایی ارجاع شده است.
وی در پایان علت سرقت از خودروها را عدم توجه صاحبان به موارد ایمنی و غفلت از اقدامات حفاظتی دانست و خاطرنشان کرد: از شهروندان محترم خواهشمندیم حتما به توصیه های ایمنی پلیس توجه کنند و باهمکاری با پلیس و اطلاع رسانی به موقع هر گونه اقدام مشکوک به تلفن 110، در حفظ امنیت و آرامش جامعه سهیم باشند.
