
# Джонсон виключить жорсткий Brexit в передвиборчому маніфесті - ЗМІ

Published at: **2019-11-02T12:51:02+00:00**

Author: ****

Original: [Українська правда](https://www.pravda.com.ua/news/2019/11/2/7230806/)

Прем'єр-міністр Великої Британії Борис Джонсон має намір повністю виключити можливість "жорсткого" Brexit в передвиборному маніфесті Консервативної партії.
Як повідомляє "Європейська правда", про це пише The Times.
За даними видання, маніфест прем'єр-міністра буде сфокусований на "негайному виконанні Brexit" шляхом просування його "фантастичної" угоди через Палату громад, як тільки депутати повернуться до роботи.
Такий підхід різко контрастує з попередньою обіцянкою Джонсона "зроби або помри" щодо того, що Британія повинна була вийти з ЄС з угодою або без 31 жовтня.
Консерватори вважають, що можуть використати обіцянку Джонсона, щоб переманити виборців Ліберальних демократів, у яких є серйозні побоювання з приводу наслідків другого референдуму.
Новий маніфест консерваторів, який представлять в середині листопада, також буде містити обіцянки уряду скоротити податки, збільшити бюджетні витрати на різні соціальні програми, а також зосередитися на боротьбі зі злочинністю.
