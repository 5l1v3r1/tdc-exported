
# У МВС пояснили малі терміни ув’язнення для виконавців вбивства Гандзюк

Published at: **2019-11-03T12:31:00+00:00**

Author: ****

Original: [НВ](https://nv.ua/ukr/ukraine/events/vbivstvo-gandzyuk-u-mvs-poyasnili-termini-uv-yaznennya-novini-ukrajini-50051351.html)

Про це йдеться в заяві МВС.
Виконавець і організатор злочину Сергій Торбін отримав покарання у вигляді 6,5 років позбавлення волі. Інші двоє учасників цього угруповання отримали, відповідно, 3 і 4 роки тюремного ув’язнення.
У МВС пояснили, що такі малі терміни виконавцям злочину обумовлені тим, що вони дали зізнання, уклали угоду з прокурором, співпрацювали зі слідством і розповіли, хто причетний до цього злочину. Це дозволило слідству виявити головних організаторів і оголосити раніше судимого за вбивство Олексія Левіна у розшук.
У відомстві додали, що слідчі Національної поліції провели в межах своїх повноважень всі необхідні оперативно-розшукові заходи та слідчі дії у справі вбивства херсонської активістки Катерини Гандзюк.
Катерина Гандзюк померла в лікарні 4 листопада 2018 року. Офіційна причина смерті: поліорганна недостатність, хімічні опіки із залученням 30−39% тіла; напад з використанням хімічної речовини з метою вбивства чи нанесення ушкоджень.
31 липня 2018 року в Херсоні на неї було скоєно напад. Її облили сірчаною кислотою, в результаті активістка отримала хімічні опіки тулуба, руки та обличчя (більше 35% тіла).
Читайте також:
Іван ПримаченкоПройти тест Гандзюк
У нападі на Гандзюк підозрюються п’ятеро осіб: Володимир Васянович, Микита Грабчук (йому інкримінують безпосередньо виконання), Віктор Горбунов, В’ячеслав Вишневський та Сергій Торбін.
Всі, крім Торбина (він — можливий організатор), визнали свою провину і розповіли, що погодилися здійснити напад за грошову винагороду.
Читайте також:&nbsp«Я чекатиму». Батько Гандзюк запросив Зеленського на акцію до річниці смерті активістки — відео
Покровський райсуд Дніпропетровської області затвердив угоду зі слідством п’яти обвинувачених і призначив їм покарання. Підозрювані отримали від трьох до шести років ув’язнення.
Читайте також:
