
# Ruud gikk på åpningssmell: – Dette er ikke over

Published at: **2019-11-05T14:44:01+00:00**

Author: **NTB**

Original: [Aftenbladet](https://www.aftenbladet.no/sport/i/GGXnXm/ruud-gikk-paa-aapningssmell-i-milano-dette-er-ikke-over)

Ingen av de to tapte sin egne servegame i de to første settene, og begge sett gikk til tiebreak. Der hang Casper Ruud godt med, men likevel var det Kecmanovic som stakk av med de likelydende settseirene 4-3 (7-5), 4-3 (7-5).

        Spesielt i det andre settet var Ruud ikke helt heldig med marginene. Han slet tidvis med duellspillet fra grunnlinjen, og fem lange baller fra nordmannen havnet like utenfor på motsatt side.
      
Det er verdt å merke seg at det ble spilt etter nytt regelsett. Det ble spilt førstemann til fem sett, og det var tiebreak allerede på stillingen 3-3.
Trener og pappa Christian Ruud prøvde å oppmuntre Casper.

        – Fortsett å kjempe. Det er ikke over, sa han til sønnen i en samtale foran det tredje settet.
      
Oppmuntringen fra pappa hjalp ikke. På stillingen 2-2 i det tredje settet kom kampens første servebrudd, og dessverre for Casper Ruud var det Mimor Kecmanovic som sto bak den bragden.
Kecmanovic servet deretter sitt eget game hjem til settseier 4-2, og dermed vant han kampen 3-0.

        – Dette er ikke over. Det var bare den første kampen. Jeg skal prøve å vinne de to neste, sa Ruud til Eurosport.
      
– Casper server og spiller bra, men returene var for dårlige. Han var litt langt unna bruddballer, og Kecmanovic var den beste i dag. Det går fort, og det er lite som skiller i dette formatet, sa pappa Christian Ruud.
Ruud er rangert som nummer fire i turneringen, Kecmanovic nummer fem. På ATPs ranking er de nummer 56 og 60.
I Milano deltar ved siden av Ruud og Kecmanovic også australske Alex de Minaur, amerikanske Frances Tiafoe, svenske Mikael Ymer, franske Ugo Humbert, italienske Jannik Sinner og spanske Alejandro Davidovich Fokina.

        Alex de Minaur er den klart best rangerte. De Minaur og Fokina er likhet med Ruud og Kecmanovic i gruppe A.
      
Casper Ruud spiller nye kamper onsdag og torsdag i Milano.
