
# انتصاب در شهرداری تهران

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697022/%D8%A7%D9%86%D8%AA%D8%B5%D8%A7%D8%A8-%D8%AF%D8%B1-%D8%B4%D9%87%D8%B1%D8%AF%D8%A7%D8%B1%DB%8C-%D8%AA%D9%87%D8%B1%D8%A7%D9%86)

حجت الاسلام میثم امرودی با حکم پیروز حناچی شهردار تهران به سمت رئیس سازمان فرهنگی و هنری شهرداری تهران منصوب شد.
به گزارش ایرنا این حکم عصر سه شنبه امضا شد.
در حکم پیروز حناچی خطاب به امرودی آمده است: انتظار دارم تمام توان خویش را در جهت ایفای نقش موثر سازمان در کمک به هویت اسلامی ایرانی شهروندان عزیز تهران بکارگرفته و نیز با جلب مشارکت اصحاب فرهنگ و هنر و همراهی با هیات مدیره و معاونت امور اجتماعی و فرهنگی همسو با شعار تهران شهری برای همه ساعی و کوشا باشید.پیش از این سعید اوحدی این سمت را برعهده داشت.
