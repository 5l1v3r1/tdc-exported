
# Зеленський схвалив ратифікацію податкової угоди з США

Published at: **2019-11-04T16:16:07+00:00**

Author: ****

Original: [Слово і Діло](https://www.slovoidilo.ua/2019/11/04/novyna/ekonomika/zelenskyj-sxvalyv-ratyfikacziyu-podatkovoyi-uhody-ssha)


        Глава держави Володимир Зеленський у понеділок, 4 листопада, підписав законопроект №0001 «Про ратифікацію угоди між урядом України та урядом Сполучених Штатів Америки для поліпшення виконання податкових правил і застосування положень закону США «Про податкові вимоги до іноземних рахунків» (FATCA)».
      
Про це свідчить інформація на сайті парламенту.
Останній етап проходження документа - повернуто з підписом від президента.
У пояснювальній записці зазначено, що 1 липня 2014 року набрав чинності закон США FАТСА, що містить вимоги до іноземних фінансових організацій, а саме: укладення спеціальної угоди з Податковою службою США (IRS); здійснення контролю за наявністю рахунків, відкритих платниками податків США в українських фінансових організаціях, і інформування про них Податкової служби США.
З метою імплементації положень FATCA уряди України та США 7 лютого 2017 року Києві підписали угоду для поліпшення виконання податкових правил і застосування положень закону США «Про податкові вимоги до іноземних рахунків».
Даний законопроект стверджує завершення внутрішньодержавних процедур, необхідних для набрання чинності цієї угоди з США.
Нагадаємо, раніше спікер Верховної ради Дмитро Разумков підписав законопроект і передав його на підпис главі держави.
Хочете обговорити цю новину? Долучайтеся до телеграм-чату CHORNA RADA
