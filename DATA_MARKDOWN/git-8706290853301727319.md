
# Συγκλονίζει ο πατέρας του 20χρονου ναυτικού: Θα δώσουμε όσα μας ζητήσουν για να πάρουμε πίσω το παιδί - ΒΙΝΤΕΟ

Published at: **2019-11-06T04:12:00+00:00**

Author: ****

Original: [enikos.gr](http://www.enikos.gr/society/682509/sygklonizei-o-pateras-tou-20chronou-naftikou-tha-dosoume-osa-mas-)

Συνεχίζεται για 2η ημέρα το θρίλερ με τον 20χρονο Δημήτρη, έναν εκ των ναυτικών που απήχθησαν από πειρατές, στο Τόγκο.
Ο Θεόδωρος Γκιάτης, πατέρας του 20χρονου ναυτικού, μίλησε στον Alpha για τις δραματικές στιγμές που ζει η οικογένεια. “Η ώρα είναι ένας χρόνος. Θα δώσουμε όσα μας ζητήσουν για να πάρουμε ασφαλές το παιδί πίσω. Πιστεύω ότι όταν το παιδί είναι σε σχολή, είναι το κράτος στη μέση, πιστεύω ότι θα πηγαίνει τα παιδιά αυτά σε ασφαλές σημείο. Γιατί είναι δόκιμος δεν είναι επαγγελματίας να πεις ότι πήγε μόνος του και υπέγραψε να πάει σε μία ζούγκλα”, αναφέρει.
Ήταν η δεύτερη φορά που ο Δημήτρης ταξίδευε με εμπορικό πλοίο. Παρότι δεν είχε την εμπειρία, ήταν καλά εκπαιδευμένος και γνώριζε πώς θα αντιμετωπίζει τέτοιου είδους επιθέσεις.
Όμως, όπως αποκάλυψε ο πατέρας του, οι πειρατές τους έπιασαν στον ύπνο. “Ανέβηκαν οι πειρατές στο πλοίο, έγινε ανταλλαγή πυροβολισμών, χτύπησαν έναν φύλακα του πλοίου στο πόδι. Τα παιδιά πρέπει να κοιμόντουσαν στις 2 τη νύχτα. Χτύπησε ο συναγερμός και με τον συναγερμό αυτά πετάχτηκαν να δουν τι γίνεται. Και φαίνεται με το που βγήκαν έξω από τα δωματιάκια, τους άρπαξαν αυτοί”, τόνισε ο πατέρας του Έλληνα ναυτικού.
Δείτε το ρεπορτάζ:
