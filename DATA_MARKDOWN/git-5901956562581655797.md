
# Drama na mejnem prehodu: policist za las ušel najhujšemu

Published at: **2019-11-04T15:54:00+00:00**

Author: **N. Č.**

Original: [Slovenske novice](https://www.slovenskenovice.si/novice/slovenija/clanek/drama-na-mejnem-prehodu-policist-za-las-usel-smrti-245899)

RUPA/JELŠANE – Policija je prijela britanskega državljana, ki je v soboto zvečer poskušal povoziti policista na hrvaško-slovenskem mejnem prehodu. Prijeli so še dva britanska državljana.Okoli 19.30 so v bližini državne meje Rupa/Jelšane hrvaški policisti pristopili k sumljivemu vozilu, parkiranemu ob cesti, da bi preverili identiteto voznika. 31-letni državljan Veliki Britanije, ki je sedel na voznikovem sedežu, je naglo prižgal motor in zapeljal proti enemu od policistov z »jasnim namenom, da mu onemogoči delo po uradni dolžnosti in povzroči telesne poškodbe«, piše​ index.hr. Policist se je vrgel na tla vstran, tako da ga Britanec ni zadel. Voznika so nato pred vstopom v Slovenijo vendarle zaustavili in ugotovili, da je v kombiju tihotapil več ilegalcev.
