
# Леонардо Ді Капріо зустрівся з екоактивісткою Гретою Тунберг

Published at: **2019-11-02T19:57:03+00:00**

Author: ****

Original: [ГЛАВКОМ](https://glavcom.ua/world/observe/leonardo-di-kaprio-zustrivsya-z-ekoaktivistkoyu-gretoyu-tunberg-637259.html)

Голлівудський актор Леонардо Ді Капріо поговорив зі шведською 16-річною екоактивісткою Гретою Тунберг і опублікував в своєму Instagram їхню спільну фотографію.
«В історії є лише кілька прикладів, коли в поворотні моменти голоси починають звучати голосніше і здатні змінювати світ. Історія розсудить, що ми робимо сьогодні, щоб майбутні покоління змогли насолоджуватися життям на планеті, яку ми так безумовно сприймали як належне», - написав він.
Ді Капріо сподівається, що послання Грети - це тривожний сигнал для всіх світових лідерів про те, що пора бездіяльності закінчилася.
«Саме завдяки Греті і молодим активістам у всьому світі я з оптимізмом дивлюся в майбутнє. Для мене було честю провести час з Гретою. Ми домовилися підтримувати один одного в нашому прагненні забезпечити світле майбутнє нашої планеті», - прокоментував зустріч Ді Капріо.
Нагадаємо, Грета Тунберг - 16-річна шведська екоактивістка. Нещодавно вона стала лауреатом Міжнародної дитячої премії миру.
