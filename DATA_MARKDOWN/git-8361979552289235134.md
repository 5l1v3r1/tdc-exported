
# Міноборони має створити військову поліцію — Зеленський

Published at: **2019-11-05T16:54:00+00:00**

Author: ****

Original: [НВ](https://nv.ua/ukr/ukraine/events/zelenskiy-zayaviv-pro-neobhidnist-stvoriti-viyskovu-policiyu-novini-ukrajini-50051779.html)

Про це Зеленський заявив під час зустрічі з членами уряду.
«Міністр оборони Андрій Загороднюк до 31 грудня повинен впровадити нову об'єднану систему керівництва і управління силами оборони, яка буде відповідати стандартам НАТО. Крім того, в структурі Міноборони має бути створено сучасний ефективний правоохоронний орган — Військова поліція», — цитує Зеленського прес-служба президента.
Раніше про необхідність створення військової поліції заявив міністр оборони України Андрій Загороднюк.
Військова поліція — особлива служба в збройних силах низки держав для підтримки законності і правопорядку в армії.
Стратегічним оборонним бюлетенем України від 2016 року передбачено перетворення військової служби правопорядку ЗСУ у військову поліцію.
