
# اعلام زمان قرعه کشی و آغاز فصل جدید لیگ قهرمانان آسیا

Published at: **2019-11-03T09:12:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619576/%D8%A7%D8%B9%D9%84%D8%A7%D9%85-%D8%B2%D9%85%D8%A7%D9%86-%D9%82%D8%B1%D8%B9%D9%87-%DA%A9%D8%B4%DB%8C-%D9%88-%D8%A2%D8%BA%D8%A7%D8%B2-%D9%81%D8%B5%D9%84-%D8%AC%D8%AF%DB%8C%D8%AF-%D9%84%DB%8C%DA%AF-%D9%82%D9%87%D8%B1%D9%85%D8%A7%D9%86%D8%A7%D9%86-%D8%A2%D8%B3%DB%8C%D8%A7)


        کنفدراسیون فوتبال آسیا زمان قرعه کشی و آغاز فصل جدید لیگ قهرمانان آسیا را اعلام کرد.
      

        آفتاب‌‌نیوز :
      
 لیگ قهرمانان آسیا معتبرترین رقابت باشگاهی در قاره آسیا به شمار می آید. این رقابت بزرگ در قاره کهن متفاوت با دیگر قاره‌ها برگزار می‌شود و هنوز تکلیف تیم قهرمان در فصل قبل مشخص نشده است.
به گزارش الرای، طبق اعلام کنفدراسیون فوتبال آسیا، قرعه کشی فصل جدید لیگ قهرمانان آسیا ۱۰ دسامبر (۱۹ آذر) در کوالالامپور برگزار خواهد شد و این آخرین بار است که این رقابت ها با شرکت ۳۲ تیم برگزار می‌شود و از سال بعد طبق اعلام AFC این رقابت‌ها با حضور ۴۰ تیم برگزار خواهد شد.
هم‌چنین طبق اعلام کنفدراسیون فوتبال آسیا مرحله پلی آف لیگ قهرمانان آسیا به ترتیب در تاریخ ۱۴، ۲۱ و ۲۸ ژانویه (به ترتیب ۲۴ دی، یک بهمن و ۸ بهمن) برگزار خواهد شد و زمان برگزاری دیدار نخست مرحله گروهی هم ۱۰ فوریه (۲۱ بهمن) خواهد بود.
ایران مثل فصل قبل دو سهمیه مستقیم خواهد داشت و در پلی آف هم دو تیم می توانند شانس صعود به مرحله گروهی را داشته باشند و به احتمال خیلی زیاد نماینده های ایران باید برابر نماینده های قطر که السیلیه و الریان هستند بازی کنند.
