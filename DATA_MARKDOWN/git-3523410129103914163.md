
# 
        «ترمیناتور: سرنوشت تاریک» انتظار‌ها را برآورده نمی‌کند
      

Published at: **2019-11-03T13:34:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637776/%D8%AA%D8%B1%D9%85%DB%8C%D9%86%D8%A7%D8%AA%D9%88%D8%B1-%D8%B3%D8%B1%D9%86%D9%88%D8%B4%D8%AA-%D8%AA%D8%A7%D8%B1%DB%8C%DA%A9-%D8%A7%D9%86%D8%AA%D8%B8%D8%A7%D8%B1%E2%80%8C%D9%87%D8%A7-%D8%B1%D8%A7-%D8%A8%D8%B1%D8%A2%D9%88%D8%B1%D8%AF%D9%87-%D9%86%D9%85%DB%8C%E2%80%8C%DA%A9%D9%86%D8%AF)

به گزارش بولتن نیوز، به نقل از ورایتی، پیش بینی ها نشان می دهد «ترمیناتور: سرنوشت تاریک» کمتر از حد انتظار فروش خواهد داشت و با حدود ۲۷ میلیون دلار از ۴۰۸۶ سالن سینما در آمریکای شمالی هفته اول خود را به پایان خواهد رساند.
در حالی که ششمین قسمت از این مجموعه سینمایی علمی - تخیلی قرار است صدر گیشه‌های این هفته را به نام خود ثبت کند؛ اما نتایج و آمار این فیلم که ۱۸۵ میلیون دلار بودجه ساخت داشته، بسیار ناامیدکننده است.
«ترمیناتور: سرنوشت تاریک» در روز ابتدایی اکران خود ۱۰ میلیون دلار از جمله ۲.۴ میلیون دلار در روز هالووین بلیت فروشی داشت.
این فیلم اولین پروژه بعد از فیلم سینمایی «ترمیناتور ۲: روز قضاوت» است که جیمز کامرون کارگردانی فیلم را بر عهده گرفت و آرنولد شوارتزنگر و لیندا همیلتون نیز ستارگان آن بودند.
سرنوشت تاریک، روی شخصیت لیندا همیلتون به نام سارا کانر تمرکز دارد که از دختری جوان در برابر قاتلی که از آینده آمده است، محافظت می کند. تیم میلر کارگردان فیلم سینمایی «ددپول» این فیلم را از روی فیلمنامه‌ دیوید اس. گویر، جاستین هودز و بیلی ری ساخته است. بازیگران جدید این فیلم شامل ماکنزی دیویس، ناتال ریز و گابریل لونا می‌شود. نظر سینمارو‌ها در مورد این فیلم عموماً مثبت بوده است و امتیاز ۶۹ از صد را در سایت راتن تومیتو رقم زده است.
فیلم سینمایی «هریت» با ۳.۹ میلیون دلار دومین پرفروش گیشه روز جمعه بود و گفته می‌شود به رتبه چهارم بسنده خواهد کرد. دو فیلم سینمایی «جوکر» و «مالیفیسنت: سردسته اهریمنان» هم به ترتیب رتبه‌های دوم و سوم را تصاحب کردند.
