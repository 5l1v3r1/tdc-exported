
# بی توجهی به دستور ایست پلیس منجر به حادثه شد

Published at: **2019-11-04T16:33:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619882/%D8%A8%DB%8C-%D8%AA%D9%88%D8%AC%D9%87%DB%8C-%D8%A8%D9%87-%D8%AF%D8%B3%D8%AA%D9%88%D8%B1-%D8%A7%DB%8C%D8%B3%D8%AA-%D9%BE%D9%84%DB%8C%D8%B3-%D9%85%D9%86%D8%AC%D8%B1-%D8%A8%D9%87-%D8%AD%D8%A7%D8%AF%D8%AB%D9%87-%D8%B4%D8%AF)


        صبح امروز خودرو وانت پراید حامل کالای قاچاق و تحت تعقیب در شهرستان کوار، پس از واژگونی متاسفانه منجر به فوت راننده می‌شود.
      

        آفتاب‌‌نیوز :
      
معاون اجتماعی فرماندهی انتظامی استان فارس گفت: در راستای طرح عملیاتی مبارزه با قاچاق، صبح امروز ماموران انتظامی شهرستان کوار برابر اعلام مرکز فوریت‌های پلیسی ۱۱۰ از تردد یک خودرو وانت پراید حامل کالای قاچاق و تحت تعقیب در محور‌های مواصلاتی مطلع و سریعا موضوع را در دستور کار خود قرار دادند.
سرهنگ محمدی با بیان اینکه ماموران با حضور در آن محور خودرو را مشاهده کردند، افزود: راننده بدون توجه به دستور پلیس اقدام به فرار می‌کند و ماموران پس از اخطار‌های مکرر و رعایت قانون به کارگیری سلاح، اقدام به تیراندازی هوایی می‌کنند.
او با اشاره به اینکه به علت رانندگی خطرناک و سرعت زیاد، خودرو واژگون و منجر به فوت راننده می‌شود، با ابراز تاسف از وقوع این حادثه گفت: در این خصوص با هماهنگی مرجع قضائی پرونده تشکیل و علت فوت راننده از سوی پزشکی قانونی در دست بررسی است.
