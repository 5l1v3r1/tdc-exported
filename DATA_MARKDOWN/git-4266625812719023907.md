
# Руслан Маліновський не врятував його «Аталанту» від домашньої поразки в грі Серії А з «Кальярі»

Published at: **2019-11-04T06:05:00+00:00**

Author: ****

Original: [ZIK.UA](https://zik.ua/news/2019/11/04/ruslan_malinovskyy_ne_vryatuvav_yogo_atalantu_vid_domashnoi_porazky_v_gri_1682887)


        В 11-му турі італійської Серії А «Аталанта» півзахисника національної збірної України Руслана Маліновського вдома несподівано поступилася «Кальярі» – 0:2.
      
Як повідомляє офіційний сайт Української асоціації футболу, наш футболіст вийшов на поле по перерві, але відзначився лише жовтою карткою. Варто зауважити, що із 39-ї хвилини бергамці грали в меншості після вилучення Йосипа Ілічича.
Наразі, маючи в активі 21 очко, «Аталанта» посідає четверту сходинку в турнірній таблиці Серії А.
Додамо, що в цьому сезоні Маліновський зіграв у складі бергамської команди 12 матчів і забив один м’яч.
