
# Norsk talent (19) på pallen i verdenscupåpningen

Published at: **2019-11-03T18:03:24+00:00**

Author: **NTB**

Original: [Aftenbladet](https://www.aftenbladet.no/sport/i/AdBxlz/norsk-19-aaring-paa-pallen-i-verdenscupaapningen)

Han ble kun slått av amerikanske Alexander Hall.
Ruud var på 4.-plass etter den første av tre omganger i finalen, der de to beste poengsummene ble gjeldende. I sitt neste forsøk slo han til med et trick som ga finalens beste poengsum på 93,25, men sammenlagt holdt det bare til 2.-plass.
Hall fikk til sammen 184,0 poeng for sine to første forsøk. Det var 2,25 poeng mer enn nordmannen. Ruud falt i tredje omgang. Heller ikke amerikaneren greide å forbedre poengsummen sin der.

        – Jeg er fornøyd med 2.-plass, men selvfølgelig liker jeg å gå for seier. Iblant må man være fornøyd med å bli nest best, og det ble tross alt en fin pallplassering, sa Ruud.
      
– Jeg er spesielt godt fornøyd med utførelsen at det andre forsøket, hvor jeg fikk dagens beste score. Det var koordinasjon på høyt nivå.
Andri Ragettli fra Sveits ble nummer tre, fem poeng bak Ruud.
I kvinnefinalen ble det dobbelt sveitsisk seier med Mathilde Gremaud som den beste. Johanne Killi ble nummer fire.
Ruud og Killi var eneste norske i finalene. Utslått i kvalifiseringen ble Sebastian Schjerve, Christian Nummedal og Sandra Eie, mens Øystein Bråten ikke stilte til start.
