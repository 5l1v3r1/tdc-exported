
# OnePlus 7T Pro McLaren Edition è un richiamo troppo forte? Potrete acquistarlo dal 5 novembre

Published at: **2019-11-04T17:23:07+00:00**

Author: **Edoardo Carlo Ceretti**

Original: [AndroidWorld](https://www.androidworld.it/2019/11/04/oneplus-7t-pro-mclaren-edition-vendita-5-novembre-678088/)

Il 10 ottobre scorso, durante l’evento di lancio del nuovo OnePlus 7T Pro, c’è stato spazio anche per un’edizione speciale ed esclusiva del nuovo top di gamma di casa OnePlus, ancora una volta in collaborazione con la casa automobilistica McLaren. E ora finalmente possiamo svelarvi quando potrete acquistare un tale pezzo da collezione, per veri appassionati.
La disponibilità di OnePlus 7T Pro McLaren Edition partirà infatti il 5 novembre dalle ore 11, con la possibilità per tutti di acquistarlo sul sito ufficiale. Ovviamente, un’edizione così esclusiva è accompagnata da un prezzo particolarmente salato: 859€, che ne fanno lo smartphone OnePlus più caro di sempre.
Tuttavia, se siete fan del marchio McLaren e amate il design di questa edizione speciale – che ci ha lasciato letteralmente a bocca aperta durante la nostra anteprima – non vi farete di certo spaventare dal prezzo. Quanto di voi hanno in programma di farsi un bel regalo natalizio anticipato?
