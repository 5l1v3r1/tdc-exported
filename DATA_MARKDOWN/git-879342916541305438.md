
# Вишинський не приїде до Києва на суд

Published at: **2019-11-06T10:23:29+00:00**

Author: ****

Original: [Слово і Діло](https://www.slovoidilo.ua/2019/11/06/novyna/suspilstvo/vyshynskyj-ne-pryyide-kyyiv-sud)


        У середу, 6 листопада, головний редактор «РИА Новости Украина» Кирило Вишинський, якого Україна видала Росії в рамках обміну, на засідання до Києва не приїде.
      
«Сьогодні вранці виписаний з Першого меду (Першого державного медичного університету ім. Сеченова, – ред.), де проходив медичне обстеження. І просто фізично не можу опинитися (в Києві, – ред.)», - сказав він ТАСС.
Також адвокат Вишинського Андрій Доманський сказав ЗМІ, що він на засіданні суду буде присутній.
Якщо Вишинський не зможе з’явитися в суд, то адвокат клопотатиме про перенесення розгляду його справи, враховуючи стан його здоров’я.
Крім того, адвокат, ймовірно, клопотатиме про можливість відеозв’язку, якщо Вишинський не зможе приїхати через стан здоров'я.
Нагадаємо, що Кирило Вишинський був затриманий 15 травня 2018 року за підозрою в державній зраді (ч.1 ст.111 Кримінального кодексу). У нього вдома знайшли російський паспорт і медаль «За повернення Криму», а пізніше під час судового процесу Вишинський заявив, що не вважає себе українським громадянином.
У вересні він був звільнений з СІЗО і повернувся до Росії в рамках масштабного обміну полоненими між РФ і Україною.
Хочете обговорити цю новину? Долучайтеся до телеграм-чату CHORNA RADA
