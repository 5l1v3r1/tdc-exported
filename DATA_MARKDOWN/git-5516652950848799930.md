
# Ικανοποιημένοι οι γονείς της Ελένης Τοπαλούδη

Published at: **2019-11-02T09:15:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425020/ikanopoihmenoi-oi-goneis-ths-elenhs-topaloydh)


        Ικανοποιημένοι με την πρόταση του εισαγγελέα να γίνει η δίκη για τη δολοφονία της Ελένης Τοπαλούδη στην Αθήνα και όχι στη Ρόδο δηλώνουν οι γονείς της άτυχης φοιτήτριας.
      
Ο πατέρας της ζητά να μην αναγνωριστεί κανένα ελαφρυντικό στους κατηγορούμενους. “Το να βρεθείς στην περιοχή που έναν χρόνο πριν σχεδόν ζούσε, ανέπνεε, δραστηριοποιούνταν και φοιτούσε εκεί η κόρη μας και να περπατάς σε κάποιους δρόμους που περπατούσε και εκείνη είναι ακόμα πιο δύσκολα από ό,τι να τα έχεις στο μυαλό σου. Άλλωστε καθετί που βλέπουμε και εδώ στο σπίτι που είμαστε, καθετί που βλέπουμε δυστυχώς τα δάκρυα κυλάνε αυθόρμητα”, είπε μιλώντας στον ΑΝΤ1 ο πατέρας της Ελένης Τοπαλούδη
Τόνισε δε ότι "βρισκόμαστε σε έναν τάφο. Ο τάφος είναι το σπίτι μας. Αυτό τα λέει όλα. Ο τάφος είναι το σπίτι μας. Αυτοί μπορεί να αφεθούν ελεύθεροι μετά από κάποια λίγα χρονάκια, εμείς όμως θα έχουμε αυτόν τον ισόβιο θάνατο μέσα στην ψυχή μας. Πρέπει να αλλάξουν οι ποινές. Τίποτα άλλο. Να μην βρεθεί κανένας άλλος γονιός στη δικιά μας θέση, αλλά πρέπει όντως η ελληνική κοινωνία να το ζητήσουμε επιτακτικά να γίνει αυστηροποίηση των ποινών για αυτούς που διαπράττουν συγκεκριμένα αποτρόπαια εγκλήματα. Και οι βιαστές να θεωρούνται το ίδιο εγκληματίες αποτρόπαιων εγκλημάτων γιατί δεν βιάζουν το σώμα ενός κοριτσιού, ενός θύματος μόνο, αλλά δολοφονούν την ψυχή του για όλη την υπόλοιπη ζωή του”.
