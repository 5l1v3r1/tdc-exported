
# Буковинці сплатили понад 177 мільйонів гривень військового збору

Published at: **2019-11-06T13:59:00+00:00**

Author: ****

Original: [Погляд](https://pogliad.ua/news/money/bukovinci-splatili-ponad-177-milyoniv-griven-viyskovogo-zboru-379905)

Впродовж 10 місяців 2019 року на реформування Збройних Сил України роботодавці Чернівецької області отримали з офіційних доходів та перерахували до державного бюджету 177,3 млн. грн. військового збору. Про це повідомляє ГУ ДПС у Чернівецькій області.
У порівнянні з аналогічним періодом 2018 року зафіксовано майже на 29,6 млн. грн., або 20,1% зростання показників сплати військового збору. Тоді на потреби армії було сплачено 147,7 млн. грн.
Загалом справляння військового збору розпочато 3 серпня 2014 року. Як і минулими роками, ставка «податку на армію» складає 1,5% від об’єкта оподаткування.
Всього від початку запровадження військового податку буковинці сплатили на реформування Збройних Сил України 739,2 млн. грн. військового збору. У 2014 році - 29,6 млн. грн., у 2015 році ця сума складала 88,3 млн. грн., у 2016 році - 106,2 млн. грн., у 2017 році – 148,6 млн. грн., у 2018 році – 189,2 млн. грн., за 10 місяців 2019 року -177,3 млн. грн.
