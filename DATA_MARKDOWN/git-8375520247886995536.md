
# Маруся Звіробій проти Зеленського. В Ізраїлі трапилась схожа історія: прем'єр Нетаньягу вимагає суворого покарання

Published at: **2019-11-05T11:43:34+00:00**

Author: ****

Original: [ГЛАВКОМ](https://glavcom.ua/world/observe/marusya-zvirobiy-proti-zelenskogo-v-izrajili-trapilas-shozha-istoriya-premjer-netanyagu-vimagaje-suvorogo-pokarannya-637813.html)

Прем'єр-міністр Ізраїлю Біньямін Нетаньягу звернувся в понеділок, 4 листопада, до виконуючого обов'язки генерального інспектора поліції Моті Коену через погрози на адресу Сари, Яіра та особисто проти нього.
Причиною звернення стали публікації в Facebook користувача, зареєстрованого під ім'ям Цвіка Сабаг, в одній з яких він звертається до поліції Ізраїлю: «Підготуйтеся до регулювання руху на похоронах Біньяміна, Сари і Яіра Нетаньягу».

        «Поліція Ізраїлю, підготуйтеся до регулювання руху на похоронах Біньяміна, Сари і Яіра Нетаньягу»
      
У статусі Сабаги написано: «Люто ненавиджу Біньяміна, Сару і Яіра Нетаньягу та всіх, хто з ними співпрацює».
Як аватарку Сабаг використав фото, на якому на тлі особи Нетаньягу – петля для шибениці.
Біньямін Нетаньягу закликав поліцію негайно почати розслідування.
Нагадаємо, Генеральна прокуратура відкрила кримінальне провадження за фактом висловлювань депутатки Верховної Ради Софії Федини від фракції «Європейська солідарність» і волонтерки Марусі Звіробій на адресу президента Володимира Зеленського.
Федина висловила обурення спілкуванням Зеленського із добровольцями в Золотому, додавши, що президент поводиться так, ніби вважає себе безсмертним. Вона зазначила, що так розмовляти із захисниками «навіть не всі сєпари дозволяли».
