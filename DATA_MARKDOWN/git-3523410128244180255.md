
# 
        نشست شورای حکام درباره ایران آغاز شد
      

Published at: **2019-11-07T13:35:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638655/%D9%86%D8%B4%D8%B3%D8%AA-%D8%B4%D9%88%D8%B1%D8%A7%DB%8C-%D8%AD%DA%A9%D8%A7%D9%85-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86-%D8%A2%D8%BA%D8%A7%D8%B2-%D8%B4%D8%AF)

به گزارش بولتن نیوز، نشست شورای حکام آژانس بین‌المللی انرژی اتمی درباره ایران پیش از ظهر امروز، پنجشنبه در مقر آژانس در وین آغاز شد.
آژانس بین‌المللی انرژی اتمی در بیانیه‌ای اعلام کرد در نشست امروز شورای حکام درباره گزارش مدیرکل موقت آژانس بین‌المللی انرژی اتمی در خصوص اجرای پادمان در جمهوری اسلامی ایران بحث خواهد شد.
براساس این بیانیه؛ این نشست پشت در‌های بسته و بدون حضور خبرنگاران انجام خواهد شد.
سخنگوی آژانس بین‌المللی انرژی اتمی روز چهارشنبه در واکنش به آغاز گام چهارم کاهش تعهدات برجامی ایران تأیید کرد که این اقدام با نظارت این نهاد بین‌المللی انجام می‌شود و بازرسان این نهاد در ایران هستند تا اطلاعات مربوطه را به وین گزارش دهند.
انتهای پیام/
