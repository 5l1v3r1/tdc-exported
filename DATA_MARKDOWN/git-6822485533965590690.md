
# سفر «منوچین» به هند با هدف تشدید فشار علیه ایران

Published at: **2019-11-01T13:18:00+00:00**

Author: ****

Original: [جامعه خبری تحلیلی الف](https://www.alef.ir/news/3980810058.html)

وزیر خزانه‌داری آمریکا قرار است در ادامه تشدید فشارها بر ایران، با مقامات دهلی نو دیدار و گفتگو کند.
 به گزارش مهر به نقل از رویترز، استیو منوچین وزیر خزانه‌داری آمریکا قرار است در ادامه کارزار جلب حمایت علیه ایران، امروز جمعه در سفر به دهلی نو با مقامات هندی دیدار و گفتگو کند.
گفتنی است تور منطقه‌ای منوچین شامل عربستان سعودی، رژیم صهیونیستی، امارات، هند و قطر که در همراهی با جرد کوشنر داماد و مشاور رئیس‌جمهوری آمریکا انجام می‌شود؛ از تاریخ ۲۵ اکتبر (۳ آبان) آغاز شده است.
گفتنی است هند از ماه میلادی می، به دلیل احیاء تحریم‌های نفتی آمریکا، خرید نفت از ایران را متوقف کرد.
تحریم‌های ضد ایرانی شامل محدودیت دسترسی بانک‌های این کشور به سیستم مالی جهانی نیز می‌شود حال آنکه منوچین قصد دارد پیش از دیدار با «نیرمالا سیتهارامان» (Nirmala Sitharaman) وزیر دارایی هند، با ریاست بانک مرکزی این کشور نیز گفتگو کند.
