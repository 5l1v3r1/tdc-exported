
# 'Kompany mag zich van Coucke wel wat meer tonen bij Anderlecht'

Published at: **2019-11-05T11:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902479/-als-het-aan-coucke-ligt-mag-kompany-zich-meer-tonen-bij-anderlecht-.html)


        Anderlecht staat met 11 op 15 terug onder de mensen. De komst van coach Frank Vercauteren is daar zeker niet vreemd aan. Jurgen Geril van Het Nieuwsblad merkt op dat die Vincent Kompany uit de schijnwerpers heeft verdrongen.
      
De geblesseerde Kompany is de laatste weken moeilijk te spotten bij Anderlecht. 'Pas op, wij roepen niet op dat Kompany zich weer gaat profileren als speler-coach. Dat mag niet zonder trainersdiploma en daar was hij niet klaar voor, maar het verschil met vroeger is nu wel héél groot', aldus Geril.
Afgelopen zomer was Kompany een pak vaker in beeld. 'Alles draaide rond hem en hij was alomtegenwoordig. Maar als Anderlecht nu een match speelt, krijgen de camera's hem zelfs niet te pakken. Geen vage beelden meer van Kompany achter glas, bellend naar de bank. Als Anderlecht dan toch uitschreeuwt dat Kompany zo belangrijk blijft voor de filosofie: waarom is hij nu dan zo anoniem?'
Voor voorzitter Marc Coucke mag Kompany zich terug meer profileren. 'Als het aan Coucke ligt, mag Vincent Kompany zich wel wat meer tonen. Of het nu goed of slecht gaat: de voorzitter pakt - zeker bij zijn VIP-gasten - graag uit met het RSCA-icoon dat hij terughaalde. Vince The Prince ontwijkt weliswaar nooit een fan die een selfie wil, maar hij wil zich ook geen trofee voelen.'
