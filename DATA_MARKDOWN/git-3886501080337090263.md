
# Protesti širom Španije zbog presude za grupno silovanje nesvesne devojčice

Published at: **2019-11-04T20:40:04+00:00**

Author: ****

Original: [Novinska agencija Beta](https://beta.rs/vesti/drustvo-vesti-svet/118879-protesti-sirom-spanije-zbog-presude-za-grupno-silovanje-nesvesne-devojcice?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Hiljade Španaca protestovale su danas širom zemlje, zahtevajući promene krivičnog zakonika, posle naširoko kritikovane presude u slučaju seksualnog napada.Protesti su izbili pošto je pet muškaraca, optuženih za grupno silovanje 14-godišnjakinje u nesvesnom stanju, osudjeno na zatvorske kazne od 10 do 12 godina, za lakše krivično delo seksualnog zlostavljanja.Sud u Barseloni je odlučio da su napadači, zbog toga što je žrtva pila alkohol i pušila marihuanu, mogli da imaju seks sa njom bez upotrebe nasilja ili zastrašivanja, što je prema španskom zakonu uslov da bi delo bilo okarakterisano kao silovanje.Slučaj ima sličnosti sa grupnim silovanjem iz 2016. godine, koje je podstaklo masovne proteste pre nego što je Vrhovni sud Španije povećao zatvorske kazne osudjenima sa devet na 15 godina.
