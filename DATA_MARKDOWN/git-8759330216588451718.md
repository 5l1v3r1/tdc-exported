
# Marca: Real Madrid-naamgenoten komen samen tot negen minuten en mogen verkassen

Published at: **2019-11-02T15:38:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902087/marca-real-madrid-naamgenoten-komen-samen-tot-negen-minuten-en-mogen-verkassen.html)


        Real Madrid gaat tijdens de winterse transferperiode mogelijk afscheid nemen van Mariano Díaz en naamgenoot Brahim Díaz (rechts op de foto). De twee zijn dit seizoen nog nauwelijks in actie gekomen en mogen op zoek naar een nieuwe club.
      
Trainer Zinedine Zidane wilde Brahim Díaz – in januari voor zeventien miljoen euro overgenomen van Manchester City – afgelopen zomer niet kwijt, maar heeft de Spaanse jeugdinternational dit seizoen slechts één keer mee laten doen: tijdens de verloren uitwedstrijd tegen Real Mallorca mocht hij negen minuten voor tijd invallen. Volgens Marca lijkt het er niet op dat zijn perspectieven zullen verbeteren dit seizoen en mag de aanvallende middenvelder verhuurd worden.
Mariano Díaz kwam zelfs nog helemaal niet in actie dit seizoen en zat alleen tegen Real Mallorca bij de wedstrijdselectie. De spits ligt nog vier jaar vast, maar mag al langere tijd uitzien naar een nieuwe werkgever. De Koninklijke vertrouwt erop dat Díaz en Díaz eieren voor hun geld zullen kiezen tijdens de winterse transferperiode, aldus Marca.
