
# PS5, Bluepoint Games riempie di possibili indizi sul suo prossimo remake un messaggio di Halloween

Published at: **2019-11-01T00:00:00+00:00**

Author: **Giorgio Melani**

Original: [Multiplayer.it](https://multiplayer.it/notizie/ps5-bluepoint-games-possibili-indizi-remake-messaggio-di-halloween.html)

Sappiamo da tempo che Bluepoint Games sta lavorando a un nuovo progetto, a quanto pare su PS5 e molto probabilmente un remake, considerando che questo è l'ambito di specializzazione del team di sviluppo, il quale sembra aver seminato degli indizi in un recente tweet di auguri per Halloween.È altamente probabile che il messaggio contenga un certo tasso di trollata, considerando che il testo sembra studiato appositamente per far pensare a una quantità spropositata di giochi, che difficilmente sono tutti in sviluppo presso Bluepoint Games. Nello scherzo però potrebbe celarsi qualche informazione vera, dunque resta interessante prenderlo in considerazione e provare a decifrarne gli indizi, che potrebbero anche non portare assolutamente a nulla.Potete leggere il messaggio originale qua sotto, dalle parole utilizzate emergono chiaramente alcuni titoli famosi, tra i quali riportiamo: Symphony of the Night, Resistance, Syphon Filter, Demon's Souls, Metal Gear Solid. È chiaramente una sorta di scherzetto di Halloween da parte di Bluepoint Games, che sta mantenendo il più stretto riserbo sul suo nuovo progetto per PS5, che in molti sperano sia proprio un remake di Demon's Souls.Come fatto notare da alcune fonti, c'è peraltro un passaggio che potrebbe essere significativo nel messaggio, ed è quando dice che "una sinfonia di rumori - non uno, ma due - ritorna dall'ombra". Questa frase, secondo alcuni, potrebbe riferirsi al fatto che il team sia al lavoro su due progetti di remake e non su uno solo.
