
# Україну з робочим візитом відвідає міністр закордонних справ Естонії

Published at: **2019-11-02T15:56:00+00:00**

Author: ****

Original: [ZIK.UA](https://zik.ua/news/2019/11/02/ukrainu_z_robochym_vizytom_vidvidaie_ministr_zakordonnyh_sprav_estonii_1682285)


        4 листопада в Україні з робочим візитом перебуватиме Міністр закордонних справ Естонії Урмас Рейнсалу.
      
Про це повідомила пресслужба МЗС України.
«У МЗС України відбудуться переговори керівників зовнішньополітичних відомств України та Естонії. Передбачається обговорення актуальних питань двостороннього співробітництва, зокрема залучення естонського досвіду в сфері електронного урядування та взаємодії в контексті протидії безпековим викликам, підтримки Таллінном зовнішньополітичних пріоритетів України, а також співпраці в рамках міжнародних організацій», – йдеться у повідомленні.
Нагадаємо, раніше міністр внутрішніх справ Естонії, голова Консервативної народної партії Март Хельме розпорядився з’ясувати, чи можна скасувати безвізовий режим для громадян України, які приїжджають до Естонії.
