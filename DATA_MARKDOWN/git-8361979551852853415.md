
# Кличко написав на Богдана заяву в поліцію через «самоуправство» — ЗМІ

Published at: **2019-11-01T15:18:00+00:00**

Author: ****

Original: [НВ](https://nv.ua/ukr/ukraine/politics/klichko-ta-bogdan-mer-napisav-zayavu-v-policiyu-novini-ukrajini-50051132.html)

У заяві зазначено, що Богдан скоїв кримінальний злочин, коли звернувся до Кабміну з листом про звільнення Кличка, оскільки такі дії, на його думку, не належать до посадових обов’язків глави Офісу президента.
У зв’язку з цим Кличко просить правоохоронців внести відомості до Єдиного реєстру досудових розслідувань і почати розслідування «незаконних дій» Богдана.
На думку Кличка, в діях Богдана міститься склад кримінального злочину, передбачений статтею 356 КК України — самоуправство.
Крім того, мер Києва вказує в заяві, що однією з підстав внесення Кабміном подання про його звільнення з посади голови КМДА є «закінчення строку повноважень президента».
«З урахувань того, що головою КМДА може бути лише Київський міський голова, який обирається на виборах до місцевого самоврядування, тобто згідно з установленим порядком, головою КМДА назначається особа, яка обрана міським головою, а спонукання до звільнення голови з посади всупереч визначеним нормам є кримінальним провопорушенням», — зазначено в заяві.
Богдан поки не відреагував на звернення Віталія Кличка до Нацполіції.
