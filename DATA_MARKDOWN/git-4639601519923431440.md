
# Ολυμπιακός : Θέλει «άντερα» να μιλάς για διπλό στο Μόναχο!

Published at: **2019-11-06T14:33:14+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/sports/olympiakos-thelei-antera-na-milas-gia-diplo-sto-monaxo/)

Ότι και να γίνει το βράδυ στο «Αλιάνζ Αρένα» το σίγουρο είναι πως στον Ολυμπιακό έχουν τεράστια αυτοπεποίθηση όχι απλά για να το… λένε αλλά γιατί κατανοούν την σπουδαία ομάδα που έχουν δημιουργήσει.
Με κόπο εδώ και 1,5 χρόνο. Μαρτίνς και παίκτες δεν λένε για να το λένε, πως πιστεύουν στη νίκη απέναντι στην Μπάγερν.

        Κύπρος : Περιέλουσε με οξύ την πρώην γυναίκα του – Παλεύει για την ζωή της
      
Και εδώ που τα λένε θέλει «άντερα» για να μιλάς για διπλό στο Μόναχο. Επί της Μπάγερν! Και να είστε σίγουροι πως ο Πορτογάλος τεχνικός και οι ερυθρόλευκοι το πιστεύουν.
Πιστεύουν πως μπορούν να κοιτάξουν στα μάτια ξανά την Μπάγερν και να της βάλουν δύσκολα σε τέτοιο βαθμό που να πάρουν αυτό που δεν πήραν παρότι το δικαιούταν στο Καραϊσκάκη.
Το βράδυ στο «Αλιάνζ Αρένα» θα είναι πολύ δύσκολο. Αυτό είναι σίγουρο. Ο Ολυμπιακός όμως θα μπει να παίξει τις πιθανότητές του.
Σε όλα άλλωστε τα εκτός έδρας παιχνίδια με τον Μαρτίνς στον πάγκο του αυτό έκανε. Και πέρσι στο Μιλάνο μέχρι το 70΄νικούσε με 1-0 παίζοντας με μια εντελώς νέα 11αδα.
Στην Ισπανία έπαιξε το ματς με την Μπέτις και το έχασε στις λεπτομέρειες. Με την Ντουντελάνζ νίκησε εύκολα όπως έπρεπε ενώ και στο Κίεβο που δεν τα κατάφερε το πάλεψε.
Το καλοκαίρι πήρε καλή ισοπαλία στο Πλζεν και «σάρωσε» με διπλά σε Πόλη και Κράσνονταρ.
Ακόμη και στο Βελιγράδι που δεν έπαιξε καλά και δεν «βγήκε» το ροτέισον του Μαρτίνς, ήταν μπροστά μέχρι να μείνει με 10 παίκτες, ήταν στο 1-1 στο 87΄και με τεράστια χαμένη ευκαιρία για το 1-2, και έχασε με γκολ στο 89΄και τις καθυστερήσεις.
Στο Μόναχο έχει το πιο δύσκολο έργο της θητείας του στον Ολυμπιακό ο Πέδρο Μαρτίνς. Που όμως πιστός σε αυτά που νοιώθει στον Ολυμπιακό δεν… κρύφτηκε πίσω από την τεράστια Μπάγερν.
Δεν είπε πάμε για το καλύτερο, δεν μάσησε τα λόγια του. Είπε αυτό που πιστεύει βάση της ομάδας που έχει δημιουργήσει.
Γιατί ένα αποτέλεσμα στο Μόναχο θα είναι τεράστια επιτυχία. Εγώ θα πω και να σταθεί στα ίσια απέναντι στους Βαυαρούς μέσα στην έδρα τους θα είναι μεγάλη δουλειά! Το βράδυ λοιπόν.
 

        Σπουδαία εκδήλωση της Alter Ego στα Γιάννενα για τις «Μεγάλες Σχολές των Ιωαννίνων και τον Ηπειρώτικο Ευεργετισμό»
      
