
# ชาวเน็ตจับผิดดราม่า'แอ๊ด-เทียรี่' วงแตกหรือโปรโมทหนัง

Published at: **2019-11-05T11:20:00+00:00**

Author: ****

Original: [เดลินิวส์](https://www.dailynews.co.th/entertainment/740135)


        ชาวเน็ตแห่จับผิดดราม่า "เทียรี่-แอ๊ด" ดาราบาว ผ่านแฮซแท็ก #คาราบาววงแตก สงสัยวงแตกจริงหรือแค่อยากจะโปรโมทหนัง
      
ยังคงเป็นประเด็นร้อนบนโลกออนไลน์ที่ชาวเน็ตสนใจอย่างมาก สำหรับกรณีที่นักร้องและนักดนตรีคนดัง เทียรี่ เมฆวัฒนา หนึ่งในสมาชิกของวงคาราบาว ได้ออกมาโพสต์ข้อความผ่านทางเฟซบุ๊กส่วนตัวว่า “ตั้งแต่วันนี้ไป ผมไม่ทำตามคำสั่งของพี่แอ๊ดอีกต่อไปนะครับ” และ “ถึงเวลาจะพูดความจริงนะครับ” ทำให้แฟนๆเป็นห่วงกลัววงคาราบาวจะแตกจน "เดลินิวส์ออนไลน์" ต้องไปหาคำตอบมาให้ว่าเป็นเพียงการแหย่เล่นกันเท่านั้น ไม่มีดราม่าหรือทะเลาะแต่อย่างใด ตามที่เสนอข่าวไปแล้วนั้น
ความคืบหน้าล่าสุดหลังมีข่าวดังกล่าวออกไปตลอดทั้งวัน ในโลกทวิตเตอร์ก็ได้มีการติดแฮชแท็ก #คาราบาววงแตก เพื่อพูดคุยถึงประเด็นดังกล่าวด้วย ซึ่งก็มีทั้งคนให้กำลังใจ บอกเสียดายไม่อยากให้วงแตก  และก็มีชาวเน็ตบางส่วนที่จับผิดว่าหรือดราม่าครั้งนี้จะเกิดขึ้นเพื่อโปรโมทภาพยนตร์ "บอดี้การ์ดหน้าหัก" ที่นักร้องและนักดนตรีระดับตำนานทั้ง แอ๊ด , เทียรี่ และ เล็ก คาราบาว เล่นด้วยกันกันแน่ ซึ่งชาวเน็ตก็ได้มีการแนบรูปบางส่วนจากภาพยนตร์ประกอบด้วย ทำให้มีการวิจารณ์อย่างหลากหลายทันที
ก็ไม่รู้ว่าเรื่องดังกล่าวจะเป็นจริงหรือแค่โปรโมทหนัง ยังไงก็คงต้องให้ทั้งสองฝ่ายออกมาบอกเรื่องนี้เองซะแล้ว..ขอบคุณภาพประกอบจากทวิตเตอร์ : @ivaderer
