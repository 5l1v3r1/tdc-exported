
# അഫ്ഗാനിസ്ഥാനില്‍ സ്‌ഫോടനം, ഒമ്പത് കുട്ടികള്‍ കൊല്ലപ്പെട്ടു; അപകടം റോഡരികിലെ കുഴിബോംബ് പൊട്ടിത്തെറിച്ച്

Published at: **2019-11-02T23:35:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/9-school-children-killed-in-afghanistan-mine-blast123.html)

കാബൂള്‍: അഫ്ഗാനിസ്ഥാനില്‍ വീണ്ടും സ്‌ഫോടനം. ശനിയാഴ്ച അഫ്ഗാനിസ്ഥാനിലെ വടക്കു കിഴക്കന്‍ പ്രദേശമായ തഖര്‍ പ്രവിശ്യയിലുണ്ടായ കുഴിബോംബ് സ്‌ഫോടനത്തില്‍ 11-12 വയസ്സിനിടയിലുള്ള ഒമ്പത് സ്‌കൂള്‍ കുട്ടികളാണ് കൊല്ലപ്പെട്ടത്.
കുഴിബോംബുകള്‍ സ്ഥാപിച്ച റോഡിലേക്ക് കുട്ടികള്‍ എത്തിയപ്പോള്‍ ബോംബ് പൊട്ടിത്തെറിക്കുകയായിരുന്നു. മരണപ്പെട്ട ഒമ്പതുപേരോടൊപ്പമുണ്ടായിരുന്ന 3 കുട്ടികളെ കാണാതായി. അപകടത്തെക്കുറിച്ച് താലിബാന്‍ ഇതുവരെ പ്രതികരിച്ചിട്ടില്ല.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
താലിബാന്റെ അധീനതയിലുള്ള ഈ മേഖലയില്‍ അഫ്ഗാന്‍ സൈന്യത്തെ തുരത്താന്‍ വേണ്ടി കുഴിബോംബുകള്‍ പലയിടത്തായി സ്ഥാപിച്ചിട്ടുണ്ട്. പക്ഷേ പലപ്പോഴും മേഖലയിലെ സാധാരണ ജനങ്ങളാണ് ഇതിന്റെ ഇരയാകാറ്.
കഴിഞ്ഞ ഒക്ടോബര്‍ 18 ന് കിഴക്കന്‍ അഫ്ഘാനിസ്ഥാനിലെ പള്ളിയിലുണ്ടായ ബോംബാക്രമണത്തില്‍ 62 പേരാണ് മരണപ്പെട്ടത്.
നിരന്തരമായ അക്രമണങ്ങളിലൂടെ ക്രമാതീതമായ മരണമാണ് അഫ്ഗാനിസ്ഥാനില്‍ ഉണ്ടാകുന്നതെന്ന് നേരത്തെ യു.എന്നിന്റെ റിപ്പോര്‍ട്ട് വന്നിരുന്നു. ജുലൈയിലും സെപ്റ്റംബറിനും ഇടയില്‍ 42 ശതമാനം അധികം മരണനിരക്കാണ് അഫ്ഗാനിസ്ഥാനില്‍ രേഖപ്പെടുത്തിയിരിക്കുന്നത്.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
ഇതിനിടയില്‍ ഒരുവട്ടം താലിബാനുമായി യു.എസ് പ്രസിഡന്റ് ഡൊണാള്‍ഡ് ട്രംപ് ചര്‍ച്ചയ് ക്കൊരുങ്ങിയിരുന്നെങ്കിലും അവസാന നിമിഷം ട്രംപ് പിന്‍മാറുകയായിരുന്നു.
