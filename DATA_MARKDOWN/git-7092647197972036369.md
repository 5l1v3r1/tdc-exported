
# قطعی گسترده برق در فرانسه بر اثر وقوع طوفان

Published at: **2019-11-04T11:19:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39598/%D9%82%D8%B7%D8%B9%DB%8C-%DA%AF%D8%B3%D8%AA%D8%B1%D8%AF%D9%87-%D8%A8%D8%B1%D9%82-%D8%AF%D8%B1-%D9%81%D8%B1%D8%A7%D9%86%D8%B3%D9%87-%D8%A8%D8%B1-%D8%A7%D8%AB%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86)


        وزش باد و بارندگی شدید در سواحل غربی و جنوب فرانسه در اثر طوفان "آملی"، برق ده‌ها هزار خانه را قطع کرده است.
      
به گزارش برق نیوز، شرکت برق "اندیس" اعلام کرد که قطعی برق در عصر روز گذشته (یکشنبه) بر ۵۵ هزار خانه و عمدتا در منطقه "نوول آکیتن" واقع در غرب این کشور اثر گذاشته است.شماری از وزارتخانه‌ها به دلیل شدت باد و باران در حالت "آماده باش نارنجی" قرار گرفتند.سرعت باد در برخی نواحی از ۱۶۳ کیلومتر در ساعت فراتر رفت.با افتادن درختان و قطع کابل‌های برق در اثر باد شدید، سازمان‌های امدادرسانی روز یکشنبه به صد‌ها درخواست کمک واکنش نشان دادند.تاکنون مرگ کسی تایید نشده، اما به گزارش خبرگزاری فرانسه یک زن بعد از رانش زمین در اطراف شهر "نیس" در جنوب مفقود است.بنابر گزارش این خبرگزاری در جنوب غربی فرانسه نیز شش نفر متحمل جراحات خفیف شدند که عمدتا به دلیل افتادن شاخه درختان بوده است.شرکت برق اندیس گفته است که ۱۷۰۰ کارمند این شرکت برای رفع خاموشی حدود ۵۵ هزار خانه تلاش می‌کنند. پیش‌تر گفته شد که برق ۱۴۰ هزار خانه قطع شده است.بارندگی و باد شدید همچنین در جنوب شرقی فرانسه مشاهده شد.به گزارش بی‌بی‌سی، شرکت راه آهن "اس ان سی اف" نیز اعلام کرده که برنامه سفر چندین قطار لغو شده یا به تاخیر افتاده است و در عین حال دو شاهراه موقتا در این منطقه از فرانسه بسته شدند. منبع: ایسنا
