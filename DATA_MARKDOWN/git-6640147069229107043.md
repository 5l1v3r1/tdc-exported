
# Seggiolini anti-abbandono obbligatori da oggi, automobilisti a rischio multa

Published at: **2019-11-07T10:01:00+00:00**

Author: **Federico Proverbio**

Original: [Tom&#39;s Hardware](https://www.tomshw.it/automotive/seggiolini-anti-abbandono-obbligatori-da-oggi-automobilisti-a-rischio-multa/)

La normativa che prevede l‘obbligo di installare un dispositivo anti-abbandono per seggiolini entra in vigore oggi, 7 novembre, in seguito alla pubblicazione in data 23 ottobre del testo di legge sulla Gazzetta Ufficiale. Il decreto, presentato lo scorso 2 ottobre, prevede l’obbligatorietà di un:
La presentazione del “decreto antiabbandono” avviene parallelamente all’inserimento nel dl Fisco di un contributo pari a 30 euro per l’acquisto di tale dispositivo.
Il testo del decreto descrive anche le tipologie di dispositivi compatibili con l’ordinamento: a) integrato all’origine nel sistema di ritenuta per bambini; b) una dotazione di base o un accessorio del veicolo, compresi nel fascicolo di omologazione del veicolo stesso; c) indipendente sia dal sistema di ritenuta per bambini sia dal veicolo.
Sulla Gazzetta Ufficiale sono inoltre descritte alcune caratteristiche tecniche che il dispositivo deve possedere:
L’infrazione dell’articolo 172 del Codice della Strada, in luce delle novità introdotte dal decreto “anti-abbandono” prevede la decurtazione di 5 punti della patente e l’imposizione di una pena pecuniaria pari ad un massimo di 326 euro (riducibili a 57 in caso di pagamento entro 5 giorni).
L’entrata in vigore del decreto, avvenuta con un margine di 15 giorni, ha suscitato la risposta dell’ASAPS (Associazione Sostenitori ed Amici della Polizia Stradale), pervenuta attraverso il presidente Biserni: “L’ASAPS auspicava un margine di tempo maggiore, interpretando la legge in modo più favorevole, con la concessione dei 120 giorni originariamente previsti, ma così non è stato”. 
La nuova disposizione potrebbe quindi cogliere di sorpresa automobilisti ignari dell’obbligatorietà, aumentando la possibilità per chi non è informato di ricevere contravvenzioni. In questo momento è difficile prevedere la percentuale dei conducenti non ancora informati, per questo motivo l’introduzione della pena pecuniaria potrebbe essere posticipata. In merito il deputato PD Pagano ha proposto: “la sospensione momentanea delle sanzioni fino a che i cittadini non saranno correttamente informati sulla normativa”.
La positività del decreto, che potrebbe combattere efficacemente i casi di abbandono involontario, potrebbe essere traviata da un’introduzione troppo brusca e repentina, che potrebbe danneggiare economicamente una percentuale sostanziosa della popolazione circolante in automobile.
