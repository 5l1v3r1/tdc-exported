
# 
        سفیر آمریکا به وزارت خارجه جمهوری‌آذربایجان احضار شد
      

Published at: **2019-11-02T20:31:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637600/%D8%B3%D9%81%DB%8C%D8%B1-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%AC%D9%85%D9%87%D9%88%D8%B1%DB%8C%E2%80%8C%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%A7%D8%AD%D8%B6%D8%A7%D8%B1-%D8%B4%D8%AF)

به گزارش بولتن نیوز، به نقل از آذر تاج، سفیر آمریکا در جمهوری آذربایجان به وزارت خارجه این کشور در باکو احضار شد.
بر اساس اعلام این رسانه، دلیل این احضار دیدار «ارل لیتزنبرگر» (Earle Litzenberge) سفیر آمریکا در جمهوری آذربایجان با «ماسیس مایلیان» (Masis Mayilyan) نماینده ارمنستان در امور قره باغ اعلام شده است.
وزارت خارجه جمهوری آذربایجان در این خصوص اعلام کرد که یادداشت اعتراض آمیز باکو در این خصوص به سفیر آمریکا ارائه شده است.
گفتنی است نظامیان ارمنستان و جمهوری آذربایجان در منطقه مورد مناقشه قره باغ تا کنون چندبار به سوی هم آتش گشودند که در نتیجه آن چند نظامی از طرفین کشته شده اند.
اگرچه میانجیگری های روسیه در پنجم آوریل سال گذشته میلادی به درگیری خونبار نظامیان دو کشور جمهوری آذربایجان و ارمنستان در منطقه مورد مناقشه قره باغ خاتمه داد؛ اما هر دو کشور در این باره ادعاهایی را مطرح می کنند.
