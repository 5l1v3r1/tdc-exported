
# Muže v Brně přejelo auto. Patrně již ležel na silnici

Published at: **2019-11-02T09:17:00+00:00**

Author: **Redakce**

Original: [Deník.cz](https://www.denik.cz/nehody/muze-v-chironove-ulici-srazilo-auto-neprezil-podle-policie-lezel-na-silnici-20191102.html)

Podle policie zatím není jasné, zda muž zemřel v důsledku dopravní nehody, nebo byla příčina jiná. „V sobotu o tři čtvrtě na tři nám oznámil projíždějící řidič, že na ulici Chironova narazil do ležící osoby. Zatím není zřejmé, zda to byla příčina úmrtí šestačtyřicetiletého muže. Okolnosti jeho úmrtí dál zjišťujeme,“ uvedl policejní mluvčí Petr Zámečník.
Na místo dorazili i jihomoravští záchranáři. "Muž zemřel ještě před příjezdem posádek záchranné služby, utrpěl zranění neslučitelná se životem," upřesnila mluvčí záchranářů Michaela Bothová.
