
# Populaire Fortnite-pro cheat op camera, wordt verbannen (video)

Published at: **2019-11-04T20:15:00+00:00**

Author: **yannickspinner**

Original: [Apparata](https://www.apparata.nl/nieuws/populaire-fortnite-pro-cheat-op-camera-wordt-verbannen-video-33022)

Als gratis game is het voor Fortnite ontzettend belangrijk om cheaters in toom te houden. Men kan immers ontzettend gemakkelijk een nieuw account aanmaken en weer verder gaan met vals spelen. Populaire YouTuber Jarvis (2 miljoen abonnees) wordt daarentegen wel heel erg hard gestraft voor zijn gebruik van cheats.
In een van de meer stomme acties om views te vergaren dacht Fortnite-pro Jarvis leuk te zijn en een aimhack te gebruiken. De aimbot zorgt ervoor dat de software voor de speler mikt en hierdoor in wezen niet meer kan missen. De YouTuber demonstreert de software door bijvoorbeeld vijanden op belachelijke afstanden te raken en in hectische vuurgevechten nagenoeg alles te raken.
Terwijl hij iedereen aan het verwoesten is door middel van de illegale software, blijft hij toegeven dat hij een aimbot gebruikt. In het filmpje vertoont de kneus geen enkele vorm van spijt of zelfbewustzijn; hij loopt zelfs andere spelers belachelijk te maken voor hun nederlaag. Aan de andere kant, hij raadt niemand aan om aimbots te gebruiken en zegt zelfs dat hij zeker weet verbannen te worden… Waarom doe je het dan?! De video is een re-upload; het origineel is door Jarvis verwijderd:
Maar zoals je in het onderstaande filmpje kunt zien, piept de jongeman later wel anders. Gisteren publiceert hij de video “Ik ben verbannen van Fortnite (Het Spijt Me)” en ja, dat is ook de inhoud van de video. Jarvis verklaart er dat hij net stil stond bij de gevolgen van zijn acties en geeft tevens toe gewoon vermakelijke content te willen maken. Ja, knuppel, tegelijkertijd heb je de speelervaring van tientallen andere spelers voor eigen gewin verpest.
De YouTuber, die zijn brood verdiende met he spelen van de game, is voor het leven verbannen van het spelen van de game. Het is niet duidelijk om het om een account van de speler gaat, of om de speler zelf.
Hoewel het volledig terecht is dat de knaap verbannen wordt (het staat immers in de Terms of Service dat cheats verboden zijn) stellen sommige mensen uit de community dat de straf ontzettend overdreven is. Esports spelers die hun cheats voor financieel gewin tijdens toernooien gebruikten, werden namelijk ook verbannen, maar zeker niet voor het leven. Ze deden later gewoon weer mee aan de miljoenentoernooien die Epic Games organiseert.
Of Epic de ban voor altijd in stand houdt of zoals vorige maand zelfs iemand voor de rechter sleept, dat blijft een mysterie. Laat de knaap in elk geval maar voor miljoenen mensen spijt betuigen en een traantje wegpinken voordat hij de ervaring van anderen weer verziekt. Hij moet immers in elk geval een lesje leren.
Lees ook: Cheat-maker onthult zelf Fortnite-pro die valsspeelt (video)
