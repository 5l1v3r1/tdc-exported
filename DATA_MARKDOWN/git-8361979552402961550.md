
# Рішення суду щодо арешту активів Газпрому в Нідерландах очікується на початку 2020 року — Вітренко

Published at: **2019-11-07T15:00:00+00:00**

Author: ****

Original: [НВ](https://nv.ua/ukr/biz/markets/aresht-aktiviv-gazpromu-naftogaz-ochikuye-rishennya-sudu-v-amsterdami-na-pochatku-2020-roku-novini-ukrajini-50052217.html)

Нафтогаз України очікує рішення Окружного суду Амстердама щодо арешту активів Газпрому в Нідерландах у першому кварталі 2020 року. Про це у Facebook написав виконавчий директор групи Нафтогаз Юрій Вітренко.
«4 грудня цього року заплановані слухання в суді м. Амстердам за нашим позовом про визнання рішення Стокгольмського арбітражу і примусового виконання цього рішення в Нідерландах. Газпром всіляко намагався відтермінувати ці слухання», — написав він.
Вітренко зазначив, що рішення суду очікується в першому кварталі 2020 року, і в разі позитивного рішення суду процес стягнення, за оцінками Нафтогазу, триватиме з другого кварталу і до кінця 2020 року.
«Процеси проходять і в інших юрисдикціях, але Нідерланди зараз виглядають найшвидшим варіантом», — підсумував Вітренко.
За наявними даними, вартість заарештованих активів Газпрому в Нідерландах перевищує $3 млрд.
