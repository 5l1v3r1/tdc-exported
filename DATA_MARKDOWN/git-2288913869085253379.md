
# Alfa Romeo Racing F1-team bevestigt Italiaan als teamgenoot van Kimi Raikkonen

Published at: **2019-11-04T18:21:00+00:00**

Author: ****

Original: [De Standaard](https://www.standaard.be/cnt/dmf20191104_04699852)

Alfa Romeo Racing heeft bevestigd dat Antonio Giovinazzi ook volgend jaar voor het team zal racen.
Giovinazzi was dit jaar de teamgenoot van Kimi Raikkonen en zijn racezitje stond tot op vandaag ter discussie. Mits een erg sterke tweede seizoenshelft overtuigde Givionazzi teambaas Frederic Vasseur echter in die mate dat zijn contract voor volgend seizoen werd verlengd.
In 2017 mocht Giovinazzi twee races invallen maar zijn echt volwaardig F1-debuut volgde pas dit seizoen. Na een moeilijke eerste seizoenshelft slaagde de Italiaan erin om na de zomerpauze een heel stuk beter te presteren en dat was voldoende om zijn contract verlengd te zien.
"Antonio heeft het dit jaar erg goed gedaan," aldus Vasseur in een reactie op de contractverlenging.
"De manier waarop hij zich in het team geïntegreerd heeft en hoe hij zich constant verbeterde doorheen het seizoen zijn veelbelovend en we kunnen niet wachten om verder samen te werken en zijn volledig potentieel te zien."
Ook Giovinazzi zelf was uiteraard zeer tevreden.
"Ik ben zeer dankbaar dat ik ook volgend jaar voor het team zal rijden, ik ben enorm hard gesteund tijdens mijn eerste volwaardig seizoen in de Formule 1," aldus de Italiaan.

        Meer F1-nieuws op F1journaal.be:
      
 
