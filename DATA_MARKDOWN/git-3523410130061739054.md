
# 
        هیأت بلند پایه حقوق بشر جمهوری اسلامی ایران عازم ژنو شد
      

Published at: **2019-11-05T19:46:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638403/%D9%87%DB%8C%D8%A3%D8%AA-%D8%A8%D9%84%D9%86%D8%AF-%D9%BE%D8%A7%DB%8C%D9%87-%D8%AD%D9%82%D9%88%D9%82-%D8%A8%D8%B4%D8%B1-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D8%A7%DB%8C%D8%B1%D8%A7%D9%86-%D8%B9%D8%A7%D8%B2%D9%85-%DA%98%D9%86%D9%88-%D8%B4%D8%AF)

به گزارش بولتن نیوز، هیأت بلندپایه حقوق بشر جمهوری اسلامی ایران صبح امروز به سرپرستی محمد جواد لاریجانی و همراهی نمایندگان سه قوه مقننه ،قضائیه و مجریه جهت ارائه سومین گزارش ملی حقوق بشری کشورمان تهران را به مقر شورای حقوق بشر در ژنو ترک کرد.
هیأت اعزامی کشورمان در این سفر ضمن ارائه گزارش ملی کشور و پاسخ به سوالات نمایندگان سایر کشورهای جهان با مقامات دفتر کمیسر عالی، رئیس شورای حقوق بشر و همچنین سفرا و نمایندگان اعزامی سایر کشورهای جهان دیدار و گفتگو خواهد داشت.
سازوکار گزارش دهی دوره ای حقوق بشر (موسوم به یو پی آر) یکی از مهمترین سازوکارهای پیش بینی شده در ساختار شورای حقوق بشر سازمان ملل بوده و کلیه اعضا در چارچوب برنامه زمان‌بندی شده موظف به ارائه و دفاع از گزارش ملی خود هستند.
طی هفته آینده علاوه بر کشورمان گزارش ملی ۱۳ کشور دیگر از جمله ایتالیا، عراق، فیجی، بوسنی و هرزه گوین، مصر، اسالوادور، گامبیا، قزاقستان، ماداگاسکار، سان مارینو، اسلوونی، بولیوی و آنگولا نیز ارائه و مورد ارزیابی قرار خواهد گرفت.
