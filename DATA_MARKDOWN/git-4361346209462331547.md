
# 
        Neki köszönhető az utóbbi évek egyik legtöbbet emlegetett bakija
      

Published at: **2019-11-02T15:00:00+00:00**

Author: **Bors**

Original: [www.borsonline.hu](http://www.borsonline.hu/celeb/neki-koszonheto-az-utobbi-evek-egyik-legtobbet-emlegetett-bakija/185728)

A Trónok Harca befejező évada bizony elég sok kritikát kapott: voltak olyan rajongók, akik még petíciót is indítottak azért, hogy újraforgassák (ezt eddig 1,7 millióan írták alá), míg mások a karakterek hirtelen jellemváltozásait, vagy a nézhetetlenül sötét felvételeket kritizálták. Mégsem ezek voltak a széria "negatív" csúcspontjai, hanem az évad negyedik részének egyik jelenete, amikor bizony valaki ottfelejtett a Daenerys-t alakító Emilia Clarke előtt egy Starbucks-os kávéspoharat.
Nem csak a rajongók voltak róla meggyőződve, hogy Clarke kávéja maradt benn a szettben, de még színésznőtársa, Sophie Turner is - a sztár azonban a minap Jimmy Fallon talkshow-jában felfedte a titkot, kinek is köszönhető a hatalmas baki.
Mint elmondta, az Emmy gála előtt csapott a stáb egy nagyobb bulit, ahol a Varys-t alakító, ekkor már nem épp józan Conleth Hill bevallotta neki: bizony az a kávés pohár az övé volt.
Ejnye, Varys!
