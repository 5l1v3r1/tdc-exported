
# Преди дербито с Манчестър Сити: Клоп определи Гуардиола като най-добрия мениджър в света

Published at: **2019-11-07T18:47:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/predi-derbito-s-manchestyr-siti-klop-opredeli-guardiola-kato-naj-dobriq-menidzhyr-v-sveta-1404066.html)

Мениджърът на Ливърпул Юрген Клоп говори преди дербито с Манчестър Сити идната неделя. Според него тази среща няма да е определяща за сезона във Висшата лига.
"Това ще е мач номер 12 от началото на сезона и е ясно, че още много ни предстои от сезона. Знаем какво бе положението за Сити миналата година. Ние загубихме само една среща и те станаха шампиони. Така го виждат хората, но ти трябва да играеш всички тези двубои. Предстои още много, както и най-интензивният период пред ноември, декември и януари. В момента се готвим за този мач, но не мислим какво влияние ще окаже на сезона ни", сподели Клоп пред Sky Sports.
Немският специалист отново коментира и темата за Хосеп Гуардиола от последните дни, след като испанецът обвини Мане, че е симулант. "И аз съм в същата ситуация като него. Постоянни ни задават въпроси и понякога казваме нещо, които не мислим. Нямам никакъв проблем и няма как да уважавам повече Пеп Гуардиола. Познавам го отдавна, за мен той е най-добрият мениджър в света. От моя страна няма нищо друго, освен уважение".

        
          А защо според Клоп Ливърпул допуска гол във всеки от последните си двубои - вижте в този материал.
        
      
