
# Tradiční výlov rybníka Nezmar přilákal tisíce návštěvníků

Published at: **2019-11-03T08:38:00+00:00**

Author: **Markéta Stošková**

Original: [Deník.cz](https://www.denik.cz/regiony/tradicni-vylov-rybnika-nezmar-prilakal-tisice-navstevniku-20191103.html)

Rybáři zde zúročují svou celoroční práci a zároveň poskytují zajímavou podívanou tisícovkám návštěvníků nejen z našeho okresu, ale i ze vzdálenějších koutů republiky.
U rybníka vyrostlo opět velké množství stánků, ve kterých prodejci nabízeli svařené víno a medovinu na zahřátí, kávu, uzeniny, sladkosti a samozřejmě především pokrmy z čerstvých ryb. Mezi něž patří například velice oblíbený klasický smažený kapr, hranolky z candáta či rybí polévka.
Vlastnímu výlovu předchází strojení rybníka, které zahrnuje přípravné práce. Jedná se především o vypouštění vody z rybníka, které musí být pozvolné, aby se ryby soustředily pouze do loviště.
Rybáři vylovili nejvíce kaprů, ale také štiky, candáty, líny, amury a sumce. 
