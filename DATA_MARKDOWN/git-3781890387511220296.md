
# ปิดตลาดหุ้นไทยภาคเช้าบวก 4.47 จุด

Published at: **2019-11-06T05:32:00+00:00**

Author: ****

Original: [เดลินิวส์](https://www.dailynews.co.th/economic/740254)


        หุ้นไทยแกว่งตัวผันผวน ก่อนดัชนีปิดบวก 4.47 จุด ติดตามวันนี้คือการประชุมกนง.ว่าจะมีการลดดอกเบี้ย 0.25% ตามที่ตลาดคาดหรือไม่
      
ตลาดหุ้นไทยภาคเช้า 6 พ.ย.62 บรรยากาศการลงทุนช่วงเช้าดัชนีอยู่ในแดนลบ ส่งผลให้ปิดตลาดภาคเช้าดัชนีอยู่ที่ 1,631.34  จุด เพิ่มขึ้น 4.47 จุด มูลค่าการซื้อขาย 33,026.84  ล้านบาท โดย บล.ฟินันเซีย ไซรัส คาดดัชนีวันนี้จะแกว่งตัวบริเวณ 1,620 - 1,630 จุด โดยกระแสคาดการณ์ว่าสหรัฐฯ-จีนใกล้ที่จะลงนามข้อตกลงการค้าเฟสแรกในเดือนนี้ยังคงเป็นแรงหนุนของตลาดในระยะนี้ อย่างไรก็ตามไฮไลท์สำคัญที่ต้องติดตามวันนี้คือการประชุมกนง.ว่าจะมีการลดดอกเบี้ย 0.25% ตามที่ตลาดคาดหรือไม่ ขณะที่ผลประกอบการบริษัทจดทะเบียนไตรมาส 3/62 จะทยอยประกาศออกมาหนาแน่นขึ้น
