
# Štirje poškodovani v nesreči v Ivančni Gorici

Published at: **2019-11-04T16:16:00+00:00**

Author: **A. L.**

Original: [Slovenske novice](https://www.slovenskenovice.si/kronika/doma/clanek/stirje-poskodovani-v-nesreci-v-ivancni-gorici-245618)

IVANČNA GORICA – V nedeljo malo pred 19. uro se je v Ivančni Gorici zgodila prometna nesreča, v kateri sta bila udeležena voznika osebnih vozil. Do prometne nesreče je prišlo zaradi prekratke varnostne razdalje, zaradi česar je voznik trčil v vozilo pred seboj.V nesreči so bili lažje poškodovani štirje potniki v vozilu drugega udeleženca. Policisti so povzročitelju nesreče izdali plačilni nalog, so sporočili iz PU Ljubljana.
