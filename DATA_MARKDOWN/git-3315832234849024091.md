
# Conor McGregor și-a aflat pedeapsa, după ce a lovit cu pumnul în cap un bătrân într-un bar! Ce au hotărât judecătorii

Published at: **2019-11-04T09:42:53+00:00**

Author: **Jurnal.md**

Original: [Jurnal.md](http://jurnal.md/ro/news/5c211bade95f18b2/conor-mcgregor-si-a-aflat-pedeapsa-dupa-ce-a-lovit-cu-pumnul-in-cap-un-batran-intr-un-bar-ce-au-hotarat-judecatorii.html?utm_source=RSS&utm_medium=RSS&utm_campaign=RSS)


        Conor McGregor și-a aflat pedeapsa după ce a lovit un bătrân, cu pumnul în cap, într-un bar.
      
Luptătorul este unul dintre cei cele mai controversate personaje din lumea sportului. Irlandezul va trebui să plătească o amendă de 1000 de euro pentru gestul său din urmă cu două luni și jumătate.
Sportivul a scăpat foarte ieftin, fiindcă acesta risca șase luni petrecute în spatele gratiilor.
Fostul dublu campion mondial din UFC a vrut să facă cinste cu whisky tuturor celor prezenți la o masă dintr-un bar din Dublin, în urmă cu două luni și jumătate.
Luptătorul a vrut să împartă cu aceștia băutura produsă de el, Proper No. Twelve, și le-a turnat în pahare. Însă, unul dintre bărbații prezenți în bar, mai în vârstă, a refuzat și a făcut-o de două ori, ba chiar i-a jignit băutura. A fost momentul în care irlandezul s-a enervat și l-a lovit cu pumnul în cap.
Mai multă lume s-a grăbit să-l țină pe luptătorul irlandez și să-l îndepărteze de bărbatul care a căzut victimă furiei sale.
Khabib Nurmagomedov este unul dintre foștii adversari ai lui McGregor. Rusul nu l-a menajat deloc pe irlandez în momentul în care a aflat despre incident și l-a criticat extrem de aspru: "Este un lucru foarte, foarte rău ce a făcut el. Chiar dacă un tip ca ăsta te lovea de 10 ori în față, tu nu aveai voie să-l lovești, pur și simplu. Nu poți, e imposibil să faci așa ceva".
"Trebuie să avem respect pentru persoanele în vârstă, nu înțeleg. Oamenii ca el (n.r. Connor McGregor) ar trebui să meargă la închisoare. În opinia mea, trebuie să meargă puțin la pușcărie. Când vezi cum e acolo, te gândești de ce ai ajuns așa. Are nevoie de timp de gândire, la închisoare", a mai spus Khabib.
"Nu vreau să îi transmit nimic lui. Vreau să mă adresez Guvernului irlandez. Unde sunteți, băieți? Trimiteți-l la răcoare, asta e! Azi lovește un bătrân, mâine ce va urma? Nu poți să știi", a zis, în încheiere, luptătorul din Rusia.
