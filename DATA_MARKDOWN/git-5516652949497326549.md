
# Συμπαρίστανται και οι συνταξιούχοι στη σημερινή κινητοποίηση

Published at: **2019-11-01T08:30:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424946/symparistantai-kai-oi-syntaxioyxoi-sth-shmerinh-kinhtopoihsh)


        Από το σωματείο Συνταξιούχων ΙΚΑ Ρόδου, εκδόθηκε η παρακάτω ανακοίνωση:
      
«Το Σωματείο Συνταξιούχων ΙΚΑ Ρόδου εκφράζει τη στήριξή του στην κινητοποίηση που οργανώνουν οι κάτοικοι της Νότιας Ρόδου στο Νοσοκομείο της Ρόδου, την Παρασκευή στις 11 π.μ., για τη χρόνια επικίνδυνη κατάσταση της Υγείας στην περιοχή τους.
Η πλήρης στελέχωση του ιατρείου του Γενναδίου με προσωπικό, ιατρικό και νοσηλευτικό, η 24ωρη λειτουργία του και η εξασφάλιση στάθμευσης μονάδας του ΕΚΑΒ στην περιοχή, είναι επιβεβλημένη. Αντίστοιχη κατάσταση επικρατεί σε όλο τη νησί αλλά και στο ίδιο το Νοσοκομείο, με πολύ σοβαρές ελλείψεις τόσο σε προσωπικό όσο και σε εξοπλισμό, παρά τη διαχρονική προσπάθεια των κυβερνήσεων να παρουσιάζουν το μαύρο άσπρο.
Καλούμε τα μέλη μας και τους κατοίκους του νησιού να στηρίξουν τον αγώνα συνολικά για σύγχρονες και ποιοτικές δωρεάν υπηρεσίες υγείας για όλους.
Για το Δ.Σ. του ΣωματείουΗ πρόεδρος: Γ. ΦαρμακίδουΟ Γραμματέας

        Πάρις Παπαθεοδώρου».
      
Και οι εργαζόμενοι του νοσοκομείου«Στις 1 Νοεμβρίου 11:00 ο Σύλλογος εργαζομένων του Γενικού Νοσοκομείου Ρόδου θα σταθεί πλάι στην Επιτροπή Αγώνα της Ν. Ρόδου. Θα στηρίξουμε και εμείς από μεριά μας τα δίκαια αιτήματα των κατοίκων της Ν. Ρόδου, για στελέχωση του Π.Ι. Γενναδίου με μόνιμο ιατρικό - νοσηλευτικό προσωπικό και διασώστες του ΕΚΑΒ, ώστε να λειτουργεί το ιατρείο όλο τον χρόνο, όλη την μέρα, με διαθέσιμο ασθενοφόρο. Να αναβαθμιστεί το Π.Ι. Γενναδίου σε Κέντρο Υγείας.
Στεκόμαστε αλληλέγγυοι σε αυτόν τον αγώνα γιατί και εμείς αντιμετωπίζουμε τα ίδια προβλήματα υποστελέχωσης και υποχρηματοδότησης του Γενικού Νοσοκομείου Ρόδου.Στεκόμαστε αλληλέγγυοι γιατί και εμείς είτε ως κάτοικοι, είτε ως επισκέπτες έχουμε την απαίτηση να υπάρχει ένα κέντρο υγείας στη Ν. Ρόδο που θα μας εξασφαλίζει μια βασική υγειονομική κάλυψη.
Κοινά τα προβλήματα – Κοινός ο Αγώνας».
