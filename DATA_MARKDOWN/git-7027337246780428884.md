
# دستگیری 5 عضو باند جعل در اراک

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697290/%D8%AF%D8%B3%D8%AA%DA%AF%DB%8C%D8%B1%DB%8C-5-%D8%B9%D8%B6%D9%88-%D8%A8%D8%A7%D9%86%D8%AF-%D8%AC%D8%B9%D9%84-%D8%AF%D8%B1-%D8%A7%D8%B1%D8%A7%DA%A9)

دادستان عمومی و انقلاب اراک از دستگیری ۵ تن از اعضای یک باند جعل در اراک و تحقیقات برای شناسایی و دستگیری دیگر افراد مرتبط با این باند خبر داد.
به گزارش خبرگزاری مهر، عباس قاسمی با اعلام این خبر اظهار داشت: تاکنون پنج نفر از متهمان اصلی این پرونده شناسایی و با قرار قانونی روانه زندان شده اند.
دادستان عمومی و انقلاب اراک ادامه داد: تلاش ها برای شناسایی و دستگیری هم دستان این افراد همچنان ادامه دارد.
قاسمی خاطر نشان کرد: دستگاه قضایی با جدیت به جرائم رسیدگی می‌کند و برخورد با مفاسد اقتصادی و اجتماعی از اولویت‌ها در این مجموعه است.
گفتنی است، اخیرا نیز ۱۰ نفر به جرم جعل مدرک تحصیلی و استفاده از القاب علمی بدون سابقه تحصیلی معتبر در اراک دستگیر شده بودند که با تشکیل پرونده به ۱۰ سال حبس، جزای نقدی و رد مال محکوم شدند.
