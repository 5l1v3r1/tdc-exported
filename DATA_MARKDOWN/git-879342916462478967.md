
# Поліція встановила особу чоловіка, який влаштував стрілянину у Харкові

Published at: **2019-11-06T12:20:42+00:00**

Author: ****

Original: [Слово і Діло](https://www.slovoidilo.ua/2019/11/06/novyna/suspilstvo/policziya-vstanovyla-osobu-cholovika-yakyj-vlashtuvav-strilyanynu-xarkovi)


        Харківська поліція встановила правопорушника, який влаштував стрілянину у місті.
      
Ним виявився 36-річний громадянин Азербайджану. Зараз поліція проводить комплекс необхідних заходів щодо затримання правопорушника, інформує пресслужба поліції.
Потерпілий був доставлений до лікарні з пораненнями живота, передпліччя та ноги. За інформацією лікарів, стан його здоров'я стабільно важкий.
Інформація внесена до Єдиного реєстру досудових розслідувань за ч. 2 ст. 15, ч. 1 ст. 115 (замах на умисне вбивство) Кримінального кодексу України.
Нагадаємо, в Харкові 5 листопада сталася стрілянина, один чоловік зазнав поранення. За словами очевидців, було встановлено, що біля спортивного клубу стався конфлікт з подальшою стріляниною.
Раніше в Харкові невідомі обстріляли трамвай із пасажирами.
