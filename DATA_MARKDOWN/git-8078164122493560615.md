
# Ritorno al Futuro parte II, trent’anni dopo: il trionfo dei paradossi, quel Trump ispiratore (e Flea dei Red Hot)

Published at: **2019-11-03T22:00:00+00:00**

Author: **Filippo Mazzarella**

Original: [Corriere della Sera](https://www.corriere.it/spettacoli/cards/ritorno-futuro-parte-ii-trent-anni-dopo-trionfo-paradossi-quel-trump-ispiratore-flea-red-hot/ritorno_principale.shtml)

Tornato nella Hill Valley del 1985 dopo le vicissitudini del suo primo viaggio nel 1955, Marty Mc Fly apprende da Doc (che ha trasformato la DeLorean/macchina del tempo in una sorta di astronave alimentata a pattume anziché plutonio) di come anche nel futuro gli si prospettino guai. Giunto con l’amico e la fidanzata Jennifer nel 2015, salva dalla galera suo figlio Marty jr facendone arrestare il rivale Griff Tannen, figlio dell’ormai vecchio Biff; senza immaginare che quest’ultimo s’impossesserà della DeLorean e di un almanacco contenente tutti i risultati sportivi tra il 1950 e il 2000 con cui modificherà pesantemente il passato e, grazie ai proventi delle sue scommesse «sicure» diverrà il ricchissimo ras di una cittadina devastata da delinquenza e gioco d’azzardo. Ripristinare lo status quo sarà per Marty e Doc un’impresa titanica.
