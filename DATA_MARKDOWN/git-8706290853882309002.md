
# Κατέθετε επί δύο ώρες για τη Novartis o Παναγιώτης Πικραμμένος

Published at: **2019-11-07T16:00:00+00:00**

Author: ****

Original: [enikos.gr](http://www.enikos.gr/politics/682881/katethete-epi-dyo-ores-gia-ti-novartis-o-panagiotis-pikrammenos)

Περίπου δύο ώρες κράτησε η κατάθεση του αντιπροέδρου της Κυβέρνησης Παναγιώτη Πικραμμένου στους αντεισαγγελείς του Αρείου Πάγου Ε. Ζαχαρή και Λ. Σοφουλάκη που διενεργούν την προκαταρκτική έρευνα για τις καταγγελόμενες παρεμβάσεις στην υπόθεση Novartis.
Το όνομα του επίτιμου προέδρου του Συμβουλίου της Επικρατείας είχε εμπλακεί στην υπόθεση της Novartis όταν η σχετική δικογραφία διαβιβάστηκε για αυτόν και ακόμη 9 πολιτικά πρόσωπα στη Βουλή. Ωστόσο, κατά το μέρος που τον αφορούσε τέθηκε στο αρχείο από την Εισαγγελία κατά της Διαφθοράς, καθώς δεν προέκυψε κανένα στοιχείο εις βάρος του.
Με την εν λόγω κατάθεση ολοκληρώθηκε ο κύκλος των μαρτύρων που είτε ειχαν μιλησει για παρεμβάσεις είτε φέρονταν να είναι γνώστες αυτών.
Σύμφωνα με πληροφορίες οι εισαγγελικοί λειτουργοί θα μελετήσουν το υλικό που έχουν συγκεντρώσει έως τώρα προκειμένου να αποφασίσουν αν και ποιους άλλους μάρτυρες θα καλέσουν.
