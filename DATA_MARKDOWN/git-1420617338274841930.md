
# Aprilia, costringeva la moglie a prostituirsi e la massacrava di botte ad ogni rifiuto: arrestato 42enne

Published at: **2019-11-06T13:44:48+00:00**

Author: **Redazione**

Original: [Il Corriere della Città](https://www.ilcorrieredellacitta.com/news-aprilia/aprilia-costringeva-la-moglie-a-prostituirsi-e-la-massacrava-di-botte-ad-ogni-rifiuto-arrestato-42enne.html)

Era stata ridotta in schiavitù dal marito che ogni giorno la costringeva a prostituirsi in strada.
E’ successo ad Aprila, dove un 42enne ieri è finito in manette con l’accusa di induzione e sfruttamento della prostituzione e lesioni personali aggravate.
L’uomo per oltre 2 anni aveva costretto la moglie a vendere il suo corpo, picchiandola selvaggiamente ad ogni rifiuto di lei e appropriandosi del denaro ottenuto in cambio delle prestazioni sessuali.
La donna, per paura, non aveva mai denunciato l’accaduto. Fino a quando il 15 settembre scorso, dopo l’ennesima umiliazione e le ennesime percosse, ha trovato il coraggio e ha raccontato tutto ai Carabinieri.
Gli agenti, dopo le dovute indagine, hanno tratto in arresto il 42enne, liberando finalmente la donna dai soprusi del marito.
