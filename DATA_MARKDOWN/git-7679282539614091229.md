
# राजस्थान में शिक्षकों की 5000 भर्तियां: RPSC ने जारी की परीक्षा तिथि, देखें शेड्यूल

Published at: **2019-11-01T07:52:24+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/career/story-rpsc-school-lecturer-exam-dates-2019-rajasthan-rpsc-1st-grade-teacher-recruitment-exam-date-2019-released-here-is-time-table-2826602.html)

राजस्थान लोक सेवा आयोग (आरपीएससी) ने शिक्षकों के 5000 पदों पर भर्ती के लिए होने जा रही परीक्षा की डेट्स जारी कर दी है। आरपीएससी इस परीक्षा का आयोजन 3 जनवरी से 13 जनवरी 2020 के बीच करेगा। स्कूल लेक्चरर प्रतियोगी परीक्षा 3 ग्रुपों में आयोजित की जाएगी। इस परीक्षा में जीके के पेपर का समय डेढ़ घंटे का रहेगा। वैकल्पिक विषय के पेपर को हल करने के लिए 3 घंटे का समय दिया जाएगा। आपको बता दें कि ईडब्ल्यूएस और एमबीसी आरक्षण के कारण परीक्षा पर रोक लगा दी गई थी। उम्मीदवार rpsc.rajasthan.gov.in पर जाकर अपनी डेटशीट देख सकते हैं।
भर्ती परीक्षाओं का यह रहेगा शेड्यूलग्रुप ए- ग्रुप ए की परीक्षा 3 और 4 जनवरी को होगी। 3 को 9 से 10.30 बजे तक जीके, दोपहर 2:00 से 5 बजे तक हिंदी का पेपर होगा। 4 को 9 से 12 तक संस्कृत का और 2:00 से 5:00 तक राजस्थानी का पेपर आयोजित होगा।
----------- ग्रुप बी - ग्रुप बी की परीक्षा 6 से 8 जनवरी तक आयोजित होंगी। पहले दिन यानी 6 जनवरी 2020 को सुबह 9:00 से 10:30 बजे तक जीके का पेपर होगा । इसी दिन दोपहर 2:00 से शाम 5:00 बजे तक राजनीति विज्ञान का पेपर आयोजित होगा। 
7 जनवरी- 7 जनवरी 2020 को सुबह 9:00 से 12 की पारी में भूगोल और म्यूजिक के पेपर होंगे जबकि दोपहर 2:00 से 5:00 बजे तक जीव विज्ञान का पेपर होगा। 
8 जनवरी- 8 जनवरी 2020 को सुबह 9:00 से 12:00 बजे तक अर्थशास्त्र का तथा दोपहर 2:00 से 5:00 बजे तक लोक प्रशासन और भौतिक विज्ञान के पेपर होंगे।
