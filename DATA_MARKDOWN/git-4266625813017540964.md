
# ЄБРР поліпшив прогноз зростання ВВП України в 2019 з 2,5% до 3,3%

Published at: **2019-11-06T18:03:00+00:00**

Author: ****

Original: [ZIK.UA](https://zik.ua/news/2019/11/06/yebrr_polipshyv_prognoz_zrostannya_vvp_ukrainy_v_2019_z_25_do_33_1685259)


        Європейський банк реконструкції та розвитку (ЄБРР) поліпшив очікування зростання економіки в 2019 році з 2,5% до 3,3%, а також із 3% до 3,5% у 2020-му.
      
«Зростання ВВП країни залишиться на рівні 3,3% у 2019-му, як і минулого року, і дещо прискориться до 3,5% у 2020-му», - зазначається в пресрелізі банку.
Українська економіка залишається стійкою до політичних чинників, але темпи зростання все ще скромні, зазначає ЄБРР.
При цьому ЄБРР наголошує на вирішальному значенні для макроекономічної стабільності укладення угоди про нову програму МВФ, оскільки у 2020-2021 роках на Україну чекають великі виплати за державним боргом.
Як повідомлялося, Мінекономіки в оновленому макроекономічному прогнозі покращило очікування зростання економіки у 2019 році з 2,8% до 3,5%, у 2020-му - з 3,3% до 3,7%.
 
