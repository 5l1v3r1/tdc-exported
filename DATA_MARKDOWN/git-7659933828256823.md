
# Trump'tan Nahda Barajı müzakerelerine destek

Published at: **2019-11-05T10:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1977176/trumptan-nahda-baraj%C4%B1-m%C3%BCzakerelerine-destek)

ABD Başkanı Donald Trump, Mısır Cumhurbaşkanı Abdulfettah es-Sisi ile bir telefon görüşmesi gerçekleştirdi.Trump, görüşmede, Etiyopya'da Mavi Nil'in üzerinde inşa edilen Nahda (Rönesans) Barajı konusunda Mısır, Etiyopya ve Sudan arasında süren görüşmeleri desteklediğini bildirdi.Beyaz Saray Sözcüsü Judd Deere, Trump’ın görüşmede, Nahda Barajı ile ilgili işbirliği anlaşması imzalanması için Mısır, Etiyopya ve Sudan arasında devam eden müzakerelere verdiği desteği belirttiğini söyledi.Mısır Cumhurbaşkanı Sisi ise Twitter hesabından yaptığı paylaşımda, Nahda Barajı hakkındaki üçlü müzakerelere verdiği destek için ABD’li mevkidaşına teşekkür ederek, Trump’ı ‘krizle yüzleşme, baş etme ve belirleyici çözümler bulma gücü olan eşsiz bir adam’ olarak nitelendirdi.Mısır Dışişleri Bakanı Samih Şukri, geçtiğimiz hafta yaptığı açıklamada, Trump yönetiminin üç ülkeyi 6 Kasım’da Washington’da bir toplantıya davet ederek, baraj müzakerelerinin önündeki engeli kaldırdığını bildirmişti.Şukri, önceki gün ABD yönetiminin davetiyle Etiyopya, Sudan ve Mısır dışişleri bakanlarının yanı sıra Dünya Bankası’ndan yetkililerin de yer alacağı toplantıya katılmak üzere Washington’a gitti.Etiyopya da geçtiğimiz Perşembe günü barajın doldurulması ve aktif edilmesi hususunda ‘yasal bir anlaşmanın’ imzalanmasının beklendiği toplantıya katılacağını açıklamıştı.Mısır, son haftalarda üçlü görüşmelerin kilitlendiğini söyleyerek, uluslararası bir arabulucu talep etmişti.AFP’ye göre Etiyopya ve Sudan, Mısır’ın ABD’nin arabuluculuğunu kabul etmesinden sonra zirveye katılacaklarını bildirdi.Analistler, baraj faaliyete geçmeden önce ihtilaflara bir çözüm bulunamaması durumunda Mısır, Etiyopya ve Sudan arasında bir anlaşmazlık çıkabileceğinden endişe ediyor.
