
# O'Rourke rezygnuje z wyścigu prezydenckiego

Published at: **2019-11-02T08:00:47+00:00**

Author: **asty/tr**

Original: [TVN24](https://www.tvn24.pl/wiadomosci-ze-swiata,2/usa-demokrata-beto-o-rourke-wycofal-sie-z-wyscigu-prezydenckiego,982318.html)

"Będę służył krajowi, ale nie jako kandydat czy nominat" - napisał Beto O'Rourke oświadczeniu, które umieścił w internecie.
47-letni Beto O'Rourke ubiegał się w 2018 roku o urząd senatora z Teksasu, ale nieznacznie przegrał, o zaledwie trzy procent głosów, z republikańskim rywalem Tedem Cruzem w stanie uchodzącym za "twierdzę" republikanów.
Udało mu się też zebrać znaczne fundusze na prowadzenie kampanii, między innymi dzięki licznym podróżom po całym stanie i wykorzystaniu mediów społecznościowych.
Wielu demokratów uznało to za sukces i nakłaniało go, aby ubiegał się nominację prezydencką.
Jednak Beto O'Rourke nie zdołał powtórzyć tego modelu i zarówno jego notowania w sondażach, jak i zbiórka funduszy na prowadzenie kampanii w ostatnich miesiącach wyraźnie słabły.
Beto O'Rourke wezwał demokratów do skupienia się wokół jednego kandydata, który będzie miał największe szanse w starciu z obecnym republikańskim prezydentem Donaldem Trumpem.
