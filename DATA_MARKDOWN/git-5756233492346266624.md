
# مخالفت با ترامپ، مخالفت با خداست!

Published at: **2019-11-05T18:29:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620097/%D9%85%D8%AE%D8%A7%D9%84%D9%81%D8%AA-%D8%A8%D8%A7-%D8%AA%D8%B1%D8%A7%D9%85%D9%BE-%D9%85%D8%AE%D8%A7%D9%84%D9%81%D8%AA-%D8%A8%D8%A7-%D8%AE%D8%AF%D8%A7%D8%B3%D8%AA)


        یک روز پس از آن که انتصاب «پائولا وایت» کشیش شخصی ترامپ در کاخ سفید تائید شد، او اظهاراتی جنجالی را عنوان کرده است.
      

        آفتاب‌‌نیوز :
      
به نقل از کریستین پست، «پائولا وایت» کشیش شخصی ترامپ که حالا در کاخ سفید به عنوان مشاور ترامپ نیز دارای پست رسمی است، یک روز پس از اعلام خبر انتصابش در کاخ سفید، از طرحش برای احداث یک کلیسای جامع خبر داده است.
وایت در این ارتباط افزوده است که ترامپ این درخواست را از او کرده و با اشاره به ترامپ گفت: او می‌خواهد خانه خدا بسازد.
عنوان رسمی وایت، «مشاور ایمان و ابتکار فرصت» در اداره روابط عمومی است و جالب آن که این عنوان مشاوره‌ای را ترامپ خودش ایجاد کرده است و مسئولیتش تقویت خانواده‌ها و حل مشکلات در سطح محلی عنوان شده است.
وایت همچنین با ستایش اقدامات ترامپ برای همه مخالفان او آرزوی نابودی و شکست کرده است و مدعی شده که مخالفت با ترامپ به معنای مخالفت با خداست.
لازم به ذکر است که «پائولا وایت»، از مسیحیان آخرالزمانی یا همان اونجلیست‌ها به شمار می‌رود که پیش از این نیز ترامپ را را فرستاده ویژه خداوند توصیف کرده بود.
