
# Вирощування розсади в теплицях дає швидкий прибуток

Published at: **2019-11-06T15:20:00+00:00**

Author: ****

Original: [Инфоиндустрия](https://infoindustria.com.ua/viroshhuvannya-rozsadi-v-tepliczyah-da%d1%94-shvidkij-pributok/)


        На якість розсади при касетному способі вирощування впливає багато факторів: насіння, субстрат, температура, живлення, водний режим, спосіб посіву, вид касети. Як плекати розсаду, і за 25-50 днів отримати ранній прибуток, розказав Ігор Дидів, кандидат с-г наук, доцент кафедри садівництва та овочівництва Львівського Національного аграрного університету на конференції «Ефективна теплиця».
      
«Вирощування розсади – прибуткова річ, з 1 квадратного метру можна отримати майже тисячу штук розсади. Критерії вибору касети: ціна, якість, розмір та кількість чарунок», — пояснив Ігор Дидів.
Одразу після посіву у теплиці потрібно зробити високу температуру до 25 градусів Цельсія. Потім потрібно знизити температуру. «Для капусти температуру потрібно знизити до 8-12 градусів Цельсія. Це необхідно для того, щоб в першу чергу розвивалася коренева система, а не витягувалася наземна частина. Коли ми не знижуємо температуру, буває, що рання капуста за 2-3 дні може прорости як пачка сірників, дуже тонка, – це не якісна розсада», — додав спеціаліст.
Через 7-8 днів можна підвищити температуру: вдень до 25, вночі – 15 градусів. Тоді рослина починає інтенсивно рости. «Доглядаючи за рослинами, ніколи не беріть їх за стебло, тільки за семидольні листочки, щоб не пошкодити стебло», — застерігає він.
В касетах можна вирощувати 640 штук розсади на 1 м3. «Цього року розсада рвана овочів коштувала – 2 грн. Більш якісна, касетна, від 2 до 3 грн, але в результаті ви будете мати коренеплоди вагою від кілограма. І це біологічні властивості, ніякої хімії», — наголосив спеціаліст.
З грудня по січень рослини можна вирощувати в міні-теплицях на стелажах. Посіяна у квітні розсада дешевша. Касетна розсада баштанних коштує 5-7 грн за штуку.
ІА «Інфоіндустрія»
