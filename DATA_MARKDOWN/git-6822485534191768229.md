
# حامد بهداد برگزیده جشنواره فیلم آنتالیا

Published at: **2019-11-02T09:07:00+00:00**

Author: ****

Original: [جامعه خبری تحلیلی الف](https://www.alef.ir/news/3980811021.html)

در جشنواره فیلم آنتالیا جایزه بهترین کارگردان به رضا میرکریمی و بهترین بازیگر مرد برای حامد بهداد به خاطر فیلم «قصر شیرین» اهدا شد.
به گزارش ایسنا، مراسم اختتامیه پنجاه و ششمین جشنواره بین‌المللی فیلم آنتالیا شامگاه ۹ آبان به پایان رسید و جایزه بهترین کارگردانی و بهترین بازیگر به رضا میرکریمی و حامد بهداد برای فیلم «قصر شیرین» نماینده سینمای ایران رسید.
فیلم «قصر شیرین» به کارگردانی رضا میرکریمی و پخش بین‌المللی شرکت ایریماژ در دوازدهمین حضور بین‌المللی‌اش دو جایزه دیگر دریافت کرد و گفته می‌شود در جشنواره‌های رقابتی که تاکنون حضور داشته جایزه گرفته است.
داورانی که به قضاوت ۱۰ فیلم حاضر در بخش مسابقه بین‌المللی فیلم‌های بلند پرداختند عبارتند از: وولفگانگ بکر (کارگردان آلمانی فیلم «خداحافظ، لنین!» و تهیه‌کننده بین‌المللی – رئیس هیات داوران)، جی جئون (تهیه‌کننده کره‌ای فیلم‌های چانگ دونگ لی و یکی از مدیران جشنواره بین‌المللی فیلم بوسان)، اوا پوشچینسکا (تهیه‌کننده لهستانی فیلم‌های «ایدا» و «جنگ سرد» ساخته پاول پاولیکوفسکی)، یوهانا تر استیگ (بازیگر بین‌المللی سینمای هلند) و رونار رونارسون (کارگردان جوان و سینمای ایسلند).
