
# У Франції перекинувся автобус, більше 30 постраждалих, в тому числі - іноземці

Published at: **2019-11-03T14:47:48+00:00**

Author: ****

Original: [Європейська правда](https://www.eurointegration.com.ua/news/2019/11/3/7102574/)

У Франції в ДТП потрапив автобус компанії Flixbus, який виконував рейс з Парижа до Лондона.
Про це повідомляє "Європейська правда" з посиланням на видання Courrier Picard.
Інцидент стався близько 11.50 поблизу муніципалітету Естре-Деньєкур у департаменті Сомма.
Автобус злетів з дороги через мокрий асфальт, вдарився в огорожу і перекинувся.
Були мобілізовані значні сили для надання надзвичайної допомоги.
Пасажири, які мають французьке, російське, іспанське та ірландське громадянство, були евакуйовані.
В останньому звіті надзвичайних служб, опублікованому о 14.00 за місцевим часом, повідомляється про 29 легко поранених, яких спрямували в лікарні Перонна і Мондідьє, і про чотирьох поранених, доставлених в університетську лікарню Ам'єна у важкому стані .
В момент аварії в автобусі перебували 33 людини, включно з водієм.
Трасу, на якій сталася аварія, тимчасово перекрили.
