
# Filistinli mültecilere yardım ajansı UNRWA direktörü istifa etti

Published at: **2019-11-06T20:00:41+00:00**

Author: **Faruk Can**

Original: [euronews](https://tr.euronews.com/2019/11/06/bmnin-filistinli-multecilere-yardim-ajansi-unrwanin-direktoru-aciga-alindi)

Birleşmiş Milletler'in Filistinli mültecilere yardım ajansı UNRWA'nın direktörü Pierre Krahenbuhl hakkında görevi kötüye kullanma iddiasıyla açılan soruşturma nedeniyle açığa alındıktan sonra istifa etti.
Ajanstan yapılan açıklamada komiserin yetkilerinin soruşturma tamamlanana kadar askıya alındığı ve yerine geçici olacak Christian Saunders'in atandığı belirtildi. Bu haberin ardından Krahenbuhl görevinden istifa ettiğini duyurdu.
Temmuz ayında AFP haber ajansı aralarında Krahenbuhl'ün de bulunduğu UNRWA'nın bazı üst düzey yöneticileri hakkında meslek ahlakını ihlal eden uygulamaları nedeniyle soruşturma başlatıldığını rapor etmişti.
AFP tarafından görülen iç soruşturma raporunda "gayrimeşru cinsel ilişki, adam kayırma, misilleme, ayrımcılık ve yetkilerini haklı eleştirileri bastırmak, kişisel kazanç sağlamak için kullanma" gibi iddialar yer alıyordu.
Haberden günler sonra İsviçre UNRWA'ya sağladığı fonları askıya aldığını açıklamıştı.
Ek kaynaklar • Reuters
