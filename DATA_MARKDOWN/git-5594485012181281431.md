
# Нов скандал набира скорост в БНР

Published at: **2019-11-04T20:41:00+00:00**

Author: ****

Original: [Blitz.bg](https://blitz.bg/obshtestvo/nov-skandal-nabira-skorost-v-bnr_news707372.html)

https://blitz.bg/obshtestvo/nov-skandal-nabira-skorost-v-bnr_news707372.html Blitz.bg
Нов скандал отекна от коридорите на националното радио. И.д. шеф до провеждането на конкурса, Антон Митов, е назначил отново на шефското място начело на "Хоризонт" вече пенсионирания Ивайло Савов, който си тръгна преди около месец.Това става ясно от документите - заповед с днешна дата, издадена и подписана от Антон Митов, поставен на директорския пост на БНР от СЕМ, след като отстраниха предсрочно предишния директор на БНР Светослав Костов.Именно Костов беше пенсионирал Савов заради навършена възраст, който пък бе един от главните герои в центъра на скандала в "Хоризонт", обвинил Костов в натиск.С днешна дата Савов, който вече и по закон е пенсионер, не само се е върнал на щат в радиото, но и заема мениджърското място на програмния директор Мартин Минков, който пък управляваше досега "Хоризонт", съобщава Дарик. Само няколко дни преди това самият Минков пръв подписа докладна, с която върна на работа в БНР пенсионирания журналист, но в "Нощен Хоризонт" като редактор.
И двете стъпки на Минков и Митов, очевидно част от един общ сценарий за завръщането на Савов на старата му позиция на доста по-високо възнаграждение, са извършени без съгласието на Управителния съвет на Българското национално радио, който се е възпротивил на това.
По тази причина колективният ръководен орган ще сезира за нарушението прокуратурата, СЕМ и медийната комисия в парламента.ОЧАКВАЙТЕ ПОДРОБНОСТИ В БЛИЦ
