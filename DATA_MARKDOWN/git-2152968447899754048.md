
# Тинейджъри крадат пари от хотелски стаи в Банско

Published at: **2019-11-03T11:10:00+00:00**

Author: **Павел Гълъбов**

Original: [Dnes.bg](https://www.dnes.bg/crime/2019/11/03/tineidjyri-kradat-pari-ot-hotelski-stai-v-bansko.428376)

Две момчета са задържани като заподозрени в кражба на пари от хотелски стаи в Банско, съобщиха от полицията в града.
Около 3 часа в събота в районното управление на Банско е получено съобщение, че между 1,30 часа и 2,30 часа от три хотелски стаи е извършена кражба на около 50 лв. - 60 лв. Общата стойност на кражбата е близо 200 лева. След незабавно проведени действия е установено, че съпричастни към извършеното деяние са две момчета на 17 и 15 години и двамата от гр. Стамболийски. Сумите са възстановени на потърпевшите, а с крадците се водят разговори.
