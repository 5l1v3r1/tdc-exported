
# पानिपतचे ऐतिहासिक युद्ध रूपेरी पडद्यावर, पाहा Panipat Trailer!!

Published at: **2019-11-05T09:11:31+00:00**

Author: **ऑनलाइन लोकमत**

Original: [Lokmat](https://www.lokmat.com/bollywood/sanjay-dutt-arjun-kapoor-kriti-sanon-starrer-panipat-trailer/)


        ठळक मुद्दे
      
अर्जुन कपूर, संजय दत्त, क्रिती सॅनन यांच्या मुख्य भूमिका असलेला ‘पानिपत- द ग्रेट बेट्रेयल’ या चित्रपटाचा भव्यदिव्य ट्रेलर रिलीज झालाय. होय, मराठा साम्राज्याचा इतिहास आणि पानिपतच्या युद्धाची कथा या निमित्ताने रूपेरी पडद्यावर पहायला मिळणार आहे.  दिग्दर्शक आशुतोष गोवारीकर यांनी  या चित्रपटाचे दिग्दर्शन केले आहे.तीन मिनिटांचा या ट्रेलरमध्ये संजय दत्तची एन्ट्री जबरदस्त आहे. चित्रपटात संजय दत्त अहमद शाह अब्दाली तर अर्जुन कपूर सदाशिवरावांच्या भूमिकेत आहे. तर क्रिती सॅनन हिने पार्वतीबाईंची भूमिका साकारली आहे. यासोबतच   पद्मिनी कोल्हापुरे, झीनत अमान, मोहनीश बहल यांच्याही या चित्रपटात महत्त्वपूर्ण भूमिका आहेत. पानिपतच्या इतिहास अत्यंत भव्यदिव्य स्वरूपात मांडण्याचे आशुतोष गोवारीकर यांचे प्रयत्न या ट्रेलरमध्ये दिसतात.
