
# La magia di Photoshop arriva direttamente al momento dello scatto: nasce Photoshop Camera (video)

Published at: **2019-11-04T19:13:35+00:00**

Author: **Matteo Bottin**

Original: [MobileWorld](https://www.mobileworld.it/2019/11/04/magia-photoshop-arriva-direttamente-al-momento-dello-scatto-nasce-photoshop-camera-video-240361/)

Photoshop non ha certo bisogno di presentazioni: è famoso in tutto il mondo per la sua potenza e flessibilità. Ma Adobe vuole portare il suo potere ad un livello superiore: perché non applicare la magia di Photoshop direttamente alla fase di scatto? Da questo pensiero è nata una nuova app, Photoshop Camera.
Questa applicazione, disponibile in anteprima su iOS e Android, è basata sulla intelligenza artificiale Adobe Sensei, la piattaforma proprietaria di Adobe per la IA. Con Photoshop Camera è possibile scattare, modificare e condividere tutte le foto che volete, usando la potenza di Photoshop direttamente in tempo reale.
Utilizzando la IA, l’app è in grado di identificare rapidamente il soggetto inquadrato e suggerire automaticamente delle scene e degli effetti da applicare. Se l’effetto non dovesse convincervi dopo lo scatto, tranquilli: Photoshop Camera conserverà comunque la foto originale.
Photoshop Camera non andrà a sostituire Photoshop Express: le due applicazioni continueranno a coesistere e a portare la suite di Adobe anche nel mondo mobile.
Photoshop Camera sarà disponibile per tutti nel 2020, ma nel caso voleste provarla potete iscrivervi all’anteprima utilizzando questo link. Se invece volete solo avere un assaggio delle capacità di questa nuova app, vi lasciamo al video di presentazione qui sotto.
