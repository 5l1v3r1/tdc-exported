
# Тенис в Париж НА ЖИВО: Григор Димитров - Новак Джокович

Published at: **2019-11-02T13:28:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/tenis-v-parizh-na-zhivo-grigor-dimitrov---novak-dzhokovich-1391064.html)

Малко неочаквано, но напълно заслужено Григор Димитров достигна полуфиналите на Мастърса в Париж, а следващото препятствие пред българина е не кой да е, а световният №1 в мъжкия тенис - Новак Джокович.
Срещата между двамата балканци е първа за деня на Централния корт във френската столица и е с начален час 15:00 българско време. Може да следите Григор Димитров - Новак Джокович НА ЖИВО в SportLive.bg.

        ПРЕДИ ДВУБОЯ
      
Българският тенисист записа няколко разочарования след бляскавите мачове, които изигра на US Open, но изригна в точния момент и в Париж показва най-добрия тенис, на който е способен. Той отстрани поред Давид Гофен и Доминик Тийм с двусетови победи, а за полуфиналите се класира след леко колебливо представяне на сервис срещу Кристиан Гарин.
Новак Джокович пък се "събра" точно за Мастърса в Париж, тъй като има шанс да изгуби първата си позиция в световната ранглиста. Сърбинът не е загубил нито един сет до момента и е абсолютен фаворит да спечели надпреварата.
Димитров играе много трудно срещу лидера в ранглистата, като има само една победа до момента - през 2013 година в Мадрид. Оттогава насам двамата имат и няколко паметни мача, включително на "Уимбълдън" през 2014 година и в Синсинати през 2018. Това е и последната им среща до момента, спечелена от Ноле с 2:1.
