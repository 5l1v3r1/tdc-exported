
# واژگونی سرویس مدرسه در اسدآباد همدان

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696559/%D9%88%D8%A7%DA%98%DA%AF%D9%88%D9%86%DB%8C-%D8%B3%D8%B1%D9%88%DB%8C%D8%B3-%D9%85%D8%AF%D8%B1%D8%B3%D9%87-%D8%AF%D8%B1-%D8%A7%D8%B3%D8%AF%D8%A2%D8%A8%D8%A7%D8%AF-%D9%87%D9%85%D8%AF%D8%A7%D9%86)

رئیس مدیریت بحران شهرستان اسدآباد از واژگونی یک دستگاه سرویس مدرسه حامل دانش آموزان روستای رستم آباد این شهرستان در صبح امروز خبر داد.
مجید درویشی در گفت‌وگو با ایسنا، اظهار کرد: در سانحه ترافیکی واژگونی سرویس مدرسه روستای رستم آباد از توابع شهرستان اسدآباد، پنج نفر از دانش آموزان مصدوم شده اند که بلافاصله بعد از انجام اقدامات اولیه درمانی توسط فوریت‌های پزشکی به بیمارستان حضرت قائم(عج) منتقل شدند.
وی افزود: سه نفر از مصدومان که مشکل خاصی نداشتند، پس از انجام اقدامات درمانی ترخیص شدند و یک نفر نیز در بخش جراحی بیمارستان حضرت قائم(عج) تحت نظر قرار دارد و یک نفر دیگر از مصدومان با ترومای ناحیه سر، به همدان اعزام شده است.
فرماندار شهرستان اسدآباد با اشاره به انحراف و واژگونی سواری سمند حامل دانش آموزان روستای رستم آباد گفت: این سانحه رأس ساعت ۸ و ۴۰ دقیقه صبح امروز به مرکز پیام اورژانس اطلاع داده شده است.
