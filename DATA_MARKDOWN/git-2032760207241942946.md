
# Rumunská vláda premiéra Orbana navrhla dvoch kandidátov do Európskej komisie

Published at: **2019-11-06T21:35:01+00:00**

Author: **Webnoviny**

Original: [Denník politika](http://dennikpolitika.sk/archiv/88879)

6.11.2019 (Webnoviny.sk) – Rumunská vláda navrhla dvoch kandidátov, ktorí by zastupovali krajinu v novej Európskej komisii vedenej Ursulou von der Leyen.
Premiér Ludovic Orban v stredu oznámil, že na post eurokomisára navrhuje Siegfrieda Murešana a Adinu-Ioanu Valean. Obaja kandidáti sú členmi Orbanovej Národnej liberálnej strany a sú tiež europoslanci.
Murešan je v europarlamente podpredseda frakcie Európskej ľudovej strany. Valean je zase predsedníčkou Výboru Európskeho parlamentu pre priemysel, výskum a energetiku.
Pôvodnú rumunskú kandidátku, ktorú navrhla bývalá vláda socialistov, Európsky parlament odmietol pre konflikt záujmov.
Viac k témam: eurokomisár, europoslanciZdroj: Webnoviny.sk – Rumunská vláda premiéra Orbana navrhla dvoch kandidátov do Európskej komisie © SITA Všetky práva vyhradené.
