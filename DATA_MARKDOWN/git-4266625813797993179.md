
# На Волині чоловік увірвався до школи та вимагав у вчителів гроші

Published at: **2019-11-01T19:54:00+00:00**

Author: ****

Original: [ZIK.UA](https://zik.ua/news/2019/11/01/na_volyni_cholovik_uvirvavsya_do_shkoly_ta_vymagav_u_vchyteliv_groshi_1681891)


        У місті Ковель Волинської області невідомий чоловік увірвався до школи та, погрожуючи, вимагав у вчителів грошей.
      
Про це повідомляє на своїй сторінці у Facebook патрульна поліція Волині.
Згідно з повідомленням, у п'ятницю, 1 листопада, в кабінет школи №7 зайшла невідомий чоловік і вимагав кошти у вчителів, водночас погрожуючи їм предметом, схожим на зброю.
Невдовзі чоловік покинув приміщення, а співробітники школи, коли оговталися від подій,  викликали патруль.
Як зазначається, за орієнтуванням правоохоронцям вдалося оперативно розшукати порушника. Ним виявився 47-річний ковельчанин, який проживає неподалік і раніше проблем із законом не мав.
Він розповів патрульним, що таким чином "хотів познайомитися з дівчиною", адже проживає сам, однак, чому обрав саме такий "оригінальний" спосіб, не пояснив.
Також у його помешканні знайшли також декоративну флягу у вигляді зброї, на місце викликали слідчо-оперативну групу. Чоловіка  затримали, йому може загрожувати покарання за розбій. 
Нагадаємо, правоохоронці відкрили кримінальне провадження за фактом обстрілу швидкісного трамвая у Києві, який стався в ніч на 1 листопада. 
