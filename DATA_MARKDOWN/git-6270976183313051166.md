
# Юрій Луценко повернувся в Київ з Лондона та прокоментував заяву дружини

Published at: **2019-11-04T12:36:42+00:00**

Author: **Daria Trokhimovich**

Original: [Рубрика](https://rubryka.com/2019/11/04/yurij-lutsenko-povernuvsya-v-kyyiv-z-londona-ta-prokomentuvav-zayavu-druzhyny/)


        
          Колишній генеральний прокурор Юрій Луценко повернувся до України з Великої Британії, та підтримує свою дружину, яка вирішила скласти мандат.
        
      
Стало відомо з Facebook-сторінки Луценка.
“Моя дружина Ірина написала заяву про складення депутатських повноважень. Вона перенесла серйозну проблему з серцем. Такий діагноз не дозволяє працювати на виборців на повну віддачу, як вона це робила і в опозиції і при владі.
Ні, це ніяк не пов‘язано з “версіями” переповнених жовчю псевдоекспертів. Хоча би тому, що я вже 10 днів як закінчив курс англійської і повернувся в Київ”.
Луценко запевняє, що його “сім‘я народилася, працювала, боролася і воювала в Україні і тому не змінить ні переконань, ні місця проживання”.
Раніше: Ірина Луценко підтвердила причину складання мандату.
