
# 'Antwerp heeft goed nieuws over Baby, slecht nieuws over Quirynen'

Published at: **2019-11-06T18:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902685/-antwerp-heeft-goed-nieuws-over-baby-slecht-nieuws-over-quirynen-.html)


        Bij Antwerp zal Robbe Quirijnen een tijdje niet meetrainen. De jonge middenvelder scheurde in de beloftenwedstrijd tegen Moeskroen namelijk de ligamenten van zijn enkel, vertelt Gazet Van Antwerpen.
      
Quirijnen kreeg aan het begin van dit seizoen speelminuten van Laszlo Bölöni, maar haalde de laatste weken de selectie niet meer. Nu krijgt hij opnieuw tegenslag. Door de enkelblessure zal hij naar verluidt tussen drie en zes weken buiten strijd zijn bij Antwerp.
Voor Amara Baby is er beter nieuws. Hij is hersteld van zijn enkelblessure en kan dus zondag aantreden tegen Club Brugge. Dieumerci Mbokani trainde maandag niet mee met last aan de kuit, maar raakt ook speelklaar.
Voor Steven Defour, Daniel Opera en Junior Pius komt de wedstrijd tegen Club Brugge sowieso nog te vroeg. Defour ondergaat later deze week een nieuwe echo.
