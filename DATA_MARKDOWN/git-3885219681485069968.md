
# הצילה יהודים ועונתה בידי הנאצים: חברת מחתרת צרפתייה מתה בגיל 103

Published at: **2019-11-04T09:31:00+00:00**

Author: **סוכנויות הידיעות**

Original: [וואלה! חדשות](https://news.walla.co.il/item/3321537)

איווט לונדי, חברת מחתרת צרפתית מוכרת וכן ניצולת מחנות ריכוז נאציים, הלכה לעולמה בגיל 103, בעיר אפרניי בצפון צרפת.
בשנות המלחמה, סיפקה לונדי תעודות ומסמכים מזויפים למשפחות יהודיות, לגברים שברחו ממחנות עבודה וכן לשבויי מלחמה שנמלטו. בשנת 2017 היא עוטרה בדרגת "קצין גבוה של לגיון הכבוד הצרפתי" - שנחשב לאחד מהעיטורים האזרחיים החשובים במדינה.
בין היתר, שימשה לונדי השראה לדמות מסרט צרפתי ב-2009 שעקב אחר משפחה צוענית הנרדפת בידי הנאצים.

        צרפת: אזרחית ישראלית שטיילה עם בתה נעדרת יותר משבועיים 
         צרפת: איש ימין קיצוני בן 84 פתח באש במסגד; שניים נפצעו 
         החוקרים בצרפת אישרו: הטבח במטה המשטרה בפריז מסתמן כפיגוע 
         בעלי עסק? כך תגרמו למודעת הגוגל שלכם להצליח תוכן מקודם
      
היא הייתה חברה בתנועת ההתנגדות הצרפתית "קו הבריחה של פוסום", והחלה את פעילותה בשנת 1940, כשסיפקה מסמכים מזויפים לאנשים שהתחבאו בחווה של אחיה. היא נעצרה ביוני 1944, כשהייתה בת 28, ונלקחה למחנה הריכוז רוונסבריק בגרמניה.
לונדי דיברה בכנות ובפתיחות על הסבל הרב שחוותה שם, עוד מההתחלה, כשהוכרחה להתפשט אל מול קציני אס.אס. "הגוף עירום ולפתע המוח נקרע. אתה הופך לבור, בור מלא בריקנות, ואם אתה מסתכל מסביב יש עוד ריקנות", אמרה. לאחר מכן הועברה למחנה הריכוז בוכנוולד, ששוחרר באפריל 1945.
במשך 15 שנה היא הסתירה את חוויותיה מהשנים הללו, אך ב-1959, לונדי, מורה בבית ספר, שיתפה את עדותה עם סטודנטים צרפתים וגרמנים, כשהיא מקדמת מסר של פיוס והשלמה. "גם היום, אני חושבת על המחנה בשלב מסוים של היום. לעיתים קרובות בלילה, לפני שאני נרדמת", אמרה לסוכנות הידיעות הצרפתית AFP ב-2017.
ראש עיריית אפרניי, פרנק לרוי, הוקיר אתמול (ראשון) את לונדי בציוץ בטוויטר שלו, וכינה אותה "דוגמא לכולנו". אריק גיראדרן, נציג האסיפה הלאומית הצרפתית, צייץ כי "נודע לי בעצב על מותה של איווט לונדי, חברת המחתרת הדגולה, שקידמה כל חייה את חובת הזיכרון בקרב הדור הצעיר".
