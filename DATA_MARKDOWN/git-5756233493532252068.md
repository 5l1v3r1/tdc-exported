
# مفقود شدن یک نفر بر اثر سیل در مازندان

Published at: **2019-11-04T09:52:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619800/%D9%85%D9%81%D9%82%D9%88%D8%AF-%D8%B4%D8%AF%D9%86-%DB%8C%DA%A9-%D9%86%D9%81%D8%B1-%D8%A8%D8%B1-%D8%A7%D8%AB%D8%B1-%D8%B3%DB%8C%D9%84-%D8%AF%D8%B1-%D9%85%D8%A7%D8%B2%D9%86%D8%AF%D8%A7%D9%86)


        رییس سازمان امداد و نجات از مفقود شدن یک نفر در گلوگاه واقع در استان مازندران به دلیل گرفتار شدن در سیلاب خبر داد.
      

        آفتاب‌‌نیوز :
      
مرتضی سلیمی، رئیس سازمان امداد و نجات درباره خدمات امداد و نجات در سیل و آبگرفتگی طی ٤٨ ساعت گذشته گفت: ٢ استان گلستان و مازندران متاثر از سیل و آبگرفتگی هستند.
وی با اشاره به مناطق امدادرسانی شده تصریح کرد: در ١٥ شهر و روستا به ٨٣٨ نفر امدادرسانی شده است.
به گفته رییس سازمان امداد و نجات ١ نفر در گلوگاه بر اثر گرفتار شدن در سیلاب مفقود شده است.
سلیمی با اشاره به اینکه ۴۵ تیم شامل ۲۲۵ نفر در این عملیات حضور دارند از تخلیه آب از ٩٣ واحد مسکونی خبر داد.
وی ادامه داد: همچنین تاکنون ٤٨٠ کیلوگرم نایلون، ٢٠٨ تخته پتو، ٨٢ تخته موکت توزیع شده است.
به گفته رییس سازمان امداد و نجات امدادرسانی ادامه دارد.
