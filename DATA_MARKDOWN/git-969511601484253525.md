
# Tranzacţie respinsă de ASF: Tradeville nu vinde Vanguard către polonezii de la Aforti

Published at: **2019-11-06T00:00:00+00:00**

Author: **Liviu Popescu**

Original: [BusinessMagazin](https://www.businessmagazin.ro/actualitate/tranzactie-respinsa-de-asf-tradeville-nu-vinde-vanguard-catre-polonezii-de-la-aforti-18547153)

Vanguard, cel mai mic administrator de fonduri mutuale din România în funcţie de active, dar care are singurul ETF listat la bursa de la Bucureşti, a anunţat astăzi la bursă că Autoritatea de Supraveghere Financiară (ASF) a respins tranzacţia prin care acţionarul majoritar al administratorului, respectiv societatea de brokeraj Tradeville, voia să vândă administratorul .
Potrivit informaţiilor ZF, cel mai probabil, potenţialul achizitor era Aforti. Decizia de respinsgere a proiectului de achiziţiei poate fi contestată în 30 de zile de la emiterea acesteia.
“S.A.I. Vanguard Asset Management S.A., administrator al O.P.C.V.M. tranzacţionabil Fondul Deschis de Investiţii ETF BET TRADEVILLE (simbol: TVBETETF), fond listat la Bursa de Valori Bucureşti, informează investitorii fondului că, în urma evaluării pe baza prevederilor Regulamentului nr. 3/2016,  Autoritatea de Supraveghere Financiară (A.S.F.) a respins proiectul de achiziţie şi dobândire a calităţii de acţionar semnificativ al S.A.I. Vanguard Asset Management S.A. de către potenţialului achizitor. Decizia A.S.F. de respingere a proiectului de achiziţie poate fi contestată în termen de 30 de zile de la emiterea ei”, se arată la bursă.
Vanguard menţionează că decizia ASF de aprobare a proiectului de achiziţie era obligatorie pentru finalizarea tranzacţiei privind cesionarea integrală a participaţiei deţinută de Tradeville la Vanguard Asset Management S.A. „De asemenea, acţionarul majoritar curent al S.A.I. Vanguard Asset Management S.A. are în vedere întreprinderea tuturor măsurilor necesare şi permise în cadrul legal aplicabil cu scopul menţinerii unui cadru ordonat al desfăşurării activităţii Fondului Deschis de Investiţii ETF BET Tradeville”.
În toamna acestui an, polonezii de la Aforti au cumpărat 10% din Vanguard de la Tradeville, iar potrivit datelor ZF, aceştia erau cei care voiau să cumpere integral societate de administrare.
ZF a scris despre această tranzacţie încă din aprilie 2019, sursele din piaţă indicând o valoare de până într-un milion de euro.
