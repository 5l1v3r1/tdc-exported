
# Jordi Alba recau de la lesió al bíceps femoral de la cuixa esquerra i serà baixa contra el Celta

Published at: **2019-11-05T21:45:08+00:00**

Author: **esport3**

Original: [CCMA](https://www.ccma.cat/esport3/jordi-alba-nomes-juga-la-primera-part-contra-lslavia-per-unes-molesties-als-isquiotibials-de-la-cama-esquerra/noticia/2961159/)

Jordi Alba només ha pogut jugar els primers 45 minuts del partit contra l'Slavia de Praga. El lateral esquerre, que ja no va disputar l'última jornada de lliga contra el Llevant al Ciutat de València, s'ha retirat per unes molèsties als isquiotibials de la cama esquerra i ha deixat el seu lloc a Sergi Roberto.Les proves realitzades al futbolista de l'Hospitalet han mostrat que Jordi Alba ha tingut una recaiguda de la lesió al bíceps femoral de la cuixa esquerra i serà baixa segura pel pròxim partit de lliga contra el Celta al Camp Nou, i la seva evolució en marcarà la disponibilitat en altres duels.
