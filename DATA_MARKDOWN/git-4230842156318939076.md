
# В Одесі четверо підлітків втекли з притулку на похорон Дар’ї Дробот

Published at: **2019-11-05T14:59:47+00:00**

Author: ****

Original: [ФАКТИ](https://fakty.com.ua/ua/ukraine/20191105-v-odesi-chetvero-pidlitkiv-vtekly-z-prytulku-na-pohoron-dar-yi-drobot/)

В Одесі четверо підлітків втекли з притулку, щоб потрапити на похорон убитої школярки Дар’ї Дробот.
Начальник служби у справах дітей Одеської міської ради Юлія Нікандрова повідомила, що 4 листопада з дитячого закладу, розташованого в Київському районі Одеси пішли четверо підлітків: Каріна Орленко, Анна Стельмах, Данило Стамов і Максим Соколаш.
Діти втекли з комунального закладу Центр соціально-психологічної реабілітації Одеської міськради, який знаходиться на вулиці Героїв Крут.
Читайте: Бив ногами і хотів зґвалтувати: подробиці вбивства 14-річної школярки під Одесою
За словами Нікандрової, підлітки, які втекли з притулку, прийшли на похорон 14-річної Дар’ї Дробот. Відзначається, що нібито одна дівчинка дружила із загиблою.
Про те, чи повернули підлітків до центру реабілітації поки не повідомляється.
Також з’явилася інформація, що 15-річний хлопець, якого підозрюють у вбивстві Дробот, раніше проходив реабілітацію в цьому закладі.
Нагадаємо, 3 листопада у лісопосадці на території Лиманського району Одеської області без ознак життя знайшли Дарину Дробот.
