
# Axl Rose, liderul rockerilor de la Guns N' Roses, s-a prăbuşit pe scenă sub ochii fanilor

Published at: **2019-11-03T22:16:00+00:00**

Author: **Elena Marinescu**

Original: [Bihoreanul](https://www.ebihoreanul.ro/stiri/ultima-or-31-34/axl-rose-liderul-rockerilor-de-la-guns-n-roses-s-a-prabusit-pe-scena-sub-ochii-fanilor-152537.html)

Axl Rose, solistul trupei hard rock Guns N' Roses, s-a prăbuşit vineri seară pe scenă sub ochii fanilor în timpul unui concert.
Vedeta rock, în vârstă de 57 de ani, a făcut furori pe Internet după ce le-a dat emoţii fanilor în momentul în care a alunecat pe spate şi s-a lovit de scenă de i-a sărit pălăria din cap.
Axl Rose s-a oprit din interpretarea piesei "Knockin' on Heaven's Door" după care s-a dat bătut şi a stat câteva secunde încotit la podea ca să îi recapete suflul.
Rockerul s-a ridicat apoi ca şi cum nimic nu s-ar fi întâmplat, a luat un prosop şi a şters scena de o pată de lichid pe care se pare că a alunecat.
Concertul rock în cadrul căruia Axl Rose a făcut cunoştinţă cu podeaua face parte din turneul "Not In This Lifetime" lansat în 2016 care s-a situat anul acesta pe locul trei în topul celor mai profitabile turnee cu încasări de peste 560 milioane de dolari.
 Înfiinţată la jumătatea anilor '80 trupa Guns N' Roses a lansat de-a lungul timpului şase albume de studio şi a vândut peste 100 milioane de albume în întreaga lume fiind una dintre cele mai vine vândute trupe.
