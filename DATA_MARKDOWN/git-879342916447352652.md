
# Карта ООС: ситуація на сході України на 6 листопада

Published at: **2019-11-06T14:16:00+00:00**

Author: ****

Original: [Слово і Діло](https://www.slovoidilo.ua/2019/11/06/karta/karta-oos-sytuacziya-sxodi-ukrayiny-6-lystopada)


        Ситуація на сході країни станом на 6 листопада 2019 року за даними РНБО України, пресцентру ООС, Міністерства оборони, журналістів і волонтерів.
      

        Обстріли:
      
Упродовж минулої доби кількість обстрілів російсько-окупаційними військами наших оборонних позицій на лінії зіткнення зменшилася до 7. Переважно противник завдавав ударів з гранатометів різних систем, великокаліберних кулеметів та стрілецької зброї, проте одного разу застосував заборонені Мінськими домовленостями міномети калібру 120 мм.
Тут відбулося 3 обстріли.
Після 17:00 окупанти з ручних протитанкових і автоматичних станкових гранатометів та стрілецької зброї 25 хвилин обстрілювали наші позиції біля Оріхового.
О 21:30 розпочався обстріл з автоматичних гранатометів та кулеметів великого калібру опорних пунктів підрозділів Об’єднаних сил поблизу Луганського, що тривав 15 хвилин.
Наприкінці доби автоматичні станкові гранатомети ворог застосував неподалік Хутора Вільного.
4 порушення противником режиму тиші мали місце на цьому напрямку.
Двічі, вранці зі станкових і ручних протитанкових гранатометів та стрілецької зброї, а ввечері з мінометів 120-го калібру і станкових протитанкових гранатометів російсько-окупаційні війська завдали ударів по околицях Водяного.
Крім того, до обіду поблизу Лебединського окупанти застосували кулемети великого калібру та стрілецьку зброю, а захисників Старогнатівки обстріляли з великокаліберних кулеметів.
Втрат серед особового складу Об’єднаних сил внаслідок обстрілів упродовж минулої доби не зафіксовано.
Обстановка на сьогодні, 06 листопада
Від початку поточної доби до 12:30 російсько-окупаційні війська відкривали вогонь одного разу на Луганському напрямку.
Після опівночі з гранатометів різних систем, кулеметів великого калібру та стрілецької зброї противник обстріляв опорні пункти підрозділів Об’єднаних сил, облаштовані на околицях Кримського.
Втрат з нашого боку немає.
