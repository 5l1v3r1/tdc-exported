
# Η ΕΛ.ΑΣ παρέλαβε 59 νέα οχήματα - ΦΩΤΟ

Published at: **2019-11-07T05:31:00+00:00**

Author: ****

Original: [enikos.gr](http://www.enikos.gr/society/682701/i-elas-parelave-59-nea-ochimata-photo)

Πενήντα εννέα νέα οχήματα παρέλαβε τις προηγούμενες μέρες η Ελληνική Αστυνομία, στο πλαίσιο της ανανέωσης του στόλου της, ενώ σε εξέλιξη βρίσκονται οι σχετικές διαδικασίες για την προμήθεια άλλων περίπου 500 οχημάτων διάφορων τύπων το επόμενο χρονικό διάστημα, σύμφωνα με ανακοίνωση του Αρχηγείου του Σώματος.
Τα 20 από τα 59 οχήματα είναι δωρεά της Εταιρείας Κοινωνικής Προσφοράς Ελληνικού Εφοπλισμού ΣΥΝ-ΕΝΩΣΙΣ και πρόκειται για περιπολικά που διατέθηκαν στην Άμεση Δράση, ενώ τα υπόλοιπα 39 αποκτήθηκαν μέσω του Ευρωπαϊκού Ταμείου Εσωτερικής Ασφάλειας και είναι οχήματα μεταφοράς αστυνομικών σκύλων ανίχνευσης ναρκωτικών ουσιών και οχήματα για τη Διεύθυνση Εγκληματολογικών Ερευνών.
Ειδικότερα, τα 14 είναι συμβατικά αυτοκίνητα και κατανέμονται στην ΔΕΕ, ενώ τα 25 είναι μεταφοράς αστυνομικών σκύλων και κατανέμονται στη Διεύθυνση Ειδικών Αστυνομικών Δυνάμεων.
