
# ขอล่ะ! 'หมอก้อง' โพสต์เตือนคนเล่นมือถือขณะข้ามถนน

Published at: **2019-11-06T03:56:00+00:00**

Author: ****

Original: [เดลินิวส์](https://www.dailynews.co.th/entertainment/740218)


        หมอก้อง โพสต์เตือนสติคนเล่นมือถือขณะข้ามถนน บอกระวังกันด้วย ด้านดีเจพล่ากุ้ง โผล่คอมเมนต์กวนๆ
      
ปกติเป็นนักแสดงที่สร้างเสียงหัวเราะและมีมุมฮาๆมาให้แฟนๆได้เห็นกันเสมอ สำหรับ หมอก้อง-สรวิชญ์ สุบุญ แต่ล่าสุดดูเหมือนเจ้าตัวจะออกอาการเซ็งจริงๆ จึงโพสต์อินสตาแกรมส่วนตัวเตือนสติคนที่เล่นโทรศัพท์ขณะข้ามถนนโดยหมอก้องได้โพสต์ข้อความรูปภาพว่า “ขอล่ะ! เดินข้ามถนนอย่าก้มหน้าก้มตาเล่นมือถือเลย ถ้าไม่กลัวตัวเองบาดเจ็บ อันตรายก็สงสารคนใช้รถใช้ถนนคนอื่นบ้าง เขาก็กลัวนะ” พร้อมแคปชั่นว่า “เช้านี้เบรกหัวทิ่ม เพราะอยู่ก็ลงจากฟุตบาทมาพร้อมก้มหน้าเล่นมือถือ แถมเสียบหูฟังอีกต่างหาก.... เฮ้อ!”พอหมอก้องโพสต์รูปลงไป ก็มีชาวเน็ตมาคอมเมนต์ถึงเรื่องนี้มากมาย พร้อมบอกให้ทุกฝ่ายมีสติขณะใช้รถบนท้องถนนและข้ามถนนด้วย ขณะเดียวกันดีเจคนดัง ดีเจพล่ากุ้ง ก็ได้มาคอมเมนต์กวนๆในเรื่องนี้เช่นกัน โดยเขียนข้อความว่า “ตามอ่านทุกตัวอักษร เห็นด้วยจริงๆ เดี้ยวนี้คนไม่ชอบดูทาง แต่ดูมือถือแทน น่าเป็นห่วงจริงๆครับ เอาว่าเป็นห่วงทั้ง 2 ฝ่ายละกันนะ โอเคนะหมอ ไว้ค่อยเจอกันใหม่ เดี๋ยวผมข้ามถนนก่อน ถนนแถวนี้กว้างตั้ง 8 เลน ตอนนี้อยู่เลนที่ 3 ละ รถเยอะด้วย เดี้ยวข้ามต่อก่อนนะ เครๆไว้เจอกันนะครับ” จากนั้นก็มีคนมากดไลค์ขำๆกันคอมเมนต์ของดีเจพล่ากุ้งมากมายขอขอบคุณภาพประกอบจากอินสตาแกรม @kong_sarawit
 
