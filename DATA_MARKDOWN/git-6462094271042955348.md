
# Pietryčių Anglijoje nutekėjus cheminių medžiagų blogai pasijuto apie 60 žmonių

Published at: **2019-11-07T10:39:41+00:00**

Author: **BNS, Info Ekspresas**

Original: [INFO Ekspresas](http://www.ekspresas.co.uk/naujienos/pietryciu-anglijoje-nutekejus-cheminiu-medziagu-blogai-pasijuto-apie-60-zmoniu-54307/)

Anglijos pietrytinėje Kento grafystėje mažiausiai 57 žmonės trečiadienį kreipėsi į medikus po numanomo cheminių medžiagų nuotėkio, pranešė Didžiosios Britanijos žiniasklaida.
Pranešimuose sakoma, kad visiems nukentėjusiesiems pasireiškė kvėpavimo sutrikimai, vėmimas, pykinimas, galvos svaigimas.
Cheminių medžiagų nuotėkis įvyko Rumwood Green ūkio vaisių pakavimo skyriuje, Kento grafystėje, Maidstone miestelyje.
Į įvykio vietą atvyko septynios ugniagesių ir greitosios pagalbos medikų brigados. Apie keturiasdešimt ugniagesių dirbo įvykio vietoje, bandydami išsiaiškinti, kokios cheminės medžiagos galėjo pasklisti į aplinką.
Remiantis šiuo metu turimais duomenimis, ūkyje dirbę asmenys apsinuodijo anglies monoksidu.
