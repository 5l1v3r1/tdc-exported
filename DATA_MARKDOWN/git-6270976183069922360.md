
# Гончарук: На охорону здоров’я заклали на 15,1 млрд грн більше, ніж минулого року

Published at: **2019-11-06T19:31:25+00:00**

Author: **Ольга Проскурова**

Original: [Рубрика](https://rubryka.com/2019/11/06/goncharuk-na-ohoronu-zdorov-ya-zaklaly-na-15-1-mlrd-grn-bilshe-nizh-mynulogo-roku/)

Фото kmu.gov.uaУ держбюджеті-2020 збільшуються видатки на охорону здоров’я до 113,3 млрд грн.
Про це заявив прем’єр-міністр України Олексій Гончарук.
“Найголовніший пріоритет держави — людина та її безпека. В наступному році ми плануємо збільшуємо видатки на охорону здоров’я до 113,3 млрд грн. На 15,1 млрд грн більше, ніж минулого року. Українці мають менше хворіти, одужувати швидше та жити довше”, – каже він.
Так, гроші, закладені в проєкті Бюджету-2020 до другого читання, передбачають:
• закупку 470 нових карет швидкої допомоги — на це виділяємо 900 млн грн;• відкриття 25 відділень екстреної допомоги, по 1 у кожній області — на це піде 1 млрд грн;• ми абсолютно точно продовжуємо програму «Доступні ліки», яка робить ліки першої необхідності більш доступними для українців. Ми збільшуємо майже втричі фінансування на неї — 3,2 млрд грн;• 9,7 млрд грн — на закупівлю ліків і медвиробів, аби, прийшовши до лікарні, ви отримали повноцінну допомогу• 1,09 млрд грн — на лікування українців закордоном.
“Це лише одні із найважливіших статей видатків. Ми забезпечимо додаткове фінансування для критично важливих напрямків, аби українці стали більш захищеними та здоровішими. А сама українська система медицини має працювати швидко, професійно та з пацієнтом в центрі уваги”, – пояснює прем’єр.
Також Кабмін виділів 1,2 млрд грн для термомодернізації будинків.
