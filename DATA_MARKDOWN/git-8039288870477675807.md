
# Versiuni electrice pentru gama de utilitare ușoare a grupului PSA

Published at: **2019-11-07T07:29:44+00:00**

Author: **Dragos Băltățeanu**

Original: [AutoExpert](https://www.autoexpert.ro/versiuni-electrice-pentru-gama-de-utilitare-usoare-a-grupului-psa/)


        Opel, Citroen și Peugeot au adaugat versiuni electrice pentru utilitara ușoară construită pe platformă comună.
      
Opel Vivaro-e, Peugeot e-Expert și Citroen e-Jumpy sunt noile versiuni electrice din grupul PSA. Toate cele trei modele sunt bazate pe același model, construit pe noua platformă EMP2 a grupului francez. Platforma permite folosirea unui sistem de propulsie electric, dar și a motoarelor convenționale.
Indiferent de marca sub care va fi comercializată, utilitara electrică ușoară a grupului PSA are aceleași caracteristici tehnice. Clienții vor putea alege între două versiuni de baterie cu capacități diferite.
Versiunea de bază folosește o baterie de 50 kWh ce asigură modelului Vivaro-e/ e-Expert/ e-Jumpy o autonomie de 200 km. Versiunea cu baterie mare de 75 kWh poate parcurge o distanță de 300 km, măsurată conform standardului WLTP.
Noile modele electrice din cadrul grupului PSA vor fi disponibile începând cu anul viitor.
