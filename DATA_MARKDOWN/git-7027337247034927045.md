
# پاداش 20 میلیون دلاری آمریکا برای اطلاعات درباره مامور سابق اف بی آی که ادعا میشود در ایران مفقود شده است

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696843/%D9%BE%D8%A7%D8%AF%D8%A7%D8%B4-20-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%A7%D8%B7%D9%84%D8%A7%D8%B9%D8%A7%D8%AA-%D8%AF%D8%B1%D8%A8%D8%A7%D8%B1%D9%87-%D9%85%D8%A7%D9%85%D9%88%D8%B1-%D8%B3%D8%A7%D8%A8%D9%82-%D8%A7%D9%81-%D8%A8%DB%8C-%D8%A2%DB%8C-%DA%A9%D9%87-%D8%A7%D8%AF%D8%B9%D8%A7-%D9%85%DB%8C%D8%B4%D9%88%D8%AF-%D8%AF%D8%B1-%D8%A7%DB%8C%D8%B1%D8%A7%D9%86-%D9%85%D9%81%D9%82%D9%88%D8%AF-%D8%B4%D8%AF%D9%87-%D8%A7%D8%B3%D8%AA)

دولت آمریکا برای هرگونه اطلاعاتی در خصوص رابرت لوینسون که ادعا میشود در جزیره کیش مفقود شده، جایزه ۲۰ میلیون دلاری در نظر گرفته است.
به گزارش ایسنا، به نقل از فاکس نیوز، وزارت امور خارجه آمریکا روز دوشنبه از پاداش جدید تا سقف ۲۰ میلیون دلار برای اطلاعات معتبری که به مکان رابرت لوینسون، مامور سابق سازمان اف بی آی اشاره کند، خبر داد.
رابرت لوینسون مامور سابق اف‌بی‌آی در سال ۲۰۰۷ برای انجام یک مأموریت به سفارش سیا (سازمان اطلاعات مرکزی آمریکا) راهی ایران شده بود.
مقامات آمریکایی ادعا میکنند که او پس از سفر به جزیره کیش، مفقود شده است.
مقام‌های ایران در پی طرح این ادعاها اعلام کردند که اطلاعی از سرنوشت رابرت لوینسون ندارند.
