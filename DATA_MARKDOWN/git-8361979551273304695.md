
# На Харківщині обстріляли автомобіль місцевого підприємця

Published at: **2019-11-06T15:38:00+00:00**

Author: ****

Original: [НВ](https://nv.ua/ukr/ukraine/events/na-harkivshchini-obstrilyali-avtomobil-lisozagotivelnika-novini-ukrajini-50051994.html)

Про це повідомили в обласному управлінні Національної поліції.
Подія сталася ввечері у вівторок, 5 листопада, на ґрунтовій дорозі поблизу села Підсереднє Великобурлуцького району.
За даними поліції, невідомі з автомобіля здійснили кілька пострілів по автівці 49-річного місцевого мешканця. Внаслідок стрілянини ніхто з громадян не постраждав.
На місці злочину вилучили фрагменти арматури, деформовані металеві та полімерні об'єкти циліндричної та овальної форми різних розмірів.
Читайте також:&nbspПід Харковом затримали скандального лісника, якого Зеленський викликав на килим
Потерпілий пов’язує напад зі своєю професійною діяльністю.
За даним фактом відкрито кримінальне провадження за ч. 2 ст. 15, ч.1 ст. 115 (замах на умисне вбивство) Кримінального кодексу України.
