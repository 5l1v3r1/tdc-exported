
# Žena nevrátila knihy do knižnice včas, hrozí jej 93 dní väzenia a 500-dolárová pokuta

Published at: **2019-11-05T14:25:00+00:00**

Author: **Viktor Kniš**

Original: [REFRESHER](https://refresher.sk/76241-Zena-nevratila-knihy-do-kniznice-vcas-hrozi-jej-93-dni-vazenia-a-500dolarova-pokuta)


        Keď jej šéf oznámil, čo sa deje, najprv sa smiala. Potom si uvedomila, že jej skutočne hrozí väzenie.
      
Stres pri vracaní knihy do knižnice pozná mnoho z nás, táto Američanka však zažila niečo, čo pravdepodobne zatiaľ nikto. Keď si po dvoch rokoch spomenula, že má v poličke dve knihy požičané pre deti, okamžite ich odniesla do miestnej knižnice. Po týždni, keď si prišla ku šéfovi v práci po povýšenie, jej bolo oznámené, že je voči jej osobe vydaný rozkaz na zatknutie. 
Najprv si myslela, že jej nadriadený žartuje, keď už však bolo jasné, že to myslí vážne, konštatovala, že to nie je možné. V knižnici jej totiž nič podobné neoznámili ani nenaznačili. Výška možného trestu dosahuje až 93 dní za mrežami a pokutu vo výške 500 dolárov, pričom o osude matky piatich detí rozhodne súd už 7. novembra. 
Žena vysvetlila v rámci reportáže CBS 17 aj to, prečo jej neprichádzali žiadne upomienky, resp. na nich nevedela adekvátne reagovať. Kým si knižica myslela, že ju matka ignoruje, ona sa snažila dostať z nepodareného vzťahu. Keďže ju muž týral, často menila telefónne číslo aj adresu trvalého bydliska, aby sa k nej nedostal. 
