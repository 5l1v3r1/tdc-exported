
# Discarica abusiva a ridosso del Tevere: denunciato un uomo per reati ambientali (FOTO)

Published at: **2019-11-02T14:34:15+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/discarica-abusiva-a-ridosso-del-tevere-denunciato-un-uomo-per-reati-ambientali-foto.html)

Un’area di 300 mq nascosta tra la vegetazione a ridosso del Tevere nella zona di Tor di Quinto, dove sono state gettate batterie per auto, bombole del gas, cavi elettrici e rifiuti speciali altamente inquinanti. Una vera e propria discarica abusiva intercettata dagli agenti della Polizia Locale di Roma Capitale, Unità Sicurezza Pubblica ed Emergenziale, che, a seguito di alcune segnalazioni, hanno perlustrato l’intera zona individuando il sito. Gli operanti hanno  posto sotto sequestro l’area e fermato un cittadino di nazionalità rumena di 34 anni, che è stato deferito all’Autorità Giudiziaria per reati ambientali. L’uomo aveva allestito una dimora di fortuna all’interno della discarica. Ulteriori indagini sono state avviate per risalire alla presunta rete illegale dedita al traffico di materiale destinato alla rivendita nei mercatini illegali di ciarpame. 
