
# Slovenskí exportéri majú záujem vyvážať do rozvojových krajín so zvýhodneným financovaním či poistením

Published at: **2019-11-05T11:35:14+00:00**

Author: **Webnoviny**

Original: [Denník politika](http://dennikpolitika.sk/archiv/88735)

5.11.2019 (Webnoviny.sk) – V pondelok 4. novembra 2019 sa v Kongresovej sále Ministerstva zahraničných vecí a európskych záležitostí uskutočnil prvý zo série seminárov o možnostiach čerpania zvýhodnených vývozných úverov. Od 1. októbra 2019 EXIMBANKA SR vie slovenským podnikateľom poskytnúť financovanie alebo poistenie financovania do vybraných rozvojových krajín za zvýhodnených podmienok. Seminár pre viac ako šesťdesiat účastníkov zorganizovala EXIMBANKA SR v spolupráci s Ministerstvom zahraničných vecí a európskych záležitostí SR a Ministerstvom financií SR za účasti váženého hosťa Allana Bussarda, riaditeľa a správcu nadácie Integra.
Zvýhodnené vývozné úvery sú jedným z nástrojov slovenskej rozvojovej spolupráce. „Pre Vás, podnikateľov, sa týmto otvára možnosť prieniku na nové trhy, a to udržateľným spôsobom“, uviedol v uvítacom príhovore generálny riaditeľ Sekcie hospodárskej spolupráce MZVEZ SR D. Matulay.
Tieto úvery od EXIMBANKY dávajú slovenskému exportérovi možnosť ponúknuť zvýhodnené financovanie či poistenie svojmu zahraničnému odberateľovi z verejného sektora napr. ministerstvá, obce alebo iné subjekty verejného záujmu vo vybraných rozvojových krajinách. „Dohodnite si s nami osobné stretnutie a radi Vám pomôžeme s preverením všetkých parametrov Vášho projektu tak, aby bol oprávnený na štátnu podporu. Pomôžeme Vám tiež bezpečne preniknúť na rozvojové teritóriá, na ktoré nie je možné vstúpiť bez zvýhodnenia a vďaka Vášmu projektu tak pomôžeme rásť komunitám v týchto krajinách.” uviedla Monika Kohútová, generálna riaditeľka EXIMBANKY SR.
Allan Bussard z Nadácie Integra, ktorý je dlhoročný partnerom SlovakAid, zároveň odprezentoval svoje skúsenosti s rozvojovými projektmi. Ako uviedol, víziou Nadácie je „vytvárať príležitosti pre znevýhodnených. Okrem humanitárnych aktivít sa preto snažíme aj o podporu podnikateľských aktivít, ktoré prispievajú ekonomickému rozvoju celých komunít. Preto sme v roku 2010 v kenskom hlavnom meste Nairobi založili spoločnosť Ten Senses, ktorá je celosvetovo prvým spracovateľom makadamových a kešu orechov a získala certifikáciu Fair Trade Bio certifikácie a tým priniesla farmárom stabilné príjmy a dlhodobé zmluvy”.
V priebehu nasledujúcich týždňov sa uskutočnia ďalšie semináre v Banskobystrickom a Košickom kraji.
Inzercia
Viac k témam: EXIMBANKA SR, financovanie, poistenie, PRZdroj: Webnoviny.sk – Slovenskí exportéri majú záujem vyvážať do rozvojových krajín so zvýhodneným financovaním či poistením © SITA Všetky práva vyhradené.
