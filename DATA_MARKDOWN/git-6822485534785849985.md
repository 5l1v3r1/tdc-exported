
# سفر محرمانه جورج بوش به عمان

Published at: **2019-11-02T11:56:00+00:00**

Author: ****

Original: [جامعه خبری تحلیلی الف](https://www.alef.ir/news/3980811074.html)

رئیس‌جمهوری اسبق آمریکا در سفری محرمانه به مدت سه روز به عمان رفته است.
به گزارش ایسنا، به نوشته روزنامه "تایمز آو عمان"، جورج بوش، رئیس‌جمهوری اسبق آمریکا یکشنبه ۲۷ اکتبر وارد مسقط پایتخت عمان شده و روز سه‌شنبه ۲۹ اکتبر این کشور را ترک کرده است.
بوش در جریان این سفر از اماکن گردشگری عمان از جمله بازار تجاری نزوی بازدید کرده است.
شمس، صاحب مغازه شیرینی‌فروشی که بوش از آنجا بازدید کرده، گفت: ما شاهد حضور جورج بوش در مغازه‌مان در بازار مرکزی نزوی بودیم.
به نوشته این روزنامه عمانی، بوش همچنین از بازار خرمافروشان عمانی بازدید کرد و با بسیار در آنجا عکس یادگاری گرفت.
بسیاری از کاربران عمانی در شبکه‌های اجتماعی نسبت به ملاقات بوش در کشورشان اظهار تعجب کردند و در حالی که این سفر به طور رسمی اعلام نشد.
بوش از سال ۲۰۰۱ تا ۲۰۰۹ رئیس‌جمهوری آمریکا بود.
