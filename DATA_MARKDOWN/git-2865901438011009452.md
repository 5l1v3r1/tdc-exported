
# Dominacija! Luis šesti put, dogodine napad na Šumijev rekord

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/auto-moto/vesti/dominacija-luis-sesti-put-dogodine-napad-na-sumijev-rekord/341565)

Luis Hamilton – opet! Pričalo se o novom talasu mladih vozača kakvi su Maks Ferštapen ili Valteri Botas, odavno je Sebastijan Fetel pozicioniran kao potencijana pretnja, ali niko se u modernoj eri ne snalazi za upravljačem Formule 1 kao Britanac. As Mercedesa odbranio je titulu svetskog prvaka i šesti put u istoriji postao šampion planete.
Hamilton je dve trke pre kraja sezone ostao nedodirljiv za konkurenciju, tako što je u Sjedinjenim Američkim Državama, na stazi u Ostinu, prošao kroz cilj drugi, iza klupskog kolege Botasa. To mu je bilo dovoljno da kolekciju uspeha obogati još jednom krunom, jer je prethodno trijumfiovao 2008, 2014, 2015, 2017. i 2018.
Na taj način prestigao je legendarnog Huana Manulea Fanđa, koji je u periodu od 1951. do 1957. osvojio pet titula, a naredni cilj mu je da napadne rekord, činilo se, nedodirljivog Mihaela Šumahera. Šumi ima sedam titula, a kako su Hamiltonu tek 34 godine deluje da bi u bliskoj budućnosti mogao da postane najbolji vozač svih vremena.
Ako mu je izjednačavanje rekorda po broju titula na dohvat ruke, možda već dogodine, onda će Luis Hamlton morati da sačeka na onaj po broju uzastopnih slavlja u Formuli 1. Tu je neprikosnoven Mihael Šumaher sa pet vezanih kruna, a kako je ovo momku iz Stivenejžda treći vezani uspeh, jasno je šta mu je naredni izazov.

        POREDAK VOZAČA
      
Luis Hamilton 363 bodaValteri Botas 289Šarl Lekler 236Sebastijan Fetel 230Maks Ferstapen 220

        POREDAK KONSTRUKTORA
      
Mercees 695Ferari 479Red Bul 366Meklaren 121Reno 83...

        
          Pogledajte novu epizodu serije Ekipizza...
        
      
