
# 
        قسمت دوم نبرد مرگ‌وزندگی در جهنم «دورتموند»/ ناپولی در رویای صعود به عنوان اولین تیم
      

Published at: **2019-11-05T10:47:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638280/%D9%82%D8%B3%D9%85%D8%AA-%D8%AF%D9%88%D9%85-%D9%86%D8%A8%D8%B1%D8%AF-%D9%85%D8%B1%DA%AF%E2%80%8C%D9%88%D8%B2%D9%86%D8%AF%DA%AF%DB%8C-%D8%AF%D8%B1-%D8%AC%D9%87%D9%86%D9%85-%D8%AF%D9%88%D8%B1%D8%AA%D9%85%D9%88%D9%86%D8%AF-%D9%86%D8%A7%D9%BE%D9%88%D9%84%DB%8C-%D8%AF%D8%B1-%D8%B1%D9%88%DB%8C%D8%A7%DB%8C-%D8%B5%D8%B9%D9%88%D8%AF-%D8%A8%D9%87-%D8%B9%D9%86%D9%88%D8%A7%D9%86-%D8%A7%D9%88%D9%84%DB%8C%D9%86-%D8%AA%DB%8C%D9%85)

گروه ورزشی: دور برگشت مرحله گروهی رقابت‌های لیگ قهرمانان اروپا با رویاپردازی ناپولی برای صعود و نبرد بزرگ در «ایدوناپارک» آغاز می‌شود.
به گزارش بولتن نیوز به نقل از تسنیم،  ناپولی تنها تیمی است که شانس قطعی شدن صعود در پایان بازی‌های امشب را دارد؛ البته اگر سالزبورگ را ببرد و خنک موفق به کسب برتری مقابل لیورپول نشود. با این حال قصه اصلی در ورزشگاه «ایدوناپارک» شکل می‌گیرد؛ جایی که تیم فوتبال دورتموند از اینتر آماده کونته پذیرایی می‌کند.

         دورتموند- اینتر؛ 3 امتیاز برای زنده ماندن
      
اینتر با برتری در بازی رفت خانگی مقابل دورتموند تا حدود از خطر حذف گریخت اما اگر می‌خواهد در 2 هفته پایانی بابت صعود به دردسر نیفتد، باید در زمین دورتموند هم برتری در خانه را تکرار کند؛ کاری که با توجه به بازگشت دورتموند به اوج و حضور هواداران پرشمار این تیم در ورزشگاه بسیار دشوار به نظر می‌رسد. با این حال کونته و تیمش نشان داده‌اند مرد روزهای سخت هستند. روزهای خوب این تیم با پیروزی در 2 بازی اخیر سری A ادامه یافت و آن‌ها کماکان در یک امتیازی یوونتوس صدرنشین هستند. دورتموند هم پس از صعود در جام حذفی آلمان، اولین شکست فصل ولفسبورگ در بوندس‌لیگا را رقم زد و در یکی از نزدیک‌ترین فصول تاریخ لیگ داخلی‌ و در سایه نزول بایرن‌مونیخ امید زیادی به تکرار قهرمانی 8 فصل قبل دارد.

        شرایط جدول
      
اینتر با 4 امتیاز در رده سوم گروه ششم قرار دارد و دورتموند از 3 بازی قبلی همین تعداد امتیاز را اندوخته است. به همین دلیل نبرد تیم‌های دوم و سوم جدول بسیار حساس‌ و کلیدی است.

        رویارویی‌های قبلی
      
در 5 بازی قبلی 2 تیم، اینتر 3 پیروزی را تجربه کرده، یک بار تن به تساوی داده و یک بار هم شکست خورده است. 2 تیم پیش از بازی رفت، آخرین بار در مرحله یک‌چهارم‌نهایی فصل 1994-1993 جام یوفا به صورت رفت و برگشت به مصاف هم رفتند که اینتر در زمین دورتموند 3 بر یک پیروز شد و با وجود شکست 2 بر یک در خانه به نیمه‌نهایی و سپس فینال صعود کرد.

         غایبان بازی
      
اشملزر قطعا و بروکی و آلکاسر احتمالا به دلیل مصدومیت قادر به همراهی دورتموند نیستند و در ترکیب اینتر هم دی‌آمبروسیو و سانچس قطعا غایب هستند و احتمال نرسیدن آساموا به بازی وجود دارد.

         نکات کلیدی
      
* اینتر در بازی رفت برای اولین بار پس از از 6 رویارویی با آلمانی‌ها موفق به کسب پیروزی شد و یک برد به  5 شکست و یک  تساوی  قبلی اضافه کرد.
*دورتموند در 3 بازی اخیر خانگی اروپایی خودش موفق به گلزنی نشده است.
*دورتموند در هر 3 بازی خانگی مرحله گروهی فصل گذشته لیگ قهرمانان اروپا دروازه‌اش را بسته نگه داشت.

        ترکیب احتمالی
      
دورتموند: هیتز، آکانجی، هوملس، گوئررو، رویس، دلانی، ویتسل، ازار،سانچو، حکیمی و برنت
اینتر: هندانوویچ، دفری، گودین، اشکرینیار، کاندروا، بارلا، بروزوویچ، بیراگی، سنسی، لوکاکو و مارتینس

         برنامه هفته چهارم مرحله گروهی لیگ قهرمانان اروپا
      

        سه‌شنبه 5 نوامبر (14 آبان)
      
لیورپول – خنک (23:30)
ناپولی – سالزبورگ (23:30)
بارسلونا – اسلاویاپراگ (21:25)
بوروسیا دورتموند – اینتر (23:30)
زنیت – لایپزیگ (21:25)
لیون – بنفیکا (23:30)
چلسی – آژاکس (23:30)
والنسیا – لیل (23:30)

        چهارشنبه 6 نوامبر (15 آبان)
      
پاری‌سن‌ژرمن – بروژ (23:30)
رئال مادرید – گالاتاسرای (23:30)
بایرن مونیخ – المپیاکوس (21:25)
ستاره سرخ – تاتنهام (23:30)
دیناموزاگرب - شاختار دونتسک( 23:30)
آتالانتا – منچسترسیتی (23:30)
لوکوموتیو مسکو – یوونتوس (21:25)
بایرلورکوزن – اتلتیکومادرید (23:30)
