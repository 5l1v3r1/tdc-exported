
# Борусия Дортмунд с фамозен обрат срещу Интер

Published at: **2019-11-06T07:38:00+00:00**

Author: **Красимир Ангелов**

Original: [Dnes.bg](https://www.dnes.bg/sport/2019/11/06/borusiia-dortmund-s-famozen-obrat-sreshtu-inter.428698)

Борусия Дортмунд обърна Интер от 0:2 до 3:2 в спиращ дъха двубой от група "F" на Шампионската лига, игран на стадион "Сигнал Идуна Парк".
Момчетата на Антонио Конте изиграха много солидно първо полувреме, в което действаха много грамотно и заслужено вкараха два гола чрез Лаутаро Мартинес и Матиас Весино.
Веднага след второто попадение на гостите Борусия се разгневи и рязко вдигна оборотите, което даде резултат след почивката. Ашраф Хакими намали, а по-късно Юлиан Брандт изравни, за да се стигне до победния гол на мароканския бек.
Така Борусия Дортмунд събра 7 точки и изостава на една точка от лидера Барселона, който се изложи днес. Интер е трети с четири пункта.
В друг изключително интригуващ мач от снощи Челси и Аякс направиха невероятен мач, за да завършат 4:4 в група Н на Шампионската лига на "Стамфорд Бридж".
Двубоят мина през серия обрати, като гостите водеха с 4:1, а след това играха 25 минути с двама души по-малко, за да успеят все пак да стигнат до равенството.
Главният съдия Джанлука Роки също стана център на вниманието, като в края имаше намеса и на ВАР и отменен гол, за да бъде драмата наистина пълна.
Равенството отстави битката в групата отворена, тъй като двата тима имат по 7 точки, а с толкова вече е и Валенсия след 4:1 над Лил, така че срещите в оставащите два кръга ще бъдат наистина вълнуващи.Всичко за снощните мачове от Шампионската лига четете в Gol.bg
