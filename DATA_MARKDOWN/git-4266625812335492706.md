
# На Київщині чоловік зарізав хлопця під час застілля

Published at: **2019-11-05T03:59:00+00:00**

Author: ****

Original: [ZIK.UA](https://zik.ua/news/2019/11/05/na_kyivshchyni_cholovik_zarizav_hloptsya_pid_chas_zastillya_1683737)


        У селі Зрайки Володарського району Київської області чоловік зарізав свого товариша під час розпиття з ним алкогольних напоїв.
      
Про це повідомдяє пресслужба поліції області. 
Інцидент трапився в будинку загиблого у селі Зрайки на Київщині. 
Як зазначається, у 36-річного місцевого жителя села виник конфлікт з 27-річним приятелем під час розпиття алкогольних напоїв. У результаті суперечки гість несподівано схопив ніж та наніс удар господарю будинку в спину. 
Одразу після інциденту свідки події викликали карету швидкої допомоги. Проте, лікарі, прибувши на місця трагедії, констатували смерть хлопця. 
Невдовзі правоохоронці встановили особу нападника та затримали чоловіка. Наразі у поліції відкрили кримінальне провадження за частиною 1 статті 115 (умисне вбивство) ККУ. На зловмисника чекає покарання у вигляді позбавлення волі на термін від семи до п'ятнадцяти років. 
Нагадаємо, минулого тижня у Голосіївському районі Києва в результаті конфлікту іноземець побив 25-річного киянина, після чого хлопець помер у лікарні від отриманих травм.  
