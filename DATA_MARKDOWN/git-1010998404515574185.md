
# Задават ли се по-високи цени на тока за потребителите?

Published at: **2019-11-07T16:28:00+00:00**

Author: **Румяна Стоилкова**

Original: [bTV Новините](https://btvnovinite.bg/bulgaria/zadavat-li-se-po-visoki-ceni-na-toka-za-potrebitelite.html)

България очаква да може да подпомага въглищните си централи с държавна помощ до 2025 г.. Срещу това Европейската комисия ще настоява за пълна либерализация на пазара у нас.
Енергийният министър посочи, че се работи усилено още от средата на следващата година част от цената на тока да бъде формирана на пазарен принцип.
Теменужка Петкова уточни обаче, че либерализацията отнема време, обикновено между 3 и 5 години. Според нея сериозно поскъпване на цената на електроенергията у нас не се очаква.
Междувременно държава ще разработи мерки за защита на уязвимите потребители.
„Хората трябва да бъдат абсолютно спокойни, пълната либерализация на пазара на електрическа енергия на първо място означава по-голяма възможност за избор, означава конкуренция, съответно означава по-ниски цени и по-добри условия за бита и за всички потребители, така че не бива да обясняваме на хората, как ще последва нещо драматично от пълната либерализация.”
Синдикатите обаче са опасяват, че с либерализацията все пак ще се стигне до по-висока цена на електрическата енергия и затова настояват за по-сериозно увеличение на доходите.
„Според мен няма алтернатива освен ръст нагоре, целия въпрос е как тя да бъде направена така, че да е поносима за хората, заедно с това да растат доходите, затова постоянно приказваме, че ръст на доходите с 15% годишно няма алтернатива и това, което правят в момента през бюджета за тази година не стига, 10% процента не стигат”, категоричен беше Пламен Димитров от КНСБ.
