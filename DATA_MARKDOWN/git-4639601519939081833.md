
# Από τη Ν. Υόρκη στη Φλόριντα μετακομίζει ο Τραμπ

Published at: **2019-11-01T17:02:32+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/vimatv/apo-ti-n-yorki-sti-florinta-metakomizei-o-tramp/)

Αλλάζει τόπο μόνιμης διαμονής ο αμερικανός πρόεδρος, Ντόναλντ Τραμπ.
Παρότι ήταν μια ζωή νεοϋορκέζος, ανακοίνωσε πως πλέον θα έχει μόνιμη κατοικία στο Παλμ Μπιτς της Φλόριντας.

        Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του
      
Μάλιστα, σύμφωνα με πρόσφατες δηλώσεις του, ο λόγος που μετακομίζει είναι ο «άσχημος» τρόπος που του συμπεριφέρονται οι πολιτικοί ηγέτες στη Νέα Υόρκη, παρά το γεγονός ότι έχει πληρώσει πολλά εκατομμύρια δολάρια σε φόρους.
Ο Δημοκρατικός κυβερνήτης της Νέας Υόρκης, Αντριου Κουόμο, μόνο που δεν πανηγύρισε στο άκουσμα της είδησης και ειρωνεύτηκε τον πρόεδρο: «Καλά ξεκουμπίδια. Δεν είναι πως ο Ντόναλντ Τραμπ πλήρωνε ποτέ φόρους εδώ, ούτως ή άλλως. Ολος δικός σου, Φλόριντα».
