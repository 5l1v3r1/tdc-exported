
# Перший день листопада на Донбасі: п'ять обстрілів, втрат немає

Published at: **2019-11-01T20:20:01+00:00**

Author: ****

Original: [Слово і Діло](https://www.slovoidilo.ua/2019/11/01/novyna/bezpeka/pershyj-den-lystopada-donbasi-pyat-obstriliv-vtrat-nemaye)


        З початку доби, 1 листопада, в районі проведення операції Об'єднаних сил (ООС) збройні формування РФ та її найманці п'ять разів порушили режим припинення вогню.
      
Про це повідомляє пресцентр ООС.
Противник обстріляв позиції наших підрозділів з мінометів калібру 120 мм, а також гранатометів різних систем, великокаліберних кулеметів і стрілецької зброї.
У районі відповідальності оперативно-тактичного угруповання Схід противник здійснив 3 обстріли позицій об'єднаних сил: двічі поблизу Старогнатівки - з мінометів калібру 120 мм, СПГ і великокаліберних кулеметів; неподалік Новогнатівки - зі станкових протитанкових гранатометів.
Також у районі відповідальності оперативно-тактичного угруповання Північ російські окупаційні війська здійснили 2 обстріли наших позицій: біля Майорську - зі станкових протитанкових гранатометів; неподалік від Луганського - з великокаліберних кулеметів і стрілецької зброї та ручних протитанкових гранатометів.
Протягом поточної доби втрат у результаті обстрілів серед особового складу Об'єднаних сил не зафіксовано.
Раніше президент розповів про пріоритети України на Донбасі і в Криму.
Також нагадаємо, Зеленський розповів, як закінчити війну на Донбасі.
Хочете обговорити цю новину? Долучайтеся до телеграм-чату CHORNA RADA
