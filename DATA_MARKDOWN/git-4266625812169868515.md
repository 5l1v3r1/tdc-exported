
# Трамп вимагає особистої явки свого викривача в Конгрес

Published at: **2019-11-04T19:23:00+00:00**

Author: ****

Original: [ZIK.UA](https://zik.ua/news/2019/11/04/tramp_vymagaie_osobystoi_yavky_svogo_vykryvacha_v_kongres_1683559)


        Президент Сполучених Штатів Америки Дональд Трамп відхилив пропозицію адвоката про письмові свідчення анонімного інформатора на питання республіканців Палати представників.
      
Про це він написав у Twitter.
"Його треба привезти, щоб він надав свідчення. Письмові відповіді неприйнятні! Де знаходиться другий інформатор? Він зник після того, як я опублікував стенограму. Він взагалі існує? Де інформатор?", - наголосив Трамп.
Юрист інформатора Марк Заїд заявив, що він зв'язався з конгресменом-республіканцем Девіном Нуньєсом, членом комітету Палати представників з питань розвідки, щоб запропонувати можливість надати письмові питання своєму клієнтові. 
Пропозиція була спрямована частково на те, щоб заспокоїти Трампа і республіканців, які вимагають розкриття особи викривача.
