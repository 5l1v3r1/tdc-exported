
# 
        Sok éhes szájat kell betömnie Karácsonynak, telnek a zsebek
      

Published at: **2019-11-05T12:14:00+00:00**

Author: **Bors**

Original: [www.borsonline.hu](http://www.borsonline.hu/aktualis/sok-ehes-szajat-kell-betomnie-karacsonynak-telnek-a-zsebek/185957)


        Ahány pártlogó, annyi tisztség és annyi kifizetés. Az ellenzéki önkormányzatoknál duzzad a felső vezetői vízfej, telnek a zsebek. 
        Ahány pártlogó, annyi tisztség és annyi kifizetés. Az ellenzéki önkormányzatoknál duzzad a felső vezetői vízfej, telnek a zsebek.
      
Több mint 1,3 millió forintot kaphatnak majd a főpolgármester helyettesei – ez derül ki a Hír TV birtokába jutott előterjesztésből, és a korábbi 3 helyett Karácsony Gergelynek 5 helyettese lesz majd. És a „horrorkoalíciónak” nem ez a legnagyobb baja.
A jelek szerint majd’ minden ellenzéki önkormányzatnál duzzad a felső vezetői vízfej, telnek a zsebek „Ahány pártlogó, annyi tisztség és annyi kifizetés” – jellemezte a helyzetet országgyűlési felszólalásában Dömötör Csaba államtitkár.
„Zuglóban és Óbudán is az volt az első, hogy megpróbálták megkerülni a képviselő-testület az ingatlaneladásoknál” – tette hozzá. Azt is kifogásolta, hogy öt főpolgármester-helyettes lesz, köztük egy olyan MSZP-s vezető, aki a Hagyó-korszakban a közbeszerzési bizottság vezetője volt.

        Dömötör emlékeztetett: Karácsony Gergely azt ígérte, hogy azokat is szeretné képviselni, akik nem szavaztak rá. „Ehhez képest megindult az ideológiai gőzhenger. Mit ártott Szent István ahhoz, hogy ne akarják a szobrát kiállítani a róla elnevezett parkban. Mit ártott?”
      
Az államtitkár álságosnak nevezte az ellenzék szólásszabadságról szóló lózungjait. „Maguk szólásszabadságra hivatkoznak, de a ferencvárosi újonnan megválasztott polgármester személyesen akarja felügyelni a kerületi lapot. És van olyan fővárosi napilap, amit el akarnak lehetetleníteni. A kultúra szabadságát hirdetik, de már most megüzenték igazgatóknak, hogy ha új pályázatok lesznek, ők biztosan nem nyernek. Ennyit az önök pályáztatási gyakorlatáról” – tette hozzá Dömötör, aki szerint az ellenzéki szólásszabadság azt fogja jelenteni, hogy csak és kizárólag baloldali és liberális körök jutnak majd levegőhöz.
„Tényleg visszatért a Demszky-korszak. Ezt tudomásul vesszük, csak ne hivatkozzanak arra, hogy mindenkit képviselnek. A demokráciát pedig legyenek szívesek ne Gyurcsány Ferenc árnyékából hirdessék” – hangsúlyozta Dömötör Csaba.

        Ripost
      
