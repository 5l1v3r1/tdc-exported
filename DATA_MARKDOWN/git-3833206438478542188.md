
# Първа версия за убития българин в Марбея

Published at: **2019-11-01T09:40:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Purva-versiya-za-ubitiya-bulgarin-v-Marbeya-910310)

Първите версии на властите относно убийството на българина в Марбея, са свързани с разчистване на сметки. Това говори начина, по който е престъплението е извършено, смятат разследващи, предава Нова тв.
Криминалисти работят по различни версии, за да открият предполагаеми врагове на жертвата. Застреляният нашенец е 43-годишен и от 3 години живее в Испания със съпругата си. Тялото на мъжa е било открито на 28 октомври в ров в Марбея. По него са намерени следи от четири куршума. То е било намерено в канавка на път A-7176, който свързва Истан с Марбея. По първоначална информация убийството е извършено няколко часа преди тялото да бъде открито. 
 Местни медии съобщават още, че мъжът е излязъл на вечеря и не се е прибрал. Тогава сигнал за изчезването му в полицията подава неговата съпруга.
