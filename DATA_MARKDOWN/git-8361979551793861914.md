
# У Києві п’яні чоловіки влаштували ДТП і ховалися від поліції на заправці

Published at: **2019-11-06T07:06:00+00:00**

Author: ****

Original: [НВ](https://nv.ua/ukr/kyiv/dtp-v-kiyevi-vlashtuvali-p-yani-choloviki-50051848.html)

Як повідомляє Інформатор, таксі зупинилося на світлофорі на Парковій дорозі. За словами пасажира, з алеї Героїв Крут на великій швидкості вилетіла Honda і протаранила таксі в лоб.
Після зіткнення позашляховик відкинуло на тротуар, а після він стрімко зник з місця ДТП, залишивши на Парковій дорозі передній номерний знак.
Патрульна поліція почала розшук автомобіля і через десять хвилин виявили його бульварі Дружби народів на парковці АЗС SOCAR.
У салоні автомобіля спав пасажир, а поруч перебував власник автомобіля з явними ознаками алкогольного сп’яніння.
Сам він стверджував, що за кермом його не було, але плутався в свідченнях. Спочатку чоловік розповів, що в аварію на його транспортному засобі потрапив хтось інший і він нічого не знає. А після придумав нову версію, згідно з якою, він підсів в пошкоджену машину біля заправки і керував нею тільки під час руху по парковці.
Від проходження тесту на драггері він відмовився.
