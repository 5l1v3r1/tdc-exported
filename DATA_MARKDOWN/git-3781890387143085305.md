
# จับตาอนาคตใหม่แห่ติด#อยู่ไม่เป็น ลั่น16พ.ย.นี้รู้กัน!

Published at: **2019-11-04T05:50:00+00:00**

Author: ****

Original: [เดลินิวส์](https://www.dailynews.co.th/politics/739911)


        "ธนาธร" นำทีมลูกพรรคอนาคตใหม่ ร่วมมือกันติดแฮชแท็ก"#อยู่ไม่เป็น" ลั่น 16 พ.ย. รู้กัน! ทำชาวเน็ตแห่แชร์สุดลุ้น คาดเอี่ยวตัดสินคุณสมบัติ ส.ส.หัวหน้าพรรค
      
กลายเป็นประเด็นร้อนทางการเมืองหลังจากที่แฟนเพจเฟซบุ๊กของ "พรรคอนาคตใหม่" ไได้โพสต์ข้อความระบุ "16 พฤศจิกายน รอฟังรายละเอียดเพิ่มเติมในเร็ววันนี้ #อยู่ไม่เป็น" พร้อมเผยภาพพื้นหลังสีดำ ที่มีข้อความสีขาวว่า "อยู่ไม่เป็น" โดยหลังจากนั้น ทางด้าน นายธนาธร จึงรุ่งเรืองกิจ หัวหน้าพรรคอนาคตใหม่ก็ได้ทวิตภาพดังกล่าวเช่นกันด้าน "ช่อ-พรรณิการ์ วานิช" โฆษกพรรคอนาคตใหม่ ก็ได้ติดแฮชแท็กอยู่ไม่เป็นพร้อมทวิตข้อความ"#อนาคตใหม่ ไม่ถนัดเอาตัวรอด ไม่เชี่ยวชาญหมากล้อมเก็บแต้มการเมือง เรารู้แต่ว่าเราสร้างพรรคเพื่อเปลี่ยนแปลงประเทศไทย ให้คนไทยเท่าเทียมกัน พาประเทศไทยเท่าทันโลก ยุติรัฐประหารซ้ำซาก ถ้าไม่ทำทั้งหมดนี้ก็ไม่จำเป็นต้องมีอนาคตใหม่ #อยู่ไม่เป็น 16 พ.ย.นี้เจอกันค่ะ" 
นอกจากนี้ ขณะที่ นายสุรเชษฐ์ ประวีณวงศ์วุฒิ ส.ส.บัญชีรายชื่อ พรรคอนาคตใหม่ ได้โพสต์ข้อความผ่านเฟซบุ๊ก ระบุว่า "#พรรคอนาคตใหม่ #อยู่ไม่เป็น เกิดคำถามขึ้นมากมายเกี่ยวกับพรรคอนาคตใหม่ โดนโจมตี โดนกลั่นแกล้ง มาโดยตลอด ... ถามใจคุณดูว่าจริงมั้ย?" พรรคอนาคตใหม่ยังไม่เคยทำอะไรผิดเพราะไม่เคยเป็นรัฐบาล แต่สังคมส่วนมากก็ตั้งคำถาม โดยเชื่อไปในทิศทางว่า "โดนยุบแน่"... ลองถามใจคุณดูครับ ว่าสังคมนี้ยุติธรรมหรือมีอำนาจมืดซ่อนอยู่? "พวกเราพรรคอนาคตใหม่แค่อยากมีส่วนร่วมกับการเปลี่ยนแปลงไปในทิศทางที่เราเชื่อว่าดีกับสังคมโดยรวม. แน่นอนครับ เราไม่ได้ถือปืนมาสั่งให้คุณเชื่อตามเรา แต่เราเล่นตามกติกาประชาธิปไตย เราแค่อยากให้ประชาชนมีความหวัง มีที่พึ่ง มีทางเลือก หรือว่าที่พวกเรากำลังโดนกระหน่ำอยู่ เพียงเพราะว่าพวกเรา "อยู่ไม่เป็น" ครับ? รอพบกับพวกเราพรรคอนาคตใหม่ 16 พฤศจิกายนนี้ แล้วท่านจะทราบว่าทำไมพวกเราจึงไม่ยอมอยู่เป็น #พรรคอนาคตใหม่คือความหวังของประชาชน" รวมถึง ส.ส.ของพรรคหลายคน ได้พากันแชร์ต่อข้อความผ่านช่องทางโซเชียลของตนเอง จนเกิดเป็นกระแสติดแฮชแท็ก "#อยู่ไม่เป็น" ขึ้นในสังคมออนไลน์ โดยชาวเน็ตส่วนใหญ่ที่พบเห็นต่างก็พากันสงสัยว่าพรรคอนาคตใหม่กำลังจะอะไรกันแน่ ขณะที่บางคายคาดการณ์ว่า อาจจเกี่ยวเนื่องกับการตัดสินคุณสมบัติของหัวหน้าพรรค หรือการสั่งยุบพรรค วันที่ 16 พ.ย. นี้...
ขอบคุณภาพและข้อมูลจาก @พรรคอนาคตใหม่ - Future Forward Party,@Thanathorn_FWP,@Pannika_FWP,@สุรเชษฐ์ ประวีณวงศ์วุฒิ - Surachet Pravinvongvuth
 
