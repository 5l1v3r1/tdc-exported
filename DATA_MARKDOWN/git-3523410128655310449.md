
# 
        به هرگونه حماقت صهیونیست‌ها پاسخ خواهیم داد
      

Published at: **2019-11-02T22:37:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637650/%D8%A8%D9%87-%D9%87%D8%B1%DA%AF%D9%88%D9%86%D9%87-%D8%AD%D9%85%D8%A7%D9%82%D8%AA-%D8%B5%D9%87%DB%8C%D9%88%D9%86%DB%8C%D8%B3%D8%AA%E2%80%8C%D9%87%D8%A7-%D9%BE%D8%A7%D8%B3%D8%AE-%D8%AE%D9%88%D8%A7%D9%87%DB%8C%D9%85-%D8%AF%D8%A7%D8%AF)

به گزارش بولتن نیوز، به نقل از شبکه تلویزیونی المیادین، «گردان‌های قدس»، شاخه نظامی جنبش جهادی اسلامی فلسطین، اعلام کرد: تهدید‌های رژیم صهیونیستی درباره به راه انداختن جنگ علیه غزه جدی نیست.
گردان‌های قدس اعلام کرد: ما از ملت خود دفاع می‌کنیم و به اشغالگران صهیونیست اجازه نمی‌دهیم معادله جدیدی را تثبیت کنند. اگر اشغالگران دست به حماقت بزنند ما عرصه وسیعی برای پاسخگویی میدانی به اشغالگران در اختیار داریم.
هشدار جهاد اسلامی فلسطین پس از آن صورت گرفت که شبکه تلویزیونی المیادین به نقل از رسانه‌های رژیم صهیونیستی گزارش داد: ارتش اسرائیل طی ۲۴ ساعت گذشته تغییراتی در استقرار گنبد آهنین پدید آورده است. به گزارش رسانه‌های صهیونیستی، ارتش این رژیم خود را برای از سرگیری حملات (به غزه) آماده کرده است.
