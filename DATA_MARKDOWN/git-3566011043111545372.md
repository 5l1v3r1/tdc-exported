
# ۳۵ هزار سبد کالا با کمک خیرین و سپاه به نیازمندان اهدا شده است

Published at: **2019-11-07T11:22:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545405.html/---%D9%87%D8%B2%D8%A7%D8%B1-%D8%B3%D8%A8%D8%AF-%DA%A9%D8%A7%D9%84%D8%A7-%D8%A8%D8%A7-%DA%A9%D9%85%DA%A9-%D8%AE%DB%8C%D8%B1%DB%8C%D9%86-%D9%88-%D8%B3%D9%BE%D8%A7%D9%87-%D8%A8%D9%87-%D9%86%DB%8C%D8%A7%D8%B2%D9%85%D9%86%D8%AF%D8%A7%D9%86-%D8%A7%D9%87%D8%AF%D8%A7-%D8%B4%D8%AF%D9%87-%D8%A7%D8%B3%D8%AA)

فرمانده سپاه محمد رسول الله تهران بزرگ اعلام کرد: سپاه تهران ۳۵ هزار سبد کالا از ابتدای سال میان نیازمندان توزیع و ۱۰۰ خانه افراد محروم نیز باز سازی کرده است.
به گزارش شبکه اطلاع رسانی راه دانا؛ سردار محمد رضا یزدی فرمانده سپاه محمد رسول الله تهران بزرگ در آئین افتتاح ۷۰۰ پروژه عمرانی و محرومیت زدایی سپاه تهران که امروز (پنج شنبه) با حضور سرلشکر حسین سلامی فرمانده کل سپاه پاسداران و به صورت همزمان و از طریق ویدئو کنفرانس درسراسر کشور در پادگان حضور ولی عصر عج تهران برگزار شد، گفت: سپاه تهران ۱۳۰۰ گروه جهادی دارد که ۶۰۰ گروه ان محله محور در تهران به خدمت رسانی به مردم می پردازند و ۷۰۰ گروه در مناطق مختلف کشور.
وی با اشاره به برنامه امروز این سپاه برای افتتاح طرح های عمرانی و زودبازده، اظهارداشت: امروز ۷۰۰ پروژه عمرانی را خواهیم داشت و همچنین از امروز ۱۰۰۰ سری جهیزیه به زوج های جوان اهدا می شود که ۲۰۰ سری امروز و تا هفته بسیج این هزار سری به دست زوج ها خواهد رسید.   فرمانده سپاه محمد رسول الله تهران بزرگ تاکید کرد: سپاه تهران همچنین ۳۵ هزار سبد کالا نیز از ابتدای سال میان نیازمندان توزیع و ۱۰۰ خانه افراد محروم باز سازی شد و ۳۰ مدرسه نیز باز سازی شده است.   بنابر گزارش مهر، سردار یزدی با اشاره به خدمات این سپاه در زلزله کرمانشاه، گفت: در منطقه کرمانشاه باز سازی ۲۳ روستا  به ما واگذار شد و ما باز سازی را شروع کردیم و همزمان هزار و پانصد کانکس نیز به مردم اهدا و بیش از ۴۰ هزار بسته کمکی به مردم اهدا شد.     وی با اشاره به اقدامات سپاه در سیل اواخر سال گذشته و ابتدای سال جاری، گفت : ما از همان ابتدای سیل در شمال کشور  وارد عمل شده و ۱۵۰ گروه جهادی اعزام کردیم و با وقوع سیل در جنوب کشور تیم‌های متعددی را به منطقه اعزام و به امداد رسانی و کمک به سیل زدگان پرداختیم و ۹۰ دستگاه مکانیزه و آمبولانس را به منطقه اعزام کردیم.   فرمانده سپاه محمد رسول الله تهران گفت: در طرح ۴۰۰ هزار پروژه عمرانی محرومیت زدایی سپاه، سپاه و بسیج، ۷ هزار طرح به سپاه تهران واگذار شد که امروز ۷۰۰ تای آنها افتتاح می شود.   انتهای پیام/  
