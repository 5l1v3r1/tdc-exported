
# Куди піти в Києві: найкращі заходи листопада

Published at: **2019-11-01T07:34:59+00:00**

Author: ****

Original: [ФАКТИ](https://fakty.com.ua/ua/lifestyle/20191101-kudy-pity-v-kyyevi-najkrashhi-zahody-lystopada/)

В афіші на листопад в Києві заявлені найкращі концерти і вечірки, на які всі так довго чекали. Куди піти в листопаді 2019 – розкажуть Факти ICTV.
У листопаді в столиці виступить безліч українських та іноземних зірок, концерти яких  дадуть відповідь на одвічне запитання, куди піти в Києві.
У цьому місяці можна відвідати виступи Jamala, Другої Ріки, First Hate, Theory, Івана Дорна та інших.
Читайте: Jah Khalib і MARUV презентували трек По льду
У листопаді закінчується виставка Body Worlds і відкривається нова, присвячена Японії.
Факти ICTV обрали найкращі івенти, які потрібно відвідати у листопаді.

        Body Worlds
      

        ВДНГ, 4 павільйон
      

        До 1 грудня
      

        Вартість: 350-400 грн
      

        Придбати квитки можна тут
      
Саме та всесвітньо відома виставка німецького доктора Ґюнтера фон Гаґенса, яка у 1995 році шокувала мешканців Токіо, але згодом перетворилась на справжній феномен у світі сучасного мистецтва.
Експонати цієї виставки – справжні людські тіла, які після смерті власників зберегли спеціальним методом бальзамування. Тіла доповнять мультимедійними установками, щоб кожен зміг для себе по поличках розкласти процеси всередині нашого організму.

        Фестиваль Загадкова Японія
      

        Львівська площа, 8А
      

        З 1 листопада
      

        Вартість: 150-250 грн
      

        Придбати квитки можна тут
      
Найбільший фестиваль України, присвячений японській культурі! На вас чекає сучасна та стародавня Японія — у поєднанні з віртуальною реальністю, виставками, майстер-класами, розвагами — для всієї родини.

        Laud
      

        Caribbean Club
      

        1 листопада, 19.00
      

        Вартість: 250-650 грн
      

        Придбати квитки можна тут
      
Знадобилося трохи більше двох років, щоб яскравий учасник телевізійних талант-шоу став невід’ємною частиною української музичної сцени.
Laud вирішив не сидіти склавши руки та не почивати довго на лаврах, тому з дивовижною швидкістю, один за іншим, видає ліричні хіти, які здатні запаморочити голову частині жіночої аудиторії. Він органічно використовує типово джазову, західну манеру вокалу та доповнює його прекрасними мелодіями, що чіпляють з перших нот.
Концертна програма Laud в Caribbean Club складатиметься з дебютного альбому Музика, кількох чудово відомих фанатам синглів і несподіваних сюрпризів.

        First Hate + Polje
      

        Mezzanine
      

        1 листопада, 20.00
      

        Вартість: 400 грн
      

        Придбати квитки можна тут
      
First Hate – один з найцікавіших колективів сучасної данської сцени – повертається до Києва!
Anton Falck Gansted та Joakim Nørgaard пройшли шлях від музики, зробленої в GarageBand, до студійних саундпродюсерських робіт і, зрештою, власного самобутнього синті-поп звучання.
Музиканти розглядають свою творчість як спосіб самолікування та роботу над собою.
Попри сплеск популярності, Антону та Йоакіму вдається зберігати андеґраундний вайб копенгагенського арт-простору Mayhem, вдало балансуючи між приземленим DIY-звучанням і яскравими синтезаторними патернами.
На сапорті – молодий електронний музикант та саундпродюсер Polje, що характеризує свій стиль як джаз-хауз та пост-гетто.

        Різдвяна фабрика мрій
      

        ВДНГ, 2-й павільйон
      

        2 листопада – 19 січня
      

        Вартість: 200 грн
      

        Придбати квитки можна тут
      
Вже зовсім скоро прийде час готуватися до новорічних свят: складати списки подарунків, бігати за покупками, турбуватися щодо святкування, складати плани на наступний рік. Але відчути зимову казку можна вже з 2 листопада, коли в одному з павільйонів ВДНГ відкриється Різдвяна фабрика мрій. Аж до 19 січня там будуть виробляти ялинкові прикраси та вчити втілювати свої мрії в реальність.
Місце з чарівною атмосферою, а для дітей – справжнє свято та різдвяне диво. Неймовірні декорації, ярмарок прикрас для лісової красуні, робочі студії ельфів-помічників, а головне – можливість доторкнутися до таїнства виготовлення ялинкових іграшок!

        The Great Gatsby Ballet
      

        Палац Україна
      

        2 листопада, 19.00
      

        Вартість: 200-2 450 грн
      

        Придбати квитки можна тут
      
Сенсаційний проект відзначає невеликий 5-річний ювілей, а тому після європейських аншлагів вирішив відвідати Україну з відомим на весь світ танцювальним шоу. Це не просто балет – це багатогранна концепція, що об’єднує любов до музики, літератури, кінематографу, театральних постановок і мюзиклів.
Композитор музичного спектаклю – Костянтин Меладзе, режисер і постановник – Дуайт Роден, а арт-директор і головна зірка шоу – Денис Матвієнко! Історія Великого Гетсбі готова ожити на ваших очах.

        Jah Khalib
      

        Палац спорту
      

        8 листопада, 19.00
      

        Вартість: 590-3 490 грн
      

        Придбати квитки можна тут
      
Казахського реп-виконавця Бахтіяра Мамедова, що виступає під псевдонімом Jah Khalib, доволі часто порівнюють із Дрейком – і є за що! Він спілкується зі слухачем на ті самі теми, що й решта реп-артистів у всьому світі, але має власний, витончений та простий стиль, завдяки якому його люблять численні фанати.
Для традиційного київського концерту на сцені Палацу спорту Jah Khalib підготував новий альбом і свої найвідоміші хіти: Лейла, Медина, Мамасита, Если че, я Баха.

        Поліграф Шарікоff
      

        Жовтневий палац
      

        13 листопада, 19.00
      

        Вартість: 550-9 990 грн
      

        Придбати квитки можна тут
      
Новий проект легендарного Серьоги Поліграф Шарікофф зберігає ідеальний баланс між кітчем, розвагою публіки та музикою, яка неймовірно достовірно передає атмосферу, яка відсилає до естрадних виступів відомих радянських артистів.
Деяким може бути незвично бачити старого гангста-репера в новому амплуа, але харизма Сергія Пархоменка приковує увагу та не відпустить її до останньої хвилини. Це буде найбільш душевне застілля з усіх, на яких ви тільки були – наш новий шансоньє це гарантує!

        Theory
      

        Atlas
      

        13 листопада, 20.00
      

        Вартість: 990-2 899 грн
      

        Придбати квитки можна тут
      
Пост-гранж рок-гурт Theory, який підкорив Канаду, а потім і весь світ, їде в Україну.
Theory (ex – Theory of a Deadman) протягом багатьох років залишається одним з найбільш впізнаваних бендів. Їх саундтреки звучать в топових іграх і фільмах.
Виступи Theory чекають на найкращих фестивалях світу, а тепер і у Києві.

        Друга ріка
      

        Жовтневий палац
      

        14 листопада, 19.00
      

        Вартість: 370-1 250 грн
      

        Придбати квитки можна тут
      
2019 рік — визначний в історії гурту Друга ріка. Ще на його початку музиканти почали ставити собі великі цілі та впевнено йти до їхньої реалізації. Точкою відліку став аншлаговий концерт у Палаці спорту — тоді на презентації альбому Піраміда гурт зібрав під сценою близько 8 тис. слухачів і встановив власний концертний рекорд. Адже з моменту виходу в анонс й до аншлагу минуло лише півтори місяця.
14 листопада Друга ріка завершить рік тим, з чого почала — Київ знову почує найкраще з дискографії гурту та Піраміду наживо, проте цього разу пісні пролунають геть по-іншому — в акустичному звучанні.
Акомпанувати музикантам буде спеціально запрошена камерна оркестрова група.

        Незалежна музична премія Jäger Music Awards
      

        Арт-галерея LAVRA
      

        15 листопада, 19.00
      

        Вартість: 300 грн
      

        Придбати квитки можна тут
      
У 2018 році в Україні з’явилася перша премія незалежної музики Jäger Music Awards і відразу взяла хороший темп. Премія спрямована на розвиток локальної сцени.
Стиль і жанр не мають значення: все багатство звуку – від саунд-дизайну до рок-н-ролу, від танцювальної електроніки до актуального хіп-хопу – зібрано в одному місці.
Різноманітні номінації, важливі для музикантів призи, серед яких зйомка музичного кліпу, організація туру і сертифікат на купівлю музичного обладнання.
Ідеологічно номінанти розділені на дві частини: основні номінації, що відзначають головні досягнення року, та номінація Young Blood для талановитих перспективних артистів. Основних номінацій десять: Гурт року, Сингл року, Відео року, Хіп-хоп артист року, Рок-артист року, Електронний артист року, Лейбл року, Подія року, Діджей року та Внесок в індустрію.

        Антитіла
      

        Палац спорту
      

        16-17 листопада, 19.00
      

        Вартість: 300-750 грн
      

        Придбати квитки можна тут
      
Здається, що Антитіла без жартів готуються потіснити з п’єдесталу Океан Ельзи, щоб стати новими королями сучасної української рок-музики. Про це свідчить швидкість, з якою фанати розбирають квитки, а організатори оголошують sold out.
Щоб усім вдалося потрапити на концерт улюбленого гурту, Антитіла готуються відіграти два концерти поспіль в київському Палаці спорту – так вони відсвяткують свій 10-річний ювілей та вихід нового альбому Hello, шостої платівки в дискографії талановитих киян.

        Іван Дорн
      

        М82
      

        17 листопада, 19.00
      

        Вартість: 600 грн
      

        Придбати квитки можна тут
      
Музична творчість Дорна – вибухове поєднання хаусу, хіп-хопу, попу, ню-диско, фанку і фрі-джазу – плавить будь-які танцполи. Кожен концерт Дорнабанди – це унікальне живе шоу, наповнене шаленою харизмою та імпровізаціями непередбачуваного Івана Дорна, який з перших днів заробив собі репутацію безстрашного експериментатора і першовідкривача.
Іван Дорн вже багато років підкорює публіку своєю творчою активністю і завидною продуктивністю. Концерти збирають повні зали на найбільших українських майданчиках і зарубіжних сценах.
Така популярність артиста – цілком закономірна. Він дає публіці все для повноцінного відриву: відмінне поєднання тріп-хопу, джаз-фанку, сінті-року та інших крутих напрямків.

        Jamala
      

        Жовтневий палац
      

        31 листопада, 19.00
      

        Вартість: 590-2 590 грн
      

        Придбати квитки можна тут
      
Одна з найбільш відомих українських співачок і сонграйтерів – у її арсеналі чотири лонгплеї та один міні-альбом. Нова платівка Крила вийшла у жовтні 2018 року, а вже 1 лютого співачка представила сингл Solo, написаний американськими авторами на чолі з мультиплатиновим продюсером і сонграйтером Брайаном Тоддом.
На концерті в Києві Джамала представить нову програму, в якій будуть зібрані знакові пісні з усіх її альбомів.
Кожна з цих композицій – певна віха в історії співачки. На глядача чекає захопливе шоу, повне прекрасної музики та візуальних ефектів, які зачарують кожного.
Раніше Факти ICTV писали, що співачка Джамала та Jah Khalib випустили пісню Кохаю.
Трек Джамала написала на восьмому місяці вагітності, а потім відправила його реперу в месенджері.
