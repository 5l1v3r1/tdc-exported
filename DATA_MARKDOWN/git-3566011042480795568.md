
# تجمع ۶هزار نفری دانش‌آموزان قزوینی در روز ۱۳آبان

Published at: **2019-11-04T11:29:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544510.html/%D8%AA%D8%AC%D9%85%D8%B9--%D9%87%D8%B2%D8%A7%D8%B1-%D9%86%D9%81%D8%B1%DB%8C-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D9%82%D8%B2%D9%88%DB%8C%D9%86%DB%8C-%D8%AF%D8%B1-%D8%B1%D9%88%D8%B2---%D8%A2%D8%A8%D8%A7%D9%86)

مدیرکل آموزش و پرورش استان قزوین از تجمع ۶هزار نفری دانش‌آموزان قزوینی در روز ۱۳آبان خبر داد.
به گزارش شبکه اطلاع رسانی راه دانا؛ خیرالله رحمانی در گفت‌وگو با  صبح قزوین با اشاره به اهمیت گرامیداشت روز تاریخی 13 آبان ماه اظهار کرد: 13آبان، روز تجلی ارزش‌های انقلاب اسلامی و یادآور حرکت خروشان جوانان متعهد و انقلابی است که در کنار تحصیل علم به مبارزه با استبداد و استکبار پرداختند.
وی با بیان اینکه نگاه به 13 آبان باید یک نگاه اعتقادی و انقلابی باشد، افزود: امروز در حالی به استقبال 13 آبان می‌رویم که چهل ویکمین سالگرد پیروزی شکوهمند انقلاب اسلامی را پیش رو داریم، انقلابی که دانش‌آموزان نقش مهمی در پاسداری از ارزش‌های آن و بالندگی و شکوفایی میهن عزیزمان داشته‌اند و با آگاهی و هوشیاری در جهت تعالی نظام اسلامی گام برداشته‌اند.
وی در ادامه گفت: انعکاس هنرمندانه افتخارات انقلاب اسلامی و تشریح آن به نسل امروز باید محور تمامی برنامه‌ها باشد و در این راستا آموزش و پرورش همیشه به خوبی مناسبت 13 آبان را برگزار کرده است.
مدیرکل آموزش و پرورش و پرورش استان قزوین تصریح کرد: مراسم یوم الله 13آبان در قزوین از ساعت 9صبح با حضور 6هزار دانش‌آموز قزوینی در خیابان شهدا آغاز می‌شود.
انتهای پیام/
