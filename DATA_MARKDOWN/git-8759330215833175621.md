
# 'Verlies tegen Moeskroen betekent wellicht nieuw trainersontslag in JPL'

Published at: **2019-11-04T16:17:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902387/-verlies-tegen-moeskroen-betekent-wellicht-nieuw-trainersontslag-in-jpl-.html)


        KV Oostende zit in de hoek waar de klappen vallen. Financieel gaat het niet goed met de Kustploeg. Ook sportief moet KVO steeds meer achterom kijken. Zo komt de positie van Kare Ingebrigtsen onder druk te staan.
      
Na een goede start pakte Oostende de laatste acht wedstrijden amper drie punten. Daardoor moet het in de stand enkel Waasland-Beveren en rode lantaarn Cercle Brugge achter zich dulden. Volgens Het Laatste Nieuws wordt dan ook tijd dat Ingebrigtsen opnieuw voor de nodige punten zorgt.
De krant kondigt aan dat de wedstrijd tegen Royal Excel Moeskroen cruciaal wordt voor Ingebrigtsen. De Noor moet bij een nieuwe verliespartij vrezen voor zijn job bij KVO. In Oostende hopen ze op een kentering, want een nieuwe ontslagvergoeding kan de club absoluut missen als (financiÃ«le) kiespijn.
