
# ظرفیت ناوگان حمل و نقل عمومی در شهرکرد روزانه 40 هزارنفر است/ سیستم گرمایشی اتوبوس‌ها در حال بررسی است

Published at: **2019-11-05T13:05:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545111.html/%D8%B8%D8%B1%D9%81%DB%8C%D8%AA-%D9%86%D8%A7%D9%88%DA%AF%D8%A7%D9%86-%D8%AD%D9%85%D9%84-%D9%88-%D9%86%D9%82%D9%84-%D8%B9%D9%85%D9%88%D9%85%DB%8C-%D8%AF%D8%B1-%D8%B4%D9%87%D8%B1%DA%A9%D8%B1%D8%AF-%D8%B1%D9%88%D8%B2%D8%A7%D9%86%D9%87-40-%D9%87%D8%B2%D8%A7%D8%B1%D9%86%D9%81%D8%B1-%D8%A7%D8%B3%D8%AA--%D8%B3%DB%8C%D8%B3%D8%AA%D9%85-%DA%AF%D8%B1%D9%85%D8%A7%DB%8C%D8%B4%DB%8C-%D8%A7%D8%AA%D9%88%D8%A8%D9%88%D8%B3-%D9%87%D8%A7-%D8%AF%D8%B1-%D8%AD%D8%A7%D9%84-%D8%A8%D8%B1%D8%B1%D8%B3%DB%8C-%D8%A7%D8%B3%D8%AA)

مدیرکل ناوگان حمل و نقل عمومی شهرکرد گفت: تک‌تک دستگاه‌های اتوبوس ناوگان حمل و نقل عمومی شهرکرد به لحاظ سیستم گرمایشی در حال بررسی هستند و با سرد شدن هوا راه اندازی می شوند.
به گزارش شبکه اطلاع رسانی راه دانا؛ مهرداد میرزاییان مدیرکل ناوگان حمل و نقل عمومی شهرکرد در گفت‌وگو با خبرنگار جهانبین‌نیوز؛ اظهار کرد: تعداد کل اتوبوس‌ها در خطوط حمل و نقل عمومی شهرکرد ۹۲  دستگاه است. وی ادامه داد: از این تعداد دستگاه اتوبوس ۴۰ دستگاه ملکی و مابقی که ۵۲ دستگاه اتوبوس است شامل بخش خصوصی است. میرزاییان با بیان اینکه تعداد ایستگاه‌های خطوط اتوبوس در سطح شهرکرد ۱۴۷ ایستگاه است، اشاره کرد: شهر شهرکرد شامل ۱۶ خط اتوبوسرانی است. وی اعلام کرد: ظرفیت این ناوگان ۴۰ هزار نفر در روز است. وی با اشاره به آغاز فصل سرما تاکید کرد: تک‌تک دستگاه‌های اتوبوس ناوگان حمل و نقل عمومی شهرکرد به لحاظ سیستم گرمایشی در حال بررسی هستند. میرزاییان در پایان خاطرنشان کرد: بخاری تک‌تک دستگاه‌های اتوبوس در حال بررسی است که سالم باشند و بالطبع با سرد شدن هوا راه‌اندازی شوند. انتهای پیام/
