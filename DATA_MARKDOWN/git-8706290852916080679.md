
# Παραδόθηκε ο δράστης του φονικού στα Μέγαρα

Published at: **2019-11-01T00:13:00+00:00**

Author: ****

Original: [enikos.gr](http://www.enikos.gr/society/681558/paradothike-o-drastis-tou-fonikou-sta-megara-tora)

Στην Υποδιεύθυνση Ασφάλειας Δυτικής Αττικής, συνοδευόμενος από τον δικηγόρο του, παραδόθηκε ο δράστης που πυροβόλησε και σκότωσε τον 48χρονο κουνιάδο του και τραυμάτισε σοβαρά τη γυναίκα του, χθες το βράδυ, μέσα στο σπίτι τους, στα Μέγαρα.
Ο δράστης, που τράπηκε σε φυγή μετά την ανθρωποκτονία, είναι σωφρονιστικός υπάλληλος και κουνιάδος του 48χρονου γιατρού, που έχασε την ζωή του από τους πυροβολισμούς. Ο κουνιάδος του θύματος πυροβόλησε και τη 43χρονη γυναίκα, έπειτα από διαπληκτισμό που είχε μαζί τους, με αποτέλεσμα να την τραυματίσει σοβαρά.
Η γυναίκα διακομίστηκε με ασθενοφόρο του ΕΚΑΒ στο Θριάσιο, όπου και νοσηλεύεται, ενώ οι γιατροί στο ίδιο νοσοκομείο διαπίστωσαν τον θάνατο του συζύγου της.
Σύμφωνα με πληροφορίες από αστυνομικές πηγές, το κίνητρο για την ανθρωποκτονία ήταν το γεγονός, ότι ο δράστης θεωρούσε τον 48χρονο υπεύθυνο για τον χωρισμό με τη σύζυγό του.
