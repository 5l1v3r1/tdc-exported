
# Microsoft má nový gamepad pro Xbox a PC. Je ještě dražší a ještě lepší

Published at: **2019-11-06T12:25:13+00:00**

Author: **Lukáš Václavík**

Original: [Cnews.cz](https://www.cnews.cz/microsoft-xbox-one-wireless-controller-elite-series-2)


        VŠECHNY FOTOGRAFIE
      
Herní komunita vyhlíží novou konzoli Scarlett, Microsoft proto roční čekání vyplní alespoň jiným hardwarem s nálepkou Xbox. Do obchodů tento týden zamířil nový gamepad s dlouhým označením Xbox One Wireless Controller Elite Series 2. Druhá generace elitního ovladače má být tím nejlepším, na čem se na Xboxu (ale i PC) dá hrát.
Oproti prvnímu modelu byl redesignován zvenčí i zevnitř. Má nový kompletně pogumovaný grip, upravené triggery a u páček půjde nastavit odpor ve třech stupních. Gamepad má být celkově odolnější. Déle také vydrží, výrobce mluví o 40 hodinách na jedno nabití. Ke konzoli nebo počítači se připojí bezdrátově přes Bluetooth 5 či kabelem USB-A/USB-C (minulá generace měla microUSB).
TIP: Microsoft bere PC hry vážně. Tyhle novinky vám udělají radost
