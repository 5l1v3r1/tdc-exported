
# Фільм «Захар Беркут» у прокаті вже зібрав 32 млн грн

Published at: **2019-11-05T18:11:00+00:00**

Author: ****

Original: [ZIK.UA](https://zik.ua/news/2019/11/05/film_zahar_berkut_u_prokati_vzhe_zibrav_32_mln_grn_1684349)


        Український історичний фільм «Захар Беркут» з часу прем’єри, яка відбулася 10 жовтня, зібрав 32 млн гривень касових зборів в Україні.
      
Про це повідомляють на офіційній сторінці фільму у Фейсбуці.
«Понад 400 тисяч глядачів та понад 32 мільйони гривень. Саме стільки на сьогодні зібрав історичний екшн «Захар Беркут» у прокаті», – йдеться у повідомленні.
Нагадаємо, раніше повідомляли, що фільм «Захар Беркут» зібрав понад 13 млн грн менш, ніж за тиждень прокату.

        Довідка.
      
Фільм «Захар Беркут» – наймасштабніший український кінопроект за часів незалежності, знятий за мотивами однойменної повісті Івана Франка. Режисер – Ахтем Сеітаблаєв, один з найвідоміших сучасних діячів українського кіно та театру, володар багатьох кінопремій, зокрема, працював над фільмами «Хайтарма», «Чужа молитва», «Кіборги»;
У головній ролі – Роберт Патрік, який запам’ятався глядачам у «Термінаторі-2»;
Зіркові актори з усього світу: України, США, Великобританії, Монголії, Казахстану;
Величезна міжнародна команда кінофахівців;
Зйомки у неймовірних куточках Карпат;
Унікальні масштабні декорації, аналогів яким немає у вітчизняному кіно;
Сотні неповторних костюмів, створених вручну, зброї, посуду та речей;
Карколомні каскадерські трюки та спецефекти.
