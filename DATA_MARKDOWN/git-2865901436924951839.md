
# Hejvordova partija karijere – 39 poena bez promašaja za dva! Lebron opet tripl-dabl, Jokić ispod proseka

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/kosarka/vesti/hejvordova-partija-karijere-39-poena-bez-promasaja-za-dva-lebron-opet-tripl-dabl-jokic-ispod-proseka/341742)

Iako je Lebron Džejms upisao novi tripl-dabl i vodio Lejkerse do pobede u Čikagu, faca večeri u NBA ligi je Gordon Hejvord!
Krilo Bostona je sinoć odigralo partiju karijere. Hejvord je u Klivlendu ubacio 39 poena, postavio rekord karijere, zapečatio pobedu Bostona košem za 118:113, a tokom utakmice je za dva poena šutirao neverovatnih 16/16! Postao je uz Vilta Čemberlena jedini igrač u istoriji NBA lige koji je upisao 16 pogodaka za dva poena bez promašaja.
Hejvord je u leto 2018. došao u Boston kao veliko pojačanje iz Jute i već u prvoj utakmici doživeo stravičan prelom noge zbog kojeg je propustio celu prošlu sezonu. Vratio se ove sezone na parket i sinoć pokazao da će biti od ogromne koristi Seltiksima u borbi za vlast na Istoku. Pored 39 poena, upisao je sedam skokova i osam asistencija. Hejvord je veliku pomoć imao i u Kembi Vokeru koji je meč završio sa 25 poena i sedam uhvaćenih lopti. Klivlend je tek u finišu poslednje četvrtine uspeo da se vrati u meč i spusti razliku koji je najčešće iznosila desetak razlike za Seltikse, ali nije imao snage i kvaliteta za totoalni preokret. Kolin Sekston je upisao 21 poen kao najefikasniji igrač Kavsa.
U Čikagu je u centru pažnje bio Lebron Džejms. As Los Anđeles Lejkersa je upisao treći tripl-dabl zaredom u šestoj pobedi svog tima u nizu. Lejkersi su savladali Bulse 118:112, a Lebron je upisao 30 poena, 10 skokova i 11 asistencija. Na drugoj strani je Zek Levin sa 26 poena bio prva perjanica Čikaga koji je vodio u većem delu meča. U finišu prvog poluvremena, Bulsi su imali čak i 19 poena prednosti, vodili desetak razlike i u trećem kvartalu, ali nisu izdržali do kraja. Serijom od 13:0 na početku poslednje četvrtine, Lejkersi su preokrenuli i nastavili sa serijom pobeda.
Srpski centar Nikola Jokić je odigrao partiju ispod svog proseka, ali je dao doprinos Denverovoj pobedi nad Majamijijem od 109:89. Jokić je meč završio sa samo devet poena za 23 poena, šutirao je 4/12 iz igre i imao po pet skokova i asistencija. Džimi Batler je sa 16 poena bio najefikasniji u Majamiju.
Najzanimljiviji meč večeri je viđen u Šarlotu gde su domaći Hornetsi posole produžetaka savladali Indijanu 122:120. Pobednika je rešio Devonte Grejem poenima sa linije penala u poslednjem sekundu meča. Grejem je bio apsolutni junak pobede sa 35 poena, dok je Voren na drugoj strani ubacio dva manje.  

        NBA rezultati
      
Klivlend – Boston 113:119/Sekston 21 – Hejvord 29/
Čikago 112 - LA Lejkers 118/Levin 26 – Džejms 30/
Denver – Majami 109:89/Mari 21 – Batler 16/
Šarlot – Indijana 122:120 (113:113)/Grejem 35 – Voren 33/
Atlanta – San Antonio 108:100/Jang 29 - Derozan 22/
Oklahoma – Orlando 102:94/Džildžus-Aleksander 24 – Gordon 15/
(FOITO: Reuters)
