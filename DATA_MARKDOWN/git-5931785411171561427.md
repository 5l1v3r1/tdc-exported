
# Jokić u laganom ritmu, nestvarno šutersko veče Hejvorda

Published at: **2019-11-06T09:38:28+00:00**

Author: **Darko**

Original: [Sportska centrala](https://www.sportskacentrala.com/2019/11/06/jokic-u-laganom-ritmu-nestvarno-sutersko-vece-hejvorda/)

U NBA ligi je protekle noći odigrano šest utakmica, a od srpskih košarkaša na teren je izašao samo Nikola Jokić.
Centar Denvera je u pobedi svog tima nad Majamijem za 23 minuta imao učinak od devet poena (4/12 šut iz igre), uz po poet skokova i asistencija. Nagetse su do pobede vodili Džamal Marej sa 21 poenom i Vil Barton sa 15 poena i 10 skokova. Džimi Batler je sa 16 poena bio najefikasniji u Majamiju.
Veče je obeležio Gordon Hejvord koji je imao nestvarno šutersko veče u pobedi Bostona nad Klivlendom. Hejvord je izjednačio rekord karijere sa 39 poena, šutirajući za dva poena bez promašaja – 16/16. Kemba Voker je dodao 25 poena, dok su u Klivlendu najefikasniji bili Tristan Tompson sa 19 poena i 13 skokova i Kevin Lav sa 17 poena.
