
# Cruiseschip MSC Grandiosa eerder dan verwacht in haven Rotterdam

Published at: **2019-11-04T05:56:42+00:00**

Author: ****

Original: [RTV Rijnmond](https://www.rijnmond.nl/nieuws/188089/Cruiseschip-MSC-Grandiosa-eerder-dan-verwacht-in-haven-Rotterdam)

Het schip is bezig aan een zogeheten maidentrip. Dat is de eerste officiële reis van een nieuw zeeschip. De reis begon donderdagavond in Frankrijk.

        Jelle Gunneweg@JelleGunneweg
      
Hij ligt aan de kade hoor! #MSCGrandiosa
07:33 - 4 nov. 2019Andere Tweets van Jelle Gunneweg bekijkenHet enorme schip is meer dan 331 meter lang, 43 meter breed en 65 meter hoog. Aan boord zijn 2421 hutten. Er zijn elf restaurants, twintig bars, een trap van Swarovski-kristallen en een winkelcentrum. Aan boord verzorgt Cirque du Soleil at Sea twee nieuwe acrobatische shows.
"Prachtig hè", zegt Erik Schuffel, Directeur Nederland van MSC Cruises over het schip. "Ik heb echt kippenvel, ze ligt er prachtig bij."
De grootte maakt het schip niet per se bijzonder; dat zijn vooral de milieuvriendelijke technologieën die in dit nieuwe schip verwerkt zijn.
Zo produceert het schip negentig procent minder schadelijke stikstofdioxide. Daarnaast heeft de scheepvaartmaatschappij een nieuw afvalwaterzuiveringssysteem ontwikkeld, waardoor de impact van lozingen aanzienlijk beperkt wordt. Ook verbruikt de MSC Grandiosa minder brandstof per passagier.
Het schip kan gebruik maken van walstroom, zodat de motoren niet hoeven draaien terwijl het schip stilligt aan de kade. Stroom wordt dan gebruikt vanaf het vaste land. "Je moet toch stroom hebben, voor de keukens bijvoorbeeld. We zijn met dit schip klaar voor walstroom, maar er zijn nog maar drie havens op de hele wereld die dat tot nu toe aanbieden", zegt Schuffel.
In Rotterdam stappen maandag tweeduizend reisagenten aan boord, om een nacht op het cruiseschip te slapen en bijgepraat te worden over alle milieu-aspecten en het aanbod voor de gasten. Dinsdag om 13:00 uur gaat de reis verder naar Hamburg.
De eerste cruise start op 23 november in Genua (Italië).

        Henk Woon-Werkt tussen Overschie en De Rotterdam@WerkHenk
      
Goedemorgen, Er ligt een heel verse boot aan de kade; de MSC Grandiosa. Schijnt spikslpinternieuw te zijn en is knoepert groot.

        07:17 - 4 nov. 2019
        Andere Tweets van Henk Woon-Werkt tussen Overschie en De Rotterdam bekijken
      

        Jelle Gunneweg@JelleGunneweg
      
Omdat de MSC #Grandiosa voor het eerst de Rotterdamse haven aandoet, krijgt ze traditioneel een warm welkom van de stad. De sleutel van de stad en een plaquette horen daarbij. @RTV_Rijnmond @CruisePortRTM @HavenRotterdam

        11:58 - 4 nov. 2019
        Andere Tweets van Jelle Gunneweg bekijken
      
