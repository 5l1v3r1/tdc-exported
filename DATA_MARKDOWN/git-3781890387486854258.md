
# วิสามัญได้ทันทีถ้าคิดสู้! 'แก๊งแหกคุก'พยายามฆ่าตร.ศาล

Published at: **2019-11-04T14:57:00+00:00**

Author: ****

Original: [เดลินิวส์](https://www.dailynews.co.th/crime/740005)


        มีคำสั่งด่วนให้ชุดคลี่คลายคดี จับตาย'แก๊งแหกคุก'ได้ทันทีหากคิดขัดขืนต่อสู้ เหตุมีทั้งมีดทั้งปืน เร่งขอหมายจับข้อหาพยายามฆ่า "ผู้กองประจำศาล"
      
กรณี 3 ผู้ถูกคุมขังในคดียาเสพติดคือ 1.นายบาร์ต อาเลน เฮลมัส สัญชาติอเมริกัน 2. น.ส.สิรินภา วิเศษฤทธิ์ ภรรยานายบาร์ต เเละ3.นายหน่อย หรือต้น นิลเทศ ใช้มีดแทง ร.ต.อ.ธนะเมศฐ์ โพธิพันธ์ รอง สวป.สภ.สัตหีบ ช่วยราชการดูแลศาลจังหวัดพัทยา ก่อนจะชักปืนยิงขู่เปิดทางขึ้นรถกระบะอีซูซุหลบหนีไปความคืบหน้าเมื่อวันที่ 4 พ.ย. พล.ต.ต.ประการ ประจง ผบก.ภ.จว.ชลบุรี พร้อมด้วย พฐ.ชลบุรี ได้เดินทางมาตรวจสอบที่เกิดเหตุและเปิดเผยว่า ขณะนี้ได้ตั้งคณะกรรมการตรวจสอบข้อเท็จเกี่ยวกับเรื่องนี้แล้ว โดยหลังเกิดเหตุได้ประสานให้เจ้าหน้าที่ตำรวจในพื้นที่จังหวัดชลบุรีและตามแนวเขตชายแดนตั้งจุดตรวจจุดสกัดทุกเส้นทางการหลบหนี รวมทั้งการตรวจสอบกล้องวงจรปิดตามเส้นทางที่คาดว่าคนร้ายจะใช้หลบหนี เพื่อหาเบาะแสของคนร้ายให้ได้มากที่สุด เบื้องต้นทราบเพียงว่าเป็นรถอีซูซุ สีบรอนซ์เงิน ไม่ทราบหมายเลขทะเบียน หากการสืบสวนพบว่าผู้ใดให้ความช่วยเหลือจะถูกดำเนินคดีตามกฏหมายด้วยเช่นกัน
เช่นเดียวกับ พล.ต.ต.ธีรพล จินดาหลวง รอง ผบช.ภ.2 ก็ให้ข้อมูลเพิ่มเติมว่า ตอนนี้สามารถสอบปากคำพยานได้แล้วรวม 7 ปาก กำลังนำมารวบรวมเพื่อหาเบาะแสในการไล่ล่า นอกจากนี้ยังเร่งให้พนักงานสอบสวนยื่นขออนุมัติหมายจับในข้อหาร่วมกันพยายามฆ่าอีก 1 กระทงด้วยขณะเดียวกันผู้บังคับบัญชายังมีคำสั่งด่วนให้เจ้าหน้าที่ชุดคลี่คลายคดีต้องทำงานกันอย่างระมัดระวังมากที่สุด เนื่องจาก "แก๊งแหกคุก" มีอาวุธอันตรายทั้งปืนและมีด เมื่อสืบทราบและพบเจอตัวให้ปฏิบัติตามขั้นตอน หากมีการขัดขืนและต่อสู้ประสงค์ถึงชีวิตเจ้าหน้าที่ ก็ให้สามารถวิสามัญได้ทันทีแต่ต้องเป็นไปตามยุทธวิธีการจับกุมคนร้ายอุกฉกรรจ์.ข่าวที่เกี่ยวข้อง...เปิดคลิปนาทีชีวิตตร.ถูกแทง-ยิงซ้ำคาห้องขังศาลพัทยาเปิดอีกคลิปนาที 3 ผู้ต้องขังใช้ปืนจี้เจ้าหน้าที่ศาลก่อนหนี
