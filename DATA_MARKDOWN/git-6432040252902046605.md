
# Port Lotniczy Olsztyn-Mazury poszerza siatkę połączeń. Kolejny kierunek lotów z Szyman

Published at: **2019-11-07T10:49:02+00:00**

Author: ****

Original: [Gazeta Olsztyńska](http://gazetaolsztynska.pl/616142,Port-Lotniczy-Olsztyn-Mazury-poszerza-siatke-polaczen-Kolejny-kierunek-lotow-z-Szyman.html)


        Już w czwartek (07.11) z lotniska w Szymanach odleci pierwszy samolot w kierunku Kolonii. To kolejne połączenie lotnicze z naszym zachodnim sąsiadem.
      
W czwartek nastąpi Inauguracja połączenia z Kolonią. Przylot samolotu z Niemiec na lotnisko Olsztyn–Mazury zaplanowano na godzinę 12:50. Pierwszy lot do Kolonii będzie z kolei podwójną okazją do świętowania, ponieważ tego dnia na lotnisku zostanie odprawiony 400 tys. pasażer.Przypomnijmy, że z usług portu lotniczego korzysta coraz więcej pasażerów. W ciągu całego, ubiegłego roku na lotnisku w Szczytnie odprawiono 121 289 pasażerów. Wszystko wskazuje jednak na to, że bieżący rok będzie jeszcze lepszy, bo zaledwie do końca września z usług lotniska skorzystało 114 802 pasażerów, czyli zaledwie o niespełna 6,5 tys pasażerów mniej niż w cały 2018 roku i o ponad 23 tys. więcej niż w analogicznym okresie roku ubiegłego. Przypomnijmy, że z portu pod Szczytnem można latać w następujących kierunkach:— Londyn-Luton (wtorek, sobota)— Londyn-Stansted (wtorek, czwartek, sobota)— Dortmund (poniedziałek, środa, piątek)— Kraków (czwartek, niedziela)— Burgas (niedziela)— Brema (środa, niedziela)— Kolonia (czwartek, niedziela)
