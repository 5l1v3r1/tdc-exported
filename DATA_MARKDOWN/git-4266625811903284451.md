
# Трамп заявив, що хотів би прийняти Зеленського в Білому домі

Published at: **2019-11-03T06:20:00+00:00**

Author: ****

Original: [ZIK.UA](https://zik.ua/news/2019/11/03/tramp_zayavyv_shcho_hotiv_by_pryynyaty_pryynyaty_zelenskogo_v_bilomu_domi_1682479)


        Президент Сполучений Штатів Америки Дональд Трамп заявив, що хотів би прийняти в Білому домі президента України Володимира Зеленського.
      
Про це повідомляє Politico.
Зокрема, таку заяву Трамп зробив у суботу, 2 листопада, під час свого брифінгу. 
Як зазначається, слідчі Палати представників зібрали в підтримку імпічменту докази того, що Дональд Трамп намагався утримати майже 400 мільйонів доларів військової допомоги Україні, а також відмовитися від зустрічі Білого дому з президентом Зеленським. 
За даними слідчих, Трамп вирішив утримувати це рішення до тих пір, поки український глава публічно не заявить про свій намір розпочати розслідування щодо Джо Байдена і його сина Хантера Байдена за їх діяльність в Україні.
"Я хотів би, щоб він (Зеленський, - ред.) прийшов у Білий дім, якщо б він хотів прийти, і я думаю, що він хотів би прийти", - заявив Дональд Трамп. 
Після чого президент США назвав Володимира Зеленського "хорошою людиною". 
До слова, остання зустріч Трампа та Зеленського відбулася наприкінці вересня на Генеральній Асамблеї ООН у Нью-Йорку. Саме тоді Білий дім опублікував відредагований запис телефонної розмови між двома лідерами держав, що наразі став предметом розслідування у рамках імпічменту.
Нагадаємо, цього тижня спікер Палати представників США Ненсі Пелосі заявила, що очікує початку публічних слухань в рамках процедури імпічменту президента Дональда Трампа у листопаді. 
