
# Пиян блъсна пешеходка, избяга, но преобърна колата

Published at: **2019-11-03T20:21:00+00:00**

Author: **Камелия Цветанова**

Original: [Dnes.bg](https://www.dnes.bg/notifikacii/2019/11/03/piian-blysna-peshehodka-izbiaga-no-preobyrna-kolata.428424)

Пиян шофьор удари жена в Сливен, опита се да избяга, но колата му се преобърна и полицията го задържа. Сигналът за инцидента е подаден малко след 17, 30 ч. в полицията. Униформените са установили, че шофьор на 31 години се е движил в близост до училище в центъра на града и е ударил жена на 80-години. Тя е транспортирана до МБАЛ-Сливен за оказване на медицинска помощ, без опасност за живота. Шофьорът е избягал от мястото на катастрофата, но малко по-късно е изгубил управление над колата и се е преобърнал извън пътното платно. Отървал се е без сериозни наранявания. Пробата за употреба на алкохол с дрегер е показала 2,63 промила.
