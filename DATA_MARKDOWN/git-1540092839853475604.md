
# Αυτοκίνητο: H πιο δυνατή Ford Mustang είναι ηλεκτρική, λέγεται Lithium EV και έχει 912 ίππους

Published at: ****

Author: ****

Original: [CNN.gr](https://www.cnn.gr/style/aytokinito/story/196436/aytokinito-h-pio-dynati-ford-mustang-einai-ilektriki-legetai-lithium-ev-kai-exei-912-ippoys)

Γιάννης Σκουφής, CNN Greece 13:40 , 06 November 2019
Πρόκειται για ένα ηλεκτρικό πρωτότυπο της Mustang, που ονομάζεται Lithium EV και κινείται από έναν ηλεκτροκινητήρα που αποδίδει εντυπωσιακούς 912 ίππους, μιας και με την ηλεκτροκίνηση η επίτευξη ιδιαίτερα μεγάλης ισχύος είναι πιο εύκολη σε σχέση με τους κινητήρες εσωτερικής καύσης.
Ακόμα πιο εντυπωσιακά τα 1.356(!) Nm της ροπής, ενώ αυτό που ξενίζει είναι η επιλογή ενός χειροκίνητου κιβωτίου 6 σχέσεων της Getrag από τους μηχανικούς της Ford. Ο λόγος είναι η τεράστια ροπή που έχει να διαχειριστεί, ενώ προκειμένου ο οδηγός να διευκολύνεται αν δεν θέλει να έχει στη διάθεσή τους όλους τους ίππους και όλα τα Nm ή αν δεν θέλει να κινείται συνεχώς με το πλάι καθώς κινητήριοι τροχοί είναι οι πίσω, υπάρχουν τέσσερα προγράμματα οδήγησης. Τα Valet, Sport, Track και Beast.
Η Ford πάντως δεν αναφέρεται επίσημα ούτε στις επιδόσεις της Mustang Lithium EV, ούτε και στα χαρακτηριστικά της μπαταρίας της που είναι της Webasto. Το μόνο που γνωρίζουμε είναι η τάση της των 800 V, η οποία είναι διπλάσια σε σχέση με τα ηλεκτρικά μοντέλα που ξέρουμε και επιφέρει πλεονεκτήματα σε σχέση με την παροχή ενέργειας, το μικρότερο σχετικά βάρος και τις πιο περιορισμένες διαστάσεις της. Παράλληλα μεώνεται αισθητά ο χρόνος φόρτισής της.
Στο εσωτερικό η σημαντική διαφορά σε σχέση με τις συμβατικές Mustang είναι η οθόνη αφής των 10,4 ιντσών στην κεντρική κονσόλα, από την οποία επιλέγονται και τα προγράμματα οδήγησης.
Κατά τα άλλα η Ford Μustang Lithium EV, που θα παραμείνει show car, έχει αρκετό ανθρακόνημα στο αμάξωμά της, πακέτο ανάρτησης Ford Performance Track Handling και φρένα της Brembo ίδια με αυτά της Shelby GT350.

        Διαβάστε επίσης
      
