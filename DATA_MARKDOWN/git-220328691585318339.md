
# Горя кола на кандидат-кметица край Бяла Слатина

Published at: **2019-11-01T09:22:09+00:00**

Author: **Редактори, кадър бТВ**

Original: [Стандарт Новини](https://standartnews.com/balgariya-krimi/gorya-kola-na-kandidat-kmetitsa-kray-byala-slatina-405542.html)

Неизвестни запалиха колата на претендентката за кметския пост в село Попица, община Бяла Слатина Недялка Велчева, предаде бТВ.
Пожарът е избухнал след десет часа снощи и въпреки усилията на огнеборците и на съседи от колата не е останало почти нищо. Тя е била паркирана пред дома на жената.
Случаят се разследва. Тепърва ще се установява дали палежът има нещо общо с изборите. Преди два дни изгоряха два автомобила на кандидат за кмет от монтанското село Ерден.
Пожарът е тръгнал от предната част, установиха, че е имало туба с нафта, коментира за бТВ кметицата и кандидат за нов мандат на село Попица.
Тя няма предположения, очаква органите на реда да открият извършителя.
Колата ми е много скъпа, това е последното нещо, което е купено от съпруга ми, преди да почине, каза още Недялка Велчева.
Тя уточни, че този палеж няма да я сплаши и продължава да се бори за следващ мандат като кмет.
Велчева води на първия тур с близо 46% от гласовете.
