
# Odprtje razstave in predstavitev fotografske knjige Nataše Segulin

Published at: **2019-11-04T06:01:00+00:00**

Author: **Uredništvo**

Original: [Primorske novice](https://www.primorske.si/kultura/odprtje-razstave-in-predstavitev-fotografske-knjig)


        V Galeriji Fotografija bodo drevi ob 19. uri predstavili fotografije in fotografsko knjigo Nataše Segulin, naslovljeno Lumen.
      
LJUBLJANA > Samoukinja, ki se je fotografiji posvetila po upokojitvi na koprskem regionalnem televizijskem centru, kjer je bila nazadnje odgovorna urednica, prej pa v stiku z umetnostjo tudi kot novinarka in urednica kulturne redakcije, se je po treh razstavah lotila foto-knjige, v kateri zgodbo pripoveduje naslovna svetloba, postavljena pa je v propadajoči nekdanji porodnišnici v Kopru.
Knjigo, ki jo je založila Galerija Fotografija, je oblikoval Tomato Košir, spremni besedili pa sta prispevala umetnostna zgodovinarka Renata Štebih ter pesnik in filozof Andrej Medved.
