
# Жіноча команда України з баскетболу 3х3 вийшла в 1/4 фіналу студентського Кубку світу

Published at: **2019-11-01T13:34:00+00:00**

Author: ****

Original: [ZIK.UA](https://zik.ua/news/2019/11/01/zhinocha_komanda_ukrainy_z_basketbolu_3h3_vyyshla_v_14_finalu_studentskogo_1681453)


        У китайському Сямені стартував Кубок світу-2019 з баскетболу 3х3 серед студентських команд.
      
Як повідомляє офіційний сайт ФБУ, від України в змаганнях бере участь жіноча команда сформована на базі Прикарпатського національного університету імені Василя Стефаника з Івано-Франківська. На чолі з Юрієм Процюком виступають гравці БУ «Франківськ» Вероніка Космач, Анастасія Сидорак та Дарина Дубровська.
У стартовий день наші дівчата перемогли суперниць з Угорщини (18:11) та з Чилі (21:14). З двома перемогами наша команда наразі очолює групу А.
У заключному матчі групового етапу, що відбудеться завтра, 2 листопада, українки розіграють з австралійками, у яких також дві перемоги, перше місце в групі.
Зазначимо, що згідно з Регламентом всесвітнього форуму, до чвертьфінальної стадії турніру виходять дві команди з групи.
 
