
# Mitt liv med en lystmorder

Published at: **2019-11-03T09:42:31+00:00**

Author: **Ingvild Rugland**

Original: [Bergens Tidende](https://www.bt.no/btmagasinet/i/0nqKvJ/mitt-liv-med-en-lystmorder)

Jeg elsker ham. Han er virkelig det fineste som finnes. Vakre øyne, rik hårmanke, stolt holdning.
Akkurat passe selvstendig – ikke typen som dør foran brødskuffen.
Han vet å ordne opp selv, dersom jeg kommer litt seint hjem til middag. Og det er litt av utfordringen.
Katten Lurifax lever nemlig opp til navnet sitt. Han er myk og kosete, men innerst inne er han et rovdyr drevet av instinkter. Og instinktet forteller ham to ting:
Det har ganske stor underholdningsverdi. Selv om det anbefales å ha halsbånd med bjelle på pusen, har vi valgt å la ham slippe, mest som en slags kompensasjon for at han er kastrert. Jeg mener, noen gleder må stakkaren få ha.
Enhver pus med respekt for seg selv kommer hjem med byttet sitt. Legger det gjerne stolt på dørmatten for å vise hvor flink han har vært. Vår pus velger å ta det med inn i huset. Det gjør han fordi han har katteluke, noe han fikk for å slippe å holde oss og naboene våkne i utide.
Det har ført til mange spesielle scener det siste året:
Men ingenting av dette slår opplevelsen nå i høst.
Da vi var på høstferie, passet nabojenten pusen. Luris går inn og ut gjennom luken sin, hun fyller på med mat. Men én dag kom det en urovekkende melding:
HAN HAR TATT MED SEG EN ROTTE INN I HUSET.
Heldigvis var den død. Jeg trodde et øyeblikk at det var snakk om en hysterisk tenåringsjente som aldri hadde sett en mus før. Men bildebeviset var dessverre ikke til å misforstå.
En stein død rotte lå midt på gulvet vårt.
Rotter er en helt annen liga enn søte mus og en ekstremt irriterende skjære. Hvordan pusen har greid å få seg selv og den feite rotten inn katteluken, er et mysterium i seg selv.
Så nå risikerer den godeste Lurifaxen å få seg halsbånd med bjelle. For hva blir det neste? Et pinnsvin? Marsvin? Eller naboens veskehund?
