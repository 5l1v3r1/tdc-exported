
# مسافران جاده «چالوس» بدانند!

Published at: **2019-11-06T13:01:00+00:00**

Author: ****

Original: [جامعه خبری تحلیلی الف](https://www.alef.ir/news/3980815117.html)

رئیس مرکز اطلاعات و کنترل ترافیک راهور ناجا گفت: با توجه به بار ترافیکی سنگین در محور چالوس، ممنوعیت تردد وسایل نقلیه از چالوس به سمت تهران تا اطلاع ثانوی اجرا می‌شود.
سرهنگ نادر رحمانی، رئیس مرکز اطلاعات و کنترل ترافیک راهور ناجا درخصوص آخرین وضعیت جوی و ترافیکی محورهای مواصلاتی کشور، اظهار داشت: پلیس راهور ناجا به منظور مدیریت و تسهیل در تردد هموطنان با توجه به بار ترافیکی سنگین در جاده چالوس،  ممنوعیت تردد وسایل نقلیه از چالوس به سمت تهران را اعمال کرده و این محدودیت تا اطلاع ثانوی برقرار است. 
رئیس مرکز اطلاعات و کنترل ترافیک راهور ناجا تصریح کرد: ترافیک در ابتدای محور کرج- چالوس تا آدران، قزوین- رشت در محدوده رودبار، هزار، پیست ‌آبعلی، امامزاده هاشم و کلاو، سنگین گزارش شده است. 
سرهنگ رحمانی ترافیک در محدوده گزنک، سه راهی لاسم وآب اسک و طول محور کرج- چالوس را نیمه سنگین ارزیابی و خاطرنشان کرد: ترافیک در آزادراه تهران به سمت قم پرحجم و در محدوده عوارضی نیمه سنگین است. 
رئیس مرکز اطلاعات و کنترل ترافیک راهور ناجا با بیان این مطلب که مداخلات جوی تا این لحظه در هیچکدام از جاده‌ها گزارش نشده، گفت: سایر محورهای مواصلاتی کشور از جوی آرام و ترافیکی روان برخوردار هستند. 
منبع: فارس
