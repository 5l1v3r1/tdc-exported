
# శాంతిభద్రతలు పూర్తిగా అదుపులో ఉన్నాయి: ఆర్మీ చీఫ్

Published at: **2019-11-05T23:41:15+00:00**

Author: ****

Original: [Andhrajyothy](https://www.andhrajyothy.com/artical?SID=947192)

ADVT
శ్రీనగర్: ఆర్టికల్ 370రద్దై, జమ్మూకశ్మీర్ రెండు కేంద్రపాలిత ప్రాంతాలుగా విడిపోయిన అనంతరం లోయలో శాంతిభద్రతల పర్యవేక్షణకు మార్గం సుగమం అయిందని భారత ఆర్మీ చీఫ్ బిపిన్ రావత్ అన్నారు. రాజౌరీ సహా జమ్మూకశ్మీర్‌లోని పలు ప్రాంతాల్లో మంగళవారం పర్యటించిన ఆయన స్థానికులతో ముచ్చటించారు. అనంతరం మీడియాతో మాట్లాడారు. జమ్మూకశ్మీర్‌లో శాంతిభద్రతలు పూర్తిగా అదుపులో ఉన్నట్లు వెల్లడించారు.
  స్థానిక పోలీస్ అధికారులతోపాటు ఇతర కేంద్ర బలగాలను సమన్వయం చేసుకుంటూ ఆర్మీ పనిచేస్తున్నట్లు వివరించారు. జమ్మూకశ్మీర్ ప్రాంతంలోని ప్రజలు సంతోషంగా ఉన్నారన్న ఆయన.. అక్కడి ప్రజలు యథావిధిగా వారి వారి పనులకు వెళ్తున్నారన్నారు. యువతకు ఉపాధి కల్పించేందుకు స్థానిక పోలీస్‌తో కలిసి చర్యలు తీసుకుంటున్నట్లు తెలిపారు.
