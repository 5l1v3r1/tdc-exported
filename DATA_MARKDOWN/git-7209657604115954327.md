
# Alta Velocità Bologna Firenze, guasti e ritardi fino a 150 minuti

Published at: **2019-11-03T19:30:29+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/bologna/cronaca/alta-velocita-ritardi-1.4868103)

Bologna, 3 novembre 2019 - Sulla linea Alta Velocità Bologna-Firenze il traffico è rallentato dal tardo pomeriggio per un guasto ai sistemi di gestione della linea che si è verificato nei pressi di Bologna Centrale e di un conseguente intervento dei vigili del fuoco. Molti i turisti, tante le famiglie con bambini, di ritorno o in partenza in occasione del Ponte di Ognissanti,che hanno sentito agli altoparlanti delle stazioni o a bordo dei treni annunci di ritardi che dai 20 minuti iniziali sono arrivati fino a 150 minuti stimati per alcuni treni.
Ai viaggiatori già in viaggio è stato spiegato che per ovviare al problema si sarebbe utilizzata la vecchia linea. I clienti vengono assistiti dal personale di Trenitalia nella stazione di Firenze Santa Maria Novella che hanno distribuito snack e bevande. Chi era diretto a Firenze è stato fatto scendere e dirottato su altri treni. Chi è diretto a Roma o a Napoli, si è dovuto rassegnare ovviamente ai ritardi.
Iscriviti alla newsletterRimani sempre aggiornato sulle notizie nazionaliAccedi per Iscriverti
