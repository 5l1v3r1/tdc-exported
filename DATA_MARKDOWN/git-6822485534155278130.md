
# جزئیات کاهش قیمت برق در کشور

Published at: **2019-11-03T18:48:00+00:00**

Author: ****

Original: [جامعه خبری تحلیلی الف](https://www.alef.ir/news/3980812173.html)

شاخص قیمت تولیدکننده بخش برق در ساعات اوج بار در فصل تابستان سال ١٣٩٨ نسبت به شاخص فصل مشابه سال قبل ٠.٩٥ درصد کاهش داشته است.
به گزارش ایسنا، شاخص قیمت تولیدکننده بخش برق در تابستان سال جاری نسبت به شاخص مشابه نسبت به سال گذشته ۱.۴۲ درصد کاهش داشته است. درصد تغییرات میانگین شاخص کل برق در چهار فصل منتهی به تابستان امسال -۳.۴۸ اعلام شد.
این میان شاخص قیمت تولیدکننده بخش برق در ساعت های اوج بار در فصل تابستان میز کاهش ۰.۹۵ درصدی داشته و درصد تغییرات میانگین شاخص کل برق در ساعت های اوج بار در چهار فصل منتهی به تابستان ۹۸ معادل با -۰.۷۵ درصد است.شاخص قیمت تولیدکننده بخش برق در ساعات میان بار در فصل تابستان سال ۹۸ نیز نسبت به مدت مشابه در سال ۹۷ بیش از ۱.۱ درصد کاهش یافته و در صد تغییرات میانگین نیز در ساعات میانی بار در چهار فصل منتهی به تابستان امسال -۴.۵۵ بوده است.
از سوی دیگر شاخص قیمت تولیدکننده بخش برق در ساعات بار کم در تابستان امسال کاهشی ۲.۳۵ درصدی داشته است. درصد تغییرات میانگین شاخص در همین ساعات در چهار فصل منتهی به تابستان -۳.۳۶ درصد بوده است.
