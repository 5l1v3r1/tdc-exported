
# Nielsen Holding, firma de cercetare pe piaţă se va separa în două companii tranzacţionate public

Published at: **2019-11-07T15:55:56+00:00**

Author: **Teona Tomoiaga, Mediafax**

Original: [Ziarul Financiar](https://www.zf.ro/zf-24/nielsen-holding-firma-de-cercetare-pe-piata-se-va-separa-in-doua-companii-tranzactionate-public-18552932)

Firma de cercetare de piaţă Nielsen Holdings Plc a anunţat, joi, că se va separa în două companii tranzacţionate public, pentru a oferi mai multă valoare acţionariatului, la un an după ce investitorul Elliott Management a refuzat să vândă firma, relatează Reuters.
Nielsen a început să-şi exploreze opţiunile începând cu luna septembrie a anului trecut, la o lună după ce Elliott a anunţat că deţine o participaţie de 5,1% în companie.
Global Media se va adresa clienţilor media şi publicităţii, în timp ce afacerea Global Connect va furniza date de cercetare companiilor de bunuri şi consum.
În ultimele 12 luni, activitatea afacerii media a Nielsen a raportat venituri de 3,4 miliarde de dolari.
J.P. Morgan Securities LLC şi Guggenheim Securities LLC au fost consilierii financiari pentru Nielsen, iar Wachtell, Lipton, Rosen & Katz, Baker McKenzie şi Clifford Chance LLP au fost consilierii legali în cadrul diviziunii.
