
# ذخایر میعانات گازی ایران به ۱۰۰ میلیون بشکه رسید

Published at: **2019-11-06T12:36:00+00:00**

Author: ****

Original: [جامعه خبری تحلیلی الف](https://www.alef.ir/news/3980815043.html)

رئیس موسسه مشورتی اف جی ای گفت، میزان ذخایر میعانات ایران پس از تشدید تحریم های نفتی آمریکا علیه این کشور افزایش یافته است.
به گزارش تسنیم به نقل از رویترز، فریدون فشارکی، رئیس موسسه مشورتی اف جی ای گفت، میزان ذخایر میعانات ایران پس از تشدید تحریم های نفتی آمریکا علیه این کشور افزایش یافته است.
این کارشناس نفتی در نشست تخصصی میعانات و نفتا در دانانگ ویتنام اظهار داشت، حجم ذخیره میعانات ایران در حال حاضر حدود 100 میلیون بشکه برآورد می شود، در حالی که بیشترین میزان ذخیره میعانات این کشور در دور قبلی تحریم ها که اوایل دهه جای میلادی وضع شده بود، به 80 میلیون بشکه می رسید.
با فرض اینکه صادرات میعانات ایران در سطح کمتر از 100 هزار بشکه در روز باقی بماند و کاهشی نسبی در تولید گاز این کشور اتفاق بیافتد که موجب افت تولید میعانات شود، موسسه اف جی ای برآورد کرده که میزان ذخایر میعانات ایران تا پایان سال 2020 میلادی به بالای 130 میلیون بشکه برسد.
