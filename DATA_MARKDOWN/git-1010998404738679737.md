
# Случаите с агресия в детски градини през годините

Published at: **2019-11-05T19:06:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/sluchaite-s-agresija-v-detski-gradini-prez-godinite.html)

Случаят с медицинска сестра, която беше записана със скрита камера да обижда и напада дете от яслената група в столичната 27 ДГ "Детска китка", не е единственият, при който таен запис уличава служители на детски заведения в насилие.

        12.02.2018 г.
      
Крясъци, заплахи и обиди се чуват в аудиозапис, за който се твърди, че е направен в първа група в Целодневна детска градина 10 "Надежда" в Плевен.
Част от изразите, които се чуват, са: "Ти къде се намираш, бе?", "Ама ти си направо ненормална". Гласът е на педагог с 40-годишен стаж.

        01.02. 2018 г.
      
Десетина дни по-рано скандални кадри на агресия в детска градина бяха тайно разпространени. Видеозаписът шокира с насилие над 5-годишни деца в детска градина "Брезичка" в Бургас. Камерата, скрита върху секция в една от детските групи, показва разучаване на танц с използване на силови методи.

        30.11.2016 г.
      
В края на 2016-а родители от Варна записаха с играчка агресия към 2-годишно дете в яслената група на детска градина "Морска звездица".
"Докато не млъкнеш няма да спра да те тупам по устата, ...накрая ще хвана и ще те оскубя", са част от изразите.
Медицинската сестра беше дисциплинарно уволнена.
