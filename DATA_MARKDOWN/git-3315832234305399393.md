
# Cutremur de 6,1 grade în Chile, în timpul protestelor de amploare din țară

Published at: **2019-11-05T10:59:33+00:00**

Author: **Jurnal.md**

Original: [Jurnal.md](http://jurnal.md/ro/news/b93f80c504fe4aca/cutremur-de-6-1-grade-in-chile-in-timpul-protestelor-de-amploare-din-tara.html?utm_source=RSS&utm_medium=RSS&utm_campaign=RSS)


        Chile a fost cuprins în ultimele zile de proteste de amploare. Sute de mii de oameni au ieșit pe străzi într-un protest uriaș împotriva austerității.
      
Un cutremur de 6,1 grade pe Scara Richter a avut loc luni seară și a fost resimțit puternic și în capitala Santiago de Chile, unde străzile erau ocupate de protestatari. Seismul a avut loc la ora 18.53 (23.53 ora României), la o adâncime de 40 de kilometri. Epicentrul a fost la 18 kilometri de Illapel, la 148 de kilometri nord de Valparaisso și la 202 kilometri nord de Santiago de Chile.
Autoritățile au spus că nu s-au înregistrat victime și nici nu s-au consemnat distrugeri materiale semnificative. În momentul producerii cutremurului, forțele de ordine încercau să disperseze protestatarii care de trei săptămâni sunt zilnic în stradă. În timpul protestelor și-au pierdut viața 20 de persoane.
