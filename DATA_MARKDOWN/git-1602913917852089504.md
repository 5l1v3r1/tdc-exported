
# Simona Halep a pierdut dramatic intrarea în semifinalaTurneului Campioanelor, după ce a recuperat incredibil

Published at: **2019-11-01T15:03:00+00:00**

Author: **Răzvan Botea**

Original: [Ziarul Financiar](https://www.zf.ro/eveniment/simona-halep-a-pierdut-dramatic-intrarea-in-semifinalaturneului-campioanelor-dupa-ce-a-recuperat-incredibil-18529015)

Simona Halep (28 ani, nr. 5 WTA) şi Karolina Pliskova (27 ani, nr. 2 WTA) s-au întâlnit pentru a 11-a oară în carieră. Cele două se duelează în meciul al treilea din Grupa Mov de la Turneul Campioanelor pentru calificarea în semifinalele competiţiei.
Primul set a fost câştigat fără probleme de jucătoarea din Cehia. Karolina Pliskova a început calmă şi sigură pe ea meciul decisiv cu Simona Halep. În doar 13 minute a dus scorul la 4-0 la game-uri. Jucătoarea din Cehia a continuat să se impună în faţa Simonei Halep şi a câştigat primul set la zero, 6-0, după doar 21 de minute de joc.
În actul secund, Simona a început cu un break, câştigând astfel primul game al partidei. Halep a câştigat şi pe propriul serviciu, dar a fost egalată la game-uri de Pliskova, 2-2. Fostul lider mondial a câştigat însă următoarele patru game-uri la rând şi s-a impus în setul doi, scor 6-2, după 37 de minute de joc, ducând meciul în decisiv.
