
# 18 persoane, inclusiv copii, s-au intoxicat cu medicamente într-o singură săptămână; Cinci au vrut să se sinucidă

Published at: **2019-11-06T13:06:20+00:00**

Author: **Jurnal.md**

Original: [Jurnal.md](http://jurnal.md/ro/news/182fbd53f81ea896/18-persoane-inclusiv-copii-s-au-intoxicat-cu-medicamente-intr-o-singura-saptamana-cinci-au-vrut-sa-se-sinucida.html?utm_source=RSS&utm_medium=RSS&utm_campaign=RSS)


        În nicio săptămână 18 persoane, inclusiv cinci copii, s-au intoxicat cu medicamente în mai multe localități din țară. Potrivit medicilor de la ambulanță, cinci dintre persoane au vrut să se sinucidă. Toți pacienții au beneficiat de ajutor medical calificat și au fost transportați la spital.
      
Centrul Național de Asistență Medicală Urgentă Prespitalicească anunță că de la începutul lunii noiembrie la serviciul 112 au parvenit 85 de solicitări pe motivul urgențelor toxice. 76 persoane au fost transportate la instituțiile medicale spitalicești din țară pentru tratament corespunzător.
Centrul Național de Asistență Medicală Urgentă Prespitalicească îndeamnă cetățenii să consulte medicul sau farmacistul atunci când urmează să administreze un preparat.
„Înainte de a utiliza orice medicament citiți cu atenție prospectul acestuia. Nu lăsați medicamentele la vederea și îndemâna copiilor. Nu utilizați medicamentele după data de expirare înscrisă pe ambalaj. Dacă manifestați reacții adverse, adresați-vă medicului dumneavoastră sau farmacistului. În cazul intoxicației cu medicamente, apelați la Serviciul Național Unic pentru Apelurile de Urgență 112”, recomandă specialiștii de la CNAMUP.
