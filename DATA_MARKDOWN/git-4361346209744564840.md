
# 
        Elképesztő! Egy kétéves gyerek szintjén képes „beszélni” ez a kutya – videó
      

Published at: **2019-11-06T13:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/elkepeszto-egy-keteves-gyerek-szintjen-kepes-beszelni-ez-a-kutya-video/186005)

Bizonyára a legtöbb gazdi fejében megfordult már, hogy imádott kedvence fejében olykor mégis mi járhat. Egy amerikai logopédus megtalálta a módját, hogy rájöjjön, Stella nevű kutyája mit szeretne mondani.
A 26 éves Christina Hunger megalkotott egy olyan táblát, amelyen számos gomb található: mindegyikük egy-egy kifejezést hallat, ha megnyomják. A táblán olyan szavak találhatók mint „kint”, „boldog”, „akarok”, „gyere”, „nézd”, „séta” vagy „labda”. A beszédterápia segítségével a másfél éves Stella mostanra képes kifejezni érzelmeit és vágyait a gombokon keresztül.
– Mindig meglepő, egyben sokkoló, ami történik. Minden nap egyre izgalmasabb dolgokat „mond”. Szavait egy kétéves gyermek szintjének megfelelően kombinálja – nyilatkozta a logopédus.
Első pillantásra a külső szemlélő könnyedén ráfoghatná a jelenségre, hogy a kutyus random gombokat nyomkod, ám Hunger videókkal támasztja alá állítását.
Ebben a videóban Stella egymás után nyomja meg a „boldog”, „labda”, „akarok” és „kint” szavakat, jelezvén, hogy ő most boldog, és ki akar menni a szabadba labdázni.
Itt pedig az első videóban a „gyere” és a „játszani” szavakat nyomja meg a kutya, mire gazdája azt válaszolja, hogy majd evés után játszanak. Jobbra kattintva a második videóban Stella egymás után nyomja a „kint”, a „játszani” és a „szeretlek” szavakat.
(via)
