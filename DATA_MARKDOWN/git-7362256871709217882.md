
# Melyik a gyorsabb? iPhone 11 Pro vs Pixel 4 XL

Published at: **2019-11-05T00:00:00+00:00**

Author: **Android Police**

Original: [Telefonguru](https://www.telefonguru.hu/hir/Melyik_a_gyorsabb_iPhone_11_Pro_vs_Pixel_4_XL_2019-11-05)

A mára hagyományosnak mondható, kötelező összehasonlító videót kaptuk a PhoneBufftól. A tesztben egy automatizált robot kart használnak az emberi tényező kiküszöbölésére, avagy arra, hogy két gombnyomás között ugyanannyi idő teljen el, illetve várja meg a rendszer az adott alkalmazás betöltését és csak utána ugorjon a következő lépésre. Jelen esetben az Apple iPhone 11 Pro okostelefont a Google Pixel 4 XL-lel szemben állították fel. Spoiler: egy jó darabig az iPhone vezet, majd ez így is marad.
Az iPhone hatékonysága már az első másodpercekben nyilvánvaló, a telefon egy 500 oldalas dokumentumot tölt be minden erőlködés nélkül és hasonló a helyzet a Snapseed és a Premiere Rush esetében, ezekben az esetekben a Pixel 4 XL-nek néhány másodperccel többre volt szüksége. A játékok betöltési ideje összehasonlítható, ám a Google mobil lemaradt, mivel ellenfele már a következő alkalmazásnál járt.
