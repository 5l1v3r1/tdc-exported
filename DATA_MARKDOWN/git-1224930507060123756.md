
# Нову Skoda Octavia вперше показали на офіційному відео - Радіо Максимум

Published at: **2019-11-05T11:23:00+00:00**

Author: **Лазур Назарій**

Original: [Радіо Максимум](https://maximum.fm/novu-skoda-octavia-vpershe-pokazali-na-oficijnomu-video_n169086)


        До прем'єри нової Octavia залишається тиждень, і Skoda починає серію інтригуючих відео, присвячених бестселеру. У ролику розкриваються малюнок нових світлодіодних матричних фар, оформлення задньої оптики з динамічними поворотниками і контури кузова.
      
Екстер'єр автомобіля на офіційному відео в деталях різниться із зображенням, випадково розкритим два тижні тому на німецькому сайті марки: передня оптика ліфтбека на знімку значно тонша та довша, не збігається і форма дзеркал заднього виду.
Про те, що Octavia четвертого покоління відмовиться від роздільних фар головного світла і повернеться до оптики традиційної форми стало відомо з численних шпигунських знімків. Попри шар маскувальної плівки, впізнаваний, наприклад, дизайн задніх ліхтарів, виконаних у стилістиці седана Volvo S90. Також відомо, що нова Octavia збереже колісну базу, але стане трохи більшою за попередника – довжина збільшиться на 19-22 міліметри в залежності від типу кузова, а ширина – на 15 міліметрів.
