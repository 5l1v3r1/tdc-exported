
# Цьогоріч новими клієнтами «Волиньгаз збуту» стали ще 1,9 тис. волинян

Published at: **2019-11-06T08:48:00+00:00**

Author: ****

Original: [ГЛАВКОМ](https://glavcom.ua/economics/finances/cogorich-novimi-klijentami-volingaz-zbutu-stali-shche-19-tis-volinyan-638032.html)

На Волині збільшилась кількість користувачів газом. За 10 місяців 2019 року року майже 1900  мешканців Волинської області обрали своїм постачальником ТОВ «Волиньгаз збут». Наразі загальна кількість побутових споживачів газу в області сягнула майже 250 тис., левова частка яких – клієнти з обласного центру та найбільших міст області.
Найактивніше кількість клієнтів «Волиньгаз збуту» зростає в обласному центрі та  Луцькому районі – за рік тут новими споживачами газу стали майже 1500 домогосподарств. Ще близько 160 нових споживачів компанія отримала в місті  Ковелі, у Володимирі-Волинському – біля 170 нових клієнтів, у Нововолинську – 25. Таке збільшення пов`язане з новобудовами в містах. У більшості районів області  зареєстровано всього до десятка нових користувачів газу.
«З-поміж усіх видів палива волиняни все ж таки віддають перевагу природному газу як найдоступнішому та екологічному енергоносію, - сказав директор  «Волиньгаз  збут» Микола Тищук. – Водночас, у сільській місцевості окремі споживачі переходять на користування альтернативними видами палива, зокрема, деревиною. Тому клієнтська база перебуває в постійному русі».
Наразі більшість поставок газу «Волиньгаз збуту» припадає на побутових споживачів. Однак, ця категорія є найпроблематичнішою та вимагає  значних фінансових і людських ресурсів.
Фахівці газопостачальної компанії працюють зі споживачами  газу-населенням  у Луцьку, і в кожному районі Волинської області. Щоденно співробітники «Волиньгаз збуту» обслуговують тисячі клієнтів, надають їм усю необхідну вичерпну інформацію, опрацьовують звернення.
Торговельна націнка «Волиньгаз збуту» становить усього 2,5 % від закупівельної ціни природного газу. Тож при сплаті  за газ, цю націнку використовують на друк та доставку квитанцій, підтримку необхідних сервісів для онлайн-спілкування з клієнтами, зокрема – Особистого кабінету споживача на сайті 104.ua, мобільних додатків 104 MobileLight (iOS) та 104Mobile (Android), Контакт-центру  та ін.
Однак, ситуацію значно ускладнюють багатомільйонні борги споживачів, в тому числі й отримувачів державної допомоги, а також  велика кількість пільговиків і субсидіантів.  
