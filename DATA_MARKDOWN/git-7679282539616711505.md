
# हाईवे पर हुंडई एलांट्रा ऑटोमैटिक का माइलेज जानकर रह जाएंगे हैरान

Published at: **2019-11-06T13:35:23+00:00**

Author: **नई दिल्ली | लाइव हिन्दुस्तान टीम**

Original: [https://www.livehindustan.com](https://www.livehindustan.com/ncr/story-know-about-the-on-road-mileage-of-hyundai-elantra-automatic-2835249.html)

हुंडई ने पिछले महीने ही एलांट्रा के फेसलिफ्ट वर्ज़न को भारत में लॉन्च किया था। इसकी कीमत 15.89 लाख रुपये से शुरू होती है जो 20.39 लाख रुपये (एक्स-शोरूम) तक जाती है। नई हुंडई एलांट्रा केवल पेट्रोल इंजन में ही उपलब्ध है। इसमें 2.0-लीटर बीएस6 इंजन दिया गया है, जो 152 पीएस की पावर और 192 एनएम का टॉर्क जनरेट करता है। इंजन के साथ 6-स्पीड मैनुअल और 6-स्पीड ऑटोमैटिक दोनों गियरबॉक्स का विकल्प दिया गया है।

        
          6 लाख रुपये तक सस्ती हुईं ऑडी की ये कारें, जानें इनकी सही कीमत
        
      
हाल ही में हमने इसके ऑटोमैटिक गियरबॉक्स वाले मॉडल को ड्राइव करने का मौका मिला। इस दौरान हमने इसका ऑन-रोड माइलेज टेस्ट भी किया, जिसके परिणाम कुछ इस प्रकार रहें:-

         हुंडई एलांट्रा इंजन स्पेसिफिकेशन और टेस्ट माइलेज रिजल्ट
      
cardekho.com के मुताबिक, हमारे माइलेज टेस्ट में एलांट्रा फेसलिफ्ट ने शहर में कंपनी द्वारा दावाकृत माइलेज से थोड़ा कम माइलेज दिया। लेकिन हाईवे पर हुंडई की इस कार ने शानदार परफॉर्मेंस करते हुए एआरएआई माइलेज फिगर को भी पीछे छोड़ दिया।  
हमने हुंडई एलांट्रा को सिटी और हाईवे की मिक्स-कंडीशन में भी ड्राइव कर इसका औसत माइलेज जानने की कोशिश की। मिक्स-कंडीशन माइलेज टेस्ट के अनुसार एलांट्रा ऑटोमैटिक सिटी और हाइवे में बराबर अनुपात में ड्राइविंग करने पर लगभग 14 से 15 किमी/लीटर का माइलेज दे सकती है। ज्यादातर हाईवे या बेहद कम ट्रैफिक वाली सड़कों पर यह आंकड़ा बढ़कर 15.5 से 16 किमी/लीटर तक पहुंच सकता है। वहीं, अधिकांश शहर या भीड़-भाड़ वाली कंडीशन में ड्राइव करने पर यह सेडान लगभग 14 किमी/लीटर का माइलेज दे सकती है।  
माइलेज ड्राइविंग की स्थिति, कार की स्थिति और ड्राइविंग पैटर्न पर भी निर्भर करता है, ऐसे में आपके निष्कर्ष हमसे भिन्न हो सकते हैं। यदि आपके पास भी हुंडई एलांट्रा कार का पेट्रोल-ऑटोमैटिक वेरिएंट हैं, तो नीचे दिए गए कमेंट सेक्शन में अपने अनुभव को जरूर बताएं। साथ ही, यदि आपके पास इस गाड़ी का मैनुअल मॉडल है तब भी हमे बताए कि ऑटोमैटिक वेरिएंट की तुलना में इसका माइलेज कितना कम या ज्यादा है। 
