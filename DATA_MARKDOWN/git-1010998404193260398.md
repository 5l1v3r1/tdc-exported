
# Полицията в Ямбол задържа трима души, източвали дебитни карти

Published at: **2019-11-07T13:23:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/policijata-v-jambol-zadarzha-trima-dushi-iztochvali-debitni-karti.html)

Двама мъже и жена са задържани в Ямбол за теглене на пари от чужди дебитни карти, съобщиха от МВР.
Разследването започнало на 16 октомври, когато местен жител подал сигнал в полиция, че му липсват две дебитни карти заедно с ПИН кодовете, както и че от тях са изтеглени 1000 лв.
В хода на разследването е била установена съпричастността към посегателството на 35-годишен мъж.
Подобен сигнал подала и друга жителка на града с обяснението, че е изгубила дебитната си карта, а в последствие е установила и извършени множество транзакции на обща стойност 542 лв. За това деяние са били задържани 38-годишен мъж и 54-годишна жена.
Работата по случая продължава.
