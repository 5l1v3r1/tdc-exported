
# До України прибула оціночна місія НАТО

Published at: **2019-11-06T13:01:24+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/ukrayinu-prybula-oczinochna-misiya-nato)


        Оціночна місія НАТО, яка буде готувати рекомендації до звіту про виконання Україною Річної національної програми, прибула до України.
      
Про це йдеться в заяві місії України при НАТО на сторінці у Facebook.
«6 - 8 листопада оцінна місія НАТО зустрінеться з представниками майже всіх центральних органів виконавчої влади, залучених до виконання Річної національної програми під егідою Комісії Україна - НАТО на 2019 рік, яка є основним інструментом підготовки України до членства в Альянсі», - йдеться в повідомленні.
За результатами візиту оціночна місія підготує рекомендації до звіту про виконання РНП-2019, який буде представлений на розгляд держав-членів НАТО.
11 грудня в штаб-квартирі НАТО заплановано проведення останнього в поточному році засідання Комісії Україна - НАТО для подання оцінки РНП-2019 та обговорення питань підготовки РНП-2020 року, участь в якому візьме віцепрем'єр з питань європейської та євроатлантичної інтеграції Дмитро Кулеба.
Раніше міністр закордонних справ Вадим Пристайко розповів про нові деталі співпраці України з НАТО.
Також Столтенберг оцінив необхідність ПДЧ для України.
Хочете обговорити цю новину? Долучайтеся до телеграм-чату CHORNA RADA
