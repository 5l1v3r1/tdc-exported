
# Avengers: Damage Control, il titolo VR si mostra in un video dietro le quinte

Published at: **2019-11-05T09:37:00+00:00**

Author: **Gianluca Saitto**

Original: [Tom&#39;s Hardware](https://www.tomshw.it/videogioco/avangers-damage-control-dietro-le-quinte/)

Avengers: Damage Control è il nuovo titolo sviluppato da Marvel Studios e ILMxLAB. L’esperienza in realtà virtuale basata sulla celebre saga cinematografica sarà ambientato dopo gli avvenimenti avvenuti nella pellicola Avengers: Endgame, e metterà il giocatore nei panni di un nuovo membro della Damage Control, il gruppo specializzato nella riparazione dei danni causati dai conflitti tra supereroi.
Il canale Youtube ufficiale di Marvel Entertainment ha pubblicato di recente un video dietro le quinte che ci mostra qualche dettaglio del nuovo videogioco targato Marvel. Il videogiocatore si muoverà in uno spazio VR, e l’esperienza richiederà spostamenti e interazioni reali. All’interno del titolo ci saranno poi svariate interazioni con diversi personaggi appartenenti al Marvel Cinematic Universe.
