
# Меси: Не ме интересуват индивидуалните награди, искам Шампионска лига отново

Published at: **2019-11-05T21:04:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/mesi-ne-me-interesuvat-individualnite-nagradi-iskam-shampionska-liga-otnovo-1403301.html)

Нападателят на Барселона Лионел Меси обяви какви са основните му цели с клубния му тим. Аржентинецът бе категоричен, че индивидуалните награди нямат голямо значение за него. На първо място за петкратния носител на "Златната топка" са трофеите с отбора.
"Мечтая да продължа да печеля трофеи с Барселона. Искам отново да спечеля Шампионска лига, това е предизвикателство за нас. Винаги съм казвал, че индивидуалните награди не са моята цел. Наградата "The Best", "Златната топка", "Златната обувка"... Всичко това не ме интересува. И още повече наградата за най-добър гол на годината. Ако печеля тези награди - добре, ако не - също", заяви звездата, цитиран от "World Soccer".
"С годините става по-трудно да играеш, защото изглежда, че си на 25 години и можеш да правиш всичко това, което си правил преди, но тялото мисли по различен начин. При някои обстоятелства трябва да бъдете по-внимателни от преди", допълни Меси. Подобно изказване наскоро направи и Кристиано Роналдо. Вижте в този материал какво каза звездата на Ювентус. 
