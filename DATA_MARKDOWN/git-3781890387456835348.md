
# นั่นแน่ะ! 'นัท-อติรุจ' โผล่คอมเมนต์หยอกเอิน 'ชิงชิง'

Published at: **2019-11-06T09:24:00+00:00**

Author: ****

Original: [เดลินิวส์](https://www.dailynews.co.th/entertainment/740294)


        "ชิงชิง" และ "นัท-อติรุจ" มีลุ้นใช่ไหม หลังหยอกล้อกันไปมาผ่านไอจีฝ่ายหญิง ด้านชาวเน็ตกดไลค์ให้มากมาย
      
ก่อนหน้านี้ออกมาบอกว่าเป็นเพียงพี่น้องกันเท่านั้น สำหรับคู่ของนักแสดงสาว ชิงชิง-คริษฐา กับหนุ่ม นัท-อติรุจ แต่ไม่นานนักฝ่ายชายก็ได้ออกมายอมรับตรงๆว่าได้เดินหน้าจีบสาวชิงชิงอยู่ ต่อมาเมื่อดราม่าของสาวชิงชิงเกิดขึ้นเรื่องถูกโยงเป็นมือที่สามคู่ของหนุ่ม เวียร์-ศุกลวัฒน์ และสาว เบลล่า-ราณี จากนั้นหนุ่มนัทออกมาโพสต์ข้อความว่าลาก่อน จนหลายคนมองว่าทั้งคู่อาจจะไม่ได้สานสัมพันธ์กันแล้วหรือเปล่า
แต่ล่าสุดใครที่เป็นแฟนคลับคู่นี้ก็ต้องดีใจแรงๆทันที หลังสาวชิงชิงลงรูปตัวเองสวยๆในอินสตาแกรมส่วนตัว พร้อมแคปชั่นว่า “Just smile” จากนั้นก็มีแฟนๆพร้อมเพื่อนในวงการมาแซวและชมความสวยกันยกใหญ่ โดยหนุ่มนัทเองก็ไม่พลาดเข้ามาคอมเมนต์ในรูปดังกล่าวด้วย โดยหนุ่มนัทคอมเมนต์ว่า “ป๊าด! งามคักๆ” ก่อนที่สาวชิงชิงจะมาตอบกลับว่า “คนเหรอ” ซึ่งหนุ่มนัทก็มาตอบอีกว่า “ใบไม้ข้างหลังจร้า หยอกๆ”ซึ่งก็มีแฟนๆเข้ามากดไลค์ พร้อมบอกฟินมากมาย
ก็ไม่รู้เนอะว่าคู่นี้จะลุ้นขึ้นหรือเปล่า แต่ที่รู้ๆสัญญาณดีแบบนี้แฟนคลับคู่นี้ก็แฮปปี้แล้วจ้าขอขอบคุณภาพประกอบจากอินสตาแกรม @kkharittha , @nut_atirut
 
