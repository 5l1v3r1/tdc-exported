
# Обличчя малюка було синє: на Полтавщині батько до смерті забив сина

Published at: **2019-11-06T13:06:06+00:00**

Author: ****

Original: [ФАКТИ](https://fakty.com.ua/ua/proisshestvija/20191106-oblychchya-malyuka-bulo-synye-na-poltavshhyni-batko-do-smerti-zabyv-syna/)

Правоохоронці повідомили подробиці вбивства немовляти батьком, який у нетверезому стані повернувся зі свята.
У селі Вовчик Полтавської області 21-річний чоловік святкував день народження свого друга.
Повернувшись додому, він почув, що син плаче, щоб заспокоїти, взяв його на руки, але не втримав і впустив на підлогу. Потім підняв немовля і поклав на крісло, що було далі – він не пам’ятає.

        Читайте: 
        Бив об авто і виривав волосся: на Полтавщині чоловік жорстоко “виховував” екс-дружину (18+)
      
20-річної матері тоді вдома не було, а коли вона повернулася, то побачила, що чоловік спить на ліжку, а дитина лежить у колисці.
Обличчя малюка було синє. Жінка одразу викликала лікаря, який констатував смерть. Під час попереднього огляду тіла хлопчика експерт виявив засохлу кров під носом і численні синці на обличчі.
Відомості про цей факт внесені до ЄРДР за ч. 2 ст. 115 (Умисне вбивство малолітньої дитини) КК України. Батько хлопчика затриманий.
Раніше Факти ICTV писали, що в Житомирській області батьки вбили та спалили тіло 5-річної доньки в печі. Після її смерті вони майже рік незаконно отримували соціальні виплати на мертву дитину.
Джерело: прокуратура Полтавської області
