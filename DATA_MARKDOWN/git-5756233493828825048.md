
# پمپئو: تحریم‌ها بر بخش‌های زیادی در ایران تاثیر گذاشته است

Published at: **2019-11-05T11:02:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619985/%D9%BE%D9%85%D9%BE%D8%A6%D9%88-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D8%A8%D8%B1-%D8%A8%D8%AE%D8%B4%E2%80%8C%D9%87%D8%A7%DB%8C-%D8%B2%DB%8C%D8%A7%D8%AF%DB%8C-%D8%AF%D8%B1-%D8%A7%DB%8C%D8%B1%D8%A7%D9%86-%D8%AA%D8%A7%D8%AB%DB%8C%D8%B1-%DA%AF%D8%B0%D8%A7%D8%B4%D8%AA%D9%87-%D8%A7%D8%B3%D8%AA)


        وزیر امورخارجه آمریکا با ادعای اینکه تحریم‌ها علیه ایران کارساز بوده است، گفت: لازم است که به اعمال فشار بر این کشور ادامه دهیم.
      

        آفتاب‌‌نیوز :
      
مایک پمپئو وزیر امورخارجه آمریکا در گفتگو با شبکه فاکس بیزینس مدعی شد که تحریم‌های اقتصادی علیه ایران تاثیر واقعی داشته است.
وی در ادامه ادعا‌های خود با تاکید بر اینکه فشار‌ها بر ایران باید ادامه یابد، گفت که تحریم‌ها بر بخش‌های زیادی در ایران تاثیر گذاشته است. حزب‌الله اکنون منابع کمتری دارد، برخی گروه‌های شیعی نیز منابع کمتری دارند و مقامات ایران برای تعیین بودجه می‌بایست تصمیمات سختی بگیرند.
پمپئو با تکرار ادعای واهی آمریکا مبنی بر اینکه ایران بزرگ‌ترین حامی تروریسم است، تاکید کرد که جهان باید متوجه این مسئله باشد.
وزیر امورخارجه آمریکا دوشنبه شب نیز اعلام کرد که دولت آمریکا برای هرگونه اطلاعاتی درباره رابرت لوینسون، مامور سابق اف‌بی‌آی که ادعا واشنگتن ادعا می‌کند در سال ۲۰۰۷ در جزیره کیش مفقود شده، جایزه ۲۰ میلیون دلاری در نظر گرفته است.
پمپئو در یک سخنرانی به مناسبت چهلمین سال تسخیر لانه جاسوسی سفارت سابق آمریکا در تهران در اظهاراتی مداخله جویانه گفت که ایران باید شهروندان بازداشت و مفقود شده در این کشور را آزاد کند.
شهروندان آمریکای زندانی در ایران کسانی هستند که اغلب به جرم جاسوسی و اقدام علیه نظام جمهوری اسلامی در کشورمان بازداشت و محکوم شده‌اند، اما مقامات آمریکایی به‌طور مرتب ادعا می‌کنند که آن‌ها بی‌گناه هستند و باید آزاد شوند.
مقامات آمریکایی همواره برای توجیه سیاست‌های خصمانه و فشار‌های اقتصادی خود علیه ایران ادعا‌هایی بی‌اساس و واهی را علیه جمهوری اسلامی مطرح می‌کنند تا توجه جامعه بین‌الملل را ازن حقیقت دور کنند که آمریکایی‌ها و متحدانش خود عاملان و حامیان اصلی ظهور و توسعه تروریسم در منطقه و جهان هستند.
