
# Загадъчен апарат на ВВС на САЩ се върна след 8-годишна тайна мисия в Космоса

Published at: **2019-11-05T19:35:00+00:00**

Author: ****

Original: [Blitz.bg](https://blitz.bg/lyubopitno/nauka-i-tekhnologii/zagadchen-aparat-na-vvs-na-sashch-se-vrna-sled-8-godishna-tayna-misiya-v-kosmosa_news706245.html)

https://blitz.bg/lyubopitno/nauka-i-tekhnologii/zagadchen-aparat-na-vvs-na-sashch-se-vrna-sled-8-godishna-tayna-misiya-v-kosmosa_news706245.html Blitz.bg

        След рекордна двугодишна мисия тайнственият "космически самолет" на американските военновъздушни сили се завърна на земята. Това съобщават американските медии.
      
Машината X-37B е кацнала в космическия център Кенеди в щата Флорида в неделя сутринта, съобщиха военновъздушните сили. Те не съобщават какво е правил самолетът, докато е обикалял около земята, след като беше изстрелян през 2017 г. с помощта на ракета на компанията Спейс Екс.

        
          X-37B е кацнала в космическия център Кенеди в щата Флорида в неделя сутринта, Снимка: US Airforce
        
      
Самолетът е бил на последната си мисия в продължение на 780 дни, което е нов рекорд за продължителност на мисията на тестово превозно космическо средство за многократна употреба.

        
          Тайнственият "космически самолет" изглежда като космическа совалка, Снимка: US Airforce
        
      
Тайнственият "космически самолет" изглежда като космическа совалка, но е с една четвърт по-малък от совалките. Американски официални представители казаха, че последната му мисия е изпълнила успешно поставените цели. На борда на самолета е имало материали за експерименти на Изследователската лаборатория на военновъздушните сили.

        
          Захранваният от слънчевата енергия самолет е управляван дистанционно и е без екипаж, Снимка: US Airforce
        
      
Това е пети подобен полет на такова летателно средство. 

        
          Пети подобен полет на такова превозно средство, Снимка: US Airforce
        
      
Шести полет е планиран за следващата година, като изстрелването ще бъде отново от Кейп Канаверал. Захранваният от слънчевата енергия самолет е управляван дистанционно и е без екипаж.Междувременно стана ясно, че по данни на американските ВВС космическият апарат е провеждал тестове на космически технологии и е провеждал изследвания в орбита. Какво точно се крие зад това, е строго пазена тайна. Затова по време на предишните четири мисии се появяваха слухове, че САЩ могат да използват машината за шпионаж или изпитания на ново оръжие. Тези догадки се подкрепяха и от официалната информация, че X-37B е провеждал експерименти за научно-изследователска лаборатория на военно-въздушните сили на САЩ.Апаратът е бил в Космоса в продължение на 2,8 хиляди дни, т.е. почти 8 години. За пролетта на 2020 г. вече е планирана нова мисия. „Небето вече не е граница за ВВС на САЩ, а ако Конгресът даде съгласие – и за въздушно-космическите сили на САЩ“, заяви началникът на щаба на ВВС Дейвид Голдфейн след последното приземяване на апарата.През август 2018 г. президентът Доналд Тръмп обяви създаването на Командване на космическите сили на Вашингтон. „Благодарение на космическото командване, превъзходството на Америка в Космоса никога няма да е под заплаха“, заяви тогава Тръмп.Освен това международните медии уточняват, че в началото на 2020 г. Русия ще започне летателно-конструкторски тестове на междуконтиненталната балистична ракета с течно гориво РС-28 "Сармат", пишат световните медии, като се позовават на източници от министерството на отбраната и отбранителната промишленост.

        
          В началото на 2020 г. Русия ще започне летателно-конструкторски тестове на междуконтиненталната балистична ракета с течно гориво РС-28 "Сармат", Снимка: Министерство обороны РФ
        
      
Първите две ракети ще бъдат изстреляни от силоз на космодрума "Плесецк" към полигона Кура на полуостров Камчатка. Предвидени са най-малко пет пуска.

        
          Първите две ракети ще бъдат изстреляни от силоз на космодрума "Плесецк" към полигона Кура на полуостров Камчатка, Снимка: Минобороны РФ
        
      
Според източник, ако ракетният комплекс отговаря на заявените характеристики, ще бъде приет на въоръжение в Русия през 2021 г. Министерството на отбраната не отвърнало на запитване на вестника по този повод.Ракетата "Сармат" е сред ключовите нови оръжия, анонсирани от Москва и необходими за ядрения паритет със САЩ.В тазгодишното си послание до парламента президентът Владимир Путин нарече РС-28 твърде страховито оръжие - новата система има фактически неограничен обсег.

        
          Владимир Путин нарече РС-28 твърде страховито оръжие, Снимка: Минобороны РФ
        
      
Тя може да атакува целите си и летейки през Северния, и през Южния полюс, и няма как да й попречат дори перспективните системи за противоракетна отбрана.
