
# 'เล็ก'โพสต์เฟซฯแจงดราม่า ยืนยันว่า'คาราบาว'ไม่แตกกัน

Published at: **2019-11-06T02:15:00+00:00**

Author: ****

Original: [เดลินิวส์](https://www.dailynews.co.th/entertainment/740192)


        “เล็ก คาราบาว”โพสต์เฟซบุ๊กแจงปมดราม่า ยืนยัน”วงคาราบาว”ไม่แตกกัน ยกปรัชญาความเป็นเพื่อนเป็นอุทาหรณ์”ความจริงใจคือคุณค่าสูงสุดของความเป็นเพื่อน”
      
กลายเป็นประเด็นที่ชาวเน็ตสนใจอย่างต่อเนื่อง สำหรับกรณีที่นักร้องและนักดนตรีคนดัง เทียรี่ เมฆวัฒนา หนึ่งในสมาชิกของวงคาราบาว ได้ออกมาโพสต์ข้อความผ่านทางเฟซบุ๊กส่วนตัวว่า “ตั้งแต่วันนี้ไป ผมไม่ทำตามคำสั่งของพี่แอ๊ดอีกต่อไปนะครับ” และ “ถึงเวลาจะพูดความจริงนะครับ” ทำให้แฟนๆเกิดความสงสัยว่าเกิดอะไรขึ้นมีปัญหาภายในวงหรือเปล่าและวงคาราบาวจะแตกไหม
มีสติในที่นี้ กล่าวรวมถึงสติปัญญาด้วยนั่นเอง เพราะมนุษย์เราใช้สมองเป็นดั่งเนวิเกเตอร์ของการเดินทางผ่านเส้นทางชีวิตอันแสนจะยอกย้อน นั่นจึงทำให้ต้องคิดให้มากก่อนก้าวเดิน และต้องรู้รับผิดชอบในเส้นทางที่เราเหยียบย่ำไปโดยส่วนตัวผมแล้วเห็นว่า การเดินทางของชีวิตนั้นทำให้เราได้ประสบการณ์มากมายทั้งดีและแย่ นั่นหมายถึงผู้คนที่เราพบเจอด้วย ซึ่งต้องบอกว่า "เราเลือกเอง"ทั้งสิ้น "เพื่อน" พยางค์เดียวสั้นๆ แต่กลับมีความหมายลึกซึ้งมากมายนัก นั่นจึงทำให้ผมจัดให้เพื่อนอยู่ในหนึ่งของสมบัติทิพย์เช่นกัน ไม่มีใครมาบังคับใจเราให้อยากคบใคร รักใคร ชอบใครได้หรอกครับ เราล้วนใช้ความรู้สึกส่วนตัวของเราตัดสินในความรักความชอบทั้งนั้น ซึ่งนั่นยิ่งทำให้เราได้เห็นชัดเจนในความอยากมีเพื่อนของเราหนักเข้าไปอีกเมื่อวานผมชวนเพื่อนๆมาทานข้าวที่บ้าน และนั่งคุยกันตามประสา"เพื่อน" ซึ่งคนรุ่นผมนั้นคำว่าเพื่อนมันช่างเป็นสมบัติที่ล้ำค่าและเก่าแก่มากมาย เพื่อนบางคนคบกันมาตั้งแต่ยังนุ่งกางเกงขาสั้นไปโรงเรียนก็มีไม่น้อย จวบจนวันนี้เราเข้าสู่วัยเกษียณกันแล้ว แต่คำว่าเพื่อนไม่เคยมีช่วงเวลาเกษียณเลยอีกครั้งที่ต้องบอกว่า เราเองนั้นอยู่คนเดียวในโลกนี้ไม่ได้หรอก มันว้าเหว่เกินทน แต่มนุษย์เป็นสิ่งมีชีวิตที่อยู่เกินหนึ่งก็มีเรื่องขัดแย้งแล้ว ดังนั้นจึงต้องชั่งน้ำหนักในการก้าวเดินให้จงหนัก เพื่อนไม่ใช่ญาติ แต่เพื่อนบางคนกลับคบกันมาแสนนานและรู้ใจยิ่งกว่าญาติก็ยังมี และเงื่อนไขในการคบกันก็แสนจะใสซื่อเคยเห็นเหมือนกัน คนที่เลือกคบเพื่อนแบบคิดต่อยอดต่อยาว และเงื่อนไขในการคบก็เปรอะไปด้วยอัตรา ซึ่งสุดท้ายแล้ว ก็มักจะจบแบบทางใครทางมันไร้ซึ่งความจริงใจ อันที่จริงแล้ว คุณค่าของความเป็นเพื่อนนั้น"ความจริงใจ คือคุณค่าสูงสุดของความเป็นเพื่อน" สำหรับผมแล้ว ถ้ามีความจริงใจเป็นตัวตั้งให้เพื่อน ก็ไม่เห็นมีอะไรอีกแล้วที่ต้องกังวลในการเป็นเพื่อนกัน "สุดท้าย วงคาราบาวไม่แตกกันหรอกครับ เข้าใจตรงกันตามนี้นะทุกท่าน" สวัสดีครับLek Carabao Solo, Lekbaostore - เล็กบาวสโตร์ - และ LekCarabao DrinkingWaterขอบคุณเพจ เล็ก คาราบาวอ่านข่าวที่เกี่ยวข้องส่องคอมเมนต์ดราม่าคาราบาววงแตก 'เทียรี่'ล้อเล่น'แอ๊ด' .  
