
# Рябошапка: Суспільство вимагає крові

Published at: **2019-11-06T05:00:00+00:00**

Author: ****

Original: [ZIK.UA](https://zik.ua/news/2019/11/06/ryaboshapka_suspilstvo_vymagaie_krovi_1684563)


        Українське суспільство чекає посадок корупціонерів найближчим часом.
      
Таку думку в інтерв’ю LB.ua, опублікованому 5 листопада, висловив генеральний прокурор України Руслан Рябошапка.
Він зазначив, що, згідно з останнім опитуванням соціологічної групи «Рейтинг», рівень недовіри до прокуратури становить 63%. Рябошапка заявив, що планує змінити цей показник «гучними посадками».
«Суспільство вимагає крові. Суспільство вимагає посадок. Я не кажу, що це моя мотивація. Я кажу, що цього вимагає суспільство. Воно занадто стомилося від несправедливості. Ми не завжди можемо і повинні дати суспільству те, що воно очікує. І коли зараз вимагають від нас швидких посадок чи крові, ми повинні донести до суспільства, що швидкі посадки можливі тоді, коли достатньо матеріалів», – додав він.
Нагадаємо, Генеральний прокурор Руслан Рябошапка сьогодні, 5 листопада, розглянув звернення народних депутатів України щодо перепризначення в органи прокуратури скандального прокурора Костянтина Кулика.
 
