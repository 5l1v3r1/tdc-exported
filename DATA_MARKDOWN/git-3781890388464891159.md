
# 'ปั๋ง-ประกาศิต'สูญเสียคุณแม่ ลั่นชาติหน้าขอเป็นลูกอีก

Published at: **2019-11-03T11:00:00+00:00**

Author: ****

Original: [เดลินิวส์](https://www.dailynews.co.th/entertainment/739830)


        ปั๋ง-ประกาศิต โพสต์ไอจีแจ้งข่าวร้ายสูญเสียคุณแม่แล้ว เจ้าตัวเล่าผ่านแคปชั่น ชาติหน้าขอเกิดเป็นลูกแม่อีก
      
ถือเป็นข่าวเศร้าของคนในวงการบันเทิงเลยทีเดียว หลังนักแสดงรุ่นใหญ่ ปั๋ง-ประกาศิต โบสุวรรณ ได้สูญเสียคุณแม่อย่างกะทันหัน ท่ามกลางความเสียใจของครอบครัว ญาติพี่น้อง เพื่อนพ้องทั้งในและนอกวงการ ซึ่งหนุ่มปั๋งก็ได้มีการโพสต์รูปคู่กับคุณแม่ในอิริยาบทยิ้มแย้ม ตอนอยู่ที่โรงพยาบาล พร้อมแคปชั่นเล่าว่า “รักแท้มีอยู่จริง ไม่ต้องวิ่งหาที่ไหน รักเธอสุดหัวใจ ไม่มีใครมาเทียบทัน วันนี้เธอหลับแล้ว ขอดวงแก้วอยู่สวรรค์ ชาติหน้าเราพบกัน ขอให้ฉันเป็นลูกเธอ....... (รักและคิดถึงแม่สุดหัวใจปั๋งครับ)”พอหนุ่มปั๋งลงรูปไป ก็มีเพื่อนพ้องในวงการและแฟนคลับเข้ามาคอมเมนต์แสดงความเสียใจ พร้อมบอกให้หนุ่มปั๋งสู้ๆต่อไปจำนวนมาก“เดลินิวส์ออนไลน์” ก็ต้องขอแสดงความเสียใจกับหนุ่มปั๋งและครอบครัวมา ณ ที่นี้ด้วยนะคะขอขอบคุณภาพประกอบจากอินสตาแกรม @punkprakasit
