
# Přejetý, pobodaný či udušený? Kriminalisté vyšetřují smrt muže v Ratiboři

Published at: **2019-11-01T16:24:00+00:00**

Author: **Martin Mrlina**

Original: [Deník.cz](https://www.denik.cz/krimi/prejety-pobodany-ci-uduseny-kriminaliste-vysetruji-smrt-muze-v-ratibori-20191101.html)

Podle očitého svědka, který si nepřál zveřejnit své jméno, došlo k události ve středu večer. „Šel jsem v jedenáct kolem bytovky poblíž Jednoty a viděl jsem na dlažbě dvora před domem ležet muže. V té chvíli už ho nakládali do rakve,“ přiblížil Ratibořan.
Po dědině se nejdříve neslo, že se jedná o oběť dopravní nehody.
„Říkalo se, že ho srazilo auto. Pak jsem zaslechl, že se udusil zvratkama. Ale teď už se mluví o tom, že toho chlapíka, který nebyl z Ratiboře, někdo srazil, nebo dokonce pobodal nožem,“ dodal místní obyvatel.
Policie zatím vzhledem k začátku vyšetřování nebude poskytovat podrobnější informace.
„“Můžu říct jen tolik, že prověřujeme úmrtí muže ročník sedmdesát čtyři a zjišťujeme, jestli nedošlo ke spáchání násilného trestného činu,“ informovala Deník v pátek odpoledne policejní mluvčí Lenka Javorková.
