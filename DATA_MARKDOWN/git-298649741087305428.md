
# Derby alla Juve, Sarri: “Una vittoria solida”

Published at: **2019-11-03T12:46:23+00:00**

Author: ****

Original: [Askanews](http://www.askanews.it/sport/2019/11/03/derby-alla-juve-sarri-una-vittoria-solida-top10_20191103_134623/)

Roma, 3 nov. (askanews) – La Juve conquista il derby della Mole e torna in vetta alla classifica, a +1 sull’Inter che aveva vinto 2-1 a Bologna. All’Olimpico di Torino finisce 1-0 per i bianconeri di Sarri, che passano al 70′ grazie al gol di De Ligt sugli sviluppi di un corner (assist di Higuain). La squadra di Mazzarri, troppo poco pericolosa nel corso dei 90 minuti, resta ferma a 11 punti.
“E’ una vittoria solida, era una partita in cui era difficile essere belli – commenta Sarri a Dazn -. Il loro modo di giocare portava tutto su binari diversi dalla spettacolarità. Le condizioni erano difficili e sono contento di quello che ho visto. Potevamo andare in grandissima difficoltà e invece la squadra ha reagito anche con armi non propriamente sue e questo è un buon segnale”. In casa granata Mazzarri commenta: “Sono arrabbiato perché non mi piace perdere, anche perche non lo meritavamo”. Dice in conferenza stampa al termine del derby perso contro la Juventus. “Ai giocatori a fine gara ho detto che sono orgoglioso della prestazione fatta. Ora voglio che tutte le partite da ora in poi vengano preparate come quella di oggi”.
adx/sam
