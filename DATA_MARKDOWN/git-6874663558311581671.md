
# נתיבי הגז חתמה על מזכר הבנות להקמת צנרת גז מישראל לאירופה

Published at: **2019-11-05T00:00:00+00:00**

Author: **ליאור גוטמן**

Original: [כלכליסט - www.calcalist.co.il](https://www.calcalist.co.il/local/articles/0,7340,L-3773083,00.html)

חברת נתיבי הגז הממשלתית חתמה על מזכר הבנותלקידום הקמת צנרת הולכת גז טבעי מישראל לאירופה.
מדובר בפרויקט איסט מאד (eastmed), שאמור לחבר את משקי הגז של ישראל יוון קפריסין ואיטליה באמצעות צנרת שתימתח לאורך הים התיכון ובאורך של כ-2,000 ק"מ בעלות הקמה משוערת של 7 מיליארד יורו.
לפי הדיווח של נתיבי הגז (נתג"ז) הפרויקט עתיד בהתאם לנתונים שפורסמו על ידי פוסידון להוליך כ-10 BCM (מיליארד מ"ק) כאשר באופן מפתיע הוא זכה "במימון של מחצית מהוצאות שלב הפיתוח, כפרויקט שהוכר על ידי האיחוד האירופי".
מה כולל ההסכם בין הצדדים? הצדדים יחלו לעבוד על "אפיון טכני ראשוני ומקדמי לרבות תוואי, נקודות חיבור עם מערכות הולכה ומתקנים קיימים, קיבולת, דחיסה ועוד; הערכות לתקציב הנדרש לביצוע הפרויקט והפעלתו, לרבות עלויות CAPEX ו-OPEX; דרישות רגולטוריות וחוקיות בישראל, קפריסין ואירופה לקבלת הרישוי וההיתרים הדרושים להקמה והפעלה ולו"ז ותכנית פעולה לקידום הפרויקט וביצועו".
ההסכם תוקפו ל30 חודש כאשר ההערכות הן שלפני 2025 לא תרשם הולכת דז מישראל לאירופה. יצוין ששרי האנרגיה של המדינות כבר חתמו על מזכרי הבנות לקדם את הפרויקט וככל שהוא יקום הוא ישמש גשר לאירופה עבוד משקיעים חדשים.
