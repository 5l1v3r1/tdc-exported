
# എല്ലാവര്‍ക്കുമെതിരെ ചുമത്താവുന്നതല്ല യുഎപിഎ; പി.ജയരാജന്‍

Published at: **2019-11-03T15:09:00+00:00**

Author: **Ruhasina J R**

Original: [Anweshanam | Part of A.N.N News Private Limited](http://anweshanam.com/index.php/kerala/news/ministers-against-uapa)

എല്ലാവര്‍ക്കുമെതിരെ ചുമത്താവുന്നതല്ല യുഎപിഎ എന്ന് സിപിഎം സംസ്ഥാനസമിതിയംഗം പി.ജയരാജന്‍. പൊലീസിന്റെ നടപടി തന്നിഷ്ടപ്രകാരമുള്ളതാണ്. സര്‍ക്കാര്‍ തിരുത്തും. യുഎപിഎ കരിനിയമം തന്നെയെന്ന് ആവര്‍ത്തിച്ച ജയരാജന്‍ സിപിഐ നിലപാടിനെ തള്ളി. വ്യാജഏറ്റുമുട്ടല്‍ ആണെന്ന് വിശ്വസിക്കുന്നില്ല.  എന്നാല്‍ സിപിഐ  ആവശ്യപ്പെട്ട മജിസ്റ്റീരിയല്‍ അന്വേഷണം നടക്കണമെന്നും ജയരാജന്‍ കോഴിക്കോട് പറഞ്ഞു.
എന്നാൽ യുഎപിഎ ചുമത്തപ്പെട്ട സിപിഎം പ്രവര്‍ത്തകര്‍ നഗരങ്ങള്‍ കേന്ദ്രീകരിച്ച് പ്രവര്‍ത്തിക്കുന്ന മാവോയിസ്റ്റ് സംഘത്തിന്റെ ഭാഗമെന്നാണ് പൊലീസ് വാദം. നഗരങ്ങളില്‍ വിവരശേഖരണവും ആശയപ്രചാരണവുമാണ് ഇവര്‍ നടത്തിയിരുന്നതെന്നും അന്വേഷണ ഉദ്യോഗസ്ഥര്‍ ആരോപിച്ചു. കേസില്‍ യുഎപിഎ നിലനില്‍ക്കുമോയെന്ന് അന്വേഷണത്തിനുശേഷം കോടതിയെ അറിയിക്കുമെന്ന് ‍ഡ‍ിജിപി വ്യക്തമാക്കി.
