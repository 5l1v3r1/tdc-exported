
# تصادف در جیرفت/ ۳ نفر کشته شدند

Published at: **2019-11-07T20:49:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620394/%D8%AA%D8%B5%D8%A7%D8%AF%D9%81-%D8%AF%D8%B1-%D8%AC%DB%8C%D8%B1%D9%81%D8%AA-%DB%B3-%D9%86%D9%81%D8%B1-%DA%A9%D8%B4%D8%AA%D9%87-%D8%B4%D8%AF%D9%86%D8%AF)


        به گفته فرمانده پلیس راه جیرفت برخورد پراید با کامیون در این شهرستان سه کشته بر جا گذاشت.
      

        آفتاب‌‌نیوز :
      
فرمانده پلیس راه جیرفت شامگاه پنجشنبه در گفت و گو با خبرنگار ایرنا اظهار داشت: گزارش یک سانحه رانندگی در محور جیرفت به عنبرآباد واقع در منطقه کوه فجر اعلام و بلافاصله یک تیم از پلیس راه به محل تصادف اعزام شد.
سرهنگ‌ روح‌الله حسین‌زاده افزود: کارشناسان در حال بررسی صحنه تصادف هستند و علت سانحه متعاقبا اعلام خواهد شد.
وی تصریح کرد: در این سانحه سه سرنشین خودروی پراید به دلیل شدت جراحات در دم فوت و ۲ سرنشین دیگر مجروح شدند که این مصدومان از طریق مرکز فوریت‌های پزشکی برای مداوا به بیمارستان امام خمینی (ره) جیرفت منتقل شدند.
سرهنگ‌ حسین‌زاده گفت: رانندگان با رعایت مقررات رانندگی از بروز چنین حوادث دلخراشی جلوگیری کنند.
شهرستان جیرفت با ۳۰۸ هزار نفر جمعیت در فاصله ۲۳۰ کیلومتری جنوب کرمان واقع شده است.
