
# Горбатюк звинуватив Богдана у прагненні припинити розслідування справ Майдану і Януковича

Published at: **2019-11-03T18:21:00+00:00**

Author: ****

Original: [НВ](https://nv.ua/ukr/ukraine/politics/gorbatyuk-zvinuvativ-bogdana-u-pragnenni-pripiniti-rozsliduvannya-sprav-maydanu-i-yanukovicha-novini-ukrajini-50051371.html)

Про це Горбатюк розповів у інтерв'ю на телеканалі Прямий.
За словами Горбатюка, Богдан говорив про це наприкінці зустрічі з президентом України Володимиром Зеленським.
«Він (Богдан — ред.), не знаючи про суть, сказав: «Не розслідувались справи, не розслідувалися стосовно вбивств правоохоронців. Я ж вам казав, Володимир Олександрович». А він (Зеленський — ред.) каже: «Як же не розслідувались, якщо мені тільки що доповіли, що є результати?». «Значить, тоді вже не треба розслідувати. Все розслідувано — і вбивства протестувальників, і вбивства правоохоронців. Значить, все, далі не треба розслідувати».
«Та ні, кажу, треба розслідувати, і багато ще до завершення. І, в першу чергу, стосовно організаторів, і потрібні зміни в закон. І це саме питання президента щодо внесення змін до закону, який розблоковує можливість застосування заочного судочинства», — зазначив Горбатюк.
«Плюс ще злочинна організація Януковича, економічні злочини підлягають розслідуванню», — додав він.
На це, за словами Горбатюка, Богдан заявив: «Та ні, про що ви розказуєте? Які економічні злочини? Про що ви розказуєте?. … Це не питання президента. Будете розповідати новому генеральному прокурору».
За його словами, Богдан говорив це серйозно.
«Я, можливо, перебільшую з точки зору емоційної, але суть така була», — підсумував Горбатюк.
