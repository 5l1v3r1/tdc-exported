
# Недоїдає і недосипає: журналіст розповів, як Зеленський накинувся на печиво

Published at: **2019-11-06T04:58:07+00:00**

Author: ****

Original: [ГЛАВКОМ](https://glavcom.ua/news/nedojidaje-i-nedosipaje-zhurnalist-rozpoviv-yak-zelenskiy-nakinuvsya-na-pechivo-637983.html)

Журналіст Дмитро Гордон розповів про стан здоров’я президента України Володимира Зеленського.
Про це він сказав у коментарі російським ЗМІ.
За його словами, Гордон зустрічався із президентом. Під час цього Зеленський нібито накинувся на печиво, кажучи, що він дуже голодний.
«Це було в офісі президента, на Банковій, поставили там вазочки з печивом. І президент відразу накинувся на печиво, як зголодніла людина. Я запитав: а що трапилося? Він каже: я голодний, просто не маю часу поїсти. І це печиво він хаотично запивав водою», - розповів Гордон.
Він стверджує, що президент України «невиспаний та втомлений» своєю роботою.
«Тобто - змучена людина роботою. Це видно. Синці під очима», - зазначив він.
Нагадаємо, 11 жовтня президент Володимир Зеленський провів 14-годинний пресмарафон. Марафон транслювався онлайн у соцмережах на офіційних акаунтах Офісу Президента. Загалом на пресмарафон акредитувалося близько 300 представників ЗМІ.
Підхід до марафону був нестандартний – президент цілий робочий день провів на модному київському фудкорті, де практично без перерв на їжу, групами приймав представників ЗМІ за столом. Цей пресмарафон побив рекорд та став найдовшим у світі.
