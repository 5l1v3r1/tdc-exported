
# Vanessa Scalera: chi è, età, vita privata, social dell’ospite di Domenica In

Published at: **2019-11-03T13:01:26+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/spettacolo/vanessa-scalera-chi-e-eta-vita-privata-social-dellospite-di-domenica-in.html)

Vanessa Scalera sarà ospite oggi, domenica 3 novembre 2019, nel salotto pomeridiano targato Rai Domenica In. La puntata si aprirà proprio con l’intervista all’attrice che nel corso di questa stagione ha conquistato il pubblico televisivo con la fiction di successo di Rai1 ‘Imma Tataranni – sostituto procuratore’.
Vanessa Scalera (Mesagne, 5 aprile 1977) è un’attrice italiana. Originaria di Latiano (BR), in Puglia. Attrice teatrale e cinematografica, ha lavorato con registi come Marco Bellocchio, Nanni Moretti, Marco Tullio Giordana, Filippo Gili, Antonio Pierfederici. E’ del segno dell’Ariete.
Una donna determinata, forte, preparata e decisamente fuori dagli schemi. Impossibile non notarla in Procura, e non soltanto per quell’abbigliamento dai toni accesi e stravaganti a cui pare proprio non poter rinunciare, anche per quell’atteggiamento inappuntabile e schietto, al lavoro come a casa, che non la rende simpatica a tutti.  
Il Sostituto procuratore di Matera Imma Tataranni è un concentrato di memoria -un vero e proprio talento -, di intelligenza e di caparbietà ed è questo che la rende più unica che rara e che le consente di portare a termine il suo lavoro come nessun altro. 
Quarantatré anni e una bella famiglia: ha un marito che ama e che la ricambia, oltre a una figlia in piena adolescenza che la sfida di continuo. Insomma tutto nella norma se non fosse per quell’ingombrante suocera che le risulta davvero impossibile da sopportare.
In Procura la conoscono tutti e non soltanto per il suo carattere. Imma nel suo campo è una fuoriclasse. Insieme all’appuntato Calogiuri, giovane di poche parole e di grande disponibilità, indaga su una serie di crimini che scuotono la Basilicata senza risparmiarsi e senza mai perdere il senso della giustizia. 
La serie è liberamente tratta dai romanzi del Premio Campiello Mariolina Venezia “Come piante tra i sassi”, “Maltempo” e “Rione Serra Venerdì” (editi da Einaudi). “Imma Tataranni – Sostituto procuratore” è una coproduzione Rai Fiction – ITV Movie, per la regia di Francesco Amato.
A interpretare l’effervescente Imma, l’attrice pugliese Vanessa Scalera affiancata da Massimiliano Gallo, nel ruolo del marito Pietro, da Alessio Lapice, nei panni dell’affascinate appuntato Ippazio Calogiuri e da Carlo Buccirosso in quelli del Procuratore capo di Matera Alessandro Vitali che darà spesso a Imma filo da torcere.
Nel cast anche un grande Cesare Bocci nelle vesti di Saverio Romaniello e la partecipazione, tra gli altri, di Giampaolo Morelli, Piegiorgio Bellocchio, David Coco, Giorgio Colangeli, Tony Laudadio e Giuseppe Zeno. Per ulteriori approfondimenti, il NewsRai dedicato.
E’ presente sui Instagram con un profilo ufficiale che conta quasi 10mila followers.
 
