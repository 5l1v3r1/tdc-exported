
# «Ми знаємо росіян, ми торгуємо з ними». У Норвегії виступили за скасування санкцій проти Росії

Published at: **2019-11-03T08:16:12+00:00**

Author: ****

Original: [ГЛАВКОМ](https://glavcom.ua/world/observe/mi-znajemo-rosiyan-mi-torgujemo-z-nimi-u-norvegiji-vistupili-za-skasuvannya-sankciy-proti-rosiji-637316.html)

Глава губернської ради Фіннмарк (найпівнічніша і найбільша адміністративно-територіальна одиниця Королівства Норвегія) Рагнхільд Вассвік пояснила необхідність скасування антиросійських санкцій.
У своїй статті для iFinnmark вона зазначила, що під час святкування 75-річного ювілею визволення Східного Фіннмарк в Норвегії пройшла дводенна конференція з Росією, під час якої політик заявила про важливість зняття санкцій з Москви.
Ця репліка викликала бурю критики в норвезьких ЗМІ, однак Вассвік вирішила пояснити, чому вважає цей крок обґрунтованим.
«Ми знаємо росіян, ми співпрацюємо з ними, ми торгуємо з ними. Ми задаємо їм і критичні питання. Але тут, на півночі, ми сприймаємо росіян як друзів і сусідів. Ясна річ, нам здається дивним і неприродним вводити санкції щодо тих, кого ми вважаємо хорошими сусідами», – написала політик.
При цьому вона зазначила, що всі регіони Норвегії слідують за позицією Осло, хоч можуть і вважати санкції марними.
Вассвік вказала, що обмеження проти РФ вдаряють і по норвезькому бізнесу, бо Москва замінює їх продукцію своєї і активно розвиває власну промисловість.
Нагадаємо, норвезька розвідка повідомила, що Росія розпочала найбільші з часів «холодної війни» військові навчання з підводними човнами в Північній Атлантиці, зокрема з атомними.
