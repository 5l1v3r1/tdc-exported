
# Borac dobio derbi Republike Srpske, Vranješ nastavio rafal

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/borac-dobio-derbi-republike-srpske-vranjes-nastavio-rafal/341564)


        Borac iz Banjaluke je nastavio seriju pobeda, pošto je u derbiju savladao Radnik iz Bijeljine sa 2:0 i nastavio poteru za vodećim timom Premijer lige BiH Sarajevom.
      
Bilo je to šesto uzastopno slavlje ekipe Branislava Krunića, a sjajnu gogetersku seriju nastavio je kapiten i apsolutni lider ovog tima Stojan Vranješ. Nekadašnji vezista Vojvodine, Legije i Lehije, došao je do cifre od 10 postignutih golova u sezoni. On je to učinio na 15 utakmica i izjednačio se sa Sulejmanom Krpićem iz Željezničara i Vojom Ubiparipom iz Tuzle.
Radnik se dobro držao samo do 48. minuta, kada je Borac poveo autogolom Ivana Šuberta. Konačno, svaka dilema je razrešena u 80. minutu kada je Vranješ postavio konačan rezultat sa bele tačke.
Borac nakon 15 odigranih kola ima četiri boda manje od Sarajeva, tako da je bitka još uvek otovrena i biće tako samo ukoliko ekipa iz Banjaluke nastavi sa odličnim rezultatima. Izuzetno važan deo posla mogao bi da im odradi Radnik, koji će narednog vikenda dilejatu upravo lidera na tabeli.
BiH 1 - 15. KOLO:
Subota
Zvijezda - Zrinjski 2:0 (1:0)
Velež - Sloboda 2:2 (1:1)
Tuzla Siti - Mladost 1:0 (1:0)
Sarajevo - Široki Brijeg 3:0 (2:0)
Nedelja
Borac - Radnik 2:0 (0:0)
Željezničar - Čelik (otkazan)
