
# Ілля Марченко переможно стартував у основній сітці тенісного турніру АТР у Братиславі

Published at: **2019-11-05T16:26:00+00:00**

Author: ****

Original: [ZIK.UA](https://zik.ua/news/2019/11/05/illya_marchenko_peremozhno_startuvav_u_v_osnovniy_sittsi_tenisnogo_turniru_atr_1684195)


        Український тенісист Ілля Марченко, який успішно пройшов кваліфікацію турніру АТР Peugeot Slovak Open у Братиславі (Словаччина) з призовим фондом 114 800 євро, вдало стартував в основному раунді.
      
Як повідомляє btu.org.ua, сьогодні, 5 листопада, 32-річний уродженець Кам’янського Ілля Марченко (№ 244 рейтингу АТР) обіграв у двох сетах представника Казахстану Олександра Недовєсова – 7:5, 7:6 (7:2).
Суперники провели на корті 1 годину і 50 хвилин. По ходу першого сету Марченко лідирував 5:1, але далі програв чотири гейми поспіль, не реалізувавши чотири сет-боли. Гарантувавши собі як мінімум тай-брейк, Іллі вдалося взяти ще один гейм на подачі екс-співвітчизника, щоб оформити стартову партію до свого активу.
У другому сеті гравці по черзі захищали свої гейми, а на тай-брейку Марченко оформив три міні-брейка проти одного у Нєдовєсова.
Для тенісистів це був п’ятий очний поєдинок на «челленджерах». Ілля вийшов вперед в статистиці особистих зустрічей 3-2. В останній раз Марченко і Недовесов грали один з одним ще в 2017 році на турнірі в Ізмірі: тоді представник Казахстану знявся з матчу на старті другого сету.
У другому раунді в Братиславі суперником Іллі Марченко стане четвертий сіяний Каміл Майхржак (№ 89 АТР) з Польщі. Для тенісистів це буде перший очний матч.
 
 
