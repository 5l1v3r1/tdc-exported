
# Orban începe ”curăţenia”: Am semnat decizii de eliberare băiatul lui.... Aştept să fac febră musculară de la semnat

Published at: **2019-11-06T10:40:37+00:00**

Author: ****

Original: [Ziarul Financiar](https://www.zf.ro/eveniment/orban-incepe-curatenia-am-semnat-decizii-de-eliberare-baiatul-lui-astept-sa-fac-febra-musculara-de-la-semnat-18547196)

Premierul Ludovic Orban a declarat, la începutul şedinţei de Guvern, că cere curăţarea instituţiilor publice de persoane puse pe alte criterii decât competenţa, dând exemplul funcţiilor de consul general sau a secretarilor de stat. Până acum au fost eliberaţi din funcţii fiii lui Năstase şi Buzatu.
"Vă cer să opriţi toate simulacrele de concursuri la care s-a dat drumul pe ultima sută de metri d efostul guvern. De asemenea, ministrul de Externe vă rog să analizaţi modul în care au fost făcute numirile pe poziţiile diplomatice de consul, consul general, să verificaţi dacă au fost respectate condiţiile generale şi să îi rechemaţi pe cei are nu au avut nicio legătură cu diplomaţia şi măsurile pe care trebuie să le exercite personalul diplomatic", a declarat prmeierul Ludovic Orban.
"Este important să curăţăm instituţiile de cei care au ocupat funcţii de demnitate publică şi nu pe-au exercitat. Deja am început să semnez decizii şi aştept să fac febră musculară de la a semna decizii de demitere a secretarilor de stat, consilierilor, secretari generali şi alte categorii care depind de miniştri şi de premeier, pentru că trebuie să aducem înapoi competenţa, profesionalismul, integritatea. Trebuie să terminăm cu pilăraia, cu nepotismul. Am semnat ieri nişte decizii <<băiatul lui>>, <<băiatul lui>>, aşa mai departe, se vor vedea când vor publicate în MO", a mai spus Orban.
Miercuri a apărut în Monitorul Oficial decizia de eliberare din funcţia de consilier onoriffic al vicepremierului pentru parteneriate Strategice a lui Mihnea Daniel Năstase, fiul lui Adrian Năstase şi a lui Tudor Buzatu, fiul lui Dumitru Buzatu (lider PSD Vaslui), din funcţia de secretar de stat.
