
# Миколаїв: Заарештовано чотирьох членів банди, що викрадали людей

Published at: **2019-11-03T19:43:05+00:00**

Author: ****

Original: [Українська правда](https://www.pravda.com.ua/news/2019/11/3/7230875/)

Суд Миколаєва заарештував чотирьох членів озброєного злочинного угрупування, підозрюваних у захопленні та викраденні людей. 
Джерело: відділ комунікації поліції Миколаївської області
Деталі: Рішення про тримання під вартою строком на 60 діб без права внесення застави ухвалено Центральним райсудом Миколаєва 3 листопада стосовно двох членів угрупування - 41- та 47-річних мешканців м. Вознесенськ. 
Щодо ще двох фігурантів справи - ватажка ОЗУ та його 25-річного спільника - аналогічне рішення було ухвалено 2 листопада.
Слідство у справі триває.

        Що передувало:
      
1 листопада слідчі затримали чотирьох фігурантів у порядку ст. 208 КПК України та повідомили про підозру у скоєнні ряду тяжких злочинів за ч.3 ст. 289 "Незаконне заволодіння транспортним засобом", ч.1 ст.147 "Захоплення заручників", ч.2 ст.146 "Незаконне позбавлення волі або викрадення людини", ч.1 ст.126 "Побої і мордування", ч.1 ст.357 "Викрадення, привласнення, вимагання документів, штампів, печаток, заволодіння ними шляхом шахрайства чи зловживання службовим становищем або їх пошкодження".
