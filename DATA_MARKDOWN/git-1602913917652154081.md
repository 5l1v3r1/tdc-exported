
# Lucian Barbu, partener, NNDKP: Putem număra în legislaţia noastră 7 reguli antiabuz, dar nu există o armonizare

Published at: **2019-11-06T11:54:08+00:00**

Author: **Alex Ciutacu**

Original: [Ziarul Financiar](https://www.zf.ro/eveniment/lucian-barbu-partener-nndkp-putem-numara-in-legislatia-noastra-7-reguli-antiabuz-dar-nu-exista-o-armonizare-18547611)

Conferinţa ZF/ NNDKP LEGAL & TAX, ediţia a II-a
Codul fiscal şi codul de procedură fiscală aduc în total în legislaţia românească 7 reguli antiabuz, însă acestea nu sunt armonizate şi nu există nici o ierarhie clară între ele, ceea ce generează neclarităţi în practică, atrage atenţia Lucian Barbu, partener, NNDKP Consultanţă Fiscală, în cadrul Conferinţei ZF/ NNDKP LEGAL & TAX, ediţia a II-a.
„Putem număra 7 reguli antiabuz şi aranjamente artificale în codul fiscal şi codul de procedură fiscal. Fiecare are reguli diverse şi nu există o armonizare. Atât legislaţia cât şi practica instanţelor foloseşte cu o deosebită largheţe termini care variază de la <<tranzacţii fără substanţă economică, tranzacţii artificiale, tranzacţii care nu sunt oneste, tranzacţii care eludează scopul consolidării fiscale, abuz de drept, fraudă, evaziune>>”, spune Lucian Barbu.
El mai spune că nu există o ierarhie clară pe aceste reguli antiabuz, dar nici la nivel european situaţia nu este foarte clară.
„Al doilea punct pe care vreau să îl scot în evidenţă este faptul că nu există o ierarhie foarte clară a acestor reguli. Acestă varietate aduce neclarităţi inclusiv din perspectiva aplicării principiului securităţii juridice şi în al doilea timp chiar şi între profesionişti există interpretări divergente. Nu ne putem plânge foarte tare referitor la carenţele legislaţiei noastre pentru că nici la nivel international regulile nu sunt foarte clare”, spune Barbu.
