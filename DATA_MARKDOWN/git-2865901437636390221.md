
# Lebron se poklonio Luki: Strašan igrač! Mnogo je lepo gledati njegov rast

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/kosarka/vesti/lebron-se-poklonio-luki-strasan-igrac-mnogo-je-lepo-gledati-njegov-rast/341377)


        Ceo košarkaški svet ne prestaje da priča o meču Dalasa i Lejkersa, a posebno o istorijskom duelu Lebrona Džejmsa i Luke Dončića!
      
Svedoci dešavanja u Amerikan Erlajnz Centru kažu da je ovo zasigurno bio duel godine, dok su Lebron i Luka očigledno posebno uživali u međusobnom nadmudrivanju na terenu. Obojica su na kraju upisali po jedan strašan tripl-dabl, ali je pobedu na kraju odneo trostruki NBA šampion. Ipak, dok je cela planeta zadivljeno gledala dvojicu majstora u akciji, po završetku utakmice Lebron Džejms se poklonio Luki Dončiću. Prišao mu je, zagrlio i samo kratko prokomentarisao: "Strašan si je...č majke".

        
          DUEL GODINE! Kolosalni “tripl-dabl“ sudar Lebrona i Luke – da se pamti (VIDEO)
        
      
Iako u Lebronovom vokabularu često nema mesta za psovke, ovim tipičnim slengom želeo je da oda poštu Luki Dončiću i stavi mu do znanja koliko ceni njegovu igru i to što ga je naterao da se ozbiljno preznoji kako bi odneo pobedu. Svestan je i Lebron da mu je Dončić umalo potpuno ukrao šou, a američki mediji pišu o tome da je as iz Ohaja prepoznao talenat slovenačkog superstara.
