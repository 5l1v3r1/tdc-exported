
# ​İdlib’e Rus hava saldırısı: 6 sivil hayatını kaybetti

Published at: **2019-11-03T07:45:00+00:00**

Author: ****

Original: [ŞARKUL AVSAT](https://aawsat.com/turkish/home/article/1973931/%E2%80%8Bidlib%E2%80%99e-rus-hava-sald%C4%B1r%C4%B1s%C4%B1-6-sivil-hayat%C4%B1n%C4%B1-kaybetti)

Rus savaş uçaklarının İdlib’e düzenlediği hava saldırılarında en az 6 sivilin hayatını kaybettiği bildirildi.Suriye İnsan Hakları Gözlemevi (SOHR), İdlib’in güneyindeki Cebala köyüne düzenlenen Rus hava saldırısında aralarında en az 1 kadın ve 1 çocuğun da bulunduğu aynı aileden 6 kişinin yaşamını yitirdiğini aktardı.SOHR, saldırıda ağır yaralıların olduğunu ve enkaz bölgesinde arama kurtarma çalışmalarının sürdüğünü belirterek, ölü sayısının yükselebileceğini kaydetti.İdlib ve çevresindeki kontrol büyük ölçüde Heyet Tahrir Şam (HTŞ) örgütünde bulunuyor.Beşşar Esed rejimi ve müttefiki Rusya, Nisan sonundan bu yana İdlib’e yönelik saldırılarını yoğunlaştırdı. BM verilerine bölgedeki çatışmaların tırmanmasıyla birlikte 400 bin sivil yerinden oldu.Ağustos sonundan bu yana bölgede süren ateşkes, Rusya’nın şehirdeki aşırılık yanlısı örgütleri hedef almasıyla bozulmuş oldu.SOHR Direktörü Rami Abdurrahman, “Son iki aydır ilk kez Rus hava saldırısında bu kadar sivil hayatını kaybetti” diye konuştu. Ateşkesin ilanından bu yana Eylül ayında 2 toplamda 8 sivil yaşamını yitirdi.SOHR 24 Ekim tarihinde yaptığı açıklamada ise Esed rejimine bağlı güçlerinin İdlib'in batısındaki Cisr eş Şuğur kırsalındaki bir kasabanın çarşısına saldırı düzenlediğini ve 7 sivilin hayatını kaybettiğini bildirmişti.Lazkiye kırsalında Cuma günü rejim ve muhalif güçler arasında çıkan çatışmada, rejim tarafında 23 asker muhalifler tarafında ise 11 unsur öldü.Suriye rejim lideri Esed, geçen Salı yaptığı açıklamada, İdlib savaşının ülkede 8 yılı aşkın süren savaşın belirleyici unsuru olacağını ifade etmişti.Esed, İdlib’i ziyareti sırasında ordunun “uygun bir zamanda” harekete geçmek için hazır olduğunu söylemişti.Kanlı bir iç savaşa tanıklık eden Suriye’de 2011’den bu yana 370 bini aşkın kişi hayatını kaybetti, nüfusun üçte ikisi evlerini terk etmek zorunda kaldı.
