
# Trump'ın Zelenskiy'le görüşmesine dair tanıklık yapan ordu mensubu: Beyaz Saray avukatı kimseye bir şey söylememem talimatını verdi

Published at: **2019-11-02T13:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1973151/trump%C4%B1n-zelenskiyle-g%C3%B6r%C3%BC%C5%9Fmesine-dair-tan%C4%B1kl%C4%B1k-yapan-ordu-mensubu-beyaz-saray)

ABD Başkanı Donald Trump’ın temmuz ayında Ukrayna lideriyle yaptığı telefon görüşmesinde bulunan rütbeli bir ordu görevlisi, bu görüşmeye ilişkin endişelerini dile getirmesinden günler sonra, bir Beyaz Saray avukatının kendisine bu görüşmeden kimseye bahsetmemesi talimatını verdiğini söylüyor.Daha önce Ulusal Güvenlik Konseyi'nin Ukrayna direktörlüğünü yapan rütbeli ordu görevlisi Yarbay Alexander Vindman, bu hafta Kongre'ye verdiği kapalı ifadede 25 Temmuz'daki telefon görüşmesiyle ilgili endişelerini dile getirmek için ilk başta Beyaz Saray avukatı John Eisenberg'e gittiğini söyledi. Bahsi geçen telefon konuşmasında Trump’ın, Ukrayna Devlet Başkanı Vladimir Zelenskiy'den ülkeye yapılacak Amerikan güvenlik yardımları karşılığında Joe Biden’ı soruşturmasını istediği ortaya çıkmıştı.Vindman, Meclis'te soruşturmayı yürütenlere, bunun üzerine telefon görüşmesinden elde edilen kayıtların çok gizli bir sunucu sistemine taşındığını söyledi. Ardından, günler sonra, Vindman, Eisenberg'in kendisine gelip telefon görüşmesinden kimseye bahsetmemesini istediğini söyledi. Bu da, Vindman'ın görevi Ukrayna'yla ilgili kuruluşlararası süreçleri koordine etmek olduğundan, onu daha da fazla endişelendirdi.Vindman, ifadesi sırasında odada bulunan kişiler tarafından çeşitli medya kuruluşlarına ayrıntılı şekilde açıklanan bu hafta yaptığı tanıklıkta Trump’ın Ukrayna’ya ilişkin karşılıklı anlaşma yapmak istediğini doğruladı. Bu, Trump'ın, Zelenskiy'i 2020 seçimlerindeki muhtemel rakibi Biden'ı araştırmaya zorlamak için kongrenin tahsis ettiği yardımı vermemeye niyetli olduğu anlamına geliyor.Ancak Vindman, Trump’ın bu konudaki davranışının yasadışı veya uygunsuz olduğuna inanmadığını da söyledi.Independent Türkçe'de yer alan habere göre, Vindman'ın ifadesi, Demokratların Trump'a karşı kanıt topladığı ve azil sürecinin ilerlediği esnada gerçekleşti.Görgü tanıklarının verdiği diğer ifade, Trump yönetiminin Ukrayna'yla ilişkilerinde alışıldık diplomatik sınırları atlatma çabasına giriştiğini gösteriyor. Buna, maaşını ABD hükümetinden almayan Trump'ın kişisel avukatı Rudy Giuliani'nin yarı-resmi bir temsilci gibi davranması da dahil.Bu çabalar arasında, kendisine yanlış bir şey yapmadığının söylendiğini belirtmesine rağmen makamından kovulan eski Ukrayna büyükelçisi Marie Yovanoviç ve Trump arasında memnuniyetsizlik yaratmayı amaçlayan bir komplo iddiası da var. Yovanoviç de tanıklık yapanlar arasında.Trump'a yönelik azil çabaları, Temsilciler Meclisi'nin soruşturmanın temel kurallarını resmen düzenlemeyi onaylamasının ardından yeni bir aşamaya girdi. Meclis bu ay içinde açık duruşmalara başlayabilir. 
