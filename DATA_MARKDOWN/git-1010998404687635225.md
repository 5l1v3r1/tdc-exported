
# Бойко Борисов насърчи кампанията в подкрепа на донорството Да! За живот

Published at: **2019-11-06T11:30:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/borisov-podkrepi-kampanija-za.html)

Премиерът Бойко Борисов подкрепи кампанията в подкрепа на донорството „Да! За живот”.
Тя предвижда хората, които желаят да бъдат донори след смъртта, си да попълнят карта в която това да е записано.
Здравният министър Кирил Ананиев раздаде карти на министрите преди заседанието на Кабинета. По думите му над 1100 българи чакат за трансплантация. Голяма част от тях търсят нов бъбрек.
Попълването на картата няма юридическа стойност, но изразява личната воля, за която близките ще знаят.
„Аз съм я попълнил и апелирам всички да подкрепят. Някои говорят, че от предразсъдъци не е развито донорството. Така бих поставил така въпроса - част от тебе продължава да живее, да си помислят чисто егоистично, `e  част от тях продължава да живее…”, обясни премиерът Борисов.
