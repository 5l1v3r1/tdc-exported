
# Αυτοκίνητο: Η AMG GT EQ Power+ θα είναι η υβριδική έκδοση της Mercedes-AMG GT με 816 ίππους

Published at: ****

Author: ****

Original: [CNN.gr](https://www.cnn.gr/style/aytokinito/story/196183/aytokinito-h-amg-gt-eq-power-tha-einai-i-yvridiki-ekdosi-tis-mercedes-amg-gt-me-816-ippoys)

Γιάννης Σκουφής, CNN Greece 14:39 , 04 November 2019
Ο κινητήρας βενζίνης θα είναι και στην AMG GT EQ Power+ ο V8 biturbo των 4.000 κυβικών της μάρκας στην έκδοσή του των περίπου 600 ίππων. Αυτό σημαίνει πως με την προσθήκη του ηλεκτροκινητήρα η συνδυαστική ισχύς θα ξεπερνά τους 800 ίππους. Πιο συγκεκριμένα θα είναι 600 kW που αντιστοιχούν σε 816 ίππους, που βεβαίως εξασφαλίζουν εξαιρετικές επιδόσεις. Όπως ένα 0-100 χλμ./ ώρα σε λιγότερα από 3,0 δεύτερα, ενώ θα υπάρχει φυσικά και δυνατότητα καθαρά ηλεκτρικής κίνησης για 25 έως 35 χιλιόμετρα.
Προκειμένου να συνδυαστούν τα παραπάνω, δηλαδή οι επιδόσεις αλλά και η αποκλειστικά ηλεκτρική κίνηση, η μπαταρία θα πρέπει να είναι μεγαλύτερη σε σχέση με άλλα PHEV. Παράλληλα στόχος των μηχανικών της AMG είναι να μειώσουν και το μέγεθος αλλά και το βάρος της. Επίσης, όπως π.χ. και στην Porsche 919 Spyder, η ενέργειά της δεν θα πέφτει ποτέ κάτω από ένα συγκεκριμένο επίπεδο. Στην περίπτωση αυτή θα φορτίζεται άμεσα, είτε μέσω της ανάκτησης ενέργειας είτε απευθείας από τον V8.
Φυσικά η υιοθέτηση του εξηλεκτρισμού στην Mercedes-AMG GT 4 Door δεν έχει να κάνει μόνο με τη βελτίωση των επιδόσεων. Αυτό είναι μάλλον το καλοδεχούμενο επακόλουθο, καθώς ο πρωταρχικός στόχος είναι η μείωση των εκπομπών ρύπων.

        Διαβάστε επίσης
      
