
# Συμμορία θα γέμιζε την Αθήνα ποτά «μπόμπες»-Αποκαλυπτικοί διάλογοι

Published at: **2019-11-07T21:44:00+00:00**

Author: **SigmaLive**

Original: [SIGMALIVE](https://www.sigmalive.com/news/greece/596288/symmoria-tha-gemize-tin-athina-pota-mpompesapokalyptikoi-dialogoi)

Θα γέμιζαν την Αθήνα ποτά μπόμπες τις μέρες των Χριστουγέννων. Ο λόγος για συμμορία την οποία εξάρθρωσε η ΕΛ.ΑΣ.Τους αποκαλυπτικούς διαλόγους έχει καταγράψει ο κοριός της ΕΛ.ΑΣ. 
Μάλιστα, όπως αποτυπώνεται στους διαλόγους τα μέλη της οργάνωσης ετοιμάζονταν να πλημμυρίσουν με ποτά μπόμπες την αγορά εν όψει Χριστουγέννων.

        Ακολουθούν οι διάλογοι:
      
Α. Φέρνω κάτι Johnny από βδομάδα κοίτα να τα δουλέψουμε φουλ τώρα τα Χριστούγεννα αν κάνουμε τζίρο θα πέσει και η τιμή.Β. Εντάξει να μου πεις αν κάνεις τζίρο να κατέβω και 40 λεπτά το κομμάτι.Σε άλλο διάλογο πάντως μέλος της σπείρας δίνει οδηγίες πώς να αφαιρούν τις ταινίες πάνω από τα μπουκάλια και να κάνουν επανατυποποίηση.Α. Έλα.Β. Έλα άκου για να τελειώνουμε.Α. Ναι.Β. Θα τα ζεσταίνετε μόνο από πάνω ανοίγουν ξέρεις από πάνω και μετά θα τους περνάς μία ταινία σημάδι από πάνω κατάλαβες.Α. Για να μην τα κολλάω λες για να μην την τραβάμε και σκίζεται.Β. Ναι.Α. Θα το ζεσταίνεις λίγο από πάνω να ανοίγει. Α καλά άστο τώρα καλά το βγάζουμε πως το λένε με το διαλυτικό βγαίνει στο φτερό.Α. Όχι ρε παιδί μου με την Φαλτσέτα Τούλα στο κέντρο και από πάνω πέρνα του μία ταινία κατάλαβες;
Μάλιστα, για να αποφεύγουν τον κοριό της Ελληνικής Αστυνομίας χρησιμοποιούσαν μία δική τους «γλώσσα» με κωδικές ονομασίες.Σύμφωνα μάλιστα με πληροφορίες, «λουλούδια» αποκαλούσαν τα χρήματα, «μπανάνες» τα παράνομα φορτία, ενώ είχαν εφεύρει και κωδικές ονομασίες για τις μάρκες των ποτών που νόθευαν.
Χαρακτηριστικά, γνωστό ουίσκι το αποκαλούσαν «αντεροβγάλτη», ενώ ένα ρούμι «νυχτερίδα» ή «μπάρμαν».Αρχηγός της οργάνωσης φέρεται να ήταν ένας Βούλγαρος, ο οποίος είχε συλληφθεί για λαθρεμπόριο το 2016, αλλά και τον Φεβρουάριο του 2019.
Οι αστυνομικοί της υποδιεύθυνσης Ασφαλείας Αθηνών διαπίστωσαν ότι πάνω από 50 μίνι μάρκετ, κάβες και μπαρ διέθεταν τα νοθευμένα ποτά και μάλιστα όσον αφορά τους ιδιοκτήτες τους, αναμένεται να ξεκινήσει νέα έρευνα.
Πηγή: cnn.gr
