
# Zápas talianskej Serie A medzi AS Rím a Neapolom prerušili pre rasistické pokriky divákov

Published at: **2019-11-02T19:35:04+00:00**

Author: **Webnoviny**

Original: [Denník politika](http://dennikpolitika.sk/archiv/88519)

2.11.2019 (Webnoviny.sk) – Rasistické prejav fanúšikov v talianskej futbalovej súťaži Serie A pokračujú. V sobotu kvôli nim na chvíľu prerušili zápase medzi AS Rím a Neapolom (2:1). Rozhodca Gianluca Rocchi sa rozhodol po pokrikoch domácich priaznivcov na adresu súpera. Súboj pokračoval po niekoľkominútovej pauze.
Rocchi dal počas prerušenia pokyn na to, aby hlásateľ prečítal oznam o tom, že v prípade pokračovania takýchto prejavov má možnosť zápas predčasne ukončiť.
Počas pauzy útočník domáceho kolektívu Edin Džeko burcoval fanúšikov, aby radšej povzbudzovali domácich hráčov a nie hanili súperov. Počas pauzy Rimania viedli 2:0, zápas napokon dotiahli do víťazného konca 2:1.
V talianskej Serie A sa v ostatných týždňoch objavilo viacero prejavov intolerancie a rasizmu zo strany fanúšikov, väčšinou boli obeťami futbalisti súpera tmavej pleti.
Viac k témam: Serie AZdroj: Webnoviny.sk – Zápas talianskej Serie A medzi AS Rím a Neapolom prerušili pre rasistické pokriky divákov © SITA Všetky práva vyhradené.
