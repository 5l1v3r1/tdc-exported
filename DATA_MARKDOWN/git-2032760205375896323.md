
# Exžupan Chudík už nie je poslancom parlamentu, sám sa vzdal mandátu

Published at: **2019-11-04T13:35:04+00:00**

Author: **Webnoviny**

Original: [Denník politika](http://dennikpolitika.sk/archiv/88644)

4.11.2019 (Webnoviny.sk) – Bývalý župan Prešovského samosprávneho kraja Peter Chudík už nie je poslancom Národnej rady SR. Uvádza sa to v rozhodnutiach predsedu parlamentu Andreja Danka na stránke národnej rady. Mandátu, ktorý získal vo voľbách za stranu Smer-SD, sa vzdal sám.
„Poslanec Národnej rady SR Peter Chudík mi 31. októbra 2019 doručil písomné rozhodnutie o tom, že sa vzdáva mandátu poslanca Národnej rady Slovenskej republiky,“ píše sa v dokumente. Mandát poslanca Chudíka zanikol dňom doručenia písomného rozhodnutia, teda 31. októbra.
Chudík bol štyri volebné obdobia predsedom Prešovského samosprávneho kraja. Po prvý raz sa županom stal v roku 2001, vtedy ešte s podporou HZDS Vladimíra Mečiara. V roku 2005 bol vo voľbách opätovne potvrdený, rovnako ako v rokoch 2009 a 2013. V roku 2017, keď kandidoval s podporou strany Smer-SD, už zvolený nebol. V súčasnosti je vraj bez straníckej príslušnosti.
Viac k témam: predseda Národnej rady SR (NR SR)Zdroj: Webnoviny.sk – Exžupan Chudík už nie je poslancom parlamentu, sám sa vzdal mandátu © SITA Všetky práva vyhradené.
