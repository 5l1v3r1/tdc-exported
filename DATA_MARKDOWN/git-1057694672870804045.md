
# Ελένη Ράντου: Θέλω να υποκλιθώ στην κοπέλα που γράφει το σενάριο στις Άγριες Μέλισσες

Published at: **2019-11-06T21:08:20+00:00**

Author: ****

Original: [News.gr](https://www.news.gr/lifestyle/article/2022494/eleni-rantou-thelo-na-ipoklitho-stin-kopela-pou-grafi-to-senario-stis-agries-melisses.html)

H Ελένη Ράντου βρέθηκε καλεσμένη στο «Πρωινό» με αφορμή την επιτυχημένη παράσταση «Τζάσμιν» που επαναλαμβάνεται στη σκηνή του θεάτρου Διάνα.
Η ηθοποιός μέσα σε όλα μίλησε και για την ελληνική τηλεόραση αλλά και την επιτυχημένη σειρά του ΑΝΤ1, «Άγριες Μέλισσες».
«Είναι από τις λίγες σειρές, μετά από μια δεκαριά χρόνια, που στέκομαι και την κοιτάω. Καμαρώνω τους ηθοποιούς σαν τηλεθεάτρια» ανέφερε.
Σε ερώτηση της παρουσιάστριας εάν θα ήθελε να βρίσκεται στη σειρά και γενικότερα να επιστρέψει στα τηλεοπτικά πράγματα, η ηθοποιός σχολίασε πως «δεν είμαι σίγουρη αν το θέλω».
«Θέλω να υποκλιθώ στην κοπέλα που γράφει το σενάριο στις Άγριες Μέλισσες. Εν αρχή είναι ο λόγος!» σημείωσε χαρακτηριστικά η Ελένη Ράντου. «Είναι τόσο καλογραμμένοι οι ρόλοι που σου ανοίγει η όρεξη να τος παρακολουθήσεις. Χαίρομαι που οι περισσότεροι ηθοποιοί είναι από το θέατρο γιατί, όπου τους συναντάω, είναι παιδιά πολύ σεμνά και ταπεινά με την επιτυχία τους».
«Κακά τα ψέματα στην Ελλάδα έχουμε πολύ λίγους καλούς σεναριογράφους. Συνήθως έχουμε διαλογίστες που νομίζουν ότι είναι σεναριογράφοι. Άλλο κάνω τους διαλόγους άλλο γράφω το σενάριο», είπε.
«Σε τέτοιες συνθήκες οι ηθοποιοί μόνο να ανθίσουν μπορούν.Αν η τηλεόραση, δε, αποκτήσει αυτό το επίπεδο θα προσελκύσει και πολύ περισσότερο κόσμο» κατέληξε.
