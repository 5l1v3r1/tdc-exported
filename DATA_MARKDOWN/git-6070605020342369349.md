
# John Stamos prepara una nova sèrie per a Disney+

Published at: **2019-11-04T09:37:51+00:00**

Author: ****

Original: [Ara.cat](https://www.ara.cat/media/John-Stamos-prepara-serie-Disney_0_2337966188.html)

Després de tornar a primera línia de la televisió gràcies a Madres forzosas, sèrie de la qual és productor, l’actor John Stamos prepara una nova ficció per a Disney+. En la seva nova aventura, Stamos, que protagonitzarà la sèrie, s’ha aliat amb David E. Kelly, creador de Big little lies.
El nou projecte, que es titula Big shoots, se centra en un temperamental entrenador de bàsquet universitari que és acomiadat de la feina i es veu obligat a acceptar una plaça en una escola femenina d’elit. A més de Stamos, a la sèrie també hi participa Shiri Appleby, coneguda per Unreal, que donarà vida a la nova ajudant de l’entrenador.
Disney+ ha encarregat deu episodis d’una hora cadascun. La nova plataforma començarà a operar el 12 de novembre als Estats Units, però encara no hi ha data de llançament a Espanya. A més de comptar amb una important biblioteca de continguts, Disney+ debutarà amb sèries inèdites com The mandalorian, de l’univers Star Wars.
