
# Iva Zanicchi: chi è, età, carriera, compagno, vita privata della cantante ospite a Verissimo

Published at: **2019-11-02T17:11:26+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/iva-zanicchi-chi-e-eta-carriera-compagno-vita-privata-della-cantante-ospite-a-verissimo.html)

Iva Zanicchi oggi sarà nel salotto di Verissimo per raccontare le curiosità della sua vita a Silvia Toffanin.
Conosciamola meglio.
Nome: IvaCognome: Zanicchi Età: 79 anniProfessione: Cantante, Opinionista tvCompagno: Fausto PinnaFigli: Michela Ansoldi
Iva Zanicchi è nata il 18 gennaio 1940 a Ligonchio.
E’ una delle pietre miliari della musica italiana. La sua voce unica le è valsa il soprannome di Aquila di Ligonchio, e in seguito la sua grande simpatia e la sua verve le hanno concesso un ampio spazio nel mondo televisivo.
Iva Zanicchi riscuote il primo grande successo con la canzone Come ti vorrei.
Nel 1965 arriva il tanto atteso debutto al Festival di Sanremo con I tuoi anni più belli. Solo 2 anni dopo, nel 1967, conquista la vittoria al festival con la canzone Non pensare a me.
Al festival del 1969 canta una delle sue canzoni più conosciute e amate che sono entrate nella storia della musica italiana, parliamo di Zingara.
Tra il 1972 e il 1973 altri due grandi successi, “Coraggio e paura” e “Mi ha stregato il viso tuo”.
Nel 1974 arriva un altro trionfo al Festival del canzone italiana con Ciao cara come stai? scritta anche da Cristiano Malgioglio.
Continua fino alla fine degli anni ’80 a scrivere canzoni di successo, poi un lungo periodo di inattività discografica, concluso nel 2001 quando esce il singolo Ho bisogno di te.
Nel 2005 partecipa al reality show televisivo in onda su Rai 2 Music Farm.
A seguire una lunga serie di esperienze a Mediaset. Di certo si ricorda il suo ruolo da giudice popolare in Tu si Que vales, il programma di successo di Canale 5.
Spesso ospite dei salottini televisivi, soprattutto nei programmi condotti da Barbara D’Urso, potrebbe essere la nuova opinionista del Grande Fratello.
Iva Zanicchi nel 1967 ha sposato il produttore Tonino Ansoldi, da cui ha sua figlia Michela Ansoldi, oggi psicologa. Dopo soli 9 anni però i due divorziano.
Dieci anni più tardi, Iva incontra e si innamora del produttore Fausto Pinna, con il quale ha tuttora una relazione stabile.
Con Pinna, ha rivelato Iva Zanicchi, non si è mai voluta sposare ma lo considera ugualmente un marito.
Il segreto della loro unione è senza dubbio l’allegria e la fedeltà, che per Iva è un valore fondamentale.
