
# У Городку на Хмельниччині внаслідок ДТП постраждав пішохід. Поліція просить відгукнутися свідків події

Published at: **2019-11-06T15:34:00+00:00**

Author: ****

Original: [PRESS-ЦЕНТР](http://press-centr.com/ua/news/42676_U-Horodku-na-Khmelnichchini-vnaslidok-DTP-postrazhdav-pishokhid-Politsiya-prosit-vidhuknutisya-svidkiv-podi)


        5 листопада, близько 18.10 години по вулиці Шевченка у райцентрі Городок сталася ДТП. Правоохоронці просять усіх можливих свідків події відгукнутися.
      
Про це повідомив сектор комунікації поліції Хмельницької області.
За попередньою інформацією, 55-річний житель Городоцького району, рухаючись на автомобілі «Міцубіші Лансер», скоїв наїзд на 54-річного місцевого жителя, який перетинав дорогу в невстановленому місці.
У результаті аварії пішохід зазнав закритої черепно-мозкової травми, струсу головного мозку, перелому шийного хребця та тетрапарезу. Госпіталізований у реанімаційне відділення Городоцької центральної районної лікарні.
За фактом працівники поліції відкрили кримінальне провадження. Наразі слідчі з’ясовують усі обставини події та звертаються з проханням до можливих свідків події відгукнутися за телефонами 068-120-57-11 та 3-13-4, або ж надати записи відеореєстратора до Городоцького відділу поліції за адресою: вул. Червоний Майдан,3.
 
 
