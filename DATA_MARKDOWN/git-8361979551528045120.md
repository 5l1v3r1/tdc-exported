
# У Мексиці розстріляли сім'ю мормонів: загинули дев’ятеро осіб, включно з шістьма дітьми

Published at: **2019-11-05T13:28:00+00:00**

Author: ****

Original: [НВ](https://nv.ua/ukr/world/countries/u-meksici-rozstrilyali-sim-yu-mormoniv-video-50051719.html)

Про це повідомляє CNN.
Члени спільноти мормонів подорожували на трьох автомобілях недалеко від американо-мексиканського кордону. Сім'я їхала з міста Бавіспе в Ла-Мора.
За попередніми даними, вони зазнали нападу з боку злочинного угруповання між штатами Сонора і Чіуауа.
Родич загиблих розповів CNN, що невідомі обстріляли три машини, в результаті чого загинули три жінки і шестеро дітей, в тому числі двоє немовлят.
Читайте також:
«Жінки і діти (у віці від 10 місяців до 14 років) були вбиті, спалені заживо», - розповів Алекс Лебарон.
За його словами, були дві окремі атаки на автомобілі, в яких пересувалися загиблі, з боку двох різних груп одного того ж наркокартелю. Лебарон припустив, що на подорожуючих могли напасти помилково, прийнявши їх за інших.
На узбіччі дороги було знайдено вигорілий куленепробивний автомобіль.
