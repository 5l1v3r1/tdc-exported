
# Fiscalia investiga Paluzie per dir que els aldarulls fan més visible el conflicte al món

Published at: **2019-11-06T13:19:00+00:00**

Author: **Redacció 324**

Original: [CCMA](https://www.ccma.cat/324/fiscalia-investiga-paluzie-per-dir-que-els-aldarulls-fan-mes-visible-el-conflicte-al-mon/noticia/2961391/)

La Fiscalia de Barcelona investiga la presidenta de l'ANC, Elisenda Paluzie, per unes declaracions al programa "Els matins" el passat 28 d'octubre. Paluzie va dir que els incidents al carrer després de la sentència del procés van fer visible el conflicte a la premsa internacional.  
La Fiscalia investiga si la presidenta de l'ANC va cometre un delicte d'odi i d'apologia de la violència, després que la setmana passada Societat Civil Catalana, SCC, presentés una denuncia per considerar que Paluzié legitimava la violència. 
Les paraules de Paluzié, responien a la pregunta de Lídia Heredia de si aquells episodis restaven suports a l'independentisme.
 
A la denúncia, SCC considera que la presidenta de l'ANC va fer una "valoració positiva de la violència" i considera "provada" la connexió entre les paraules de Paluzie i "els actes vandàlics i violents dels anomenats CDR".
També retreia a Paluzie que no condemnés els fets i que atribuís la violència a l'Estat, fet en què veu "discurs d'odi" contra les institucions espanyoles.  
 

        SCC va presentar la denúncia a la Fiscalia el 30 d'octubre passat
      
 
A aquesta denuncia, Paluzie ja va respondre a través de Twitter, defensant el seu compromís a la no-violència, la llibertat d'expressió, i el dret a l'anàlisi, i condemnant la instrumentalització de la justícia    
