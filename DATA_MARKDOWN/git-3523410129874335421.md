
# 
        طلا خیز برداشت؛ دلار فروکش کرد
      

Published at: **2019-11-02T21:38:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637621/%D8%B7%D9%84%D8%A7-%D8%AE%DB%8C%D8%B2-%D8%A8%D8%B1%D8%AF%D8%A7%D8%B4%D8%AA-%D8%AF%D9%84%D8%A7%D8%B1-%D9%81%D8%B1%D9%88%DA%A9%D8%B4-%DA%A9%D8%B1%D8%AF)

به گزارش بولتن نیوز، قیمت سکه تمام بهار آزادی طرح جدید در بازار امروز (شنبه) به سه میلیون و ۹۸۰ هزار تومان رسیده و هر گرم طلای ۱۸ عیار نیز ۴۰۷ هزار و ۶۸۰ تومان قیمت دارد.
امروز سکه طرح قدیم با قیمتی معادل سه میلیون و ۹۸۰ هزار تومان داد و ستد می‌شود. این در حالی است که قیمت نیم‌سکه دو میلیون و ۷۰ هزار تومان، ربع سکه یک میلیون و ۲۷۰ هزار تومان و سکه گرمی ۸۱۰ هزار تومان است.
همچنین در بازارهای جهانی، آخرین قیمت هر اونس طلای جهانی به ۱۵۱۴ دلار رسیده است.
جدیدترین قیمت ارز در بازار
به گزارش ایسنا، در بازار ارز بانک‌ها امروز (۲۰ مهرماه) هر دلار آمریکا را ۱۱ هزار و ۲۲۵ تومان و هر یورو را به قیمت ۱۲ هزار و ۳۸۲ تومان می‌خرند.
قیمت خرید هر پوند انگلیس در بانک‌ها نیز ۱۳ هزار و ۸۴۷ تومان است.
قیمت ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۲ هزار و ۵۷۲ تومان اعلام شده که با احتساب کارمزد به حدود ۱۲ هزار و ۹۰۰ تومان می‌رسد.
نرخ ارز در صرافی‌های بانک
اما صرافی‌های مجاز بانک مرکزی نیز قیمت خرید دلار را ۱۱ هزار و ۱۵۰ تومان و قیمت فروش آن را ۱۱ هزار و ۲۵۰ تومان اعلام کرده‌اند که نسبت به هفته گذشته کاهش داشته است.
این صرافی‌ها امروز هر یورو را به قیمت ۱۲ هزار و ۴۵۰ تومان می‌خرند و ۱۲ هزار و ۵۵۰ تومان می‌فروشند.
