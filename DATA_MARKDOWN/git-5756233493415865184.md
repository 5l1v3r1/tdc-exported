
# ستاره سابق میلان در تهران/ سیدورف: از حضور در ایران بسیار خوشحالم+فیلم و عکس

Published at: **2019-11-06T18:31:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620257/%D8%B3%D8%AA%D8%A7%D8%B1%D9%87-%D8%B3%D8%A7%D8%A8%D9%82-%D9%85%DB%8C%D9%84%D8%A7%D9%86-%D8%AF%D8%B1-%D8%AA%D9%87%D8%B1%D8%A7%D9%86-%D8%B3%DB%8C%D8%AF%D9%88%D8%B1%D9%81-%D8%A7%D8%B2-%D8%AD%D8%B6%D9%88%D8%B1-%D8%AF%D8%B1-%D8%A7%DB%8C%D8%B1%D8%A7%D9%86-%D8%A8%D8%B3%DB%8C%D8%A7%D8%B1-%D8%AE%D9%88%D8%B4%D8%AD%D8%A7%D9%84%D9%85-%D9%81%DB%8C%D9%84%D9%85-%D9%88-%D8%B9%DA%A9%D8%B3)


        کلارنس سیدورف ستاره سابق میلان و رئال مادرید ظهر چهارشنبه در فرودگاه امام مورد استقبال خانواده نامزدش قرار گرفت.
      

        آفتاب‌‌نیوز :
      
سیدورف برای یک دیدار خانوادگی به تهران آمده و احتمالا یک یا دو هفته در ایران خواهد بود.
او امروز از طریق فرودگاه امام وارد تهران شد و مورد استقبال گرم هیاتی قرار گرفت که از اهالی فوتبال نیز در آن حضور داشتند.
تعداد بازدید : 230
کد ویدیو دانلود فیلم اصلی
او که اصلیت سورینامی دارد، از جمله بازیکنانی است که با تیم های مختلف سابقه قهرمانی در لیگ قهرمانان اروپا را دارد و نمایش های درخشان او با تیم ملی هلند در ذهن هواداران فوتبال وجود دارد.
سیدورف بعد از پایان دوران بازی گری به عنوان مربی کار خود را آغاز کرد و هدایت تیم میلان از جمله کارنامه او در دوران سرمربی گری بود که البته با موفقیت همراه نشد تا این روزها این چهره سرشناس فوتبالی، اوقات فراغت بیشتری داشته باشد.

        سیدورف: از حضور در ایران بسیار خوشحالم
      
سیدورف در گفتگو با خبرنگاران گفت: هر جا می‌روم خیلی سخت است که از فوتبال دوری کنم.
کلارنس سیدورف در جواب به این سوال که آیا چون فوتبالیست هستی این کار سخت است؟ گفت: بله، ولی من دوست دارم مثلا از دیدن بناها لذت ببرم ولی خیلی کم فرصت این چیزها را پیدا می‌کنم.
او در پاسخ به سوالی راجع به شناخت از ایران هم گفت: من در اروپا دوستان ایرانی زیادی دارم. یکی از مقاصدی که قصد سفر در سال‌های پیش رو به آن را داشتم، در کنار دیگر کشورها، ایران بود. من به کشورهای زیادی در دنیا سفر کردم و ایران مقصدی بود که دوست داشتم ببینم و با این دعوت، خیلی خوشحالم که بالاخره این فرصت دست داد تا بیایم و با مردم ایران آشنا شوم.
