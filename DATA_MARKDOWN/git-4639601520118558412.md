
# Βρετανία : Προβάδισμα 7% δίνει στον Τζόνσον δημοσκόπηση

Published at: **2019-11-04T18:27:21+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/world/vretania-provadisma-7-dinei-ston-tzonson-dimoskopisi/)

Οι Συντηρητικοί του πρωθυπουργού της Βρετανίας Μπόρις Τζόνσον διατηρούν προβάδισμα 7 ποσοστιαίων μονάδων έναντι του αντιπολιτευόμενου Εργατικού Κόμματος ενόψει των εκλογών της 12ης Δεκεμβρίου, σύμφωνα με τη δημοσκόπηση της ICM που δημοσιεύτηκε από το Reuters σήμερα.
Σύμφωνα με την έρευνα της ICM, την πρώτη κατά τη διάρκεια της προεκλογικής εκστρατείας, οι Συντηρητικοί εξασφαλίζουν ποσοστό 38% και οι Εργατικοί 31%.

        Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη
      
Οι Φιλελεύθεροι Δημοκράτες συγκεντρώνουν ποσοστό 15%, ενώ το ποσοστό του κόμματος του Brexit ανέρχεται σε 9%.
Η δημοσκόπηση, όπου συμμετείχαν 2.047 άνθρωποι και διεξήχθη διαδικτυακά το διάστημα μεταξύ 1ης και 4ης Νοεμβρίου, καταδεικνύει μια μικρότερη διαφορά σε σύγκριση με τις έρευνες άλλων εταιρειών, όπου οι Συντηρητικοί προηγούνται με 8-17 ποσοστιαίες μονάδες των Εργατικών.
Ο επικεφαλής του Κόμματος του Brexit στη Βρετανία Νάιτζελ Φάρατζ, δήλωσε ότι δεν θα είναι υποψήφιος στις βουλευτικές εκλογές που θα πραγματοποιηθούν τον ερχόμενο μήνα στο Ηνωμένο Βασίλειο, καθώς επιλέγει αντ’αυτού να κάνει εκστρατεία σε όλη τη χώρα κατά της συμφωνίας του πρωθυπουργού Μπόρις Τζόνσον για την αποχώρηση από την Ευρωπαϊκή Ένωση.
«Το σκέφτηκα πάρα πολύ αυτό: Πως θα υπηρετήσω καλύτερα τον σκοπό του Brexit;», δήλωσε ο Φάρατζ στον Άντριου Μαρ του BBC.
«Να βρω μια έδρα και να προσπαθήσω να με βάλω στο κοινοβούλιο ή θα υπηρετήσω τον σκοπό αυτόν καλύτερα διασχίζοντας το Ηνωμένο Βασίλειο από άκρη σε άκρη υποστηρίζοντας 600 υποψήφιους, και αποφάσισα ότι το δεύτερο είναι το σωστό», πρόσθεσε ο Φάρατζ.

        Αγνοούνται 1.178 ασυνόδευτα ανήλικα προσφυγόπουλα
      
