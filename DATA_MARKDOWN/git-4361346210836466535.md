
# 
        Péter Szabó Szilvi: Jólesik, ha megnéznek a férfiak
      

Published at: **2019-11-04T07:00:00+00:00**

Author: **Gergely Gábor**

Original: [www.borsonline.hu](http://www.borsonline.hu/celeb/peter-szabo-szilvi-jolesik-ha-megneznek-a-ferfiak/185808)


        A NOX együttes egykori énekesnőjét megtalálta a szerelem, és megszületett a kislánya, Emma is, aki egy ideig az ő zenéire aludt el, de ma már Lady GaGát hallgat.  
        A NOX együttes egykori énekesnőjét megtalálta a szerelem, és megszületett a kislánya, Emma is, aki egy ideig az ő zenéire aludt el, de ma már Lady GaGát hallgat. 
      
Péter Szabó Szilviára külföldi útja után rátalált a szerelem: kolléganője, Völgyesi Gabi testvére, György lett élete párja.
– Nagyon boldogok vagyunk, szerelmünk gyümölcsét, Emmát nagy szeretettel neveljük – mondta a Borsnak Péter Szabó Szilvia, aki 2016 novemberében adott életet kislányának.
Szilvi elmesélte, hogy Emmának már a születése óta az esti mese helyett énekel, és ha éppen nincs a gyerekkel, édesanyja felteszi Szilvi egyik lemezét, s akkor Emma rövidesen álomba szenderül.
– Emmával sokat ülünk az autóban, persze akkor is zenét kell hallgatnunk. De már nem Halász Judit és én vagyok a sztár, hanem Lady GaGa vagy éppen Beyoncé.
Szilvia és zenekara a nyarat és az őszt végigkoncertezte. Ilyenkor a papára és a nagymamára hárul a feladat, hogy Emmára ügyeljen, miközben a mamának a férfirajongók kocsányon lógó szemmel csápolnak.
– Gyurinak ez nem okoz problémát, hiszen tudja, hogy számomra ő az igaz szerelem. Nekem pedig, mert nőből vagyok, nagyon is jólesik, hogy tetszem a férfiak­nak, hogy megfordulnak utánam az utcán.
Szilvinek most könnyebb időszaka van, amit Emmával és párjával tölt. – Szerencsére úgy választhatom meg a fellépések időpontját, hogy ne menjen a család rovására. Ha mégis ütközne, természetesen Emmáé az el­sőbbség.
