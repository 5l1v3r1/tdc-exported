
# Novi Sad je njegov! Garsija proslavio Milojevićev jubilej (VIDEO)

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/fudbal/vesti/novi-sad-je-njegov-garsija-proslavio-milojevicev-jubilej-video/341423)

U Novom Sadu Karađorđe je Mateo Garsija! Dva meseca nakon što je bombom levom nogom doneo srpskom šampionu trijumf nad Vojvodinom, argentinski internacionalac je ponovo zasijao ju Srpskoj Atini. Ovoga puta bilo je dovoljno da isprati dobru akciju Rodića i Simića i uklizvanjem pred golom Prolterom, obriše znoj sa čela Vladanu Milojeviću i kompletnom stručnom štabu Crvene zvezde. Ujedno, Garsija je uspeo da pomogne šefu stručnog štaba da stigne do 100. pobede na klupi crveno-belih i u blagostanju sačeka utakmicu sa Totenhemom – 2:0.
Argentinac je ponetirao baš u periodu kada je Crvena zvezda pored Proletera počela da igra i protiv sata. Disciplinovanom postavkom Proleter i brat Nikole Žigića, Branko su zagorčavali život srpskom šampionu. Prave porođajne muke, uoči velikog evropskog okršaja, morala je da preživi Crvena zvezda. Ipak, i Tokom neubedljivog prvog poluvremena bilo je jasno da crveno-beli (danas u plavim dresovima) mogu da prebace u briznu više. Malo jači tempo bio im je dovoljan da otključaju bravu Proletera i potom gotovo rutinski obezbede nova tri boda, iako je, primera radi, kapiten crveno-belih Marko Marin odigrao daleko od prepoznatljivog nivoa. Posle vođstva crveno-beli su mogli da igraju malo lakše i bez problema završe posao. Trijumf crveno-belih pojačali su rezervisti Milan Jevtović i Ričmond Boaći. Zaboravljeni krilni fudbaler je odlično prošao u u v81. minutu i omogućio Boaćiju da stigne do pogotka.
Zamutio je „čorbu“ Vladan Milojević na gostovanju u Novom Sadu, poštoteško da će tim projektovan da počne susret sa Totenhemom imati sličan oblik ovom današnjem. Izostavio je trener Crvene zvezde Gobeljića, Degeneka i Van La Paru iz startnih 11, i naišao na tvrdu. Proleter je uglavnom „kopirao“ Zvezdinu igru iz evropskih okršaja, kada se nameri na objektivno boljeg rivala. Tim Branka Žigića je čekao srpskog šampiona u plitkoj zoni, skratvši mu prostor za menvar i individualno isticanje. U dobrom delu prvog poluvremena Proleter nije ofanzivne aspiracije, ali je Crvena zvezda udarala u jak defanzivni zid.
Da, tačno je. Napadač gostiju Milan Pavkov je u 22. minutu imao kolosalnu šansu, kada je posle centaršuta Gajića zakasnio da odlučnije reaguje i sa tri metara sprovede loptu u praznu mrežu. Imao je Milan Pavkov još dva dobra pokušaja, jednom ga je osujetio i golman tima sa Slane Bare Nikola Perić. Poskakivao je sa klupe Vladan Milojević, svestan da su lošim kretanjima igrači Crvene zvezde pomagali dobro organizovanom domaćinu da proredi dešavanja u svom šesnestercu. Španski internacionalac Horhe Kanjas je preuzimao odgovornost i loptama unapred napravi razliku. Najblaže rešeno – nije mu išlo. Njegovi pasovi ka Pavkovu i krilnim fudbalerima, Garsiji i Simiću, su promašivali metu. Ako se tome doda da Marin nije uspevao da pusti magiju, jasno je zašto su igrači srpskog šampiona bili u ozbiljnom problemu.
