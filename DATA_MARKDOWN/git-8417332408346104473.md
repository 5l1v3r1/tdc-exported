
# Mann angrepet av ti ungdommer i Oslo

Published at: **2019-11-01T22:30:12+00:00**

Author: **(NTB) NTB**

Original: [adressa.no](https://www.adressa.no/nyheter/innenriks/2019/11/01/Mann-angrepet-av-ti-ungdommer-i-Oslo-20305294.ece)

En mann ble fredag kveld angrepet av rundt ti ungdommer på Lambertseter i Oslo. Mannen ble slått og sparket og blir kjørt til sykehus.
Politiet fikk melding om hendelsen klokken 22.50.
Den skadde mannen blør litt fra hodet, melder politiet i Oslo. Han blir kjørt til Ullevål sykehus for videre sjekk, siden han har fått slag mot hodet.
Mannen ble frastjålet en jakke av en gjeng på rundt 10 gutter.
– Vi ble varslet av AMK. Vi vet ikke om det er en forbindelse mellom vedkommende og ungdommene, sier operasjonsleder Marianne Heidenstrøm i Oslo politidistrikt til NTB.
Politiet søker etter gjerningspersonene, blant annet med hundepatruljer.
(©NTB)
