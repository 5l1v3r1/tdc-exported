
# Ліга чемпіонів. Шахтар здобув драматичну нічию з Динамо Загреб

Published at: **2019-11-06T22:04:00+00:00**

Author: ****

Original: [НВ](https://nv.ua/ukr/sport/football/dinamo-zagreb-shahtar-liga-chempioniv-rezultat-matchu-06-11-2019-50052063.html)

Читайте також:&nbspДинамо Загреб — Шахтар. Відео голів та огляд матчу Ліги чемпіонів
Початок гри пройшов під диктовку гостей, які відкрили рахунок вже на 13-й хвилині після після вдалої контратаки.
Це Жуніор Мораес зробив простріл на Алана Патріка з правої лінії штрафного, а той з ближньої відстані вразив ближній кут.
Проте, пройшло 12 хвилин, як господарям вдалося відновити рівновагу. Петковіч виграв верхову дуель у двох захисників суперника і головою відправив м’яч у сітку.
Читайте також:&nbspДинамо Загреб — Шахтар 3:3. Події по хвилинах матчу Ліги чемпіонів
Після цього Шахтаря проявлял більшу активність, проте саме Динамо ледь не вийшло вперед на кінець години гри, коли Леовац пробив по воротах, але влучив у ногу Кривцова, після м’яч зупинила поперечина.
Вилучення Моро надало вже донеччанам шанс повести в рахунку, але Матвієнко ударом впритул знайшов воротаря загребчан.
Трохи пізніше склади зрівнялися після вилучення Марлоса, а на 83-й Динамо вийшло вперед. Це Іванушец пройшов Матвієнка, опинився на ударній позиції і пробив в кут воріт.
Це не збентежило Шахтар, який пішов уперед на останніх хвилинах і вирвав нічию завдяки голам Мораеса на 90+3-й і Тете (з пенальті, призначенному після перегляду відеоповтора) на 90+8-й хвилинах.
Тим самим донецький клуб вийшов на друге місце в групі за додатковими показниками.
Голи: Петковіч, 25, Іванушец, 83, Адемі, 89 — Алан Патрік, 13, Мораес, 90+3, Тете, 90+8 (з пенальті)
Динамо З: Ліваковіч — Теофіль-Катрін, Ділавер, Періч — Стояновіч (Іванушец, 72), Моро, Адемі, Леовац — Ольмо, Оршич (Г'їра, 77) — Петковіч (Кендзьор 90+1)
Шахтар: Пятов — Додо, Кривцов, Матвієнко (Дентіньо, 86), Ісмаїлі - Степаненко (Маркос Антоніо, 90), Патрік (Тете, 86) — Марлос, Коваленко, Тайсон — Мораес
Попереджені: Ділавер, Моро, Адемі, Теофіль-Катрен — Марлос
Вилучені: Моро, 74 — Марлос, 79

        НВ
      
