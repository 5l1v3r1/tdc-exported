
# DZIDZIO розповів про небезпечну ситуацію на борту літака - Радіо Максимум

Published at: **2019-11-01T13:57:00+00:00**

Author: **Сорока Назар**

Original: [Радіо Максимум](https://maximum.fm/dzidzio-rozpoviv-pro-nebezpechnu-situaciyu-na-bortu-litaka_n168884)


        Український співак DZIDZIO поділився з шанувальниками неприємним досвідом. Нестандартна ситуація сталася з артистом вчора на борту літака.
      
Відома, що DZIDZIO намагався вилетіти з Відня, проте через 15 хвилин командир судна оголосив про проблеми з літаком. Деякий час авіалайнер, на борту якого перебував Михайло Хома, кружляв над Віднем. При цьому DZIDZIO постійно ділився всім, що відбувається.
"Вилетів з Відня, і тут через 15 хвилин командир літака оголошує, що у нас проблеми з літаком. Поки кружляємо над Віднем", – написав спочатку артист.
З'ясувалося, що у літака не працював насос, який відповідає за подачу палива. Командир прийняв рішення повернутися до Відня.
"Слава Богу! Ми приземлилися. Знову в Відні. Хочу вам сказати, що ця ситуація дуже нестандартна. Вибачте, що змусив вас переживати, але у мене це вперше", – поділився емоціями Михайло.
Джерело: Радіо МАКСИМУМ
