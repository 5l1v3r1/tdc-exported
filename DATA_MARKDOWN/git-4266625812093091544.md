
# Знайдені у Британії 39 тіл у вантажному контейнері були в’єтнамцями, – поліція

Published at: **2019-11-02T08:59:00+00:00**

Author: ****

Original: [ZIK.UA](https://zik.ua/news/2019/11/02/znaydeni_u_brytanii_39_til_u_vantazhnomu_konteyneri_buly_vietnamtsyamy__1682123)


        Усі загиблі мігранти, чиї тіла були знайдені у вантажівці в британському графстві Ессекс, були громадянами В’єтнаму.
      
Про це повідомляє Сіньхуа.
«Ми переконалися в тому, що всі загиблі були громадянами В’єтнаму. Поліція підтримує контакти з в’єтнамським урядом. Ми також зв’язалися з деякими британськими та в’єтнамськими сім’ями і вважаємо, що знайшли родичів деяких загиблих», – заявив британський поліцейський, який відповідає за встановлення осіб загиблих Тім Сміт.
У поліції також додали, що продовжують розслідування і наразі не можуть оприлюднити відомості про осіб загиблих. Поліція також продовжить співпрацю з в’єтнамським урядом та іншими країнами і закликає людей, які володіють інформацією, надати допомогу в ідентифікації осіб загиблих.
Нагадаємо, 23 жовтня британська поліція виявила 39 тіл у контейнері вантажівки. Спочатку вважалося, що загиблі були китайцями.
