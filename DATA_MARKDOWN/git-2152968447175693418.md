
# ГЕРБ започна с отчета: Първа политическа сила сме!

Published at: **2019-11-07T12:22:00+00:00**

Author: **Веселина Йорданова**

Original: [Dnes.bg](https://www.dnes.bg/obshtestvo/2019/11/07/gerb-zapochna-s-otcheta-pyrva-politicheska-sila-sme.428867)

ГЕРБ отново е първа политическа сила и е получила най-много гласове. Това каза в началото на националната работна среща на партията административният секретар Цветомир Паунов.
Над 803 хиляди са гласовете за партията, тя печели в 163 общини, увеличава се с 80 нови общински съветници и има 1887 общинари след изборите. Картата на България след изборите е синя, заяви Паунов.
На срещата ще бъдат отчетени изборните резултати от последните местни избори.
Присъстват лидерът на партията и премиер Бойко Борисов, членовете на Изпълнителната комисия, избраните кметове, общинските ръководители.
В срещата ще участва и коалиционният партньор от СДС.
Тя започна с представяне на кметовете, избрани в двата тура на местния вот.
 
 
