
# ۱۱ وزیر کابینه دولت اردن تغییر کرد

Published at: **2019-11-07T18:47:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620380/%DB%B1%DB%B1-%D9%88%D8%B2%DB%8C%D8%B1-%DA%A9%D8%A7%D8%A8%DB%8C%D9%86%D9%87-%D8%AF%D9%88%D9%84%D8%AA-%D8%A7%D8%B1%D8%AF%D9%86-%D8%AA%D8%BA%DB%8C%DB%8C%D8%B1-%DA%A9%D8%B1%D8%AF)


        منابع خبری روز پنج شنبه گزارش دادند که یازده وزیر کابینه دولت اردن با موافقت پادشاه این کشور تغییر کرد.
      

        آفتاب‌‌نیوز :
      
وزرای جدید دولت "عمر الرزاز" روز پنج شنبه در قصر الحسینیه أمان در حضور عبدالله دوم پادشاه این کشور سوگند یاد کردند.
به گزارش خبرگزاری رسمی اردن، وزرای آموزش عالی، آموزش و پرورش، محیط زیست، کشاورزی، دارایی، اطلاع رسانی، اوقاف، فرهنگ، برنامه ریزی و همکاری بین المللی و وزیر حمل و نقل تغییر کردند.
"عمر الرزاز" نخست وزیر اردن دوشنبه‌ شب از اعضای کابینه‌اش خواست، استعفا بدهند.
این دومین باری است که الرزاز اعضای کابینه خود را برای اجرای اصلاحات لازم تغییر می دهد، نخست وزیر اردن این درخواست را اردیبهشت گذشته نیز تکرار کرده‌ بود.
"عبدالله دوم" شاه اردن خرداد ماه ۹۷ بعد از برکناری «هانی الملقی» نخست وزیر پیشین در پی اعتراضات مردمی به وضعیت معیشتی، الرزاز را مسئول تشکیل کابینه کرد.
