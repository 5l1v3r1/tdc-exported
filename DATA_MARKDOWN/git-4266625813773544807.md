
# У Рівному невідомі підпалили «Audi А6»

Published at: **2019-11-01T09:07:00+00:00**

Author: ****

Original: [ZIK.UA](https://zik.ua/news/2019/11/01/u_rivnomu_nevidomi_pidpalyly_audi_a6_1681287)


        До поліції надійшла інформація про загоряння транспортного засобу «Audi А6» на вулиці В’ячеслава Чорновола у Рівному.
      
Про це повідомляє пресслужба поліції.
Зазначається, що повідомлення про інцидент надійшло від рятувальників учора, 31 жовтня о 23:45.
Поліцейські встановили, що транспортний засіб «Audi А6» належить 27-річному рівнянину та був припаркований у дворі багатоповерхівок за місцем проживання власника.
«Автомобіль вогнем знищено повністю. З місця події криміналісти вилучили змиви паливно-мастильних матеріалів. За фактом умисного пошкодження майна шляхом підпалу слідчі Рівненського відділу поліції розпочали досудове розслідування за частиною 2 статті 194 Кримінального кодексу України. В рамках кримінального провадження поліцейські встановлюють осіб, причетних до злочину», – йдеться у повідомленні.
Нагадаємо, у ніч на 9 жовтня в Києві згоріли два автомобіля, причиною пожежі міг стати підпал.
