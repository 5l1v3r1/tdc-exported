
# Tiscali Mobile: con l’inizio di novembre scattano le rimodulazioni e cala il sipario sugli MMS

Published at: **2019-11-02T10:20:38+00:00**

Author: **Edoardo Carlo Ceretti**

Original: [MobileWorld](https://www.mobileworld.it/2019/11/02/tiscali-mobile-novembre-2019-rimodulazioni-mms-240110/)

Non si tratta di fulmini a ciel sereno, dato che Tiscali Mobile aveva già da tempo annunciato le novità, ma non per questo non faranno discutere: con l’inizio di novembre infatti, diventano effettive le rimodulazioni che colpiranno diversi clienti dell’operatore virtuale, oltre a calare definitivamente il sipario sugli MMS.
A partire dal prossimo rinnovo infatti, i clienti titolari delle offerte Smart 30 e Mobile Start troveranno una sgradita sorpresa. Il costo mensile delle offerte aumenterà infatti rispettivamente di 1€ e 1,49€, con solo l’ultima che riceverà in cambio un aumento delle soglie (i minuti passano a 100 e si aggiungono anche 10 SMS).
Per quanto riguarda gli MMS invece, Tiscali Mobile aveva già iniziato ad avvisare i suoi clienti che, dal 1° novembre, non sarebbe stato più possibile inviarli e riceverli. Una dipartita che passerà inosservata per la stragrande maggioranza degli utenti. Infine, sempre a novembre potrebbe arrivare una novità in grado di risollevare le sorti di queste notizie non proprio felici: il supporto alle reti 4G. Speriamo che l’annuncio ufficiale possa arrivare presto.
Via: MVNO News
