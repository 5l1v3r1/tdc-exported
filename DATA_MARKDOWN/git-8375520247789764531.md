
# У шести містах України цього року можуть почати тестування 5G

Published at: **2019-11-04T05:49:06+00:00**

Author: ****

Original: [ГЛАВКОМ](https://glavcom.ua/country/incidents/u-shesti-mistah-ukrajini-cogo-roku-mozhut-pochati-testuvannya-5g-637437.html)

Шведський виробник телекомунікаційного обладнання і українська торгівельна марка мобільного зв'язку lifecell можуть протестувати 5G в Україні вже у цьому році. Даний експеримент планують реалізувати в шести містах - Києві, Одесі, Дніпрі, Харкові, Черкасах і Львові.
Про це повідомляє портал internet.ua. 
Зазначається, що Нацкомісія з регулювання зв'язку та інформації вже погодила заходи безпеки для випробування інтернету п'ятого покоління, щоб уникнути ризику для здоров'я людей і тварин.
Попередньо, 5G в тестовому режимі планують запустити з 1 грудня 2019 року, але поки що затвердженого графіку немає.
Нагадаємо, першою країною в Європі, де навесні цього року був запущений мобільний зв'язок в стандарті 5G, стала Швейцарія. На початку червня технологія бездротового зв'язку п'ятого покоління була запущена у Великій Британії. І у червні до них приєдналася Італія. 
За місяць, у липні цього року, у Німеччині запустили мережу мобільного зв'язку 5G.
Восени у Китаї найбільші мобільні оператори запустили 5G.
Натомість віцепрем'єрміністр, міністр з питань цифрової трансформації Михайло Федоров у вересні заявляв, що до 2023 року вся територія України має бути покрита зв'язком 3G і 4G.
