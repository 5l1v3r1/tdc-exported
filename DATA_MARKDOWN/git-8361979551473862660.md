
# Справжня катастрофа. Стівен Пайфер підбив підсумки першого президентського терміну Трампа

Published at: **2019-11-07T12:14:00+00:00**

Author: ****

Original: [НВ](https://nv.ua/ukr/world/countries/pidsumki-prezidentskogo-terminu-trampa-komentar-eks-posla-ssha-v-ukrajini-novini-svitu-50052169.html)

В інтерв'ю НВ він на прохання журналіста озвучив свої особисті висновки про підсумки роботи Трампа на посаді президента.
«Не думаю, що його каденція була позитивом для Америки. Вона послабила американські політичні інститути, спецслужби, Держдеп, Міністерство юстиції, ФБР. І навіть багато республіканців це розуміють», - заявив Пайфер.
За його словами, через Трампа демократам і республіканцям все складніше знаходити спільну мову там, де вони її зазвичай знаходили. Поляризація американської політики - велика проблема, якої могло б не бути і яка не обіцяє Америці нормального майбутнього, нарікає екс-посол.
«Окрема розмова - зовнішня політика Трампа. Це справжнісінька катастрофа», - оцінив її Пайфер.
Він заявив, що Трамп підірвав довіру ключових союзників США, не отримавши при цьому жодних результатів.
«Трамп обмінюється компліментарними листами з лідером Північної Кореї, а той у цей час облаштував ракетну систему, здатну завдати удару по розташованим у регіоні американським військам, а це 55 тис. солдатів. Ця система загрожує Японії і Південній Кореї, нашим союзникам. Вихід з угоди з Іраном ніяк не "розрулив" іранське питання», - нагадав Пайфер.
Відносно Росії він загалом погодився з позицією Трампа про необхідність «мати нормальні відносини» з Москвою.
«Я б теж хотів їх мати. Але щоб досягти цього, треба дочекатися змін у російській політиці щодо Донбасу. Не схоже, щоб Трамп підштовхував Росію до цього», - зазначив екс-посол.

        
          Читайте повну версію цього інтерв'ю у свіжому номері журналу НВ - №41 від 7 листопада 2019 року.
        
      
