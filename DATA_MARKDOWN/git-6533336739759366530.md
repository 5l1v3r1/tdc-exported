
# 'ho dovuto chiedere scusa a dio' – al bano carrisi torna a parlare della scomparsa della

Published at: **2019-11-06T19:52:00+00:00**

Author: ****

Original: [DAGOSPIA](https://www.dagospia.com/rubrica-29/cronache/ldquo-ho-dovuto-chiedere-scusa-dio-rdquo-ndash-bano-torna-parlare-218340.htm)


        “HO DOVUTO CHIEDERE SCUSA A DIO” – AL BANO TORNA A PARLARE DELLA SCOMPARSA DELLA FIGLIA YLENIA AVVENUTA 25 ANNI FA: “TI CHIEDI PERCHÉ PROPRIO A ME CHE SONO UN CREDENTE, CHE SONO UN CRISTIANO? POI MI SONO RESO CONTO CHE STAVO MALE DUE VOLTE: LA PRIMA PERCHÉ MI SENTIVO CONTRO IL SIGNORE, L’ALTRA PERCHÉ AVEVO PERSO MIA FIGLIA. CIÒ CHE MI HA SALVATO DAL BUIO È…”
      
Da "www.liberoquotidiano.it"
Ylenia Carrisi è scomparsa da 25 anni, ma i genitori non si vogliono ancora rassegnare. L'ultimo a parlare è stato Al Bano Carrisi, che racconta il suo strazio in un'intervista esclusiva pubblicata su Oggi.
Il cantante di Cellino San Marco spiega: "Quando perdi una figlia in quella maniera, anzi in qualunque altra maniera succeda, ti chiedi perché proprio a me che sono un credente, che sono un cristiano?. In quei momenti di pazzia mentale non puoi evitare quei pensieri perché sono loro che ti aggrediscono", spiega Al Bano.
E ancora: "Poi, improvvisamente, mi sono reso conto che stavo male due volte: la prima perché mi sentivo contro Dio, l’altra perché avevo perso mia figlia. Ancora quando ne parlo c’è qualcosa dentro di me che va in subbuglio.
La cosa bella - rimarca - è quando ho chiesto scusa al Signore, quando ho chiesto scusa a Dio per questa mia reazione. Ho passato veramente un periodo nero. Poi proprio la fede, insieme alla musica, mi ha salvato da questo buio profondo", conclude un commosso Al Bano Carrisi.
