
# آب، برق و گاز روستاهای سیل‌زده وصل است/ورود بسیج برای کمک به سیل‌زدگان/13 روستای گلوگاه متاثر سیلاب شدند/+تصاویر

Published at: **2019-11-03T16:08:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544587.html/%D8%A2%D8%A8--%D8%A8%D8%B1%D9%82-%D9%88-%DA%AF%D8%A7%D8%B2-%D8%B1%D9%88%D8%B3%D8%AA%D8%A7%D9%87%D8%A7%DB%8C-%D8%B3%DB%8C%D9%84-%D8%B2%D8%AF%D9%87-%D9%88%D8%B5%D9%84-%D8%A7%D8%B3%D8%AA-%D9%88%D8%B1%D9%88%D8%AF-%D8%A8%D8%B3%DB%8C%D8%AC-%D8%A8%D8%B1%D8%A7%DB%8C-%DA%A9%D9%85%DA%A9-%D8%A8%D9%87-%D8%B3%DB%8C%D9%84-%D8%B2%D8%AF%DA%AF%D8%A7%D9%86-13-%D8%B1%D9%88%D8%B3%D8%AA%D8%A7%DB%8C-%DA%AF%D9%84%D9%88%DA%AF%D8%A7%D9%87-%D9%85%D8%AA%D8%A7%D8%AB%D8%B1-%D8%B3%DB%8C%D9%84%D8%A7%D8%A8-%D8%B4%D8%AF%D9%86%D8%AF--%D8%AA%D8%B5%D8%A7%D9%88%DB%8C%D8%B1)

بارش باران از شب گذشته تاکنون در مازندران ادامه دارد منجر به وارد شدن خسارات به روستاها و جاده‌های ارتباطی شرق مازندران در شهرهای گلوگاه، بهشهر، نکا و میاندورود شده است.
به گزارش شبکه اطلاع رسانی راه دانا؛ به نقل از بلاغ، اهالی مازندران از نیمه شب گذشته شاهد وزش باد و بارش باران بیشتر شهرهای استان بوده است و بارندگی در برخی شهرها هنوز هم ادامه دارد.*آغاز بازندگی از ساعت یک بامداد یک‌شنبه 12 آبانبارندگی رگباری همراه با رعد و برق ابتدا از شرق مازندران از ساعت یک بامداد یکشنبه 12 آبان ماه شروع شد اما در کمتر از دو ساعت به مناطق مرکزی و شرق استان رسید. 6:30 دقیقه صبح
شدت باران که هنوز ادامه دارد و بر اساس پیش بینی هواشناسی تا ظهر  امروز یکشنبه میهمان مازندران خواهد بود، به حدی بود که در همان دقایق اولیه باعث ایجاد سیلاب شد، جوی های خیابان ها و معابر شهری و روستایی را سرریز کرد و با پر کردن مسیرهای آبرو در حاشیه جاده های بین شهری، باعث ایجاد استخرهای موقت شد. 

        ساعت: 7:00
      
به خاطر انباشت آب در بعضی قسمت های جاده های اصلی بین شهری، باعث کندی تردد، انباشت ترافیک و کاهش دید رانندگان شده است.هواشناسی مازندران از روزهای گذشته نسبت به پیامدهای این بارندگی شدید که آبگرفتگی معابر در مناطق ساحلی و جلگه‌ای به ویژه شهر‌های مرکزی و شرقی شامل ساری، نکا، میاندورود و گلوگاه هشدار داده بود و دستگاههای امدادی استان هم به حالت آماده باش در آمده بودند.ساعت: 7:15
به گفته رضوی مدیرکل هواشناسی مازندران گفت: افزایش حجم آب رودخانه‌ها و بارش برف در مناطق کوهستانی هم از شب گذشته تا ظهر امروز روز یکشنبه ۱۲ آبان ماه در مازندران پیش بینی می‌شود.ساعت: 7:25
به گزارش خبرنگار ما، بر اثر این بارندگی زیر گذر سارو «محور بهشهر - خلیل شهر» بر اثر بارندگی شدید دیشب بسته شد.*مدارس گلوگاه تعطیل شدساعت: 7:30
به گفته بابائی مدیر آموزش و پرورش گلوگاه، مدارس این شهرستان امروز یکشنبه 12 آبان 98 بدلیل بارش شدید باران و  آبگرفتگی معابر تعطیل شد.
با جاری شدن سیل محور گلوگاه به بهشهر عبور روستای تیله نو بسته شد. ساعت: 7:45
به گزارش خبرنگاران بلاغ از شهرهای استان،بارندگی از شب گذشته در شهرهای گلوگاه، ساری، بهشهر، آمل، بابل، سوادکوه شمالی، نکا، بابلسر و جویبار شروع شده و همچنان ادامه دارد و براثر بارندگی بسیاری از کوچه‌ها و معابر دچار آبگرفتگی شدید شدند.*بارش 130 میلی‌متری باران در گلوگاه ساعت: 8:00
احمد اسدی معاون توسعه و پیش‌بینی هواشناسی مازندران اظهار کرد: از شب گذشته با نفوذ سامانه بارشی بارندگی‌ها همراه با رعدوبرق و وزش باد از سمت غرب استان شروع شد که بیشترین بارش تا 6:30 صبح امروز از گلوگاه 130، کلوده محمودآباد 82، اسکندرکلای قائم‌شهر 75، نوشهر و قائم‌شهر 72، ساری 71، داراب‌کلای ساری 70 ، تلوک قائم‌شهر 69 و بابلسر 64 میلی‌متر بوده است.وی افزود: بیشترین سرعت وزش باد از رامسر با 58 کیلومتر بر ساعت گزارش شده است.معاون توسعه و پیش‌بینی هواشناسی مازندران با بیان اینکه بارندگی امروز کمابیش در سطح استان ادامه دارد، اضافه کرد: ارتفاعات استان ابری و مه‌آلود و در مناطق سردسیر و کوهستانی بارش برف و باران پیش‎‌بینی می‌شود.اسدی با اعلام اینکه از اواخر امروز از میزان بارش‌ها کاسته می‌شود و شاهد خروج این سامانه بارشی از آسمان مازندران خواهیم بود، بیان کرد: براساس تجزیه و تحلیل آخرین نقشه‌های پیش‌یابی هواشناسی، از فردا جو نسبتا پایداری در آسمان مازندران حاکم خواهد شد.وی یادآور شد: بیشینه دمای هوا طی 24 ساعت گذشته پل‌سفید با 26 درجه و کمینه دمای هوا نیز مربوط به بلده با حدود صفر درجه بوده است.*فوت زن کهنسال هنوز تأیید نشد ساعت: 8:30
فریدون کلبادی نژاد فرماندار شهرستان گلوگاه نیز اظهار کرد: از دیشب ساعت 1.5 بامداد شاهد بارش سنگین در این شهرستان هستیم که تاکنون هم ادامه دارد به طوری که در روستاهای تیله نو و قلعه پایان مشکل تردد و ترافیک و حجم بالای آب به وجود آمده است.کلبادی‌نژاد افزود: عملیات برای بررسی مسیر، بازگشایی راه‌ها و گودبرداری‌ها در حال انجام است، بیشترین حجم آب در مسیر جاده سراسری و راه‌های مواصلی منتهی به روستاهای سیدمحله لمراسک و تیله نو وجود دارد.فرماندار شهرستان گلوگاه در خصوص  فوت زن کهنسال در پی وقوع سیل گفت: هنوز این خبر تأیید نشده تفحص و جست‌و‌جو ادامه دارد و اخبار بعدی اطلاع‌رسانی خواهد شد.*انسداد مسیر ارتباطی شرق مازندران ساعت: 9:00
رئیس پلیس راه مازندران نیز گفت: طغیان رودخانه و سیل مسیر ارتباطی شرق مازندران را مسدود کرد.علیرضا قدمی اظهار کرد: بارش شدید باران و طغیان رودخانه و سیل مسیر بهشهر به گلوگاه را مسدود کرد.وی با اشاره به لغزنده بودن سطح محورهای مازندران، افزود: همچنین تردد در تمامی محورهای هراز، کندوان، سوادکوه و کیاسر مازندران برقرار است.رئیس پلیس راه مازندران با بیان اینکه رانش یا ریزش نداشتیم، تصریح کرد: با توجه به شرایط موجود احتمال ریزش و یا رانش در محورهای کوهستانی استان وجود دارد که لازم است رانندگان به این توصیه مهم توجه کنند.آغاز امدادرسانی در گلوگاه ساعت: 10:30
امدادرسانی در منطقه سیل‌زده گلوگاه پس از فروکش کردن آب رودخانه تیله‌نو آغاز شده است.در ارتباط با میزان خسارت سیل اطلاعی در دست نیست، اما آنچه که در حال حاضر در محورهای اصلی مشاهده می‌شود، تلاش ماموران امدادی برای پاک سازی محور است.بارش برف پاییزی روستاهای بالادست نکا ساعت: 10:45
در برخی روستاهای بالادست نکا از جمله لترگاز نخسیتن بارش برف پاییزی دیده می‌شود، به دلیل سخت‌گذر بودن این جاده و روستاهای منتهی به آن تردد با مشکل مواجه شده است.*مفقود شدن خانم سالمند در سیل ساعت: 11:00
محمودجانلو بخشدار مرکزی گلوگاه از مفقود شدن خانم سالمند در سیل در شهرستان گلوگاه خبر داد و گفت: سیل خسارت سنگینی به سه روستای لمراسک، ولمازو و تیله‌نو وارد کرده است.*بازگشایی موقت جاده ارتباطی مازندران به گلستان ساعت: 11:10
محور مازندران - گلستان در حد فاصل گلوگاه به کردکوی که به دلیل بارش شدید باران و سرازیر شدن گل و لای در سطح جاده بسته شده بود، به طور موقت باز شد.علیرضا قدمی رئیس پلیس راه مازندران گفت: جاده بهشهر به گلوگاه در مسیر جاده ارتباطی ساری-گرگان که به علت بارندگی زیاد و جاری شدن سیلاب  بسته شده بود با تلاش نیروهای امدادی، راهداری و پلیس راه، این جاده بازگشایی شد و رفت و آمد در آن جریان دارد.*خسارت سیل به جاده هاساعت: 11:15
عباسعلی نجفی مدیرکل راهداری و حمل و نقل جاده‌ای مازندران گفت: گروه های راهداری اعزامی به منطقه با چندین دستگاه ماشین آلات راهداری مشغول پاکسازی سطح جاده از گل و لای هستند و پیش بینی می شود در چند  ساعت آینده این محور به طور کامل باز و تردد در آن نیز از سر گرفته شود.وی تصریح کرد: احتمال بروز خسارت ناشی از سیل به سطح جاده های این استان به خصوص مناطق روستایی وجود دارد و پس از فروکش کردن باران ارزیابی خسارت های ناشی از سیل در سطح جاده ها انجام و اطلاعات لازم در اختیار مدیریت بحران استان و سازمان راهداری و حمل و نقل جاده ای قرار می گیرد.* ورود بسیج برای کمک به سیل زدگان ساعت 11:30
با وقوع بارندگی های شدید در مناطق مختلف گلوگاه و وقوع سیل، نیروهای بسیج شهرستان همراه با سایر نیروهای امدادی در حال خدمت رسانی به سیل زدگان هستند.اقشار بسیج به منظور خدمت رسانی آمادگی لازم را جهت حضور در مناطق سیل زده داشته و اقدامات لازم را انجام می‌دهند.*ادامه بارش‌ها در مازندران تا فرداساعت 13:15
کارشناس هواشناسی مازندران گفت: سامانه بارشی تا فردا بصورت پراکنده میهمان استان خواهد بود.محمد تاکامی با بیان اینکه با ورود سامانه بارشی از دیشب شاهد بارش باران در کل استان بوده ایم افزود: بارندگی ها تا بعد از ظهر امروز ادامه دارد و در روز دوشنبه ۱۳ آبان آسمان استان نیمه ابری تا ابری همراه با بارش پراکنده خواهد بود و سه شنبه تا پنجشنبه این هفته آسمان صاف تا نیمه ابری همراه با افزایش نسبی دما پیش‌بینی شده است.ادامه بارشها در مازندران تا فرداکارشناس هواشناسی مازندران گفت: گلوگاه با 130 میلیمتر ، بهشهر با 110 میلیمتر، نوشهر با 72 میلیمتر و ساری با 70 میلیمتر بارش بیشترین میزان بارشها را ثبت کردند.وی افزود: بیشترین سرعت وزش باد از رامسر با 58 کیلومتر بر ساعت گزارش شده و ارتفاعات استان ابری و مه‌آلود و در مناطق سردسیر و کوهستانی بارش برف و باران پیش‎‌بینی می‌شود.*آب، برق و گاز روستاهای سیل‌زده وصل استساعت 14:58
مدیرکل مدیریت بحران استانداری مازندران در گفت‌وگو با خبرنگار ما با بیان اینکه بیشترین خسارت‌های وارده سیل متوجه شهرستان گلوگاه بوده است گفت: تا این لحظه، تلفات جانی اعلام نشده فقط در یک مورد، مفقودی یک پیرزن اهل روستای لمراسک در اثر ریزش خانه‌اش در اثر وقوع سیل اعلام شده که تاکنون که هلال احمر در حال جستجو است.علی‌اصغر احمدی در خصوص آخرین خسارت‌های به بار آمده در پی بارش‌های 24 ساعته گذشته در استان اظهار کرد: بیشترین خسارت‌های وارده متوجه شهرستان گلوگاه و به ویژه روستاهای لمراسک، ولمازو، تیرتاش و تیله‌نو بوده است.وی افزود: در این مناطق، وقوع سیل به تاسیسات زیربنایی آسیب زد و ضمن آبگرفتگی معابر عمومی، چندین خانه نیز تخریب شد.مدیرکل مدیریت بحران استانداری مازندران خاطرنشان کرد: البته سیل به اراضی باغی و زراعی این منطقه نیز خسارت‌هایی را وارد کرد.این مسئول متذکر شد: حجم بارندگی به میزانی بوده که به ابنیه، پل‌ها و راه‌های دسترسی نیز آسیب وارد کرده است.احمدی در خصوص میزان برآورد اولیه خسارات وارد آمده پاسخ داد: در حال حاضر، نمایندگان بنیاد مسکن و جهاد کشاورزی در حال ارزیابی خسارات وارده هستند و متعاقبا اطلاع رسانی خواهد شد.وی در خصوص تلفات جانی عنوان کرد: تا این لحظه، تلفات جانی اعلام نشده فقط در یک مورد، مفقودی یک پیرزن اهل روستای لمراسک در اثر ریزش خانه‌اش در اثر وقوع سیل اعلام شده که تاکنون که هلال احمر در حال جستجو است، خبری از وی به دست نیامده است.مدیرکل مدیریت بحران استانداری مازندران در خصوص علت اصلی وقوع سیلاب در این مناطق پاسخ داد: در حال حاضر که در حال بازدید از مناطق سیل‌زده هستیم، چندین مورد انحراف رودخانه‌ها را شاهد هستیم که سیلاب را به سمت این مناطق هدایت کرده که البته استقرار این مناطق در دامنه کوه و احداث پل‌ها و آبراه‌ها در این امر دخیل بوده است.احمدی تصریح کرد: آب، برق و گاز در هیچکدام  از مناطق سیل‌زده قطع نشده است و تنها در روستای ولمازو به دلیل گل آلودگی آب، اعلام شده است تا اطلاع ثانوی از آب استفاده نکنند.به گفته وی، بارش‌های اخیر جز در گلوگاه در سایر شهرستان‌های استان خسارتی به بار نیاورده و تماما در حد آبگرفتگی بوده است.*13 روستای گلوگاه متاثر سیلاب شدند/ شناسایی 40 خانواده سیل‌زده ساعت 15:45
معاون امداد و نجات جمعیت هلال احمر مازندران نیز گفت: ۶۰ نیروی امدادی هلال احمر مستقر در منطقه سیل زده شرق استان در حال امدادرسانی به خانوار‌های سیل زده هستند.غلامعلی فخاری تصریح کر : بر اثر بارش بسیار شدید دیشب و صبح امروز در استان بویژه در شهرستان‌های شرق شامل گلوگاه و بهشهر  و در مناطق بالا دست شاهد آبگرفتگی و وقوع سیلاب بودیم.وی با بیان اینکه بخشی عمده‌ای از روستا‌های شهرستان گلوگاه دچار خسارت شد، افزود: ۱۳ روستای شهرستان گلوگاه متاثر سیلاب خسارت دیدند که به هشت روستا بیشترین خسارت وارد شد.این مسئول گفت: ۱۰ تیم امدادی هلال احمر، ۶۰ امدادگر و ۱۰ خودروی کمک دار و آمبولانس از شهرستان‌های قائمشهر، ساری و بهشهر به عنوان نیرو‌های پشتیبان برای امدادرسانی به مناطق سیل زده شرق استان اعزام شدند.فخاری با بیان اینکه تاکنون ۴۰ خانوار سیل زده در شهرستان گلوگاه بیش از ۳۰ درصد خسارت دیدند شناسایی شد، گفت: امدادگران هلال احمر تاکنون موفق به تخلیه سیلاب از ۷ واحد مسکونی شدند.معاون امداد و نجات جمعیت هلال احمر مازندران افزود: در روستا‌های بالادست شهرستان گلوگاه نیز ۴۰ مورد تخریب گزارش شده است.این مسئول ادامه داد: امدادگران هلال احمر در حال ارزیابی میزان خسارت هستند و اقلام زیستی مورد نیاز برای سیل زدگان شامل بسته غذایی تدارک دیدند و در حال توزیع بین خانوار‌های سیل زده هستند.فخاری گفت: برای ارزیابی میزان خسارت و تسریع در امدادرسانی به سیل زدگان هم اکنون جلسه‌ای در فرمانداری گلوگاه در حال برگزاری است.وی افزود: بخشی از جاده اصلی گلوگاه – گلستان به دلیل آبگرفتگی بسته شده بود که تیم‌های راهداری در حال پاکسازی و بازگشایی مسیر هستند.انتهای پیام/
