
# واکنش علی دایی به شعارهای تجزیه‌طلبان در ورزشگاه‌ها/عکس

Published at: **2019-11-03T22:16:00+00:00**

Author: ****

Original: [جامعه خبری تحلیلی الف](https://www.alef.ir/news/3980812206.html)

علی دایی شهریار فوتبال ایران در برابر شعارهای زننده تجزیه‌طلبان ایستاد و نسبت به آنها واکنش نشان داد.
به گزارش خبرآنلاین، در بازی تراکتور و استقلال، برخی تماشاگرنماها در جایگاه میزبان، پا را از همه مرزها بیرون گذاشتند و به تشویق کشوری دیگر پرداختند و عجیب‌تر اینکه علیه قومیت فارس و کوروش، فحاشی کردند که این اقدام آن ها با واکنش های زیادی مواجه شد.
حالا علی دایی با انتشار پستی در اینستاگرامش، به شعارهای تجزیه‌طلبانه برخی تماشاگران در ورزشگاه واکنش نشان داده است. او در صفحه اینستاگرامش نوشت: همه جای ایران سرای من است. به ایرانی بودن خودمون افتخار میکنیم و اجازه ندهیم شعار تجزیه طلبان در استادیوم‌ها باب شود.
