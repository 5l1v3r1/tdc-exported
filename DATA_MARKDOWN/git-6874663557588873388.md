
# שלמה סיקסט תאפשר לשלם ב-bit ביט על השכרה

Published at: **2019-11-03T00:00:00+00:00**

Author: **אודי עציון**

Original: [כלכליסט - www.calcalist.co.il](https://www.calcalist.co.il/local/articles/0,7340,L-3772907,00.html)

קבוצת שלמה תשתף פעולה עם בנק הפועלים ותהיה קבוצת הרכב הראשונה עם תשלום באפליקציית ביט, ללא צורך בכרטיס אשראי.
בשלב זה ניתן יהיה לשלם כך על מקדמה בהשכרת רכב בארץ, השכרת רכב במיזם השיתופי באז קאר, שירותי דרך וגרירה ונזקי תאונה לצד ג'. השירות נועד לקדם את באז קאר, שירות השכרה המבוסס על איסוף הרכב מהרחוב, בלי להגיע למרכזי החברה. בעזרת אפליקציה הלקוח מאתר רכב זמין וקרוב ופותח אותו מהנייד.
באז קאר פעילה במודיעין־מכבים־רעות ובשוהם, והקבוצה רוצה להתרחב תוך שימוש בכ־12 אלף רכבי ההשכרה שלה. השירות מציע בעיקר דגמי מיני, כמו קיה פיקנטו ויונדאי i10. המחיר: 160 שקל ליום כולל 150 ק"מ. כל ק"מ נוסף עולה 1.5 שקלים. לדברי מנכ"ל הקבוצה, אייל גור, בקרוב יורחבו השירותים בקבוצה שעבורם ניתן יהיה לשלם בביט. "האפליקציה תאפשר תשלום מהיר, יעיל ונוח, וכן מעקב נוח אחר פרטי התשלום". ביט של בנק הפועלים צברה כ־2.2 מיליון הורדות. שוק התשלומים נשלט עדיין על ידי חברות כרטיסי האשראי, בעוד שבעולם נעשים יותר ויותר תשלומים באמצעות אפליקציות.
