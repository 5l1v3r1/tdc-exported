
# جاده چالوس یک‌طرفه می‌شود

Published at: **2019-11-05T15:48:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620062/%D8%AC%D8%A7%D8%AF%D9%87-%DA%86%D8%A7%D9%84%D9%88%D8%B3-%DB%8C%DA%A9%E2%80%8C%D8%B7%D8%B1%D9%81%D9%87-%D9%85%DB%8C%E2%80%8C%D8%B4%D9%88%D8%AF)


        رئیس پلیس راه استان از اجرای محدودیت‌های ترافیکی در محورهای مواصلاتی این استان خبر داد.
      

        آفتاب‌‌نیوز :
      
سرهنگ رضا گودرزی گفت: به منظور تأمین نظم و امنیت در جاده‌ها و محورهای مواصلاتی استان البرز محدودیت های ترافیکی، اجرا می‌شود.
به گزارش پلیس البرز، رئیس پلیس راه استان گفت: علاوه بر ممنوعیت تردد موتورسیکلت از ساعت ۱۲ ظهر روز سه شنبه (۱۴ آبان ماه) تا ساعت ۶ روز شنبه (۱۸ آبان ماه) از محورهای "کرج - چالوس"، تردد انواع تریلر،کامیون و کامیونت نیز از محور مذکور ممنوع است.
وی خاطرنشان کرد: تردد انواع وسایل نقلیه از ساعت ۱۴ روز جمعه (۱۷ آبان ماه)تا ساعت ۲ بامداد روز شنبه(۱۸ آبان ماه) از کرج به سمت مرزن آباد ممنوع بوده و با اعلام ماموران پلیس راه در محل، تردد انواع وسایل نقلیه از ساعت ۱۷روز جمعه (۱۷ آبان ماه) تا ساعت ۲ بامداد روزشنبه (۱۸ آبان ماه)از مرزن آباد به سمت کرج به صورت یک طرفه خواهد بود.
رئیس پلیس راه استان البرز خاطرنشان کرد: مرکز کنترل ترافیک پلیس راه ناجا با شماره تلفن ۱۲۰و ۸۸۲۵۵۵۵۵ به صورت شبانه روز، پاسخگوی وضعیت راه های کشور و امدادرسانی احتمالی به حادثه‌دیدگان است.
