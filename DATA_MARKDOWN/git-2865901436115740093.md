
# Čudesna partija Tijane Bošković u derbiju pred 5.000 ljudi! Terzić i Brankica su morali da čestitaju...

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/ostali-sportovi/vesti/cudesna-partija-tijane-boskovic-u-derbiju-pred-5-000-ljudi-terzic-i-brankica-su-morali-da-cestitaju/341469)

Name joj ravne!
Tijana Bošković je još jednom kada je bilo najpotrebnije pokazala da je najbolja odbojkašica na svetu.
U velikom turskom derbiju između Ezačibašija i Fenerbahčea, Boškovićeva je odigrala čudesnu partiju, osvojila neverovatnih 36 poena i donela pobedu svom timu posle dva sata i 11 minuta velike borbe - 3:2 (23:25, 26:24, 25:19, 21:25, 15:12). 
Ezačibaši je dočekao derbi sa pet pobeda iz isto toliko mečeva kao jedina neporažena ekipa u najjačoj ligi Evrope, dok je silno pojačanii Fener imao četiri pobede i poraz od Galatasaraja. Preko 5.000 navijača je večeras gledalo truski debi od čega su većina bile pristalice popularnijeg Fenerbahčea. I imali su razloga da se raduju na početku...
Ekipa Zorana Terzića je predvođena Brankicom Mihajlović i kubanskim čudom Melisom Vargas osvojila prvi set. Ali fenomenalna Tijana Bošković je sprečila Fener da potpuno preuzme kontrolu i blistala je u drugom setu koji je Ezačibaši dobio na razliku. U trećem setu je bila još bolja i donela preokret popularnim Tigricama, da bi Fenerbahče pokazao moć u četvrtom setu i uveo meč u tajbrejk.
A Tijana je navikla da bude najbolja kada se lomi. Bila je nezasuatvljiva u tajbrejku i donela pobeda Ezačibašiju. Na kraju je meč završila sa neverovatnih 36 osvojenih poena uz čak pet as servisa. Brazilska Natalija je dodala 15 poena. Na drugoj strani su Brankica Mihajlović i Melisa Vargas osvojile po 21 poena.  
(FOTO: EczacibasiSporKulubu)
