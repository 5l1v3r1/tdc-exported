
# Virtus i dalje perfektan u Italiji, Teodosić i Marković prepustili posao drugima

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/kosarka/vesti/virtus-i-dalje-perfektan-u-italiji-teodosic-i-markovic-prepustili-posao-drugima/341552)

Doživeo je Virtus onaj jedan poraz u Evrokupu protiv Promiteasa, ali u italijanskom šampionatu izgleda da mu nema ravnog. Danas je na crtu stala veoma kvalitetna i motivisana ekipa Ređijane, tek i ona je zaustavljena na svega 59 postignutih poena. Sastav Aleksandra Đorđevića je tako upisao sedmu pobedu u Italiji - 59:79.
Srpski košarkaši danas nisu imali zapažen poenterski učinak. I dok Stefan Marković nije postigao nijedan poen, već je meč završio sa šest skokova i osam asistencija na svom kontru, Miloš Teodosić se „popravio“ u drugom poluvremenu u kojem je ubacio osam poena.
Od samog starta utakmice, Virtus je počeo da diktira tempo i videlo se da će Ređijana teško uspeti da ga isprati. Rešetali su koš domaćina redom Vims, Gejns i Hanter, kasnije su im se priključili Delija i Riči, pa je već do poluvremena na semaforu pisalo devet razlike za crno-bele - 31:40.
Pokušala je Ređijana da se vrati početkom treće deonice, ali je umesto toga dobila pravi „šamar“, pošto je Virtus uzvratio serijom 11:0, otišao na 18 poena prednosti i tako naglasio domaćima da od pobede jednostavno nema ništa.
Tim Aleksandra Đorđevića je navedenu prednost samo održao, pa čak i nadogradio tokom četvrte deonice i na kraju je uspeo da slavi sasvim zasluženu pobedu. Tim iz Bolonje se sada okreće obavezama u Evrokupu gde će u sredu igrati protiv Ulma na domaćem terenu.
Na ovom meču, najefikasniji u ekipi Virtusa bio je Vins Hanter sa 16 poena, koliko je imao i Frenk Gejns. U Ređijani se istakao Džonson sa 20 poena.

        ITALIJA 1 - 7. KOLO
      
SubotaDinamo Sasari - Virtus Roma 108:72
NedeljaBrindizi - Venecija 75:71Ređijana - Virtus 59:79Olimpija Milano - Vareze 93:69Pistoja - Trst 76:72Trevizo - Pesaro 85:75Fortitudo Bolonja - Breša /u toku/21.00: Kremona - Kantu

        Foto: 
        Shutterstock
      
