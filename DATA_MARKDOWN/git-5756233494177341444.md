
# آیا پوست موز خوراکی است؟

Published at: **2019-11-02T08:49:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619351/%D8%A2%DB%8C%D8%A7-%D9%BE%D9%88%D8%B3%D8%AA-%D9%85%D9%88%D8%B2-%D8%AE%D9%88%D8%B1%D8%A7%DA%A9%DB%8C-%D8%A7%D8%B3%D8%AA)


        پوست موز نه تنها خوراکی است، بلکه سرشار از برخی مواد مغذی کلیدی، از جمله پتاسیم، فیبر غذایی، چربی های چندغیر اشباع، و اسیدهای آمینه اساسی نیز است.
      

        آفتاب‌‌نیوز :
      
در شرایطی که گوشت میوه موز یک خوراکی محبوب در جهان است، اما شاید تاکنون طعم پوست این میوه را امتحان نکرده باشید.
به گزارش "هلث لاین"، در شرایطی که حتی فکر کردن به مصرف پوست موز ممکن است برای برخی عجیب باشد، اما این بخش از میوه موز نیز در دستورالعمل های غذایی مختلفی استفاده می شود.
فواید پوست موزپوست موز حدود 35 درصد از میوه رسیده را تشکیل می دهد و اغلب به جای مصرف دور ریخته می شود. با این وجود، استفاده از پوست موز روشی خوب برای کاهش ضایعات غذایی و در عین حال، افزودن ویتامین ها و مواد معدنی بیشتر به رژیم غذایی است.
در حقیقت، پوست موز نه تنها خوراکی است، بلکه سرشار از برخی مواد مغذی کلیدی، از جمله پتاسیم، فیبر غذایی، چربی های چندغیر اشباع، و اسیدهای آمینه اساسی نیز است.
به طور خاص، فیبر توانایی خود در بهبود شرایط اجابت مزاج، تثبیت سطوح قند خون، و تقویت سلامت قلب را نشان داده است.
در همین حال، پتاسیم می تواند به تنظیم سطوح فشار خون، محافظت در برابر زوال استخوان ها، و کاهش خطر سنگ های کلیه کمک کند.
یک مطالعه آزمایشگاهی نشان داد که پوست موز سرشار از آنتی اکسیدان ها نیز است و پوست موز نارس حاوی بیشترین میزان از آنهاست.
برخی پژوهش ها نشان داده اند که آنتی اکسیدان ها می توانند التهاب را کاهش دهند و از انسان در برابر بیماری های مزمنی مانند بیماری قلبی، سرطان و دیابت محافظت کنند.
مضرات بالقوهبرای رشد و پرورش موزهای معمول اغلب از آفت کش ها استفاده می شود. زمانی که تنها گوشت میوه موز را مصرف می کنید این مساله چندان نگران کننده نیست، اما اگر قرار به استفاده از پوست موز باشد باید مورد توجه قرار بگیرد.
قرار گرفتن در معرض آفت کش ها با برخی عوارض جانبی پیوند خورده است و ممکن است خطر بیماری هایی مانند اوتیسم، سرطان، فشار خون بالا، دیابت، و زوال عقل را افزایش دهد.
انتخاب موزهای ارگانیک در صورت امکان و شستشوی کامل پوست آنها پیش از مصرف می تواند در به حداقل رساندن مواجهه با آفت کش ها کمک کند.
همچنین، به واسطه طعم تلخ و بافت سخت، پوست موز برای افراد بسیاری گزینه ای خوشایند و قابل تحمل نیست.
در این مورد، انتخاب موزهای رسیده و پختن آنها می تواند به بهبود مزه و بافت پوست کمک کرده و جذابیت آنها برای مصرف را مقداری افزایش دهد.
چگونگی مصرف پوست موزاگر قصد مصرف پوست موز را دارید، میوه های بسیار رسیده را انتخاب کنید زیرا پوست این موزها اغلب شیرین‌تر و نازک‌تر است.
برای آماده کردن موز، بخش ساقه را جدا کرده و پوست میوه را به خوبی بشویید. سپس، آن را در یک دستگاه مخلوط کن انداخته و در اسموتی مورد علاقه خود استفاده کرده یا به دستورالعمل نان موزی اضافه کنید.
شما می توانید پختن، جوشاندن، یا سرخ کردن پوست موز را نیز مد نظر قرار دهید که به نرم شدن بافت آن کمک کرده و خوردن آن را راحت‌تر می سازد.
همچنین، پوست موز را می توان به دستورالعمل غذاهای تفت دادنی، کاری ها، و ساندویچ ها اضافه کرد تا ارزش غذایی آنها افزایش یابد.
سخن پایانیپوست موز می تواند به روش های مختلف و به عنوان بخشی از یک رژیم غذایی متعادل استفاده شود.
استفاده از پوست موز نه تنها می تواند به کاهش ضایعات غذایی کمک کند، بلکه مواد مغذی مختلفی از جمله فیبر، پتاسیم و آنتی اکسیدان ها را ارائه می کند.
افزون بر این، پوست موز را می توان به دستورالعمل های غذایی مختلف، مانند غذاهای سرخ کردنی، اسموتی ها و ساندویچ ها اضافه کرد که به افزایش ارزش غذایی آنها کمک می کند.
