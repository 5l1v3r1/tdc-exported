
# GTA 6 annunciato a dicembre 2019 come esclusiva PlayStation?

Published at: **2019-11-05T00:00:00+00:00**

Author: **Simone Tagliaferri**

Original: [Multiplayer.it](https://multiplayer.it/notizie/gta-6-annunciato-dicembre-2019-come-esclusiva-playstation.html)

Stando a delle nuove indiscrezioni, a dicembre Sony potrebbe annunciare che GTA 6 è un'esclusiva temporale di PS5. La voce nasce dal solito Reddit, dove un presunto insider anonimo, ma a quanto pare verificato, ha parlato di un 'grande annuncio' di Sony per i primi venticinque anni del marchio PlayStation, che sarà fatto il 3 dicembre 2019.Per adesso Sony è rimasta silenziosa e non ha fatto sapere niente in merito. Come spesso accade però, da voce nasce voce e altri presunti insider hanno iniziato a fare ipotesi su quale potrebbe essere questo grande annuncio, facendo partire le speculazioni più disparate. La teoria più accreditata è quella di GTA 6 esclusiva di PS5 per un mese. Il gioco dovrebbe essere disponibile al lancio della console, alla fine del 2020.Ovviamente il tutto va preso con le molle, perché di confermato non c'è niente, nemmeno l'annuncio di Sony. Insomma, per ora è solo tanto tanto fumo. Comunque sia GTA 6 è un argomento che tira moltissimo su Goo... tra i giocatori, quindi parlarne è inevitabile. Di nostro fatichiamo moltissimo a dare credito a una notizia simile, che sarebbe un inedito per Rockstar Games e anche per Sony, visto che non ha ancora presentato ufficialmente PS5. Comunque tutto è possibile e in fondo al 3 dicembre non manca molto.
