
# Nuovo Clan Partenio, una corsa agli armamenti da guerra

Published at: **2019-11-02T11:36:00+00:00**

Author: **Redazione**

Original: [AvellinoToday](http://www.avellinotoday.it/cronaca/nuovo-clan-partenio-armi-da-guerra.html)

Continua l’inchiesta relativa all’operazione che ha messo in ginocchio il Nuovo Clan Partenio. Le ultime intercettazioni della Direzione Distrettuale Antimafia parlano chiaro: il clan guidato da Pasquale Galdieri era in grado di entrare in possesso di armi da guerra. Armi semiautomatiche, fucili d’assalto e munizioni, tante. Stiamo parlando di calibro 7,65 parabellum. Le armi arrivavano all’interno di scatole chiuse, le munizioni erano raccolte in calzini. Provenivano principalmente dal Casertano e gli acquisti venivano fatti tramite contatto diretto o attraverso cataloghi scaricati online.
Le armi, una volta giunte in Irpinia, venivano nascoste in un garage di rione Mazzini, dove i carabinieri hanno effettuato una perquisizione; ma anche a Mercogliano, nell’abitazione di Carlo Dello Russo.
