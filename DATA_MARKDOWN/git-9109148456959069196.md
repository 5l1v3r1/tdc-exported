
# מי יטוס עם זוכה נינג'ה ישראל לתחרות ביפן?

Published at: **2019-11-05T13:59:00+00:00**

Author: **וואלה! סלבס**

Original: [וואלה! סלבס](https://celebs.walla.co.il/item/3321850)

מדינה שלמה כססה ציפורניים בתחילת השבוע וצפתה במתח רב רק בשביל לראות מי יצליח לעבור את מסלול המכשולים של נינג'ה ישראל, רק בשביל לראות את גיל מרנץ עוקף את שאר המתמודדים וקוטף את המקום הראשון בתחרות הקשה, כך שבעוד שבועיים - יארוז הזוכה המאושר את המזוודות ויטוס כל הדרך עד ליפן בשביל להתחרות בתחרות העולמית אליה יגיעו מתמודדים מכל העולם.
על מנת שמרנץ לא ירגיש בודד ויקבל חיזוקים ועידוד מהקהל - החליטו בהפקת התכנית לצרף לגיל עוד שתי בנות שהוא מכיר טוב מאוד, וכן גם אתם מכירים אותן. לזוכה הגדול יצטרפו גם הפרשנית של התכנית, רותם ישראל, ומי שמשכה את תשומת הלב של הצופים בעונה האחרונה, המתמודדת ספיר פישלזון. על פי מקורות יודעי דבר, השתיים יצטרפו לזוכה המאושר על מנת לצלם איתו ספיישל מיוחד שישודר בהמשך על המסך הקטן.
וואלה! סלבס רצתה להצטרף למנצח אבל הוא הוציא לה צו הרחקה אחרי שהטרידה אותו באמצע הלילה.
