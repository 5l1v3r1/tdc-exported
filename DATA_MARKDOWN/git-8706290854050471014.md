
# Τραμπ: Θα μου άρεσε ο πρόεδρος της Ουκρανίας να με επισκεφτεί στον Λευκό Οίκο

Published at: **2019-11-03T02:24:00+00:00**

Author: ****

Original: [enikos.gr](http://www.enikos.gr/international/681931/trab-tha-mou-arese-o-proedros-tis-oukranias-na-me-episkeftei-ston)

Ο Αμερικανός πρόεδρος Ντόναλντ Τραμπ δήλωσε χθες πως θα ήθελε ο Ουκρανός ομόλογός του Βολοντίμιρ Ζελενσκι να επισκεφθεί τον Λευκό Οίκο και αναμένει από αυτόν να αποδεχθεί τη σχετική πρόταση.
«Θα έλεγα μετά βεβαιότητος ότι θα τον καλούσα. Θα μου άρεσε να ερχόταν να επισκεφθεί τον Λευκό Οίκο, εάν θέλει να έλθει, και πιστεύω πως θα του αρέσει να έλθει», δήλωσε ο Τραμπ στους δημοσιογράφους έξω από τον Λευκό Οίκο καθ’ οδόν προς τη Νέα Υόρκη.
Ο Τραμπ βρίσκεται στο στόχαστρο της διαδικασίας καθαίρεσή τους που έχουν δρομολογήσει οι Δημοκρατικοί εξαιτίας των αποκαλύψεων για τις τηλεφωνικές επαφές που είχε με τον Ζελενσκι, προκειμένου να του ζητήσει να κάνει έρευνες για τον πιθανό αντίπαλό του για την προεδρία Τζο Μπάιντεν.
Πηγή: ΑΜΠΕ
