
# Порошенко буде розгойдувати ситуацію в країні, – Онищенко

Published at: **2019-11-05T21:17:00+00:00**

Author: ****

Original: [ZIK.UA](https://zik.ua/news/2019/11/05/poroshenko_bude_rozgoyduvaty_sytuatsiyu_v_kraini__onyshchenko_1684487)


        Попередній президент України Петро Порошенко володіє величезними коштами, які здобув за роки своєї каденції, і нині він використовує їх на розгойдування ситуації в країні.
      
Про це в ефірі програми «Кожен з нас президент» на телеканалі ZIK під час включення заявив колишній народний депутат України ВРУ VII та VIII скликань Олександр Онищенко.
Пан Онищенко вважає, що колишній президент України Петро Порошенко є найбільшим злом для країни. Зокрема, на його думку, це зло полягає у тому, що Порошенко володіє величезними коштами, які здобув упродовж своєї каденції. І ці кошти він використовує, окрім захисту себе і свого оточення, на послаблення позицій нової влади.
«Ті акції, які сьогодні проходять щодо дискредитації президента, ті бойовики, які сьогодні там з'являються і будь-яким чином заважають встановленню миру, ... – це все фінансує Порошенко», – переконаний політик.
Він зауважив, що коштами пана Порошенка, з його можливостями, спілкуванням з олігархами і силами, які зараз незадоволені Зеленським, «він прийде до того, що він буде розгойдувати ситуацію».
