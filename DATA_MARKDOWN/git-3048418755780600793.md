
# Zorgen bij KNVB over criminele invloed op amateurclubs

Published at: **2019-11-07T13:00:00+00:00**

Author: **Redactie**

Original: [ThePostOnline](https://tpo.nl/2019/11/07/zorgen-bij-knvb-over-criminele-invloed-op-amateurclubs/)

De KNVB maakt zich zorgen om de berichten over criminele invloeden in het amateurvoetbal. Dat laat de voetbalbond weten na een onderzoek van RTL Nieuws, waarin ruim zeventig van de in totaal 386 ondervraagde amateurclubs hebben aangegeven dat ze signalen van criminaliteit voorbij zien komen bij hun vereniging.
“We maken er ons zorgen over en we nemen dergelijke signalen dan ook serieus. Het voetbal kan niet zonder sponsoring, maar het kan voor bestuurders lastig zijn te doorgronden wie je uiteindelijk voor je hebt als potentiële sponsor of investeerder. We willen clubs en leden helpen ze bewust te maken van de risico’s en dreigingen rond sponsoring en investeringen; weten met wie je in zee gaat en welke vragen je kan stellen”, aldus de bond.
De KNVB zegt verantwoordelijkheid te willen nemen. “Maar we zijn een sportbond met beperkte bevoegdheden op dit specifieke gebied. We zijn geen opsporingsinstantie. Daarom is samenwerking en informatie-uitwisseling met de overheid, politie en gemeenten op dit thema zeer belangrijk. We werken graag samen met de instanties die beschikken over de juiste bevoegdheden en mandaat.”
De bond zegt naar aanleiding van een eerder onderzoek naar dit onderwerp in de regio Brabant-Zeeland al eerder op te hebben geroepen tot “een gedegen representatief onderzoek naar de aard en omvang van ondermijning en criminele invloeden binnen de sportwereld”.
Volgens het onderzoek van RTL krijgen clubs onder meer te maken met cash geld van dubieuze sponsors, mensen die drugs aanbieden en geldschieters die anoniem willen blijven.

        ANP
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
 
