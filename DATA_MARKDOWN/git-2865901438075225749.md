
# Nadal sutra odlučuje o učešću na završnom mastersu u Londonu

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/tenis/vesti/nadal-sutra-odlucuje-o-ucescu-na-zavrsnom-mastersu-u-londonu/341595)

Rafael Nadal bi možda bio i najbolji teniser svih vremena da nije sklon povredama. Tačnije, njegov način igranja, sa mnogo energije i siline u udarcima, koštaju ga neprestanih zdravstvenih problema.
Uglavnom mu tu "prednjače" kolena, ali ovaj put u Parizu je popustio trbušni zid. Zbog toga je Španac, koji se jutros vratio na čelo ATP liste, morao da preda bez borbe polufinale Denisu Šapovalovu. To je naravno savršeno iskoristio Novak Đoković i smanjio štetu, to jest zaostanak za Špancem na svetskoj lestvici na prihvatljivih i uhvatljivih 640 poena.
Međutim, sada se postavlja pitanje da li će Nadal uopšte učestvovati na završnom mastersu sezone koji počinje idućeg ponedeljka u Londonu. Povreda je očigledno veoma nezgodna, kakve uglavnom i jesu kada napuknu ili puknu abdominalni mišići jer učestvuju u bukvalno svakom pokretu tela. 
Uznemirujuće vesti stižu iz kampa Balearca koji je na pragu da odustane, a konačna odluka će biti doneta sutra, pred žrebanje za završni masters u Londonu koji će rešiti da li će Španac ostati na prvom mestu ATP liste koje je preuzeo danas od Đokovića, ili će se naš as vratiti na isto. Ukoliko odustane, u britanskoj prestoniciu će zaigrati njegov sunarodnik Roberto Bautosa Agut kao prva zamena.
"Jako mi je žao što se povredio, to nikome ne bih poželeo", izjavio je Beograđanin sinoć nakon pobede u Parizu, "Nadam se da će se Rafa oporaviti, turnir neće biti isti bez njega"
O mogućim scenarijima raspleta bitke za vrh svetske lestvice pročitajte OVDE.

        (Foto: Reuters)
      
