
# Проведення цьогорічного кліматичного саміту перенесли до Мадрида

Published at: **2019-11-02T21:57:00+00:00**

Author: ****

Original: [ZIK.UA](https://zik.ua/news/2019/11/02/provedennya_tsogorichnogo_klimatychnogo_samitu_perenesly_do_madryda_1682407)


        Кліматичний саміт (COP25) цього року відбудеться не в столиці Чилі, Сантьяго, а в Мадриді – столиці Іспанії. Кліматичний саміт заплановано на 2–13 грудня.
      
Організація Об’єднаних Націй вказала нового господаря цьогорічного саміту, присвяченого питанням клімату, після того, як від його проведення відмовилося чилійське державне керівництво, – повідомляє Польське радіо.
30 жовтня президент Чилі Себастьян Піньєра повідомив, що його країна примушена скасувати організацію саміту через антиурядові протести. Зорганізувати COP25 у столиці Іспанії запропонував у 31 жовтня прем’єр-міністр цієї країни Педро Санчес.
Масові вуличні протести почалися в Чилі 18 жовтня. Їх першою причиною було підвищення цін на квитки громадського транспорту. Опісля протести перейшли у спротив суспільному розшаруванню й убогості. Чилі відмовилося організувати також іншу подію, саміт держав Азійсько-Тихоокеанського економічного співробітництва.
Нагадаємо, в Нью-Йорку у штаб-квартирі ООН 21 вересня проходив Молодіжний кліматичний саміт.
