
# యూట్యూబ్‌ వంటల తాత.. ఇక లేడు!

Published at: **2019-11-01T04:06:53+00:00**

Author: ****

Original: [Andhrajyothy](https://www.andhrajyothy.com/artical?SID=943136)

Ph: 88865 47666ప్రవేశం ఉచితం ADVT
హైదరాబాద్‌, అక్టోబరు 31: వంటల తాత.. ‘గ్రాండ్‌పా కిచెన్‌’ చానల్‌తో లక్షల్లో అభిమానుల్ని సంపాదించుకున్న యూట్యూబ్‌ స్టార్‌.. నారాయణ రెడ్డి (73) చనిపోయారు. అక్టోబరు 27న ఆయన చనిపోయినట్టు ఆయన యూట్యూబ్‌ చానల్‌లోనే బుధవారం ప్రకటించారు. 2017లో ప్రారంభించిన ఆయన చానల్‌కు దాదాపు 61 లక్షల మంది సబ్‌స్ర్కైబర్లు ఉన్నారు. చికెన్‌ బిర్యానీ నుంచి కేఎ్‌ఫసీ తరహా చికెన్‌ వంటకాల దాకా.. గులాబ్‌జామూన్ల నుంచి ఓరియో పుడ్డింగ్‌ దాకా.. నోరూరించే వంటకాలను తయారుచేసే విధానాన్ని చూపించి, వాటిని అనాథలకు పంచిపెట్టే నారాయణరెడ్డికి విదేశాల్లోనూ అభిమానులున్నారు. ఆంగ్లం అంతగా రాకపోయినా.. తనకు వచ్చిన ఇంగ్లి్‌షలోనే చెబుతూ ఆయన చేసిన వంటలపై పలు దేశాల పత్రికలు, వెబ్‌సైట్లు ప్రత్యేక కథనాలను వెలువరించాయి. సెప్టెంబరు 20న ఈ చానల్‌లో ఒక వంట వీడియోను పోస్ట్‌ చేసిన తర్వాత నారాయణరెడ్డి ఆరోగ్యం క్రమంగా క్షీణించింది. అక్టోబరు 24న చివరిసారి ఆయన ఆ చానల్‌లో కనిపించి తన ఆరోగ్యం గురించి వివరాలు తెలిపారు. ఆ తర్వాత మూడురోజులకే కన్నుమూశారు.
