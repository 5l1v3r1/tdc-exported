
# Λαμπτήρες LED αποκτά και ο οδικός φωτισμός Δήμου Κ. Πολεμιδιών

Published at: **2019-11-04T14:32:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595660/lamptires-led-apokta-kai-o-odikos-fotismos-dimou-k-polemidion)

Μέχρι και 67% εξοικονόμηση ενέργειας αναμένεται να φέρει στον Δήμο Κάτω Πολεμιδιών, η αντικατάσταση του οδικού φωτισμού με λαμπτήρες τεχνολογίας LED. Σύμφωνα με σημερινή ανακοίνωση του Δήμου, με βάση τη συμφωνία με την Αρχή Ηλεκτρισμού, η διαδικασία αντικατάστασης του οδικού φωτισμού έχει ήδη αρχίσει και αναμένεται να ολοκληρωθεί μέχρι το τέλος Απριλίου 2020, ενώ συνολικά θα  αντικατασταθούν 3.528 ενεργοβόροι λαμπτήρες. Η εξέλιξη αυτή, προστίθεται, πέραν του σημαντικού οικονομικού οφέλους για τον Δήμο, αφού αναμένεται εξοικονόμηση ενέργειας της τάξης του 67%, θα έχει και θετικές περιβαλλοντικές συνέπειες. 
