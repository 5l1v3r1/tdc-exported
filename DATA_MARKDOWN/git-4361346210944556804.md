
# 
        Luxuslimuzinból integettek a hátrányos helyzetű gyerekek - fotók
      

Published at: **2019-11-03T16:25:00+00:00**

Author: **Bors**

Original: [www.borsonline.hu](http://www.borsonline.hu/aktualis/luxuslimuzinbol-integettek-a-hatranyos-helyzetu-gyerekek-fotok/185815)

Sokan lepődhettek meg a minap Budapesten: limuzinok, luxusautók vonultak, tele boldog, integető gyerekekkel a főváros utcáin. Nos, a magyarázat a rendkívüli látványra: a Baptista Szereteszolgálat nyújtott felejthetetlen élményt a szegénység világnapja alkalmából 200 rászoruló csemete számára.
– Az volt a cél, hogy ehéz sorsú kisdiákoknak szerezzük egy életre szóló élményt – mondta Baricz Dezső, a szeretetszolgálat programszervezője.
– A gyermekek és a felnőtt kísérők is viszik magukkal ezeket az élményeket, és heteken, de akár hónapokon keresztül erről beszélnek, és erőt merítenek a mindennapokhoz. Számomra ez a legcsodálatosabb érzés, amiért érdemes élni, örömöt szerezni. Nekem nem volt gyermekkorom, mivel gyermekotthonban nevelkedtem fel. Köszönetet szeretnék mondani a támogatóknak: az Országos Rendőr Főkapitányságnak, dr. Balogh János rendőr vezérőrnagynak, országos rendőrfőkapitánynak a rendőri biztosításért. Mága Zoltán Liszt Ferenc-díjas világhírű hegedűművésznek a nyújtott támogatásért.
Polgár Tünde saját autójával vitte a gyermekeket az eseményen:
– Örömmel segítek, és veszek részt ilyen jótékonysági rendezvényen. A gyerekek nagyon jól érezték magukat, aranyosak, lelkesek voltak, csillogtak a szemeik a boldogságtól. Egy ilyen esemény során arra az időre elfelejtik azt, ami a hétköznapjaikat nyomja, teljes mértékben feltölti őket. Ezért támogatom Dezső ötleteit.
