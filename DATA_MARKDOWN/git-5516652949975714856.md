
# BBC: Το τελευταίο παραδεισένιο νησί της Ελλάδας βρίσκεται στα Δωδεκάνησα

Published at: **2019-11-02T17:00:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424959/bbc-to-teleytaio-paradeisenio-nhsi-ths-elladas-brisketai-sta-dwdekanhsa)


        Η απομόνωση έχει διασώσει αυτό το ελληνικό νησί από τις ορδές των τουριστών και αποτελεί τον τελευταίο ελληνικό παράδεισο της χώρας, σύμφωνα με ρεπορτάζ του βρετανικού τηλεοπτικού δικτύου BBC.
      
Το νησί λέγεται Αρκιοί ή Αρκοί. Βρίσκεται στο Αιγαίο. Σύμφωνα με το BBC, έχει 44 κατοίκους και 450 κατσίκες. Διοικητικά ανήκει στον δήμο Πάτμου.
Η δημοσιογράφος του BBC το ανακάλυψε πριν από μερικά χρόνια κατά τύχη όταν ταξίδευε στη Σάμο. «Καθώς έψαχνα για την απομονωμένη παραλία Λιμνάρι γνώρισα τον Τάσο Μελιάνο σε έναν δρόμο που οδηγούσε μέσα από τη γη της οικογένειάς του πριν πάρω το απότομο βύθισμα κάτω από την τραχιά ανατολική πλαγιά του νησιού για να φτάσω στον προστατευμένο όρμο.
Ο 45χρονος βοσκός δεν είχε καμία επιθυμία να ζει αλλού αν και η σύντροφός του έφυγε από τους Αρκιούς γιατί δεν μπορούσε να αντέξει τους χειμώνες», γράφει η δημοσιογράφος.
Ο τουρισμός είναι σημαντικός για το νησί αλλά περιορίζεται σε σκάφη που δένουν στο μικρό λιμάνι τους για λίγες ημέρες. Για τους επισκέπτες υπάρχουν μόλις 30 δωμάτια διαθέσιμα. Η μοναδική ιστορικής σημασίας τοποθεσία έχει μία παλιά ιταλική στρατιωτική φυλακή που κατασκευάστηκε κατά τον Β’ Παγκόσμιο Πόλεμο.
«Τώρα είναι όμορφα και έχεις παρέα. Αλλά όταν κλείνουν όλα και αρχίζουν οι άνεμοι από τον νόμο και έχει κεραυνούς για μία εβδομάδα, ούτε καράβι, ούτε γιατρό, ούτε τσιγάρα και το ίντερνετ και τα τηλέφωνα «πέφτουν», τότε μιλάμε», είπε ο ιδιοκτήτης της ταβέρνας του νησιού, Νίκος Κάβουρας, ο οποίος προτιμάει να περνάει τον χειμώνα με την οικογένειά του στην Πολωνία.
Το σχολείο του νησιού έχει μόλις έναν μαθητή, τον 10χρονο Χρήστο Καμπόσο.
«Οι γυναίκες έρχονται το καλοκαίρι αλλά δεν θέλουν να μείνουν εδώ και να κάνουν οικογένεια.
Δεν μπορώ να πιστέψω ότι το 2019 δεν υπάρχει γιατρός ή φάρμακα σ’ αυτό το μέρος», είπε η δασκάλα του σχολείου, Μαρία Τσιαλέρα.
