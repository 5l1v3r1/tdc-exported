
# Twitter звинуватили у шпигунстві на користь Саудівської Аравії, – ЗМІ

Published at: **2019-11-07T09:52:00+00:00**

Author: ****

Original: [ZIK.UA](https://zik.ua/news/2019/11/07/twitter_zvynuvatyly_u_shpygunstvi_na_koryst_saudivskoi_aravii__zmi_1685657)


        У США двох колишніх співробітників компанії Twitter звинуватили в шпигунстві на користь Саудівської Аравії.
      
Про це повідомляє Анадолу з посилання на американські ЗМІ.
Справа про передачу особистих даних тисяч користувачів Twitter слухається в суді Сан-Франциско.
За даними слідства, Ер-Ріяд вів планомірну роботу з вербування співробітників Twitter. З 2015 року було здійснено більше шести тисяч незаконних проникнень в облікові записи користувачів соцмережі. При цьому в 33 випадках зафіксовано крадіжку інформації про користувачів, з вимогою розкриття інформації про яких Ер-Ріяд раніше офіційно звертався в Twitter.
Двоє співробітників Twitter за дорученням влади Саудівської Аравії стежили за опозиціонерами і популярними журналістами, які мали понад мільйон підписників.
У якості винагороди саудівці перерахували на банківські рахунки співробітників Twitter десятки тисяч доларів, а також подарували їм дорогі годинники.
Незабаром після розкриття факту шпигунства особи, причетні до нього, були звільнені з компанії.
Нагадаємо, компанія Facebook визнала ще один витік даних користувачів соцмережі. Цього разу близько 100 розробників додатків, незважаючи на заборону компанії, отримали доступ до даних користувачів.
