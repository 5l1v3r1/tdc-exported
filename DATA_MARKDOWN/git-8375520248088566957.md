
# Капітан збірної України з волейболу виграв свій перший трофей в Італії

Published at: **2019-11-04T16:50:39+00:00**

Author: ****

Original: [ГЛАВКОМ](https://glavcom.ua/sport/news/kapitan-zbirnoji-ukrajini-z-voleybolu-vigrav-sviy-pershiy-trofey-v-italiji-637636.html)

Капітан збірної України з волейболу Олег Плотницький з волейболу виграв свій перший титул в Італії.
Перейшовши влітку цього року з «Монци» до лав чинних чемпіонів Серії А «Перуджі», Олег долучився до перемоги своєї нової команди в матчі за Суперкубок Італії. У титульному поєдинку чемпіони здолали «Модену» - 3:2 (27:25, 23:25, 25:23, 18:25, 15:12).
Плотницький епізодично з’являвся на майданчику з лави запасних і набрав у цій зустрічі три очки. А лідерами атак «Перуджі» були серб Александр Атанасьєвіч і поляк кубинського походження Вільфредо Леон, які набрали 21-не і 18 очок відповідно. В атаці суперників традиційно виблискував італієць російського походження Іван Зайцев, який назабивав 30 очок.
Нагадаємо, що в італійську Серію А Плотницький перебрався з харківського «Локомотива». У складі слобожанців Олег був дворазовим чемпіоном України (2016, 2017) і вигравав Кубок України (2016). Напередодні нинішнього сезону в інтерв’ю «Главкому» волейболіст говорив, що збирається у цьому сезоні разом із «Перуджею» нарешті відкрити лік європейським клубним титулам.
У складі збірної Плотницький виграв срібло юніорського чемпіонату Європи-2016, а на цьогорічному дорослому Євро став співавтором історичного досягнення – чоловіча збірна нашої держави вперше дійшла до чвертьфіналу.
