
# Хамилтън след финала: От 6-годишен баща ми ме е научил никога да не се предавам

Published at: **2019-11-03T23:55:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/motor/hamiltyn-sled-finala-ot-6-godishen-bashta-mi-me-e-nauchil-nikoga-da-ne-se-predavam-1391508.html)

Пилотът на Мерцедес Люис Хамилтън беше изключително радостен след спечелването на шестата си световна титла във Формула 1. Британецът заяви след финала, че за него е чест да запише името си до най-големите легенди в спорта. Той остава на само един трофей от абсолютния рекордьор Михаел Шумахер.
"Това е невероятно, наистина, не мога да повярвам. Днес беше много тежко състезание. Вчера беше труден ден за нас, но Валтери свърши отлична работа. Днес просто исках да се възстановя и да донеса двоен успех за нашия тим. Не вярвах, че това ще се случи, изпълнен съм с много емоции в момента, за мен е чест да бъда в компанията на такива велики състезатели", започна Хамилтън.
"Когато бях на 6 или 7 години, баща ми ми каза да не се предавам никога. Това е мотото на семейството. Направих всичко възможно, за да стана шампион още днес. Не знам относно световни титли, но се чувствам свеж и готов за оставащите две състезания. Няма да се откажем от борбата за победи и там", добави още той.
 
