
# Kakšen je pravi partner za vašo osebnost?

Published at: **2019-11-07T15:44:00+00:00**

Author: **Katarina Golob**

Original: [Slovenske novice](https://www.slovenskenovice.si/stil/bivanje/clanek/kaksen-je-pravi-partner-za-vaso-osebnost-242009)

Ljudje imamo različne značaje in osebnosti, to pa močno vpliva na izbor partnerja. Na podlagi svoje osebnosti lahko vidite, kakšen partner vam ustreza.
To so ljudje, ki ne marajo laži in vedno govorijo resnico, partnerju so zelo privrženi, ne marajo sprememb in so poosebljenje zvestobe. Kljub temu imajo težavo z zaupanjem, zato potrebujejo nekoga, ki je romantičen in hkrati dovolj stvaren, da jim bo s svojimi dejanji dokazal nasprotno – da je zaupanje treba imeti, ko si ga nekdo zasluži.
Ne želijo se izpostavljati, raje ob strani opazujejo dogajanje in si mislijo svoje, ne da bi odprli usta. Pogosto so samotarji, raje poslušajo kot govorijo, zato morda delujejo nedostopno, a v njih v resnici tli želja po avanturi, po nekom, ki bo prebudil njihov ogenj in jih osvobodil.
PerfekcionistiTežijo k idealom, ki ne obstajajo, obremenjujejo se z malenkostmi, namesto da bi uživali v tem, kar jim življenje lepega ponuja. Potrebujejo nekoga, ki bo pregnal njihovo slabo vest in jih naučil na življenje gledati z razdalje ter z več humorja.
Vedno najprej pomislijo na druge, preden naredijo kar koli od tega, kar si želijo sami, zato ni čudno, da pogosto ostanejo nezadovoljeni. Menijo, da bodo s svojim trudom pridobili ljubezen in pozornost, partnerja imajo za avtoriteto, skoraj starše, in pri njem ljubijo in občudujejo pogum, s katerim živi življenje. To jim je lahko v pomoč, da se naučijo, kako več misliti samo nase in se manj ukvarjati z drugimi.
Radi bi vse in nič, predvsem pa za nič na svetu ne bi zamenjali svoje svobode. Radi se zabavajo in imajo več partnerjev, včasih celo istočasno, s tem se ne obremenjujejo. Sovražijo avtoriteto, sami sebi so dovolj, zato so izjemno karizmatični. Partnerja lahko najdejo v skupini opazovalcev, saj drug drugega dopolnjujejo.
