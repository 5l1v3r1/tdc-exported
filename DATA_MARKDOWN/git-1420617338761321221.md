
# Centocelle, incendiata (di nuovo) la libreria antifascista. PD: ‘Atto inquietante’

Published at: **2019-11-06T10:36:08+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/centocelle-incendiata-di-nuovo-la-libreria-antifascista-pd-atto-inquietante.html)


        “Quanto accaduto alla Pecora Elettrica, con un nuovo incendio a poche ore dalla riapertura, preoccupa e inquieta. Già lo scorso 25 aprile un primo incendio doloso devastò la libreria, questa notte un per la seconda volta ignoti hanno deciso di colpire questo luogo di cultura, dove si promuove resistenza civile, fatta di azioni per il territorio. Persone codarde colpiscono di notte scegliendo dei simboli della nostra comunità”.
      
È quanto dichiarano in una nota congiunta Pd la consigliera regionale Marta Leonori, la consigliera comunale Ilaria Piccolo e il segretario Pd V Municipio Riccardo Vagnarelli.
“Non molto tempo fa era stata vittima di un episodio simile anche un’altra pizzeria poco lontano dalla libreria antifascista. Non possiamo non notare come si scelga di intimidire delle persone che fanno attività proprio in quella parte di Centocelle che sta vivendo il maggior momento di sviluppo, sia culturale che economico. Confidiamo nel lavoro delle forze dell’ordine. Il Partito Democratico è come sempre vicino ai proprietari della Pecora Elettrica e a tutti coloro che credono nella cultura come strumento di crescita per il proprio territorio. Centocelle è un quartiere storico della resistenza partigiana. Sempre aperto al confronto. E certo – conclude la nota – non si lascia spaventare ed intimidire da chi agisce di nascosto con il favore della notte”.
