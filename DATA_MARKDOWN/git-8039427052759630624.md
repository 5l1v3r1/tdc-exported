
# సిర్సాలోని డేరా సచ్చాసౌదాకు వచ్చిన హనీప్రీత్

Published at: **2019-11-07T06:22:06+00:00**

Author: ****

Original: [Andhrajyothy](https://www.andhrajyothy.com/artical?SID=948687)

ADVT
సిర్సా (హర్యానా): బెయిలుపై విడుదలైన డేరాబాబా గుర్మీత్ రామ్ రహీం దత్తపుత్రిక హనీప్రీత్ సింగ్ బుధవారం అర్దరాత్రి సిర్సాలోని డేరాసచ్చాసౌదాకు వచ్చారు. డేరాబాబా తన ఆశ్రమంలో ఉన్న మహిళా భక్తులపై అత్యాచారం చేసిన కేసులో అరెస్టు అనంతరం అల్లర్లు రేపేందుకు హనీప్రీత్ కుట్ర పన్నిందని పోలీసులు ఆమెను అరెస్టు చేసి జైలుకు తరలించారు. ఈమెపై దేశద్రోహం ఆరోపణలను పంచకుల కోర్టు కొట్టేసిన నేపథ్యంలో బెయిలు లభించింది.దీంతో రెండేళ్లుగా జైలులో ఉన్న హనీప్రీత్ బుధవారం అంబాలా సెంట్రల్ జైలు నుంచి విడుదలయ్యారు. జైలు నుంచి వచ్చిన హనీప్రీత్ కు డేరా సచ్చాసౌదా వద్ద వందలాది మంది భక్తులు అర్దరాత్రి వేచి ఉండి స్వాగతం పలికారు. డేరాబాబా ఆశ్రమానికి వచ్చిన హనీప్రీత్ ఏం చేస్తుందనేది ఆసక్తికరంగా మారింది.
 
