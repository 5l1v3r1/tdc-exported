
# На Тернопільщині через ДТП перекривали дорогу міжнародного значення

Published at: **2019-11-03T10:47:18+00:00**

Author: ****

Original: [Українська правда](https://www.pravda.com.ua/news/2019/11/3/7230852/)

У зв'язку з ДТП на Тернопільщині у неділю був тимчасово обмежений рух дорогою міжнародного значення М-19.
Джерело: патрульна поліція Тернопільської області
Дослівно: "У зв’язку з оформленням дорожньо-транспортної пригоди, яка сталася поблизу с. Кровінка, Теребовлянського району, Тернопільської області, рух ділянкою дороги М-19 (Доманове - Ковель - Чернівці -Тереблече), де трапилася подія, тимчасово обмежений.
Тернопільські патрульні забезпечують безпеку дорожнього руху. Будь ласка, врахуйте цю інформацію та, за можливістю, скористайтеся іншими маршрутами".
Деталі: Як видно з опублікованого фото, вантажівка перекинулася та повністю перегородила дорогу.
Оновлення: О 13:25 патрульна поліція Тернопільщини повідомила, що рух автодорогою М-19 повністю відновлений.
У автопригоді ніхто не постраждав. На 35-річного водія вантажівки інспектори склали протокол за ст. 124 КУпАП (Порушення ПДР, шо призвели до ДТП).
Довідка: Траса М19 — автомобільний шлях міжнародного значення на території України, довжиною 512 км, пролягає від переходу Доманове (Волинська область) до автомобільного прикордонного переходу Порубне (Чернівецька область). На території України є частиною Європейського автомобільного маршруту E85.
