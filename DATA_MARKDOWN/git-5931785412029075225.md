
# Zdjelar: Vratili smo se psihički, spremamo se za Mančester

Published at: **2019-11-03T10:22:20+00:00**

Author: **Nemanja**

Original: [Sportska centrala](https://www.sportskacentrala.com/2019/11/03/zdjelar-vratili-smo-se-psihicki-spremamo-se-za-mancester/)

Fudbaler Partizana Saša Zdjelar istakao je važnost jučerašnje pobede nad Vojvodinom (4:0) uoči utakmice sa Mančester junajtedom.
Partizan je na svom terenu bio ubedljiv protiv trećeplasirane ekipe koju predvodi Nenad Lalatović i sa četiri gola ispratio ,,lale“ u Novi Sad.
 – Odigrali smo jednu odličnu utakmicu iz svih aspekata. Odlično smo branili, bili kompaktni i to nam je donelo niz mogućnosti za pobedu sa visokim rezultatom i lepim golovima. Mislim da je ekipa uradila jedan veliki posao posebno posle poraza koji smo doživeli na Brdu sa Čukaričkim – rekao je Zdjelar, a preneo sajt kluba.
U pojedinim mečevima ove sezone, dešavaju se rezultati koje ekipa nije očekivala, što stvori dodatni pritisak.
 – Koliko sve to bio fudbal i sa neke strane je ljudski kada kiksnete, kada ste u Partizanu svi znamo da se to ne prašta i da se zahteva i očekuje samo pobeda. I dok bi možda neka ekipa pala posle svega mi smo još jednom pokazali da znamo u najtežim situacijama i pod ogromnim pritiskom da se izdignemo i pokažemo karakter kao danas – dodao je Zdjelar.
Crno-bele u četvrtak očekuje novi duel sa Mančester junajtedom u Ligi Evrope.
 – Ova utakmica i konačan rezultat nam je pomogao da se vratimo psihički i spremimo za utakmicu sa Mančesterom – završio je Zdjelar.
