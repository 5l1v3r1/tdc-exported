
# 36-letnika na plaži raztrgala zver

Published at: **2019-11-04T20:42:00+00:00**

Author: **N. B.**

Original: [Slovenske novice](https://www.slovenskenovice.si/kronika/na-tujem/clanek/umrl-36-letnik-ki-ga-je-na-plazi-raztrgala-zver-243050)

KURILSK – Devet dni po tem, ko ga je med nabiranjem rakcev na plaži na enem izmed otokov Kurilskega otočja napadla medvedka, je v bolnišnici umrl Aleksej Ivanovski (36). Nesrečniku je zver med drugim dobesedno odtrgala del zadnjice, lasišča in hrbta, ostal je tudi brez enega ušesa.Medvedka je po poročanju prič imela dva mladiča. Ko je napadla Alekseja, so prisotni vanjo začeli metati vse, kar jim je prišlo pod roke, a neuspešno. Aleksej je bil takoj po napadu že klinično mrtev, a so ga reševalci uspešno oživili. Z letalom so ga odpeljali v domači kraj, kjer pa je v bolnišnici umrl zaradi posledic srčnega infarkta.
