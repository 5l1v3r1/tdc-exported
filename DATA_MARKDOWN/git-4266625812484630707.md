
# СБУ спільно з митницею запускають єдину електронну базу доручень

Published at: **2019-11-06T18:32:00+00:00**

Author: ****

Original: [ZIK.UA](https://zik.ua/news/2019/11/06/sbu_spilno_z_mytnytseyu_zapuskayut_iedynu_elektronnu_bazu_doruchen_1685297)


        Служба безпеки України спільно з митницею запускають єдину електронну базу доручень на проведення митного огляду.
      
Як повідомляє пресслужба СБУ, у відомстві сподіваються, що це суттєво підвищить ефективність боротьби з контрабандою та контролю за переміщенням товарів через кордон.
Зокрема, база передбачає централізовані надсилання доручень від правоохоронних органів на проведення митного огляду товарів і транспортних засобів. Процес відбуватиметься в електронному вигляді та допоможе зосередити всі запити в одному місці.
"Перші доручення в онлайн-формі надійдуть саме від Служби безпеки України", ‒ наголосив голова СБУ Іван Баканов.
Також зазначається, що запровадження системи дозволить відмовитись від надсилання правоохоронцями запитів у паперовому вигляді до конкретного митного посту. Раніше, за такою процедурою неможливо було відслідкувати проведення митного огляду, і відповідно збільшувалась кількість зловживань на місцях.
Раніше повідомлялося, що на митниці переходять на нову систему оцінки товарів: замість кілограмів будуть штуки.
 
 
 
