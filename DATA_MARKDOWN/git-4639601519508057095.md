
# Βέλγιο: Υπό ανάλυση η «ύποπτη λευκή σκόνη»

Published at: **2019-11-06T21:57:11+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/world/velgio-ypo-analysi-i-ypopti-leyki-skoni/)

Σε κατάσταση συναγερμού τέθηκαν το απόγευμα της Τετάρτης οι βελγικές αρχές μετά την πληροφορία ότι σε βαγόνι τρένου εντοπίστηκε μια σακούλα με «λευκή σκόνη».
Άμεσα τέθηκε σε εφαρμογή το σχέδιο αντιμετώπισης επιθέσεων που σχετίζονται με χημικές ουσίες, καθώς υπήρχε ο φόβος μήπως πρόκειται για άνθρακα.

        Προανακριτική για Novartis : Τι ετοιμάζουν Πολάκης – Τζανακόπουλος στη συνεδρίαση
      
Το τρένο είχε προορισμό το αεροδρόμιο των Βρυξελλών.
Οι επιβάτες απομακρύνθηκαν άρον άρον και η περιοχή αποκλείστηκε. Επί τόπου έσπευσαν ισχυρές δυνάμεις της αστυνομίας, πυροσβεστικά οχήματα και ασθενοφόρα. Δεν υπάρχει αναφορά για κάποιον τραυματία ή για κάποιον που αισθάνθηκε αδιαθεσία.
Η σακούλα φαίνεται πως βρέθηκε από εργαζόμενο του τρένου, ο οποίος ειδοποίησε την ασφάλεια του σιδηροδρομικού σταθμού.
Δείγμα της λευκής σκόνης έχει σταλεί για ανάλυση.
Ο συναγερμός σήμανε περίπου στις 18:00 τοπική ώρα, όταν ο οδηγός βρήκε τη βαλίτσα, η οποία περιελάμβανε τσάντες με «λευκή σκόνη».
Οι βελγικές αρχές κινητοποιήθηκαν άμεσα και αφαίρεσαν τη βαλίτσα από το τρένο. Το περιεχόμενό της αναμένεται να σταλεί για έλεγχο.

        Μάθιου Πάλμερ : «Ζημιογόνος και προκλητική» η επέκταση τουρκικών γεωτρήσεων σε ελληνική υφαλοκρηπίδα και ΑΟΖ
      
