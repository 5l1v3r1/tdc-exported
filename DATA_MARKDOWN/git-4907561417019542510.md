
# Işın Karaca ile Tuğrul Odabaş boşanıyor

Published at: **2019-11-06T05:29:18+00:00**

Author: ****

Original: [Posta](https://www.posta.com.tr/isin-karaca-ile-tugrul-odabas-bosaniyor-haber-fotograf-2217260)

2016 yılında evlenen Işın Karaca ve Tuğrul Odabaş, boşanma kararı aldı. Ünlü çiftin görüş farklılıkları nedeniyle ayrılık kararı aldıkları öğrenildi. 
Boşanma kararının ardından Tuğrul Odabaş, Işın Karaca ile birlikte yaşadığı evden ayrıldı. Ünlü şarkıcı da eşinin evden ayrılmasının ardından boşanmak için mahkemeye başvurdu.
Hürriyet'ten Arzu Akbaş'ın haberine göre; ünlü çiftin anlaşmalı boşanma davası bugün Çağlayan Adliyesi’nde görülecek. Öte yandan Tuğrul Odabaş’ın sosyal medya hesabından Karaca ile birlikte çekilen fotoğraflarını silmemesi dikkat çekti.
Işın Karaca çocukluk arkadaşı Tuğrul Odabaş’la 2016 yılında üçüncü evliliğini yapmıştı. Ünlü şarkıcı, 9 Eylül tarihinde Tuğrul Odabaş’ın doğum gününü Instagram hesabında duygusal bir notla kutladı.

        
          Işın Karaca şunları yazmıştı:
        
      
“Canım, en iyi arkadaşım, sırdaşım, sevdiğim, güldüğüm, ağladığım, dert ortağım, uzun yol arkadaşım, kadın olmanın tüm güzelliğini yaşatırken aile olmanın şahaneliğini yaşatan babamız. İyi ki doğdun sevdiğim. Hayatın bize armağan ettiği her güne şükürler olsun. Birlikte nice güneşler batırmaya.”
