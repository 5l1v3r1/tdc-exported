
# Primul Lambo electric va avea tehnologii dezvoltate împreună cu un cercetător român!

Published at: **2019-11-06T18:31:55+00:00**

Author: **Auto Bild Romania**

Original: [Auto Bild](https://www.auto-bild.ro/stiri/hibridele-lamborghini-supercapacitatoare-dezvoltate-impreuna-cu-un-cercetator-roman-174184.html)


        Lamborghini a anunțat obținerea unui brevet pentru un material pe care producătorul le-a dezvoltat împreună cu cercetătorii de la MIT. Un chimist român face parte din echipă.
      
Citește și:

        Lamborghini Gallardo pentru… off-road? Exemplar unic scos la vânzare
      

        Cel mai cool tată din lume: i-a construit fiului un… Lamborghini Aventador (VIDEO)
      
Producătorul italian de supersportive a reușit să breveteze o invenție care va îmbunătăți considerabil performanțele modelelor hibride pe care le va produce în viitorul nu foarte îndepărtat.
Este vorba despre un supercapacitator al cărui densitate este dublă față de ceea ce oferă pe piață tehnologia electrică a momentului. Materialul sintetic care stă la baza acestuia a fost obținut în urma unei colaborări de aproximativ doi ani cu cercetători în chimie de la Institutul Tehnologic din Massachusetts (MIT).
Echipa de chimiști a fost coordonată de Mircea Dincă, un român care s-a remarcat prin cercetarea „cadrelor metal-organice” – o familie de polimeri care, prin specificul lor molecular, sunt candidatul ideal pentru producerea de electrozi pentru supercapacitatoare de înaltă performanță.
Producătorul italian spune că aceștia au potențialul (încă neexploatat) de a dubla capacitatea specifică tehnologiilor actuale. „Cercetarea comună cu MIT reflectă pe deplin valorile și vocația noastră de a anticipa viitorul: un viitor în care hibridizarea este din ce în ce mai de dorit și inevitabil necesară”, a declarat Stefano Domenicali, șeful Lamborghini.
Etapa a doua a colaborării cu MIT – care va dura trei ani – are ca scop stabilirea de noi principii de proiectare a materialelor din bateriile care vor alimenta modelele Lambo, rezultatul dorit fiind „prototipuri de baterii care asigură o combinație de performanțe – stocare a energiei, versatilitate geometrică și integritate structurală”, explică comunicatul de presă.
În mod neoficial, acestea sunt, dacă vreți, două dintre inovațiile tehnologice cu care ne va surprinde primul Lambo electric – un model de serie pe care conceptul Terzo Millennio l-a prefigurat.
