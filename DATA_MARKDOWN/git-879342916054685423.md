
# В Україні погіршилися ділові очікування бізнесу

Published at: **2019-11-05T00:02:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/ekonomika/ukrayini-pohirshylysya-dilovi-ochikuvannya-biznesu)


        Індекс очікувань ділової активності (ІОДА), який розраховує Національний банк України (НБУ), у жовтні 2019 року знизився на 4,3 п.п. - до позначки 52,3 п.п.
      
Про це свідчать дані щомісячного опитування підприємств України, оприлюднені на сайті НБУ.
Як зазначили в НБУ, значення індексу досі перевищує нейтральний рівень у 50 пунктів, що сигналізує про збереження оптимістичних очікувань бізнесу.
Найоптимістичніші очікування зберігали підприємства сфери послуг і торгівлі. А підприємства промисловості і будівництва були налаштовані песимістичніше, ніж у вересні. Це пояснюється, зокрема, подальшим погіршенням зовнішньої кон'юнктури на ринках металів і сезонним зниженням ділової активності в будівництві, зазначили в НБУ.
Національний банк України провів опитування 7-25 жовтня 2019 року серед 138 менеджерів підприємств.
Раніше повідомлялося, що Україна стрімко піднялася в рейтингу Doing business. Країна змогла піднятися відразу на сім пунктів і зайняла 64-те місце, повідомив прем'єр міністр України.
Нагадаємо, Зеленський закликав американських бізнесменів інвестувати в Україну.
Хочете обговорити цю новину? Долучайтеся до телеграм-чату CHORNA RADA
