
# Нардеп Бужанський хоче продовжити можливість навчання російською мовою до 2023 року

Published at: **2019-11-01T15:20:00+00:00**

Author: ****

Original: [ZIK.UA](https://zik.ua/news/2019/11/01/nardep_buzhanskyy_hoche_prodovzhyty_mozhlyvist_navchannya_rosiyskoyu_movoyu_do_1681657)


        Народний депутат від фракції "Слуга народу" Максим Бужанський зареєстрував законопроєкт №2362 про внесення змін до деяких законодавчих актів України щодо навчання державною мовою в закладах освіти.
      
Про це йдеться на сайті Верховної Ради.
Наразі текст законопроєкту відсутній, проте його автор у своєму Telegram зазначив, що законопроєктом передбачається продовження права отримувати середню освіту російською мовою до 2023 року. Нині ця норма має діяти до 2020 року.
"Як ви пам'ятаєте, російськомовні школи мають перейти на українську з 2020 року. А все решта з 2023. Це чисто дискримінаційна норма і я вніс законопроєкт, які має її ліквідувати", - написав він.
Раніше повідомлялося, що в Естонії почали в обов’язковому порядку навчати естонської мови російськомовних солдатів-строковиків, які погано нею володіють.
