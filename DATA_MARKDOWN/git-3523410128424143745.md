
# 
        تیلرسون: نگران کشور هستم
      

Published at: **2019-11-03T12:12:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637744/%D8%AA%DB%8C%D9%84%D8%B1%D8%B3%D9%88%D9%86-%D9%86%DA%AF%D8%B1%D8%A7%D9%86-%DA%A9%D8%B4%D9%88%D8%B1-%D9%87%D8%B3%D8%AA%D9%85)

به گزارش بولتن نیوز، به نقل از خبرگزاری رویترز، رکس تیلرسون، وزیر خارجه سابق آمریکا که مارس ۲۰۱۸ با پیام توییتری دونالد ترامپ برکنار شد، از زمان خروج از کاخ سفید که ناشی از اختلافات بر سر سیاست‌ها در قبال کره‌شمالی، ایران و روسیه بوده، آشکارا صحبتی نکرده بود.
تیلرسون شنبه در مراسم بنیاد یوکراس در هوستون تگزاس که برنامه نویسندگان و هنردوستان بود، با تاکید روی "گفتمان مدنی و متفکرانه" گفت، شدت طغیان سیاسی کنونی در حد دوران جنگ داخلی است.
وزیر خارجه پیشین آمریکا که "جایزه رهبری نظری" را دریافت کرد، افزود: شاید هنر بتواند مردم آمریکا را دوباره با کشورشان مرتبط کند و به یادشان بیندازد که این جمهوری تا چه حد ارزشمند است.
با این حال تیلرسون درباره روند استیضاح که در مجلس نمایندگان آمریکا در جریان است، اظهارنظر نکرد. این تحقیقات روی تلاش ترامپ برای وادار کردن اوکراین به تحقیق علیه جو بایدن، معاون رئیس‌جمهوری سابق آمریکا متمرکز است. بایدن رقیب اصلی ترامپ در انتخابات ۲۰۲۰ است.
رئیس سابق دستگاه دیپلماسی آمریکا در مصاحبه کوتاهی هم گفت: من نگران کشورمان هستم. هر دو طرف باید کارهایشان را با یکدیگر انجام دهند.
تیلرسون که سابقا رئیس شرکت اکسون موبیل بود، پس از خروج از کاخ سفید رئیس‌جمهوری آمریکا را رهبری نامنظم معرفی کرد که علاقه‌ای به خواندن ندارد. ترامپ هم تیلرسون را فردی "احمق و کودن" توصیف کرد.
