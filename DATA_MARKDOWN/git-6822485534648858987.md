
# آغاز موج جدید بارش‌ها از امروز تا دوشنبه

Published at: **2019-11-02T12:09:00+00:00**

Author: ****

Original: [جامعه خبری تحلیلی الف](https://www.alef.ir/news/3980811080.html)

سازمان هواشناسی کشور با اشاره به آغاز موج جدید بارش‌ها،‌اعلام کرد: روز دوشنبه در استان‌های قزوین، سمنان، البرز و تهران بارش باران ادامه خواهد داشت.
به گزارش تسنیم، بر اساس اعلام سازمان هواشناسی کشور مطابق نقشه‌های همدیدی و آینده‌نگری از بعدازظهر امروز در شمالغرب و سواحل دریای خزر بارش باران گاهی با رعد و برق آغاز می‌شود.
روز یکشنبه علاوه بر این مناطق گستره بارش به شمالشرق و برخی مناطق غرب کشور نیز کشیده خواهد شد.
سازمان هواشناسی تاکید کرده دوشنبه نیز بارش پراکنده در سواحل دریای خزر، غرب، مرکز و دامنه‌های البرز در استان‌های قزوین، سمنان، البرز و تهران ادامه خواهد داشت. طی روزهای سه شنبه و چهارشنبه در اکثر نقاط کشور آسمانی صاف خواهیم داشت و در برخی مناطق استان‌های هرمزگان و فارس بارش پراکنده پیش بینی شده است.
