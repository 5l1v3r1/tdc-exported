
# 
        Boxerral támadt a szomszédja Németh Kristófra
      

Published at: **2019-11-04T06:00:00+00:00**

Author: **K. K.**

Original: [www.borsonline.hu](http://www.borsonline.hu/celeb/boxerral-tamadt-a-szomszedja-nemeth-kristofra/185809)

Az évekig rosszfiút játszó Németh Kristóf már a sorozat indulásakor ki­vívta néhány ember nemtetszését, legalábbis egykori szomszédjáét mindenképp.
– A Klauzál térnél béreltünk egy lakást az egyik egyetemi társammal, akivel akkoriban elég sokat jártunk bulizni. Ezt persze a szomszédom nem igazán díjazta, s az egyik alkalommal, amikor éppen moziba indultunk a barátnőinkkel, odalépett hozzám, és megkérdezte, hogy nem félek-e tőle. Én azt feleltem, hogy senkitől, mire ő: „pedig nem fogsz többet a tévében szerepelni, te roha­dék!” – majd azzal a lendülettel egy tűpontos találattal leütött egy boxerrel. Csupa vér volt minden, azt sem tudtam, hogy hol vagyok. Az orrnyergem eltörött, az arccsontom megrepedt, s az orrom 4,5 centire elmozdult, egészen a bal szemem alá. Akkor már a többi lakó is a ház elé si­etett, felfektettek egy autóra, és próbálták elállítani a vérzést. Nem sokkal később a rohammentő is megérkezett – mesélte el a Borsnak a színművész. Hozzátette, hogy ameddig őt próbálták összerakni a kórházban, addig a szomszédját elvitte a rendőrség.
– Előre eltervezett garázdaság és 8 napon túl gyógyuló súlyos testi sértés miatt felfüggesztett börtönbüntetést kapott – emlékszik vissza az akciófilmbe illő jelenetre Németh Kristóf, akit azonban még ez sem tántorított el a színészkedéstől.
– Hát nem jött össze a terve. Mi több, nagyjából ezzel párhuzamosan indult be csak igazán a karrierem, úgyhogy lehet, hogy neki nagyobb büntetés, hogy több mint 20 éve kell engem néz­nie a tévében, mint amekkora pofont én kaptam tőle – jegyzi meg nevetve a Fórum Színház igazgatója, akinek egy kisebb plasztikai beavatkozással az or­rát is rendbe hozták azóta.

        Kapcsolódó jegyzetünk itt olvasható.
      
