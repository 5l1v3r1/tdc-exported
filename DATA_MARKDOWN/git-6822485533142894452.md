
# تصاویری از شاسی‌بلند محبوب فولکس واگن

Published at: **2019-11-07T19:40:00+00:00**

Author: ****

Original: [جامعه خبری تحلیلی الف](https://www.alef.ir/news/3980816021.html)

تی‌راک (T Roc) یکی از محبوب‌ترین خودروهای شاسی بلند برند آلمانی فولکس واگن است.
به گزارش ایسنا، فولکس واگن یکی از بزرگترین شرکت‌های خودروسازی در جهان است که سهم قابل توجهی در بازارهای اروپایی دارد و نخستین خودروساز اروپایی به شمار می‌رود.
از آنجایی که خودروهای شاسی بلند (SUV) در سال های اخیر در بسیاری از کشورهای جهان با محبوبیت و استقبال زیادی مواجه شده اند، میزان فروش این محصولات نیز به میزان قابل توجهی افزایش یافته است. یکی از محبوب‌ترین خودروهای شاسی بلند برند فولکس واگن، خودروی تی راک (T Roc) است که در واقع نسخه شاسی‌بلند خودروی هاچ بک فولکس واگن گلف آر است.
مشخصات فنی و کلی این خودرو به شرح زیر است:
این خودرو به یک پیشرانه بنزینی چهار سیلندر دو لیتری و توربو تجهیز شده که گیربکس آن هفت سرعته و با دو کلاچ بوده و خودرو از نوع چهار چرخ محرک است. همچنین مدت زمان رسیدن سرعت سفر تا صد کیلومتر آن تنها ۴.۸ ثانیه است و راننده آن قادر خواهد بود به حداکثر سرعت ۲۵۰ کیلومتر بر ساعت برسد. قدرت موتور این خودرو ۲۹۶ اسب بخار و ۴۰۰ نیوتن متر است. 
گفته می شود این خودرو با قیمت ۳۸ هزار و ۴۵۰ پوند به بازار عرضه خواهد شد.
