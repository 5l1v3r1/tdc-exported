
# بارگذاری ایران‌چک جدید در خودپرداز‌ها

Published at: **2019-11-05T14:58:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620054/%D8%A8%D8%A7%D8%B1%DA%AF%D8%B0%D8%A7%D8%B1%DB%8C-%D8%A7%DB%8C%D8%B1%D8%A7%D9%86%E2%80%8C%DA%86%DA%A9-%D8%AC%D8%AF%DB%8C%D8%AF-%D8%AF%D8%B1-%D8%AE%D9%88%D8%AF%D9%BE%D8%B1%D8%AF%D8%A7%D8%B2%E2%80%8C%D9%87%D8%A7)


        بانک مرکزی اعلام کرد در حال حاضر ایران چک‌های جدید، در بسیاری از خودپرداز‌های بانک‌های کشور در استان‌های مختلف بارگذاری شده است.
      

        آفتاب‌‌نیوز :
      
پیرو انتشار برخی اخبار در مورد عدم امکان بارگذاری ایران‌چک جدید در دستگاه‌های خودپرداز، روابط عمومی بانک‌مرکزی اعلام کرد: طبیعتا فرایند تنظیم و تطبیق کاسِت دستگاه‌های خودپرداز با نوع اسکناس مورد نظر، پیش‌نیاز بارگذاری هر نوع اسکناس و ایران چک جدید است؛ لذا به منظور بارگذاری ایران چک جدید، ضرورت دارد آن دسته از شعب بانک‌ها که تنظیمات مذکور را اعمال نکرده‌اند، نسبت به تطبیق خودپرداز‌های خود اقدام لازم به عمل آورند.
خاطرنشان می‌سازد این فرایند، همواره در مورد تمام اقطاع جدید اسکناس، از جمله اسکناس‌های یکصد هزار ریالی و پنجاه هزار ریالی و نیز نسخه اول ایران چک بانک مرکزی که ابعادی بزرگتر از ایران چک جدید دارند نیز انجام گرفته است.
