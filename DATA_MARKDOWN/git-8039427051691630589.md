
# కూటమి విచ్ఛిన్నాని కోరుకోవడం లేదు : ఉద్ధవ్ ఠాక్రే

Published at: **2019-11-07T15:58:53+00:00**

Author: ****

Original: [Andhrajyothy](https://www.andhrajyothy.com/artical?SID=948860)

ADVT ముంబై : శివసేన అధినేత ఉద్ధవ్ ఠాక్రే బంతిని బీజేపీ కోర్టులోకి పంపించారు. తాము కూటమి విచ్ఛిన్నాన్ని ఏమాత్రం కోరుకోవడం లేదని తేల్చి చెప్పారు. కానీ ఇచ్చిన మాటమీద బీజేపీ నిలబడాలన్నది మాత్రమే తమ డిమాండ్ అని ఆయన తేల్చి చెప్పారు. అయితే, ఎన్నికల ముందు బీజేపీ, శివసేన మధ్య జరిగిన ఒప్పందం గూర్చి మాత్రం స్పష్టంగా తెలపకపోవడం గమనార్హం.  శివసేన అధినేత ఉద్ధవ్ ఠాక్రే తన పార్టీ ఎమ్మెల్యేలతో గురువారం భేటీ అయ్యారు. ఈ సమావేశం దాదాపు గంటన్నర పాటు జరిగినట్లు సమాచారం. అయితే ఈ సమావేశానికి మీడియాను మాత్రం ఆహ్వానించలేదు. అంతేకాకుండా ఎమ్మెల్యేలు తమ తమ ఫోన్లను కూడా బయటే ఉంచి, సమావేశపు గదిలోకి రావాలని ఉద్ధవ్ ఠాక్రే ఆదేశించినట్లు సమాచారం.
