
# Москалюк про переписку Тищенка з пранкером: Навчання у Трускавці виявилось не таким ефективним

Published at: **2019-11-04T19:10:00+00:00**

Author: ****

Original: [ZIK.UA](https://zik.ua/news/2019/11/04/moskalyuk_pro_perepysku_tyshchenka_z_prankerom_navchannya_u_truskavtsi_vyyavylos_1683533)


        Історія про переписку народного депутата від «Слуги народу» Миколи Тищенка із пранкером «Джокером» свідчить, що навчання у Трускавці не було вже й таким ефективним. Проблема «Слуги народу» у тому, що склад фракції – надто строкатий. Там є як справжні фахівці, так і люди, що переоцінили свій публічний досвід.
      
Таку думку в ефірі проєкту «Чудова четвірка» на ZIK висловив політичний аналітик, кандидат юридичних наук Олександр Москалюк.
Коментуючи переписку нардепа від «Слуги народу» Миколи Тищенка із пранкером, який вдавав із себе генпрокурора Руслана Рябошапку, експерт зазначив: прізвище глави ГПУ використовують для провокацій через потужну роль самого генпрокурора.
«З 1 січня роль генерального прокурора зросте через положення у Конституції, які скасують депутатський імунітет, незалежно від того, як далі розвиватимуться події. Є й інший аспект – його роль збільшилась від самого факту існування депутатської фракції, що налічує 254 голоси», – зазначив Москалюк.
