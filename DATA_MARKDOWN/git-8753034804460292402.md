
# Barcelona gikk på overraskende poengtap i Champions League

Published at: **2019-11-05T20:05:09+00:00**

Author: **NTB**

Original: [Aftenbladet](https://www.aftenbladet.no/sport/i/BRevAE/barcelona-snublet-i-champions-league)


        BARCELONA - SLAVIA PRAHA 0–0
      
Kampen på Camp Nou endte 0-0. I det omvendte oppgjøret for 14 dager siden ble Barcelona reddet av et selvmål av Peter Olayinka, da spanjolene vant 2-1 i Tsjekkia.
Denne gangen fikk ikke hjemmelaget noen hjelpende hånd, men heller ikke tsjekkerne satte ballen i nettet – dermed ebbet kampen ut målløs.
Barcelona står med åtte poeng etter fire kamper i gruppe F. Det er tre flere enn både Inter og Borussia Dortmund på plassene bak.
Tabelljumbo Slavia Praha har kun to.

        Gruppe E:
      

        
          Liverpool – Genk 2-1 (1-1)
        
      
Mål: 1-0 Georginio Wijnaldum (14), 1-1 Mbwana Samatta (40), 2-1 Alex Oxlade-Chamberlain (53).

        
          Napoli – Salzburg 1-1 (1-1)
        
      
Mål: 0-1 Erling Braut Haaland (str. 11), 1-1 Hirving Lozano (44).

        Gruppe F:
      

        
          Barcelona – Slavia Praha 0-0 (0-0)
        
      

        
          Borussia Dortmund – Inter 3-2 (0-2)
        
      
Mål: 0-1 Lautaro Martínez (5), 0-2 Matías Vecino (40), 1-2 Achraf Hakimi (51), 2-2 Julian Brandt (64), 3-2 Hakimi (77).

        Gruppe G:
      

        
          Zenit St. Petersburg – RB Leipzig 0-2 (0-1)
        
      
Mål: 0-1 Diego Demme (45), 0-2 Marcel Sabitzer (63).

        
          Lyon – Benfica 3-1 (2-0)
        
      
Mål: 1-0 Joachim Andersen (4), 2-0 Memphis Depay (33), 2-1 Haris Seferović (76), 3-1 Bertrand Traoré (89).

        Gruppe H:
      

        
          Chelsea – Ajax 4-4 (1-3)
        
      
Mål: 0-1 Tammy Abraham (selvmål 2), 1-1 Jorginho (str. 4), 1-2 Quincy Promes (20), 1-3 Kepa (selvmål 35), 1-4 Donny van de Beek (55), 2-4 César Azpilicueta (63), 3-4 Jorginho (str. 71), 4-4 Reece James (74).

        
          Valencia – Lille 4-1 (0-1)
        
      
Mål: 0-1 Victor Osimhen (25), 1-1 Dani Parejo (str. 66), 2-1 Adama Soumaoro (selvmål 82), 3-1 Geoffrey Kondogbia (84), 4-1 Ferran Torres (90).
Slavia Praha hang godt med på Camp Nou, og de gangene Barcelona slapp til sto Slavia-keeper Ondřej Kolář som en levende vegg.
Barcelonas stjernespiller Lionel Messi forsøkte seg fra alle mulige vinkler, men enten sto Kolář eller tverrliggeren i veien for den forløsende scoringen.
Barcelona var nærmest scoring før pause, og det var Messi som var nærmest alle da han mottok ballen ved midtstreken. Argentineren satte fart og banket ballen i undersiden av tverrliggeren med et skudd fra innsiden av sekstenmeteren.
Ballen spratt deretter tilbake til Kolář, som bare minutter senere igjen ble satt på prøve av Messi. Men også denne gangen gikk keeperen seirende ut av duellen.
To minutter før dommer Michael Oliver blåste til pause satte Nicolae Stanciu ballen bak hjemmelagets keeper Marc-André ter Stegen, men scoringen ble korrekt avblåst for offside.
Annen omgang var drøye 13 minutter gammel da Arturo Vidal jublet for det han trodde var Barcelona-scoring. Men igjen ble scoringen avblåst for offside.
Hjemmelaget presset på for scoring utover i omgangen, men Barcelonas stjernetrio på topp, med Messi, Antoine Griezmann og Ousmane Dembélé fant aldri veien til mål.
Da dommeren blåste av kampen svarte publikum med høylytt piping på hjemmelagets prestasjon. De var langt fra fornøyd med 0-0 mot Slavia Praha.
Borussia Dortmund og Inter spilte 2-2 og måtte nøye seg med ett poeng hver i gruppens andre oppgjør tirsdag.
