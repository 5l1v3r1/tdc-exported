
# Prieš antrąjį Europos taurės ratą Adomaitis džiaugėsi stovykla Birštone

Published at: **2019-11-04T10:02:00+00:00**

Author: **https://www.facebook.com/LMalinauskas**

Original: [basketnews.lt](https://www.basketnews.lt/news-134297-pries-antraji-europos-taures-rata-adomaitis-dziaugesi-stovykla-birstone.html)

Nuotr.: BNS
Nuotr. BNS
Vilniaus „Rytas“ (1-4) pirmadienio ryte išsiruošė kelionei į Krasnodarą, kuriame su vietos „Lokomotiv“ (2-3) pradės Europos taurės reguliariojo sezono antrojo rato kovas.
Dainiaus Adomaičio treniruojamas „Rytas“ pirmajame rate pasiekė vieną laimėjimą, prieš tą patį „Loko“ klubą. Pirmajame sezono mače vilniečiai namie buvo geresni 92:86.
Po to „Rytas“ patyrė keturias nesėkmes iš eilės ir nukrito į B grupės dugną.
Tuo metu Manto Kalniečio ginamos „Lokomotiv“ tolimesnės dvikovos klostėsi skirtingai: iš pradžių viena Europos taurės favoritų laimėjo dvejas rungtynes, o po to suklupo prieš Belgrado „Partizan“ ir Bursos „Tofaš“.
„Labai svarbu kontroliuoti jų fiziškumą, – prieš išvykdamas į Krasnodarą oro uoste sakė Adomaitis. – Jie dabar labiau stengiasi trečioje pozicijoje išnaudoti Samą Dekkerį, o tokioje situacijoje jie tikrai turi labai didelį ūgį bei yra labai agresyvūs baudos aikštelėje. Alanas Williamsas apie 5 kamuolius atkovoja puolime, Johnny O’Bryantas yra jų lyderis puolime. Mums tai bus didžiausias iššūkis.
– „Lokomotiv“ pataiko 31,2 proc. tritaškių. Kiek tas procentas yra apgaulingas ir kiek galima tritaškius aukoti?– Faktas, kad yra žaidėjų, ties kuriais negali rizikuoti, yra ir tokių, ties kuriais kažkiek galima. Stengiamės žaidėjams tai išaiškinti. Vitalijus Fridzonas yra tas žaidėjas, kuris gali pataikyti penkis tritaškius iš eilės. Jam negalima leisti. Yra tokių žaidėjų, kaip Willas Cummingsas, ties kuriuo kažkiek galima rizikuoti. Mes privalome tose situacijose sužaisti labai protingai.
