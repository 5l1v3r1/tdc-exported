
# Όφελος για 90.000 προς πώληση κατοικίες από την αναστολή του ΦΠΑ - Σε ποιες περιοχές βρίσκονται

Published at: **2019-11-03T17:20:00+00:00**

Author: ****

Original: [enikos.gr](http://www.enikos.gr/economy/682000/ofelos-gia-90000-pros-polisi-katoikies-apo-tin-anastoli-tou-fpa-s)

Σχεδόν 90.000 κατοικίες που πωλούνται αυτή τη στιγμή πανελλαδικά αναμένεται να επωφεληθούν από την επικείμενη αναστολή του ΦΠΑ 24%.
Πρόκειται για ακίνητα που κατασκευάστηκαν από το 2006 και μετά, δηλαδή αφότου τέθηκε σε ισχύ ο εν λόγω φόρος ο οποίος επιβάλλεται στους αγοραστές νεόδμητων κατοικιών, πλην της πρώτης κατοικίας, η οποία απαλλάσσεται. Εξ αυτών, 74.264 ή το 85% βρίσκονται στο Λεκανοπέδιο της Αττικής όπου άλλωστε είχε επικεντρωθεί το μεγαλύτερο μέρος της οικοδομικής δραστηριότητας, κυρίως τα χρόνια πριν από την οικονομική κρίση αλλά και πρόσφατα, ιδίως από το 2016 και μετά, όταν ενισχύθηκε σημαντικά η ζήτηση από ξένους επενδυτές.
Σύμφωνα με τα στοιχεία από τις αναρτημένες αγγελίες πώλησης κατοικιών, η μεγαλύτερη συγκέντρωση ακινήτων που κατασκευάστηκαν μετά το 2006 εντοπίζεται στα βόρεια και ανατολικά προάστια δηλαδή τις περιοχές όπου υπήρχαν αρκετά κενά οικόπεδα ή παλιές μονοκατοικίες για να κατασκευαστούν νέα κτίρια. Στις περιοχές αυτές πωλούνται σήμερα 20.596 κατοικίες που χτίστηκαν από το 2006 και μετά, επί συνόλου 50.502 πωλουμένων κατοικιών. Δηλαδή από το απόθεμα των απούλητων κατοικιών στις εν λόγω περιοχές, το 41% είναι μεταγενέστερες του 2006. Πανελλαδικά, ο μέσος όρος κινείται πέριξ του 30% δηλαδή ένα στα τρία ακίνητα θα επωφεληθεί από την αναστολή του ΦΠΑ.
Στον αντίποδα, στο κέντρο της Αθήνας, το μεγαλύτερο μέρος του οποίου οικοδομήθηκε τις δεκαετίες πριν από το 1980, μόλις το 15% των πωλούμενων κατοικιών είναι σήμερα μεταγενέστερο του 2006.
Δείτε αναλυτικά τον πίνακα:

        Η κατανομή των πωλούμενων κατοικιών στις οποίες θα ισχύσει αναστολή ΦΠΑ τα επόμενα τρία χρόνια
      
Με πληροφορίες από την εφημερίδα "Καθημερινή"
