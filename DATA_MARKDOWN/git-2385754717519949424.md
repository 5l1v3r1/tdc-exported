
# Συνάντηση Δένδια με Τσαβούσογλου αύριο στη Γενεύη

Published at: **2019-11-07T19:12:00+00:00**

Author: **SigmaLive**

Original: [SIGMALIVE](https://www.sigmalive.com/news/international/596269/synantisi-dendia-me-tsavousoglou-avrio-sti-genevi)

Την Παρασκευή 8 Νοεμβρίου, ο Έλληνας Υπουργός Εξωτερικών Νίκος Δένδιας θα συναντηθεί με τον Τούρκο ομόλογό του, Μεβλούτ Τσαβούσογλου, στη Γενεύη.
Η συνάντηση των δύο Υπουργών Εξωτερικών θα πραγματοποιηθεί στο περιθώριο της συνάντησης που διοργανώνει το Παγκόσμιο Οικονομικό Φόρουμ, με θέμα τον Στρατηγικό Διάλογο για τα Δυτικά Βαλκάνια.
Σύμφωνα με σχετική ανακοίνωση του Υπουργείου Εξωτερικών της Ελλάδας, η ατζέντα της συζήτησης θα περιλαμβάνει θέματα διμερούς και περιφερειακού ενδιαφέροντος.
Στο περιθώριο του Παγκόσμιου Οικονομικού Φόρουμ, ο Έλληνας Υπουργός Εξωτερικών αναμένεται να συναντηθεί επίσης με τον Πρωθυπουργό της Δημοκρατίας των Σκοπίων Ζόραν Ζάεφ, καθώς και με τον Υπουργό Εξωτερικών της γείτονος, Νικολά Ντιμιτρόφ.
Πηγή: ΚΥΠΕ 
