
# Zaradi nezakonitega prevoza migrantov prijeli tri Makedonce

Published at: **2019-11-05T13:08:10+00:00**

Author: **STA**

Original: [Primorske novice](https://www.primorske.si/kronika/zaradi-nezakonitega-prevoza-migrantov-prijeli-tri)


        Policisti so na Mostičju ustavili osebni avto, v katerem so bili trije državljani Makedonije ter državljana Kosova in Albanije. Policisti so pridržali makedonske državljane, ker so državljanoma Kosova in Albanije pomagali pri nezakonitem prehodu državne meje. Vse tri bodo s kazensko ovadbo privedli k preiskovalnemu sodniku.
      
KOPER > Kot so sporočili s Policijske uprave Koper, se je izkazalo, da je bil eden od Makedoncev vodič, ki je oba potnika peš nelegalno privedel prek državne meje, druga dva Makedonca pa sta jih pričakala z osebnim vozilom v Sloveniji.
Vse tri Makedonce bodo ovadili zaradi suma storitve kaznivega dejanja prepovedanega prehajanja meje, njihova potnika pa vrnili na Hrvaško.
