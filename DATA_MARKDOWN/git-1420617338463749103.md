
# Nettuno, maxi rissa alla stazione: 2 ventenni massacrati di botte da 7 ragazzi

Published at: **2019-11-02T18:01:15+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/nettuno-maxi-rissa-alla-stazione-2-ventenni-massacrati-di-botte-da-7-ragazzi.html)

Uno sguardo di troppo è bastato per far scoppiare una grossa rissa tra ragazzi.
E’ successo nella serata di ieri a Nettuno, nei pressi della stazione ferroviaria.
2 ventenni di Nettuno avevano appena accompagnato un loro amici che doveva prendere il treno delle 22:00 e, uscendo dalla stazione, hanno incrociato i loro sguardi con quelli di una comitiva composta da 7 ragazzi di Aprilia.
Uno di questi, si è fatto avanti sfidando i due ventenni di Nettuno e, dietro di lui, si è avvicinata anche tutta la sua comitiva.
Dalle parole si è passati alle mani. 
Tutti e 7 i ragazzi di Aprilia si sono scagliati contro uno dei 2 ventenni di Nettuno, provocandogli delle gravi lesioni.
Dopo aver pestato il primo, la comitiva si è scagliata anche contro il secondo ventenne.
Dopo averli picchiati, i 7 ragazzi di Aprilia hanno anche sottratto ai 2 di Nettuno degli oggetti personali.
Purtroppo i 2 ventenni non hanno sporto denuncia contro i loro aggressori. Il fatto è stato reso noto grazie alla testimonianza di alcuni passanti che, spaventati, hanno assistito al pestaggio.
