
# 
        اکثر آمریکایی‌ها، ترامپ را فردی غیرقابل اعتماد می‌دانند
      

Published at: **2019-11-06T17:37:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638509/%D8%A7%DA%A9%D8%AB%D8%B1-%D8%A2%D9%85%D8%B1%DB%8C%DA%A9%D8%A7%DB%8C%DB%8C%E2%80%8C%D9%87%D8%A7-%D8%AA%D8%B1%D8%A7%D9%85%D9%BE-%D8%B1%D8%A7-%D9%81%D8%B1%D8%AF%DB%8C-%D8%BA%DB%8C%D8%B1%D9%82%D8%A7%D8%A8%D9%84-%D8%A7%D8%B9%D8%AA%D9%85%D8%A7%D8%AF-%D9%85%DB%8C%E2%80%8C%D8%AF%D8%A7%D9%86%D9%86%D8%AF)

به گزارش بولتن نیوز، طبق نتایج نظرسنجی مشترک «ای بی سی نیوز/واشنگتن‌پست»، ۵۸ درصد از مردم آمریکا از مجموع عملکرد «دونالد ترامپ» رئیس‌جمهور آمریکا ناراضی هستند.
این نظرسنجی همچنین نشان داد که ۶۶ درصد از مردم آمریکا معتقدند که ترامپ از زمان آغاز به کار خود، رفتاری در شأن رئیس‌جمهور نداشته است. ۵۴ درصد از پاسخ‌دهندگان هم گفته‌اند که سیاست‌های ترامپ، میزان احترام آمریکا در جامعه جهانی را کاهش داده است.
از طرف دیگر، ۶۰ درصد از افرادی که در این نظرسنجی مشارکت کرده‌اند، تأکید داشتند که ترامپ فردی قابل اعتماد و صادق نیست و فاقد شخصیتی کارآمد و درکی درست از مشکلات ندارد.
بنا به گزارش ای بی سی نیوز، ترامپ اولین رئیس‌جمهور آمریکا در تاریخ مدرن این کشور به حساب می‌آید که در نظرسنجی‌ها هرگز موفق به کسب تأییدیه اکثریت مردم آمریکا نشده است.
این نظرسنجی مشترک ای بی سی نیوز و واشنگتن‌پست همچون بسیاری از نظرسنجی‌های پیشین نشان می‌دهد که نیمی از مردم آمریکا از استیضاح ترامپ و برکناری وی از قدرت حمایت می‌کنند.
به دنبال افشای رسوایی «اوکراین گیت» که در آن مشخص شد ترامپ در تماس تلفنی، «ولودیمیر زلنسکی» همتای اوکراینی خود را تحت فشار قرار داده تا تحقیقاتی را درباره «جو بایدن» رقیب دموکراتش در انتخابات 2020 آمریکا و پسرش به عنوان عضوی از هیأت مدیره شرکت «بریسما» اوکراین صورت دهد، میزان حمایت‌ آمریکایی‌ها از فرایند استیضاح رئیس‌جمهور آمریکا افزایش یافته است.
