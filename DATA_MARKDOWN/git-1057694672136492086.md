
# Σε κλίμα οδύνης το τελευταίο αντίο στον 21χρονο πολίστα Αδαμάντιο Μαντή

Published at: **2019-11-05T15:32:30+00:00**

Author: ****

Original: [News.gr](https://www.news.gr/ellada/article/2020975/se-klima-odinis-to-telefteo-antio-ston-21chrono-polista-adamantio-manti.html)

Πληθος κόσμου, συγγενείς, φίλοι και συναθλητές του Αδαμάντιου Μαντή από τον Ναυτικό Όμιλο Χίου, βρέθηκαν σήμερα Τρίτη στο νεκροταφείο του Παλαιού Φαλήρου για το τελευταίο αντίο στον 21χρονο πολίστα, που έχασε τη ζωή του σε τροχαίο δυστύχημα τα ξημερώματα της Κυριακής.
Το φρικτό δυστύχημα συνέβη όταν ο νεαρός παρασύρθηκε από διερχόμενο όχημα, την ώρα που βγήκε από το αυτοκίνητό του, επί της λεωφόρου Ποσειδώνος.
Τραγική φιγούρα οι γονείς και η αδελφή του νεαρού με τη μητέρα του να εκφράζει την οργή της για τον τρόπο που έχασε τον γιο της στο χθεσινό δελτίο του Alpha:
«Ήμουν τυχερή γιατί είχα ένα πολύ καλό παιδί, η καλοσύνη του φαινόταν από το χαμόγελο του και η ομορφιά του προσώπου του ήταν και μέσα στη ψυχή του.Υπήρχε ένα αυτοκίνητο σταματημένο σε δρόμο που είναι μέσα σε πόλη με αλάρμ. Όταν βλέπεις κάτι τέτοιο μπροστά σου το πιο πιθανό είναι πως θα βγει κάποιος από μέσα. Μα άνθρωπος, μα σκύλος, μα κάτι ζωντανό, δεν γκαζώνεις να τον σκοτώσεις.
Βρέθηκα χωρίς να έχω το γέλιο του και το χαμόγελό του και την ύπαρξή του όλη χωρίς να φταίει το παιδί μου πουθενά. Δεν ξέρω αν μπορώ να κάνω κουράγιο, δεν ξέρω πως μπορώ να διαχειριστώ την αυριανή ημέρα, είναι πολύ δύσκολο να αποχαιρετήσω το παιδί μου. Νιώθω οργή γιατί τον έχασα άδικα. Τον έχασα άδικα σαν να πυροβολείς κάποιον πισώπλατα» ανέφερε η μητέρα του εκλιπόντος.
 
 
