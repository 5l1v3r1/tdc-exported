
# Dagbladet Pluss får ikke pressestøtte

Published at: **2019-11-04T12:56:00+00:00**

Author: **Anders Grønneberg , NTB**

Original: [Dagbladet.no](https://www.dagbladet.no/kultur/dagbladet-pluss-far-ikke-pressestotte/71781174)

Dagbladet Pluss har fått avslag fra Medietilsynet på søknaden om å få pressestøtte for den digitale abonnementstjenesten Dagbladet Pluss.
Det opplyser konsernsjef Dag Sørsdahl i Aller Media, som eier Dagbladet Pluss, til Dagens Næringsliv.
Tidligere på dagen erfarte Medier24 det samme.
- Vi har ment at Dagbladet Pluss har vært kvalifisert for ordningen om produksjonsstøtte i henhold til forskriften, og er derfor overrasket over at Medietilsynet konkluderer som de gjør i denne saken. Vi kommer til å sette oss grundig inn i begrunnelsen for denne avgjørelsen, og deretter avgjøre hvordan vi tar denne saken videre.

        Det sier Dag Sørsdahl i en e-post fra Danmark til Dagbladet.
      
Siden potten for pressestøtte fordeles på en rekke forskjellige aktører, ville en tildeling til Dagbladet Pluss ha betydd at det ble mindre igjen til de andre.
Sjefredaktør Alexandra Beverfjord i Dagbladet Pluss er også skuffet og forundret over avslaget.

        - Vi har ment at Dagbladet Pluss har vært kvalifisert for ordningen om produksjonsstøtte i henhold til forskriften, sier Beverfjord, og legger til:
      
- Og derfor er vi overrasket over at Medietilsynet konkluderer som de gjør. Vi kommer til å sette oss grundig inn i begrunnelsen til Medietilsynet, og deretter vurdere hvordan vi tar saken videre.
- Forskriften gir en rekke vilkår som må være oppfylt for å kvalifisere til produksjonstilskudd. Medietilsynets vurdering er at Dagbladet Pluss ikke oppfyller alle vilkårene, og dermed får avslag på sin søknad, sier direktør Mari Velsand i Medietilsynet.

        Pressestøtten, eller produksjonstilskuddet som det egentlig heter, er den største av de direkte mediestøtteordningene.
      
Det er et viktig virkemiddel for staten for å fremme mediemangfold. Formålet med ordningen er å legge til rette for den brede samfunnsdebatten, og å holde befolkningen bredt og generelt orientert om ulike samfunnsspørsmål.
Medietilsynet har vurdert at Dagbladet Pluss har for få tidsaktuelle saker og for få saker av politisk- og samfunnsmessig betydning til å fylle kravet om «løpende nyhetsoppdatering».

        Velsand sier at de har foretatt grundige analyser og vurderinger, og kommet fram til at Dagbladet Pluss ikke oppfyller vilkårene.
      
- For å få støtte må hovedformålet med publikasjonen være å formidle nyheter, aktualitetsstoff og samfunnsdebatt til allmennheten, og publikasjonen må ha et bredt tilbud av nyhets-, aktualitets- og debattstoff fra ulike samfunnsområder, sier Velsand.
Blant dem som i dag mottar direkte pressestøtte, og sånn sett ville blitt påvirket av om Dagbladet Pluss kom inn under ordningen, er Klassekampen.

        - Vi har ment at det er gode grunner til ikke å gi til dem pressestøtte, redaktør Mari Skurdal i Klassekampen:
      
- Men jeg må se på konkrete begrunnelser for vedtaket før jeg kan uttale meg. Dersom det stemmer så puster vi litt lettet ut, for det vi si at rammevilkårene for året vi går inn i blir mer forutsigbare, sier ansvarlig redaktør Mari Skurdal i Klassekampen til Medier24.
Også Nett.no var ny søker i år. Nettavisen dekker 23 kommuner i Nordfjord og på Sunnmøre og skriver i all hovedsak om næringsliv. Medietilsynet konkluderer med at heller ikke Nett.no kvalifiserer til pressestøtte.

        Pressestøtten i 2019 er på nærmere 319 millioner kroner.
      
