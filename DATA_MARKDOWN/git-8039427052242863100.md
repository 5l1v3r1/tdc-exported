
# నేడు చలో కరీంనగర్‌, ఉమ్మడి జిల్లా బంద్‌

Published at: **2019-11-01T06:58:42+00:00**

Author: ****

Original: [Andhrajyothy](https://www.andhrajyothy.com/artical?SID=943484)

Ph: 88865 47666ప్రవేశం ఉచితం ADVT
కరీంగనర్: శుక్రవారం చలో కరీంనగర్‌, ఉమ్మడి జిల్లా బంద్‌కు ఆర్టీసీ జేఏసీ నేతలు పిలుపునిచ్చారు. ఆర్టీసీ కార్మికుల ఆందోళనతో కరీంనగర్‌ రగులుతోంది. ప్రభుత్వం చర్చలు జరిపితేనే గుండెపోటుతో మరణించిన డ్రైవర్‌ నంగునూరి బాబు అంత్యక్రియలు నిర్వహిస్తామని కుటుంబ సభ్యులు, ఆర్టీసీ జేఏసీ, రాజకీయ పక్షాలు తేల్చి చెప్పడంతో ఉద్రిక్తత రాజ్యమేలుతోంది. చర్చలు మొదలుపెట్టాకే అంతిమయాత్రకు కదులుతామని కుటుంబసభ్యులు, ఎంపీ సంజయ్, ఆర్టీసీ నేతలు అల్టిమేటం జారీ చేశారు. బాబు ఇంటి ఎదుటే ఆయన మృతదేహాన్ని ఉంచి గురువారం ఉదయం ఐదు గంటల నుంచి ఆందోళన కొనసాగిస్తున్నారు. ఆర్టీసీ ఉద్యోగులు, కార్మికులు, వారి కుటుంబ సభ్యులు భారీ సంఖ్యలో అక్కడికి చేరారు. కాంగ్రెస్‌, బీజేపీ, టీడీపీ, సీపీఐ, సీపీఎం నేతలు ఆందోళనలో భాగస్వాములయ్యారు. సీఎం కేసీఆర్‌, మంత్రి కేటీఆర్‌, ఇతర మంత్రులకు వ్యతిరేకంగా ఆందోళనకారులు నినాదాలు చేశారు. కరీంనగర్‌కు రాష్ట్రవ్యాప్తంగా ఉన్న కార్మికులు తరలివెళ్తున్నారు.
