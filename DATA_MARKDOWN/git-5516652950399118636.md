
# Πήγε να βοηθήσει και τον έκλεψαν...

Published at: **2019-11-05T16:20:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425168/phge-na-bohthhsei-kai-ton-eklepsan)


        Συμπατριώτη του θέλησε αλλοδαπός από τη Ρουμανία να βοηθήσει στις εργασίες που έκανε και τελικά έπεσε θύμα κλοπής από δύο Ιρανούς.
      
Το περιστατικό σημειώθηκε στην Κω και σύμφωνα με όσα έγιναν γνωστά, ο Ρουμάνος βρισκόταν στην αυλή του σπιτιού συμπατριώτη του τον οποίο και βοηθούσε σε κάτι εργασίες που έκανε.
Ο Ρουμάνος κατά τη διάρκεια των εργασιών αυτών είχε αφήσει το τσαντάκι του που περιείχε το χρηματικό ποσό των 180 ευρώ και διάφορα αντικείμενα, σε σημείο της αυλής.
Εκεί το εντόπισαν οι δύο Ιρανοί ηλικίας 32 και 41 ετών και εκμεταλλευόμενοι το γεγονός ότι δεν τους είχαν αντιληφθεί οι Ρουμάνοι, το αφαίρεσαν.
Μόλις ο Ρουμάνος κατάλαβε ότι το τσαντάκι του είχε κλαπεί, κατήγγειλε το περιστατικό στο Τμήμα Ασφαλείας Κω, αστυνομικοί του οποίου λίγες ώρες αργότερα εντόπισαν και συνέλαβαν τους δύο Ιρανούς.Σε βάρος των συλληφθέντων κινήθηκε η προβλεπόμενη από τον νόμο διαδικασία.
