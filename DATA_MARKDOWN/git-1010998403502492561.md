
# Румен Радев отдаде признателност на загиналите български воини

Published at: **2019-11-02T13:33:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/rumen-radev-otdade-priznatelnost-na-zaginalite-balgarski-voini.html)

На Архангелова задушница държавният глава Румен Радев почете паметта и отдаде признателност на българските военнослужещи, загинали във войните за национално обединение, в операции по поддържане на мира и при изпълнение на воинския дълг в мирно време. 
Пред Военния мавзолей-костница на Централните софийски гробища президентът присъства на заупокойна панихида. Радев положи венец пред мемориала на загиналите герои.
На заупокойната панихида присъстваха министърът на отбраната Красимир Каракачанов, началникът на отбраната генерал Андрей Боцев, командири на видовете въоръжени сили, висши офицери, членове на военнопатриотичните съюзи и роднини на загинали военнослужещи при изпълнение на служебния си дълг.
