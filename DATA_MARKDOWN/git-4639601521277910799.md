
# Κωνσταντινούπολη : Οδηγός λεωφορείου έπεσε πάνω στο πλήθος

Published at: **2019-11-03T18:59:16+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/inbox/konstantinoupoli-odigos-leoforeiou-epese-pano-sto-plithos/)

Τον τρόμο έζησαν επιβάτες λεωφορείου στην Κωνσταντινούπολη, όταν ο οδηγός του οχήματος έπεσε πάνω σε μια στάση λεωφορείου, στην οποία βρισκόταν πλήθος κόσμου.
Ο άντρας στη συνέχεια επιτέθηκε με μαχαίρι σε όσους προσπαθούσαν να τον εμποδίσουν, τραυματίζοντας συνολικά 13 ανθρώπους.

        Διαβάστε ακόμη : Νέες συμφωνίες μεταξύ Ελλάδας και Κίνας σε 5 τομείς - Τι αποφάσισαν Μητσοτάκης – Σι Τζινπίνγκ
      
Πρόκειται για έναν 33χρονο άντρα, τον οποίο συνέλαβαν οι Αρχές, στην προσπάθειά του να ξεφύγει μέσω θαλάσσης.
Σύμφωνα με την αστυνομία, όπως μεταδίδει το Associated Press, ανάμεσα στους τραυματίες βρίσκονται τρεις Ιρανοί και δύο παιδιά.
Δεν είναι ακόμα ξεκάθαρο αν ο οδηγός εσκεμμένα έπεσε πάνω στη στάση λεωφορείου ή πρόκειται για ατύχημα.
Για το περιστατικό έχει ξεκινήσει έρευνα η αστυνομία.
