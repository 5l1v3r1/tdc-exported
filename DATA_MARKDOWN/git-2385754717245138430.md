
# Τζόνσον: Ελέω προεκλογικής εγκαταλείπει τις απειλές για άτακτο Brexit

Published at: **2019-11-03T16:11:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595537/tzonson-eleo-proeklogikis-egkataleipei-tis-apeiles-gia-atakto-brexit)

Ο Βρετανός πρωθυπουργός Μπόρις Τζόνσον δήλωσε σήμερα ότι η αποτυχία του να φέρει εις πέρας το Brexit την περασμένη εβδομάδα όπως είχε υποσχεθεί ήταν κάτι που τον λύπησε βαθύτατα, αλλά σημείωσε ότι η συμφωνία του με την ΕΕ παραμένει ο μοναδικός δρόμος για την επίτευξή του.
"Ο μόνος δρόμος για να αποχωρήσουμε από την ΕΕ τώρα, ο μόνος τρόπος για να επιτύχουμε το Brexit, είναι να προχωρήσουμε με την συμφωνία που έχουμε", δήλωσε σε συνέντευξη που παραχώρησε στο Sky News κατά την έναρξη της προεκλογικής του εκστρατείας για τις βουλευτικές εκλογές που θα διεξαχθούν στις 12 Δεκεμβρίου στη Βρετανία.Πηγή: ΑΠΕ-Reuters
