
# Amazon Prime Video sbarca su Xiaomi Mi Box S, ma non per tutti

Published at: **2019-11-04T20:54:21+00:00**

Author: **Matteo Bottin**

Original: [AndroidWorld](https://www.androidworld.it/2019/11/04/amazon-prime-video-sbarca-xiaomi-mi-box-s-non-tutti-678253/)

Uno dei box Android TV più conosciuti sul mercato è sicuramente Xiaomi Mi Box S, il quale ha a bordo tantissime app native per lo streaming. A queste si è aggiunta ora Amazon Prime Video, e tutto questo è grazie a Xiaomi.
Sì, perché Amazon Prime Video per Android TV non passa tramite il Play Store, ed è quindi il produttore stesso a dover aggiornare il proprio box ed includere la nuova applicazione. Xiaomi si è quindi adeguata a questa novità, e nell’ultima versione beta rilasciata per il box TV ha incluso l’app di Prime Video.
Il servizio in streaming di Amazon è quindi disponibile solo nei firmware beta di Mi Box S. Non sappiamo ancora quando arriverà nella versione stabile, né se verranno aggiornati i vecchi Mi Box.
Via: 9to5Google
