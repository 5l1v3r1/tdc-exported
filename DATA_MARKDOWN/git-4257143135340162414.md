
# A Lazio harminc év után nyert bajnoki meccset a Milan vendégeként

Published at: **2019-11-03T22:12:00+00:00**

Author: **Infostart / MTI**

Original: [infostart](https://infostart.hu/sport/2019/11/03/a-lazio-harminc-ev-utan-nyert-bajnoki-meccset-a-milan-vendegekent)

A Lazio 2-1-re nyert az AC Milan otthonában az olasz labdarúgó-bajnokság 11. fordulójának vasárnapi játéknapján.
A rómaiak legutóbb harminc évvel ezelőtt, 1989. szeptember 3-án tudtak bajnoki meccset nyerni a milánóiak ellen a San Siro stadionban. Az akkori BEK-címvédő házigazdák Paolo Maldini öngóljával kaptak ki, így megszakadt a 31 mérkőzésből álló veretlenségi sorozatuk. Azóta az AC Milan 11 döntetlen mellett 18 alkalommal legyőzte a Laziót házigazdaként a Serie A-ban.
A rómaiak csatára, Ciro Immobile a 147. mérkőzésén megszerezte a századik gólját a Lazio színeiben, majd az angolai Bastos öngólt vétett, a végeredményt pedig Joaquin Correa állította be.
Győzelemmel mutatkozott be az Udinese kispadján az Igor Tudor helyére ideiglenesen kinevezett Luca Gotti, akinek tanítványai 3-1-re nyertek az Genoa otthonában az olasz labdarúgó-bajnokság 11. fordulójának vasárnapi játéknapján.
A Verona-Brescia mérkőzésen
A kapu mögött a csapattársai és az ellenfél játékosai is győzködték, ne menjen be az öltözőbe. A játékvezető rövid időre megállította a játékot, a hangosbemondó pedig megkérte a drukkereket, hagyják abba a kiabálást, különben idő előtt véget ér az összecsapás.
A találkozó néhány perc elteltével folytatódott, Balotelli pedig a 85. percben gólt szerzett, igaz, csapata így is kikapott. Ez már a második meccs volt hétvégén, amely sértő bekiabálások miatt rövid időre félbeszakadt a Serie A-ban: szombaton az AS Roma-Napoli mérkőzést kellett megállítani.
AC Milan-Lazio 1-2 (1-1)
Fiorentina-Parma 1-1 (0-1)
Genoa-Udinese 1-3 (1-1)
Lecce-Sassuolo 2-2 (2-1)
Verona-Brescia 2-1 (0-0)
Atalanta-Cagliari 0-2 (0-1)

        szombaton játszották:
      
Torino-Juventus 0-1 (0-0)
Bologna-Internazionale 1-2 (0-0)
AS Roma-Napoli 2-1 (1-0)

        hétfőn játsszák:
      
SPAL-Sampdoria 20.45
1. Juventus 11 19- 9 29 pont
2. Internazionale 11 24-11 28
3. AS Roma 11 20-12 22
4. Lazio 11 24-11 21
5. Atalanta 11 30-18 21
6. Cagliari 11 18-10 21
7. Napoli 11 21-15 18
8. Fiorentina 11 16-14 16
9. Hellas Verona 11 9- 9 15
10. Parma 11 16-15 14
11. AC Milan 11 11-15 13
12. Udinese 11 8-18 13
13. Bologna 11 15-17 12
14. Torino FC 11 11-17 11
15. Sassuolo 10 18-20 10
16. Lecce 11 13-21 10
17. Genoa 11 14-26 8
18. Brescia 10 10-16 7
19. SPAL 10 7-17 7
20. Sampdoria 10 6-19 5
A 7. fordulóból elhalasztott Brescia-Sassuolo mérkőzést december 18-án játsszák.
