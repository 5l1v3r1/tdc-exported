
# Už není čas vypracovat smlouvu, která nahradí START, tvrdí Moskva

Published at: **2019-11-01T10:32:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/uz-neni-cas-vypracovat-smlouvu-ktera-nahradi-start-tvrdi-moskva/1815907?utm_source=rss&utm_medium=feed)

Moskva - Moskvě a Washingtonu už nezbývá dostatek času na to, aby vypracovaly novou odzbrojovací smlouvu, která nahradí nynější dohodu o omezení strategických útočných zbraní START. Dnes to podle agentury Interfax uvedlo ruské ministerstvo zahraničí. Platnost dohody START, která byla podepsána na jaře 2010 v Praze, vyprší v roce 2021.
"Už teď je zřejmé, že nám nezůstalo dost času na to, abychom vypracovali plnohodnotný dokument (který by smlouvu nahradil)," řekl Vladimir Leonťjev z ruského ministerstva zahraničí.
Nynější dohodu START 3 podepsali v Praze tehdejší prezidenti Ruska a Spojených států Dmitrij Medveděv a Barack Obama. V platnost vstoupila v roce 2011.
