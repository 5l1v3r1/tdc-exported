
# Невеликий астроид пролетів дуже близько до Землі

Published at: **2019-11-01T14:23:00+00:00**

Author: ****

Original: [DT.ua](https://dt.ua/TECHNOLOGIES/nevelikiy-astroid-proletiv-duzhe-blizko-do-zemli-328131_.html)

Невеликий астероїд C0PPEV1, який був помічений ввечері 31 жовтня, пролетів дуже близько до Землі. У момент найближчого підходу він знаходився на відстані всього 6200 кілометрів від планети, повідомляє "Популярная механика".
Відзначається, що спочатку астероїд детектував Catalina Sky Survey, який розташовується в Арізоні, а пізніше – помітили обсерваторії Magdalena Ridge Observatory, що знаходиться в Нью-Мексико, і Mt. Lemmon Steward Observatory в Арізоні.
Проведені симуляції показали, що в момент максимального зближення астероїд знаходився на відстані 6200 кілометрів від поверхні Землі в районі Південної Африки. Для порівняння, деякі телекомунікаційні супутники працюють на висоті 35800 кілометрів.
За оцінками вчених, діаметр C0PPEV1 становить приблизно два-сім метрів, тому в разі падіння на Землю він би не завдав значних пошкоджень. На даний момент небесне тіло віддаляється від нашої планети.
Підписуйтесь на наш Telegram-канал з новинами технологій та культури.
Раніше вчені заявили про те, що потенційно небезпечні для Землі астероїди залишаються невидимими для наземних телескопів. До своїх висновків дослідники прийшли, проаналізувавши дані виявлень навколоземних об'єктів кількома обсерваторіями.
