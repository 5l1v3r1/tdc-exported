
# Els candidats preparen el debat de TV3 i Catalunya Ràdio

Published at: **2019-11-05T17:24:00+00:00**

Author: **Redaccció**

Original: [CCMA](https://www.ccma.cat/324/els-candidats-preparen-el-debat-de-tv3-i-catalunya-radio/noticia/2961113/)

Aquesta nit, a partir de les 22.00, podran seguir per TV3, Catalunya Ràdio, Catalunya Informació i el portal 324.cat el debat de les eleccions generals d'aquest diumenge. Hi participaran els caps de llista per Barcelona dels principals partits. Vicent Sanchis serà el moderador d'un debat amb una durada de dues hores i amb vuit candidats, dos més que el del passat mes d'abril. En aquest cas, hi haurà també la CUP i Vox.
Els assessors de Gabriel Rufián, a la seu d'Esquerra, el posen a prova. Com en altres ocasions, li fan totes aquelles preguntes i rèpliques que es podria trobar aquesta nit:
 
El PSC ha escollit José Zaragoza per substituir Meritxell Batet, que no hi serà per prescripció mèdica. Per Zaragoza, un veterà, serà la seva primera vegada en un debat electoral a TV3.  
 
Jaume Asens, igual que a l'abril, s'ha preparat el debat a casa, però ara amb altres temes a tractar.
 
Superades més o menys les angines, Laura Borràs té l'agenda plena de propostes. No espera que en facin cap els partits que anomena del 155.
 
Les propostes de Ciutadans les defensarà Inés Arrimadas. En paraules del seu company de partit Carlos Carrizosa:
 
La candidata del PP, Cayetana Álvarez de Toledo, volia anar a preparar el debat, diu, a la Universitat de Barcelona. Quan ha vist l'acampada d'estudiants, ha decidit fer un canvi de plans.  
Després d'una visita exprés al metge, el candidat de Vox, Ignacio Garriga, espera estar del tot bé per a aquesta nit. Vol marcar diferències amb socialistes i populars.
 
La CUP, per primera vegada en unes eleccions generals, per a aquesta nit té tot un seguit de preguntes per fer als partits que defensen el dret a l'autodeterminació. Mireia Vehí vol interpel·lar Esquerra, Junts per Catalunya i els comuns:
 
Tot a punt per al que serà també l'últim debat abans de les eleccions de diumenge.
