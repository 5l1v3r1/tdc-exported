
# Излезе първи посмъртен сингъл на Джорж Майкъл

Published at: **2019-11-06T16:23:38+00:00**

Author: **Агенция Стандарт**

Original: [Стандарт Новини](https://standartnews.com/lifestyle-lyubopitno/izleze-prvi-posmrten-singl-na-dzhorzh-maykl-406038.html)

Появи се първият посмъртен сингъл на Джордж Майкъл. „This Is How (We Want You To Get High)“ идва три години, след като певецът си отиде. Парчето е и първият сингъл на музиканта от седем години насам. Песента е от последната му сесия, която той успя да направи преди смъртта си, и ще влезе във филма „Last Christmas“. Лентата е кръстена на едноименната песен на Майкъл и в нея ще звучат всичките му хитове, както и неиздавани парчета. Романтичната комедия тръгва по британските кина на 15 ноември. Участват Ема Томпсън, Емилия Кларк, Хенри Голдинг и Мишел Йео. Режисьорът Пол Фейг описва продукцията като „любовно писмо“ към Майкъл и сподели, че новата песен ще закрие историята на филма.
