
# Да избягаш за 30 секунди: Маскирани задигнаха 5000 лв. от каса

Published at: **2019-11-06T18:59:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/maskirani-zadignaha-blizo-5000-lv-ot-stolichen-magazin-za-tehnika.html)

Обир като от филмите – маскирани откраднаха оборота от столичен магазин за техника.
Обирът се случва в нощта на 1 ноември и се развива за 30 секунди. Крадците нахлуват, откриват касата с парите и взимат близо 5000 лв. Собственикът на магазина Стамен Атанасов обясни, че крайната цел на крадците е била касата.
„За техен късмет бяхме забравили вътре въпросната сума. На практика всеки един посетител в магазина може да види къде оставяме парите”, допълни още той.
Атанасов няма подозрения кои са извършителите.
Според него охранителните камери не са притеснили обирджиите, защото не се налага за първи път да крадат.
Той смята, че знаят за колко време идва СОТ, имат качулки, маски, ръкавици и действат бързо.
Продължава разследването на полицията и издирването на крадците.
