
# Погода 7 листопада в Україні: похолодання та дощі - Радіо Максимум

Published at: **2019-11-07T07:15:00+00:00**

Author: **Лейцюсь Наталія**

Original: [Радіо Максимум](https://maximum.fm/pogoda-7-listopada-v-ukrayini-poholodannya-ta-doshchi_n169167)


        7 листопада холодний атмосферний фронт визначатиме погоду у кількох областях країни. Детальний прогноз погоди на сьогодні читайте у нашій статті.
      
7 листопада, у четвер, в країні поступово почне знижуватись температура повітря, а на заході та півночі пройдуть періодичні дощі. Середня температура вдень у цих областях втримається на рівні +9+14. Про це розповіла синоптик Наталка Діденко на своїй сторінці в соцмережі Facebook.
"Проте на Півдні, Сході та у більшості центральних областей ще побуде квітневе диво: сухо та +15+22 градуси. Вітер нарешті вгамується, напрямок – з північного сходу та сходу. У Києві 7-го листопада дощі весь час грозитимуться піти, можуть і піти, особливо ввечері. Проте прояснень також вистачатиме. У столиці похолодає: впродовж дня максимальна температура повітря коливатиметься навколо +10 градусів", – додала вона.
Джерело: Радіо МАКСИМУМ
