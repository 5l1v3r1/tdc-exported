
# Ağzındaki bisküviyle ayı besleyen Jason Momoa’ya PETA’dan tepki

Published at: **2019-11-04T14:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1975831/a%C4%9Fz%C4%B1ndaki-bisk%C3%BCviyle-ay%C4%B1-besleyen-jason-momoa%E2%80%99ya-peta%E2%80%99dan-tepki)

PETA, bir ayıya ağzından kremalı bisküvi yediren Game of Thrones yıldızı Jason Momoa’yı kınadı.Oyuncu Cumartesi günü Instagram’dan yayımladığı videoyla olayın görüntüsünü paylaştı. Görüntü, Momoa’nın Apple TV+ dizisi See’de bir bozayıyla dövüştüğü sahnenin hemen öncesinde çekildi.Konuk olduğu Apple Music’in Beats 1 adlı radyo programında sahne hakkında konuşan Momoa, ayının 9 metrelik bir Alaska bozayısı olduğunu söyledi.Independent Türkçe'de yer alan habere göre Momoa, “Yanınıza yavaşça yaklaştırıp etkileşime girmelisiniz. Bölüm bir yayımlansın, ağzıma bir bisküvi koyup ona yedirdiğim anı Instagram’ıma koyacağım. Küçük bisküviyle birlikte yüzümü görüyorsunuz ve ardından dev kafası çerçeveye giriyor, ayı bisküviyi ağzımdan alıyor. ‘Jason Momoa’nın yüzü neden ısırılmış? Çünkü bir ayıyı bisküviyle beslemeye çalıştı’ diyebilirsiniz’” dedi. 
Momoa, Instagram paylaşımının altına şunları yazdı:SANATIMIZ için yaptıklarımız. SEE başladı. Lütfen Apple TV+’ta izleyin. Ayı sizin kokunuzu tanımalı. Bu yüzden işte benim bisküvili öpücüğüm dev adam. Seni seviyorum. Aloha Baba Voss.Ancak hayvan hakları aktivistleri çok geçmeden Momoa’yı bu hareketinden dolayı eleştirerek, aktörü şöhret platformunu hayvan sömürüsünün reklamını yapmak için kullanmakla suçladı.PETA attığı tweet’te şu ifadeleri kullandı:Üzücü bir gösteride esir bir ayı, aktör Jason Momoa’nın ağzından bir bisküvi yedi. Eğlence için kullanılan ayılar genellikle bebekken annelerinden koparılıyor, dövülüyor ve performans sergilemeye zorlanıyor. Lütfen Jason, gelecekte vahşi hayvan sömürüsünün reklamını yapma.Bir sonraki tweet’te, bir film ya da TV’de gerçek bir ayı kullanılmasının “tamamen modası geçmiş” bir durum olduğunu yazan PETA şunları belirtti:Momoa, gerçeklik veren CGI  (Computer-generated Imagery - Bilgisayar üretimi imgeleme), animatronik ve diğer ileri teknolojilerin nasıl olduğunu biliyor. Ancak bir ayıyı parlak ışıklara ve bir yapım setinin koşuşturmasına maruz bırakmak stresli ve tamamen modası geçmiş bir durum. PETA, aktörden merhamet göstererek ileride vahşi hayvanlarla çalışmayı reddetmeyi düşünmesini istiyor.The Independent'ın konuyla ilgili görüşüne başvurduğu Momoa’dan henüz bir yanıt gelmedi. 
