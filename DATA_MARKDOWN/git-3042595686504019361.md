
# Cardiff risikerer overgangsnekt i Sala-saken

Published at: **2019-11-04T14:39:28+00:00**

Author: **NTB I**

Original: [Dagbladet.no](https://www.dagbladet.no/sport/cardiff-risikerer-overgangsnekt-i-sala-saken/71781989)

Det skriver Det internasjonale fotballforbundet (FIFA) i en mer grundig begrunnelse av avgjørelsen de fattet i saken i september.
FIFA besluttet da at Cardiff må betale den første delbetalingen på vel 61 millioner kroner (6 millioner euro) til Nantes. Den totale overgangssummen for Sala var på rundt 172 millioner kroner (17 millioner euro).
Den argentinske spissen omkom i en tragisk flyulykke over den engelske kanal i januar. Han var da på vei til Cardiff for å sluttføre overgangen til den daværende Premier League-klubben.
Cardiff mener klubben ikke skal betale noe for overgangen og har gjort det klart at FIFA-avgjørelsen kan bli anket til Idrettens voldgiftsrett (CAS).
I så fall settes nedtellingen av de 45 dagene klubben har fått på seg til å betale overgangsbeløpet til Nantes, på vent.
En eventuell CAS-behandling kan ta opp mot et år.
