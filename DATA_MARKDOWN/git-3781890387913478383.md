
# ฝรั่งแหกคุกศาลพัทยาสิ้นใจแล้ว เผยเมียรอดท้อง3เดือน

Published at: **2019-11-06T10:03:00+00:00**

Author: ****

Original: [เดลินิวส์](https://www.dailynews.co.th/crime/740316)


        ตำรวจเผยคืบหน้าจับแก๊งแหกคุก แฉมีคนช่วยหลบหนี 10 ราย ยันไม่ได้ทำเป็นขบวนการเหตุไม่มีการว่าจ้าง ล่าสุดนักโทษฝรั่งเสียชีวิต เมียสาวรอดท้อง 3 เดือน
      
เมื่อวันที่ 6 พ.ย. พล.ต.ท.ศตวรรษ หิรัญบูรณะ ผช.ผบ.ตร. เปิดเผยถึงความคืบหน้าหลังจับกุมตัว 3 นักโทษแหกคุกที่หลบหนีจากศาลพัทยา ว่า กลุ่มคนร้ายที่หลบหนีมีบุคคลเข้าไปช่วยเหลือประมาณ 10 คน ซึ่งจะดำเนินคดีต่อไป แต่ไม่ได้เรียกว่าเป็นขบวนการและไม่มีการว่าจ้าง เป็นเพียงการพูดคุยกันเองของผู้ต้องหาที่รู้จักกันในระหว่างฝากขัง และพยายามขอความช่วยเหลือจากพรรคพวกที่รู้จักกัน จากการสืบสวนทราบว่านักโทษชาวต่างชาติ นายบาร์ท อัลเลน เฮลมัส อายุ 40 ปี สันชาติอเมริกัน (MR.BART ALLEN HELMUS) พูดไทยไม่ได้ และทนต่อสภาพอากาศไม่ไหว ประกอบกับพบว่าภรรยา น.ส.สิรินภา วิเศษฤทธิ์ ตั้งครรภ์อายุ 3 เดือน อาจทำให้นักโทษชาวต่างชาติรายนี้เครียดและบอกกับภรรยาว่าไม่ยอมมอบตัวแต่จะยอมตายทั้งนี้พบว่านายบาร์ท ใช้อาวุธปืนขนาด 9 มม. ลงมือยิงแฟนสาวที่ศีรษะบาดเจ็บเล็กน้อย ก่อนจะยิงใส่เจ้าหน้าที่ 4 -5 นัด จากนั้นจ่อยิงศีรษะตัวเองอาการสาหัส และถูกหามส่งรพ.สมเด็จพระยุพราช ล่าสุดมีรายงานอย่างไม่เป็นทางการว่านายบาร์ท มีอาการสมองตาย แต่ยังมีชีพจร ซึ่งหากอาการไม่ดีขึ้นปล่อยไว้นานกว่า 5 ชม. ในทางการแพทย์จะถือว่าเสียชีวิตแล้ว. อ่านข่าวที่เกี่ยวข้อง...- ซิว3แสบแหกคุกศาลพัทยา ฝรั่งสู้!ยิงแฟนเจ็บตัวเองสาหัส- นาทีหามฝรั่งหิ้วปีกแฟนสาว ยิงตัวเองสาหัส-ก่อนถึงหมอ- 'แก๊งแหกคุก'ใช้ชีวิตแลกอิสรภาพ! 'ทนไม่ได้ถ้าติดคุกอีก'
