
# На Сокирянщині браконьєри виловили 60 кілограмів риби забороненими знаряддями

Published at: **2019-11-05T17:43:00+00:00**

Author: ****

Original: [Погляд](https://pogliad.ua/news/bukovina/na-sokiryanschini-brakoneri-vilovili-60-kilogramiv-ribi-zaboronenimi-znaryaddyami-379869)

До поліції звернулися інспектори відділу охорони водних ресурсів. Під час огляду прибережної зони річки Дністер у межах села Непоротове ними було виявлено незаконні прилади для лову риби. Про це повідомляє відділ комунікації поліції у Чернівецькій області.
На місце події одразу виїхали співробітники Сокирянського відділення поліції. Правоохоронці встановили, що до незаконного вилову причетні жителі села Михалкове 38 та 41 років.
Чоловіки за допомогою риболовних сіток виловили приблизно 60 кілограмів риби. Працівники поліції вилучили риболовецькі сітки із рибою різного виду та гумовий човен.
За вказаним фактом слідчі внесли відомості до Єдиного реєстру досудових розслідувань за частиною 1 статті 249 (Незаконне зайняття рибним, звіриним або іншим водним добувним промислом) Кримінального кодексу України. За вказане правопорушення зловмисникам загрожує до трьох років обмеження волі.
 
