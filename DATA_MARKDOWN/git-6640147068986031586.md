
# Marvel’s Avengers, da gennaio dettagli su co-op e personaggi post lancio

Published at: **2019-11-03T16:47:00+00:00**

Author: **Luca Salerno**

Original: [Tom&#39;s Hardware](https://www.tomshw.it/videogioco/marvels-avengers-gennaio-nuovi-dettagli/)

Bisognerà ancora aspettare un paio di mesi per conoscere i dettagli su alcuni aspetti di Marvel’s Avengers, il gioco action-adventure sviluppato da Crystal Dynamics ed Eidos Montéal che uscirà nel maggio del prossimo anno sulle principali console. In particolare da gennaio verranno fornite maggiori informazioni sulla modalità cooperativa del gioco e sui contenuti aggiuntivi previsti, a quanto pare gratis, dopo il lancio.
Il lead designer Philippe Therien, intervistato da Actu Gaming, ha spiegato che solo dopo il periodo natalizio si saprà qualcosa di più sostanzioso in merito al gioco. “Fino a quel momento – ha spiegato – ci saranno dei teaser che verranno pubblicati sull’account Twitter o sul sito ufficiale dello studio. Dopo Natale parleremo del co-op e di molti altri aspetti ancora inediti”. Proprio pochi giorni fa era apparso un nuovo filmato, doppiato anche in italiano, che ha dato una panoramica molto generale di cosa aspettarci da Marvel’s Avengers.
