
# Berge spaart Genk niet na verlies tegen Eupen: Het is beschamend

Published at: **2019-11-03T10:43:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902189/berge-spaart-genk-niet-na-verlies-tegen-eupen-het-is-beschamend-.html)


        KRC Genk is er opnieuw niet in geslaagd om een wedstrijd winnend af te sluiten. Op bezoek bij KAS Eupen ging het verrassend met 2-0 onderuit. Sander Berge was na zijn honderdste wedstrijd voor de club niet te spreken over de uitslag.
      
"Dit is helemaal niet hoe we wilden presteren", gaf Berge aan bij Sporza. We begonnen met het gevoel dat we echt wilden winnen, we hadden het ook nodig. En dan spelen we helemaal niet goed. Dat is teleurstellend en pijnlijk. En nog meer voor de supporters."
Genk kreeg aanvankelijk de beste kansen, maar wist niet te scoren. "We begonnen wel goed, maar toen kregen zij plots kansen en scoorden ze twee keer op twee minuten. Daarna kwamen we niet meer in ons ritme. We vonden geen oplossingen meer. Het is echt spijtig, want we hebben meer kwaliteiten in dit team en dan worden we zo overklast door Eupen", aldus Berge.
De supporters waren niet te spreken over de uitslag en sommigen riepen al om het ontslag van Felice Mazzu. "Ik begrijp ze zeer goed", vertelt Berge. "Het is beschamend om hier met 2-0 te komen verliezen in Eupen."
Na het verlies staat Genk momenteel op een achtste plek in het klassement. Het telt na dertien wedstrijden twintig punten, dertien minder dan leider Club Brugge.
