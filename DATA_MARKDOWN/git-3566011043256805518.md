
# دستگاه‌های جوش و چراغ‌قوه‌های قاچاق در دلیجان کشف شد

Published at: **2019-11-05T16:03:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545164.html/%D8%AF%D8%B3%D8%AA%DA%AF%D8%A7%D9%87-%D9%87%D8%A7%DB%8C-%D8%AC%D9%88%D8%B4-%D9%88-%DA%86%D8%B1%D8%A7%D8%BA-%D9%82%D9%88%D9%87-%D9%87%D8%A7%DB%8C-%D9%82%D8%A7%DA%86%D8%A7%D9%82-%D8%AF%D8%B1-%D8%AF%D9%84%DB%8C%D8%AC%D8%A7%D9%86-%DA%A9%D8%B4%D9%81-%D8%B4%D8%AF)

فرمانده انتظامی استان مرکزی از توقیف محموله ۴ میلیارد و ۲۷۰ میلیون ریالی دستگاه‌های جوش و چراغ‌قوه‌های خارجی قاچاق در شهرستان دلیجان خبر داد.
به گزارش شبکه اطلاع رسانی راه دانا؛ سرهنگ حسن مفخمی شهرستانی فرمانده انتظامی استان مرکزی در گفتگو با دیار آفتاب؛ گفت: در تداوم طرح‌های مبارزه با قاچاق کالا از سوی پلیس استان، مأموران انتظامی پلیس شهرستان دلیجان در یکی از محورهای مواصلاتی این شهرستان، یک دستگاه خودروی نیسان وانت حامل بار قاچاق را شناسایی و در عملیاتی متوقف کردند.
مفخمی شهرستانی اظهار کرد: مأموران در بازرسی از این خودرو موفق به کشف ۲۳۵ عدد دستگاه جوش و ۲۴۸ عدد انواع چراغ‌قوه خارجی قاچاق، فاقد هرگونه مدارک معتبر گمرکی شدند.
فرمانده انتظامی استان مرکزی ادامه داد: ارزش این محوله قاچاق از سوی کارشناسان اداره مبارزه با قاچاق کالا و ارز پلیس آگاهی، ۴ میلیارد و ۲۷۰ میلیون ریال برآورد شده است.
مفخمی شهرستانی در پایان بر عزم قاطع پلیس استان مرکزی در مبارزه مستمر، فراگیر با پدیده نابهنجار قاچاق انواع کالاهای مورد نیاز مردم تأکید کرد.
انتهای پیام/
