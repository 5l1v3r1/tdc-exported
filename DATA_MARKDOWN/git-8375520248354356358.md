
# У Франції на форумі за демократію потролили російську пропагандистку

Published at: **2019-11-07T08:35:11+00:00**

Author: ****

Original: [ГЛАВКОМ](https://glavcom.ua/news/u-franciji-na-forumi-za-demokratiyu-potrolili-rosiysku-propagandistku-638297.html)

Під час Всесвітнього форуму за демократію, що розпочався напередодні у французькому Страсбурзі, учасники зірвали виступ заступника головного редактора Російський федеральний телеканал Russia Today Анни Бєлкіної. Відповідне відео з заходу розмістила у соцмережі Facebook Українська школа політичних студій.
«Під час Всесвітнього форуму за демократію виступала Анна Бєлкіна, заступниця головного редактора Russia Today. Зала, зокрема наша делегація, зреагувала так. Адже інших дискусій з Russia Today бути не може», - зазначається під відео.
З відеозапису видно, як під час виступу Бєлкіної представники української та інших делегацій піднялися зі своїх місць та почали вигукувати: «Світовий форум за демократію – не місце для пропаганди». В руках у них були роздруковані саморобні плакати із написом Propaganda is not Journalism (з англ.- пропаганда не є журналістикою).
Сама Анна Бєлкіна пояснюючи, чому ЗМІ втрачають довіру до громадян згадала негативні приклади висвітлення виборів у США у 2016 році та початок процедури Brexit
У відповідь продюсер радіо France Culture Крістін запитала, чому Бєлкіна не згадала приклад російської пропагандистської машини. Після цього залу охопили вигуки та аплодисменти, спрямовані проти пропагандистки Russia Today.
