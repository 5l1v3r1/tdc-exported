
# 
        قیمت جهانی نفت در ۹۸/۰۸/۱۱ / نفت گران شد
      

Published at: **2019-11-02T14:29:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637506/%D9%82%DB%8C%D9%85%D8%AA-%D8%AC%D9%87%D8%A7%D9%86%DB%8C-%D9%86%D9%81%D8%AA-%D8%AF%D8%B1-%DB%B9%DB%B8%DB%B0%DB%B8%DB%B1%DB%B1-%D9%86%D9%81%D8%AA-%DA%AF%D8%B1%D8%A7%D9%86-%D8%B4%D8%AF)

به گزارش بولتن نیوز، قیمت هر بشکه نفت برنت در پایان معاملات روز جمعه با ۲ دلار و ۷ سنت معادل ۳.۵ درصد افزایش به ۶۱ دلار و ۶۹ سنت رسید، اما کاهش هفتگی حدودا ۰.۴ درصدی را به ثبت رساند.
قیمت نفت وست تگزاس اینترمدییت آمریکا نیز در پایان معاملات روز جمعه با ۲ دلار و ۲ سنت معادل ۳.۷ درصد افزایش به ۵۶ دلار و ۲۰ سنت رسید، اما کاهش هفتگی حدودا ۰.۸ درصدی را به ثبت رساند.
به گفته مقامات ارشد دولت ترامپ، مذاکرات تجاری آمریکا و چین ظاهرا در حال پیشرفت است و آمریکا قصد دارد اوایل ماه جاری میلادی یک توافق تجاری اولیه را با چین به ثبت برساند. آن‌ها تلاش کردند پس از ۱۶ ماه اقدامات تلافی جویانه در خصوص کاهش تنش‌های تجاری به بازار‌های مالی اطمینان دهند.
بیشتر بخوانید: قیمت جهانی نفت در ۹۸/۴/۲۰ / قیمت طلای سیاه به بیشترین میزان ۶ ماه گذشته رسید
خبرگزاری دولتی شینهوای چین نیز نوشت، دو اقتصاد بزرگ جهان در جریان یک مذاکره تلفنی جدی و سازنده در روز جمعه به «اجماعی اصولی» دست یافته اند.
لری کودلوف، مشاور اقتصادی کاخ سفید گفت، مذاکره کنندگان آمریکایی و چینی پیشرفت خیلی خوبی به سمت نهایی کردن فاز نخست توافق تجاری به دست آورده اند، هرچند که توافق هنوز به صورت صد درصد تکمیل نشده است.
جان کیلداف، تحلیلگر بازار نفت در این باره گفت: «شاهد واکنش قوی‌ای به توافق تجاری احتمالی خواهیم بود. این توافق موجب تقویت قابل توجه چشم انداز اقتصاد جهانی به ویژه در آسیا می‌شود که بیش از سایر نقاط جهان از تبعات جهت تجاری متضرر شده است.»
