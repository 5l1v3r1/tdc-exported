
# Міноборони: Розведення у Золотому завершено, територія знаходиться під контролем МВС

Published at: **2019-11-01T11:58:00+00:00**

Author: ****

Original: [НВ](https://nv.ua/ukr/ukraine/events/rozvedennya-v-zolotomu-zaversheno-novini-ukrajini-50051078.html)

Про це Загороднюк заявив на брифінгу в п’ятницю, 1 листопада.
«Зараз вже практично воно завершено і повністю територія знаходиться під контролем Міністерства внутрішніх справ», — цитує Загороднюка Інтерфакс-Україна.
29 жовтня в Золотому Луганської області стартувало розведення сил і засобів, яке потім продовжиться в Петровському.
Штаб ООС спочатку відмовився це підтвердити, опублікувавши повідомлення про обстріли в цьому районі.
Але потім офіційно заявив про початок «дзеркального» розведення сил та засобів у Золотому. У штабі додали, що обстріл, про який повідомлялося напередодні, відбувся поза зоною розведення сил та засобів.
Проти відведення сил виступили добровольці та ветерани АТО/ООС, вони організували чергування в раоні Золотого, з метою недопустити розведення.
Однак, 31 жовтня в МВС заявили, що більша частина ветеранів, які виступали проти розведення, вже покинула Золоте.
Після Золотого розведення повинно розпочатися в Петрівському, однак, через обстріли бойовиків його відклали.
РФ назвала умовою проведення зустрічі нормандської четвірки розведення сил і засобів на Донбасі (у першу чергу — у Золотому і Петровському). Раніше через обстріли бойовиків процес розведення неодноразово зривався.
