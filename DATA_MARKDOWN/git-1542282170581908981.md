
# Ford vs Ferrari με τους Ματ Ντέιμον και Κρίστιαν Μπέιλ

Published at: **2019-11-06T14:03:25+00:00**

Author: **Apostolos Staikos**

Original: [euronews](https://gr.euronews.com/2019/11/06/inomenes-politeies-ford-vs-ferrari-me-tous-mat-nteimon-kai-kristian-mpeil)

Ο Αμερικανός σχεδιαστής αυτοκινήτων Κάρολ Σέλμπι και ο οδηγός Κέν Μάιλς έγραψαν ιστορία όταν το 1966, κατόρθωσαν να φτιάξουν ένα αγωνιστικό αυτοκίνητο για λογαριασμό της Ford. Στόχος ήταν να νικήσουν την Ferrari. Η ιστορία τους μεταφέρθηκε στον κινηματογράφο. Κρίστιαν Μπέιλ και Ματ Ντέιμον κρατούν τους πρωταγωνιστικούς ρόλους.
«Νομίζω ότι οι άνθρωποι που θα νιώσουν σαν να οδηγούν ένα από αυτά τα συναρπαστικά αυτοκίνητα. Ο ήχος, η ταχύτητα και κυρίως η σκηνοθετική ματιά υιοθετεί την οπτική του οδηγού. Νομίζω πως θα είναι μια πραγματικά συναρπαστική εμπειρία» δήλωσε ο Ματ Ντέιμον.
Για τον σκηνοθέτη Τζέιμς Μάνγκολντ, οι δύο ηθοποιοί ενσαρκώνουν ιδανικά τους δύο θρύλους των αγώνων ταχύτητας.
«Δεν είναι τόσο διαφορετικές προσωπικότητες, όμως εκπροσωπούνν διαφορετικές υποκριτικές σχολές. Ο Ματ είναι ήσυχος και εσωτερικός, ενώ ο Κρίστιαν έχει πολλές εκρήξεις. Οπότε γεννιέται μια σπίθα μεταξύ των δύο ηθοποιών» εκτιμά ο σκηνοθέτης Τζέιμς Μάνγκολντ.
