
# मलाइका अरोड़ा के फोटो पर कंगना रनौत की बहन रंगोली चंदेल का कमेंट पढ़ भड़के लोग, यूजर्स ने जमकर सुनाई खरी खोटी

Published at: **2019-11-06T04:30:44+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/rangoli-chandel-comment-on-malaika-arora-and-her-son-photo/271527/)

हमेशा अपने बयानों को लेकर मीडिया की सुर्खियों में रहने वाली बॉलीवुड की मशहूर अभिनेत्री कंगना रनौत की बहन रंगोली चंदेल एक बार फिर से चर्चा में हैं। रंगोली चंदेल को सोशल मीडिया पर जमकर ट्रोल किया जा रहा है। दरअसल, इस बार जब उन्होंने अभिनेत्री मलाइका अरोड़ा की एक तस्वीर पर कमेंट किया तो लोग अपने गुस्से पर काबू नहीं रख सके और उन्होंने रंगोली को ‘मानसिक इलाज’ लेने की सलाह दे डाली।
दरअसल, मलाइका अरोड़ा ने सोशल मीडिया पर एक फोटो पोस्ट किया था, जिसमें वह वाइट कॉटन नाइट ड्रेस में दिखाई दे रही हैं। इस तस्वीर में उनका बेटा अरहान भी दिखाई दे रहा है। इस प्यारे फोटो को शेयर करते हुए ऐक्ट्रेस ने खुशी जाहिर की कैसे उनका लाडला बेटा उनका ख्याल रख रहा है। इस फोटो को सोशल मीडिया यूजर्स ने भी खूब पसंद किया, लेकिन कंगना रनौत की बहन रंगोली चंदेल को यह पसंद नहीं आया। उन्होंने जो कमेंट किया उससे ऐसा लग रहा है कि मलाइका का अपने बेटे के सामने नाइट ड्रेस पहनना और इसी लुक में फोटो ले लेने पर रंगोली को आपत्ति है।
रंगोली ने मलाइका की इंस्टाग्राम स्टोरी से फोटो का स्क्रीनशॉट लिया और फिर उसे अपने ऑफिशल अकाउंट से ट्वीट करते हुए तंज भरते हुए लिखा, ‘यह है मॉर्डन इंडियन मां… बहुत सही जा रही हैं’। रंगोली का यह कमेंट लोगों को बिल्कुल भी पसंद नहीं आया और उन्होंने अपना गुस्सा जाहिर करना शुरू कर दिया। यूजर्स रंगोली को खूब खरी-खोटी सुना रहे हैं।
