
# Приймаються ставки на новий клуб Едінсона Кавані

Published at: **2019-11-05T08:44:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/pryjmayut-sya-stavky-na-novyj-klub-edinsona-kavani/)

Уругвайський бомбардир Едінсон Кавані, правами на якого володіє французький гранд «ПСЖ», може змінити команду в зимове трансферне вікно. Основним претендентом на підписання контракту з нападником вважається «Манчестер Юнайтед».
У зимове трансферне вікно форвард Едінсон Кавані, у якого закінчується трудовий договір з «ПСЖ», може змінити клубну прописку. Керівництво паризького гранда не поспішає пропонувати футболісту новий контракт, в зв’язку з чим букмекери вирішили запустити лінію на майбутній клуб 32-річного уругвайського голеадора.
За версією букмекерської контори Paddy Power, основним претендентом на придбання Кавані вважається англійський «Манчестер Юнайтед», якому бракує классного центрального нападника після продажу в міланський «Інтер» бельгійця Ромелу Лукаку. Поставити на можливий зимовий трансфер Едінсона в стан «Червоних дияволів» можна з коефіцієнтом 4,5, що відповідає 22 відсоткам ймовірності.
Другим у списку претендентів на підписання угоди з досвідченим уругвайським бомбардиром йде мадридський «Атлетіко». На перехід Кавані в іспанський топ-клуб встановлено ​​котирування 7,0 (14%). Топ-3 претендентів закриває італійський гранд – туринський «Ювентус». Ставка на те, що Едінсон стане гравцем «Старої синьйори», оцінюється коефіцієнтом 8,0 (12,5%).
Крім того, можна поставити на трансфер форварда в один з трьох клубів, ймовірність переходу в які вважається менш реальною. Це міланський «Інтер» (13,0 – 8%), «Наполі» (21,0 – 5%) та «Мілан» (26,0 – 4%).
Варто зазначити, що трансфер форварда у будь-який із запропонованих клубів буде розраховано як виграш тільки в тому випадку, якщо угода буде офіційно оформлена до третього лютого 2020 року.
Едінсон Кавані виступає за паризький гранд з 2013 року, його діючий контракт закінчується після завершення сезону-2019/20. У складі «ПСЖ» форвард став п’ятикратним чемпіоном Ліги 1 та виграв чотири Кубка Франції. Уругваєць також є найкращим бомбардиром в історії «Червоно-синіх».
