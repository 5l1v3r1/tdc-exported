
# Παραιτείται από βουλευτής της Βρετανίας ο πρώην υπουργός Οικονομικών Φίλιπ Χάμοντ

Published at: **2019-11-05T23:14:00+00:00**

Author: ****

Original: [enikos.gr](http://www.enikos.gr/international/682538/paraiteitai-apo-vouleftis-tis-vretanias-o-proin-ypourgos-oikonomi)

Ο πρώην υπουργός Οικονομικών της Βρετανίας Φίλιπ Χάμοντ δήλωσε σήμερα ότι θα παραιτηθεί από βουλευτής πριν από τις εκλογές της 12ης Δεκεμβρίου, μετά την εκδίωξη του από την κοινοβουλευτική ομάδα του Συντηρητικού Κόμματος επειδή καταψήφισε την κυβέρνηση του Μπόρις Τζόνσον.
"Θλίβομαι που βρίσκομαι σε αυτή τη θέση μετά από 45 χρόνια ως μέλος του Συντηρητικού Κόμματος", ανέφερε ο Χάμοντ σε μια επιστολή του προς τους ψηφοφόρους της περιφέρειάς του.
Ο Φίλιπ Χάμοντ ήταν υπουργός Οικονομικών επί τρία χρόνια στην κυβέρνηση της Τερέζας Μέι, μέχρι που ο Μπόρις Τζόνσον κέρδισε την κούρσα της διαδοχής της, φέτος τον Ιούλιο. Ήταν ένας από τους 21 Συντηρητικούς βουλευτές που εκδιώχθηκαν τον Σεπτέμβριο από την κοινοβουλευτική ομάδα επειδή καταψήφισαν την πρόταση της κυβέρνησης για να εμποδίσουν ένα Brexit χωρίς συμφωνία.
Πηγή: ΑΜΠΕ
