
# سوئد یک تبعه عراق را به جاسوسی برای ایران متهم کرد

Published at: **2019-11-07T10:06:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620307/%D8%B3%D9%88%D8%A6%D8%AF-%DB%8C%DA%A9-%D8%AA%D8%A8%D8%B9%D9%87-%D8%B9%D8%B1%D8%A7%D9%82-%D8%B1%D8%A7-%D8%A8%D9%87-%D8%AC%D8%A7%D8%B3%D9%88%D8%B3%DB%8C-%D8%A8%D8%B1%D8%A7%DB%8C-%D8%A7%DB%8C%D8%B1%D8%A7%D9%86-%D9%85%D8%AA%D9%87%D9%85-%DA%A9%D8%B1%D8%AF)


        دادستانی سوئد روز چهارشنبه یک تبعه عراق را که ماه‌ها پیش بازداشت شده، به جاسوسی برای ایران متهم کرد.
      

        آفتاب‌‌نیوز :
      
دادستانی سوئد روز چهارشنبه یک تبعه عراق را به جاسوسی برای ایران و جمع‌آوری اطلاعات از «پناهجویان» در سوئد، بلژیک و هلند متهم کرده است.
به نوشته خبرگزاری «آسوشیتدپرس»، «هانس یورگن هانستروم» دادستان سوئد هویت این مرد ۴۶ ساله را اعلام نکرده، اما گفته که این فرد ۲۷ فوریه (۸ اسفند ۱۳۹۷) بازداشت شده و از آن زمان تحت بازجویی است. با وجود ماه‌ها بازجویی توسط آژانس امنیتی سوئد (SAPO)، این فرد اتهامات اعلام‌شده را رد کرده است.
رسانه‌های سوئدی مدعی شده‌اند که اتهام این فرد عراقی-سوئدی جمع‌آوری اطلاعات از گروهک تروریستی «الاهوازیه» است.
سوئد یکی از مقرهای اصلی این گروهک تروریستی و تجزیه‌طلب است و مقام‌های سوئدی تاکنون از استرداد سران این گروهک که حملات مسلحانه‌ای را در خاک ایران انجام داده، خودداری کرده‌اند.
