
# Huawei nova 6 s 5G uniká v červené barevné variantě

Published at: **2019-11-07T12:30:00+00:00**

Author: **Michal Pavlíček**

Original: [mobilenet.cz](https://mobilenet.cz/clanky/5g-bude-dostupnejsi-dostane-ho-chystany-huawei-nova-6-39218)


           •  Připravovaný Huawei nova 6 bude nabízet 5G konektivitu    •  Lze předpokládat, že se rychlá data dostanou do střední třídy
      
Evan Blass na svém Twitteru zveřejnil další fotografii chystaného modelu nova 6, tentokrát však v líbivé červené barvě.
Uniká první tiskově se tvářící render, na kterém je telefon v modrém odstínu. Na zadní straně budou čtyři fotoaparáty, přičemž jeden z nich bude typu ToF. Velký displej bude mít malé rámečky a vsadí na na průstřel. Tentokrát však Huawei zvolí protáhlý tvar průstřelu po vzoru Galaxy S10+. Očekává se tudíž, že dojde k nasazení duální čelní kamerky.
Huawei se aktuálně stále nenachází v příjemné situaci, avšak nic mu nebrání připravovat další smartphony. Aktuálně se začalo hovořit o modelu nova 6, který vůbec prvně zmínil Evan Blass, pro mnohé známý pod přezdívkou evleaks.
Jediná informace, která je v tuto chvíli známa, hovoří o podpoře sítí 5G. Můžeme jen odhadovat, zda bude mít nova 6 5G ve všech případech, případně půjde jen o jednu variantu. Na novu 6 si však ještě určitě chvíli počkáme a Huawei bude na podzim naděje ve střední třídě vkládat do novinky nova 5T.
