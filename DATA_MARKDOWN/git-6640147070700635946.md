
# Lucca Comics & Games 2019: abbiamo incontrato Chris Claremont

Published at: **2019-11-01T10:02:00+00:00**

Author: **Manuel Enrico**

Original: [Tom&#39;s Hardware](https://www.tomshw.it/culturapop/lucca-comics-games-2019-abbiamo-incontrato-chris-claremont/)

Lucca Comics & Games 2019 ha voluto aprire le danze con una figura d’eccellenza del mondo del comics supereroistico americano, un nome celebre (probabilmente tra i lettori meno giovani) che ha creato un’eredità artistica che ha trovato di andare oltre il limite della pagina a fumetti approdando anche al cinema. Se diciamo Giorni di un futuro passato o Fenice Nera, subito si può pensare ai film sugli X-Men, ma queste storie viste al cinema hanno un’origine cartacea, resa possibile dalla fervida immaginazione di Chris Claremont.
Giustamente ribattezzato affettuosamente X-Chris per il suo fondamentale apporto al mito dei Figli dell’Atomo, Chris Claremont è riconosciuto come un secondo padre per i mutanti di casa Marvel. Quando dopo anni di difficile gestione della figura degli X-Men venne affidato a Claremont il rilancio dei pupilli di Xavier con Seconda Genesi, pochi avrebbero potuto immaginare una nuova vita così intensa e appassionante come quella che si è vissuta sotto la gestione di Chris Claremont, che ha accompagnato gli X-Men sino ai primi anni ’90.
Era quindi giusto avere un ospite del suo calibro a Lucca Comics & Games 2019, nell’anno in cui si festeggiano gli 80 anni della Casa delle Idee. Inutile girarci attorno, per chi scrive, Chris Claremont risiede di diritto nel pantheon delle divinità del fumetto, ed è quindi con un atteggiamento di venerazione che ci si è recati al press cafè lucchese dedicato a Claremont.
Un piccolo aneddoto: poco prima di iniziare l’incontro, Claremont è stato avvicinato da un bimba che gli ha chiesto un autografo su un numero di X-Men. X-Chris ha sorriso alla piccola e non la ha delusa, con un’affabilità non sempre scontata in personalità di questo calibro. Una simpatia che è stata ancora più evidente durante l’oretta trascorsa con i giornalisti presenti in sala, a cui Claremont ha risposto senza sottrarsi a nessuna domanda, rispondendo con schiettezza e ironia anche alle domande più insidiose, poste sempre con rispetto e da veri appassionati della sua opera.
Per rompere il ghiaccio, si è cominciato con una domanda non da poco. Gli X-Men sono da sempre associati all’idea dell’accettazione del diverso, all’integrazione, e ci si è chiesto a Chris Claremont quanto questo aspetto essenziale dei mutanti Marvel fosse ancora attuale e come lui lo abbia vissuto all’epoca.
Dopo una divertente disquisizione sui difetti della Deep Dish Pizza e il modo giusto di mangiare una pizza, Chris Claremont è tornato sul focus dell’incontro, parlando del suo ritorno sui Nuovi Mutanti, concedendosi un’altra battuta
Uno dei problemi più evidenti nel fumetto seriale, soprattutto su testate con decenni alle spalle, è la gestione della continuità, da sempre una spina nel fianco degli autori. Come ha vissuto questo dettaglio Chris Claremont e quali soluzioni propone di adottare? Dopo una risata rassegnata, X-Chris ha svelato la sua idea a riguardo
Inevitabile una domanda sui film degli X-Men. Per le pellicole dedicati ai mutanti si è spesso scelto di affidarsi a storie create da Chris Claremont (da Giorni di un futuro passato alla Saga di Fenice Nera o Dio ama, l’uomo uccide). Quello che ha sorpreso è scoprire come Claremont avesse una vera passione per alcuni degli attori coinvolti.
Rimane comunque da considerare che il fulcro della produzione di Chris Claremont ha una certa età ormai, ed una delle domande prende spunto da questo dettaglio anagrafico. Come è cambiato il pubblico a cui ci si rivolgono i comics? E quanto è importante la programmazione?
Prima di salutare Chris Claremont, l’ultima domanda riporta all’inizio di questa chiacchierata, tornando alle ispirazioni
Su questa dichiarazione, il tempo dell’incontro con Chris Claremont termina. Rimane giusto il tempo di sfilare davanti a questo gigante del fumetto supereroistico, una veloce stretta di mano e un sorriso e rimanere con la sensazione che dietro lo sguardo di questo vivace uomo di una certa età potrebbero ancora nascondersi avventure incredibili.
