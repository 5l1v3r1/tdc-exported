
# سقوط تانکر نفت‌کش عراقی به دره در کردستان

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697044/%D8%B3%D9%82%D9%88%D8%B7-%D8%AA%D8%A7%D9%86%DA%A9%D8%B1-%D9%86%D9%81%D8%AA%E2%80%8C%DA%A9%D8%B4-%D8%B9%D8%B1%D8%A7%D9%82%DB%8C-%D8%A8%D9%87-%D8%AF%D8%B1%D9%87-%D8%AF%D8%B1-%DA%A9%D8%B1%D8%AF%D8%B3%D8%AA%D8%A7%D9%86)

یک دستگاه تانکر حامل سوخت در ۵ کیلومتری روستای نگل از جاده منحرف و به دره سقوط کرد.
به گزارش خبرگزاری تسنیم از سنندج، عصر امروز (14 آبان) یک دستگاه تانکر حامل سوخت در 5 کیلومتری روستای نگل از جاده منحرف و به دره سقوط کرد.
این تانکر نفت‌کش عراقی پس از واژگونی و سقوط در دره در آتش سوخت؛ مشاهدات عینی خبرنگار اعزامی تسنیم به محل حادثه بر این اساس است که شدت گستردگی آتش‌سوزی به حدی بود که پلاک ماشین و شناسایی جسد راننده که به‌طور کامل سوخته بود، امکان‌پذیر نبود.
این تانکر حامل سوخت که از طرف مریوان به سمت سنندج در حال حرکت بود، نرسیده به روستای نگل واژگون شده بود.
سرهنگ عیسی گوهری، رئیس پلیس راه استان کردستان "عدم تعادل و توانایی راننده در کنترل این تانکر حامل سوخت" را علت وقوع این حادثه بیان کرد و گفت: این تانکر کاملا در آتش سوخته است.
