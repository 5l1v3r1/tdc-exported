
# Fra børs til byrå - Elle Melle får ny sjef

Published at: **2019-11-01T07:44:36+00:00**

Author: **Knut Kristian Hauger**

Original: [Kampanje](http://kampanje.com/design/2019/11/fra-bors-til-byra---elle-melle-far-ny-sjef/)


        Tar over designstudio i Ålesund.
      
Solveig Drøpping Sæther blir ny byråleder i Elle Melle. Hun kommer fra stillingen som kommunikasjonssjef i det børsnoterte energiselskapet Hexagon. - Jeg er utrolig glad for muligheten til å lede Elle Melle inn i en spennende tid, og få jobbe med dyktige og dedikerte kollegaer som alltid setter kunden først, sier Solveig Drøpping Sæther.Gründer i byrået Yvonne Aarset sier hun er «sikker på at Drøpping Sæther blir en viktig rådgiver for både kunder og ansatte.»
- Hun har en spennende næringslivsbakgrunn med lang internasjonal erfaring – og en solid kompetanse innen strategisk merkevarebygging, forteller gründer i Elle Melle, Yvonne Aarset.
Før Drøpping Sæther gikk til Hexagon var hun ansvarlig for markedsføring og kommunikasjon i Wilh. Wilhelmsen i ni år. Den sterke markedsstrategiske bakgrunnen sammen med gode lederegenskaper gjorde at hun utmerket seg.
- Strategisk merkevarebygging og kommunikasjon er bærebjelker i min karriere. Min oppgave blir å bygge videre på det sterke fundamentet i Elle Melle, og samtidig øke kompetansen innen strategisk merkevarebygging og ny teknologi – som gjør byråets tjenestetilbud enda mer fremtidsrettet, sier Drøpping Sæther.
Sæther er på plass som byråleder fra 1. januar 2020.
