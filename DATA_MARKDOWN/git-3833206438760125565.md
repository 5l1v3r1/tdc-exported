
# Волейболното Локо с пълен актив, Виктория Волей записа втора загуба с тайбрек

Published at: **2019-11-03T07:38:00+00:00**

Author: ****

Original: [Plovdiv24.bg](https://www.plovdiv24.bg/sport/910654.html)

Виктория Волей (Пловдив) записа втора поредна загуба след тайбрек през новия сезон в мъжката Висша лига. В драматичен двубой от втория кръг на Източната група възпитаниците на треньора Атанас Митрев отстъпиха на Дея спорт (Бургас) с 2:3 (22:25, 25:21, 25:22, 21:25, 13:15) гейма като гости.
Това бе втори пореден 5-геймов мач за пловдивчани, след като те отстъпиха на Берое с 2:3 в първия кръг преди седмица.

        В Бургас Виктория Волей игра в състав:
      
Евгени Григоров, Желязко Апостолов, Мирослав Димитров, Димитър Узунов, Георги Димитров, Петър Шойков, Енис Караденис – либеро (Радостин Георгиев, Стилиян Георгиев, Калоян Вълчинов).
В същото време другият пловдивски отбор - ПСК Локомотив, удари ВК Царево с 3:1 (25:21,19:25,18:25, 13:25) гейма като гост и продължава да е на първо място във временното класиране с пълен актив от 6 точки.
В следващия кръг Пловдивски Спортклуб Локомотив приема отбора на Черноморец (Бяла) на 15.11 от 17:30 в зала Строител, а Виктория Волей приема тима на Раковски (Севлиево) на 9 ноември от 17 часа в залата на СУ "Цар Симеон Велики“ в Пловдив.
