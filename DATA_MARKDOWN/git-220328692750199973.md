
# ЦИК: Активността към 10 часа е 7,14 %

Published at: **2019-11-03T13:20:24+00:00**

Author: **Стандарт, снимка Канал 3**

Original: [Стандарт Новини](https://standartnews.com/blgariya-mestni-izbori-2019/tsik-aktivnostta-km-10-chasa-e-714-405723.html)

Активността на втория тур на местните избори към 10 часа е 7,14 %, съобщи говорителят на ЦИК Александър Андреев. Тя е по-ниска в сравнение с изборите през 2015 година, когато е била 8,46.
"Винаги на втория тур активността е по-ниска от основния избор. Надяваме се, че тенденцията ще остане същата, да бъде по-висока от необходимото, за да бъдат избрани кметове", допълни Андреев.
"Постъпили са около 17 жалби и сигнали. Голяма част са от началото на деня, относно организацията на работа. Дали сме своите указания, където е необходимо. Има 2 сигнала за купуване и 2 за публикуване от резултати от социологически проучвания", коментира Андреев.
"От проверката стана ясно, че навсякъде се работи нормално. Навсякъд отвориха навреме и може да се гласува. Бюлетината е по-малка, има двама или трима кандидати. Ако не бъде добре сгъната може да се отвори и да се разкрие тайната на вота. Затова нека избирателите да сгънат повече пъти бюлетината и да я притиснат здраво", сподели още Александър Андреев.
