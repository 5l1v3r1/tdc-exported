
# ثروتمندترین خانواده‌های جهان

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696239/%D8%AB%D8%B1%D9%88%D8%AA%D9%85%D9%86%D8%AF%D8%AA%D8%B1%DB%8C%D9%86-%D8%AE%D8%A7%D9%86%D9%88%D8%A7%D8%AF%D9%87%E2%80%8C%D9%87%D8%A7%DB%8C-%D8%AC%D9%87%D8%A7%D9%86)

والتون‌ها کماکان ثروتمندترین خانواده در جهان هستند.
به گزارش ایسنا به نقل از فوربس، در حال حاضر ۲۰۲۸ میلیاردر از ۷۲ کشور جهان وجود دارند که مجموع ثروت آن‌ها به رقم باورنکردنی ۹.۱ تریلیون دلار می رسد. در بین ثروتمندترین خانواده های جهان نام ۲۵ خانواده به چشم می خورد که در مجموع ۱.۱ تریلیون دلا ثروت دارند.
در ادامه با ثروتمندترین خانواده های جهان اشنا می‌شوید:
۱-خانواده والتون
خالص ثروت: ۱۵۱.۵ میلیارد دلار
منبع ثروت: والمارت
در سال ۱۹۶۲ میلادی، سام والتون و باد والتون، اولین فروشگاه والمارت را افتتاح کردند. در حال حاضر والمارت بزرگ‌ترین فروشگاه زنجیره ای در جهان است و ارزش بازار آن چیزی حدود ۱۵۱.۵ میلیارد دلار برآورد می شود.
۲- خانواده کوخ
خالص ثروت: ۹۸.۷ میلیارد دلار
منبع ثروت: صنایع کوخ
چارلز کوخ و دیوید کوخ با توسعه کسب و کار خانوادگی خود در زمینه پتروشیمی به یکی از ثروتمندترین خانواده های آمریکا تبدیل شده اند. درآمد سالانه صنایع کوخ حدود ۱۰۰ میلیارد دلار در سال براورد می‌شود.
۳- خانواده مارس
خالص ثروت: ۸۹.۷ میلیارد دلار
منبع ثروت: شکلات سازی مارس
یکی از برترین برندهای شکلاتی در جهان که مالک شکلات های " ام اند ام" و مارس است. تخمین زده می‌شود این برند در سال ۳۵ میلیارد دلار درآمد داشته باشد.
۴- خانواده وان دام
خالص ثروت: ۵۴.۱ میلیارد دلار
منبع ثروت: صنایع بوش
صنایع بوش یکی از رو به رشدترین برندهای بزرگ جهان است به گونه ای که سال ۲۰۱۷ این برند ۱۷ درصد رشد سوداوری داشت.
۵- خانواده دوماش
خالص ثروت: ۴۹.۲ میلیارد دلار
منبع ثروت: هرمس
با گذشت حدود دو قرن از تاسیس هرمس، اکنون این برند یکی از شناخته شده ترین برندهای لوکس پوشاک در جهان است. خانواده دوماش اکثریت سهام و هم‌چنین مدیریت برندهرمس را در اختیار دارند.
۶- خانواده ورتمایر
خالص ثروت: ۴۵.۶ میلیارد دلار
منبع ثروت: شنل
یکی دیگر از نمایندگان عرصه پوشاک در فهرست حاضر که برند آن ها سالانه حدود ۱۰ میلیارد دلار درآمد دارد.
۷- خانواده آمبانی
خالص ثروت: ۴۳.۳ میلیارد دلار
منبع ثروت: صنایع رلیانس
تنها نماینده آسیا در فهرست امسال که مالک بزرگ‌ترین مجموع پالایشگاهی در آسیا هستند. این برند هم چنین در حوزه خرده فروشی و ارتباطات نیز فعالیت دارد.
