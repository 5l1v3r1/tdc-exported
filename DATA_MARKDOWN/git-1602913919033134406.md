
# Serbia vrea să se împrumute 580 mil. euro pentru construirea metroului din Belgrad

Published at: **2019-11-05T22:00:00+00:00**

Author: **Catalina Apostoiu**

Original: [Ziarul Financiar](https://www.zf.ro/business-international/serbia-vrea-sa-se-imprumute-580-mil-euro-pentru-construirea-metroului-din-belgrad-18544654)

Serbia intenţionează să împrumute până la 580 milioane de euro anul viitor pentru a finanţa construirea reţelei de metrou din Belgrad, indică proiectul de buget al guvernului, potrivit Seenews. Serbia vrea să împrumute 80 milioane de euro de la guvernul francez pentru prima fază a proiectului, plus 500 milioane de euro de la companii, fonduri şi bănci străine.
Guvernul sârb a adoptat recent proiectul de buget pe 2020, ce prevede un deficit de 20,2 miliarde de dinari (172 milioane de euro), echivalentul a 0,3% din PIB. 
