
# Сальвадор висилає всіх дипломатів Венесуели

Published at: **2019-11-03T07:28:00+00:00**

Author: ****

Original: [НВ](https://nv.ua/ukr/world/geopolitics/salvador-visilaye-vsih-diplomativ-maduro-50051330.html)

Президент Сальвадору Наїб Букела в своєму пості в Twitter заявив, що у венесуельських дипломатів, призначених урядом Ніколаса Мадуро, є 48 годин, щоб покинути країну.
Читайте також:&nbspСтрах і ненависть у Каракасі. Як Венесуела намагається позбавитися режиму Мадуро - в 10 фото
За його словами, Сальвадор «визнав легітимність тимчасового президента Хуана Гуайдо до проведення незалежних виборів відповідно до конституції Венесуели».
Букеле додав, що Сальвадор буде радий прийняти членів дипломатичного корпусу, призначеного лідером опозиції Хуаном Гуайдо.
Гуайдо наразі очолює опозиційний рух проти президента Венесуели Ніколаса Мадуро. Низка демократичних країн, серед них США і міжнародні організації, підтримали Гуайдо і визнали його тимчасовим президентом.
При цьому лідеру опозиції вдалося забезпечити контроль над кількома венесуельськими посольствами, зокрема в США. Однак його опозиційний рух не зміг усунути Мадуро від влади. У той же час підтримуваний Росією режим Мадуро не ризикнув задушити опозицію через погрози Вашингтона.
Ніколас Мадуро заявив, що не має наміру залишати пост президента Венесуели до закінчення терміну повноважень у 2025 році.
