
# برگزاری نمایشگاه بین‌المللی مصالح و تکنولوژی ساختمان

Published at: **2019-11-05T12:52:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/594935/%D8%A8%D8%B1%DA%AF%D8%B2%D8%A7%D8%B1%DB%8C-%D9%86%D9%85%D8%A7%DB%8C%D8%B4%DA%AF%D8%A7%D9%87-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C-%D9%85%D8%B5%D8%A7%D9%84%D8%AD-%D9%88-%D8%AA%DA%A9%D9%86%D9%88%D9%84%D9%88%DA%98%DB%8C-%D8%B3%D8%A7%D8%AE%D8%AA%D9%85%D8%A7%D9%86)


        این نمایشگاه در سطح بین‌المللی و با همکاری سازمان نظام مهندسی ساختمان استان اصفهان، سندیکای صنایع آسانسور و پله‌برقی استان اصفهان و همچنین با حمایت و همکاری تمامی اتحادیه‌ها، انجمن‌ها و تشکل‌های مرتبط در سرتاسر کشور برگزار می‌شود.
      

        آفتاب‌‌نیوز :
      
هفتمین نمایشگاه بین‌المللی مصالح و تکنولوژی سبک‌سازی، مقاوم‌سازی و انبوه‌سازی ساختمان و ماشین‌آلات و تجهیزات وابسته از 28 آبان ماه تا 1 آذر ماه سال جاری در محل دائمی برگزاری نمایشگاه‌های بین‌المللی اصفهان به طور همزمان با یازدهمین نمایشگاه بین‌المللی آسانسور، پله‌برقی، صنایع و ماشین‌آلات وابسته برگزار خواهد شد.
این نمایشگاه اولین دوره برگزاری نمایشگاه صنعت ساختمان در قالبی نو می‌باشد. نمایشگاه‌های صنعت ساختمان در سال های قبل طی هفت دوره برگزار گردیده و امسال با هدف تخصصی‌تر شدن روند برگزاری نمایشگاه و حضور شرکت‌های متخصص با نام دیگری برگزار می‌گردد.
ساختمان آنلاین سعی دارد با اطلاع رسانی دقیق تمامی رویدادها و دوره های حوزه صنعت ساختمان، شما را یاری کند.

        نحوه برگزاری نمایشگاه
      
این نمایشگاه در سطح بین‌المللی و با همکاری سازمان نظام مهندسی ساختمان استان اصفهان، سندیکای صنایع آسانسور و پله‌برقی استان اصفهان و همچنین با حمایت و همکاری تمامی اتحادیه‌ها، انجمن‌ها و تشکل‌های مرتبط در سرتاسر کشور برگزار می‌شود.
هدف این نمایشگاه معرفی آخرین فناوری‌ها و تکنولوژی‌های نو داخلی و خارجی در زمینه سبک‌سازی، مقاوم‌سازی و انبوه‌سازی و در سه بخش ساختمان، ماشین‌‌آلات و تجهیزات وابسته است. همچنین فراهم نمودن شرایط برقراری ارتباط و تعامل بین فعالان این حوزه‌ها به منظور همکاری‌های مشترک و یا ارتقای سطح دانش آن‌ها از مهم‌ترین اهداف برگزاری این نمایشگاه است.
ساختمان آنلاین به عنوان جامع ترین و تخصصی ترین سایت صنعت ساختمان، از شما صاحبان صنایع، فعالان صنعت ساختمان، فعالان صنعت آسانسور و پله‌برقی و سایر تجهیزات وابسته، به ویژه مجموعه‌هایی که دستاوردهای نوین در زمینه‌های سبک‌سازی، مقاوم‌سازی و انبوه‌سازی ساختمان دارند دعوت به عمل می آورد که در این نمایشگاه حضور پیدا کنند. همچنین ستاد برگزاری نمایشگاه در تلاش بوده که بتواند شرکت‌های خارجی فعال در زمینه‌های مرتبط و یا نمایندگان آن‌ها در ایران را جهت حضور در نمایشگاه دعوت نمایند.
از دیگر اقدامات مهم ستاد برگزاری نمایشگاه بین‌المللی مصالح و تکنولوژی سبک‌سازی، مقاوم‌سازی و انبوه‌سازی ساختمان و ماشین‌آلات و تجهیزات وابسته، تلاش در جهت دعوت از مقامات کشوری و استانی به منظور حضور در افتتاحیه نمایشگاه می‌باشد.
