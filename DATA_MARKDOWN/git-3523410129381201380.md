
# 
        خودکشی بیش از جنگ جان نظامیان آمریکایی را می‌گیرد
      

Published at: **2019-11-05T14:43:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638352/%D8%AE%D9%88%D8%AF%DA%A9%D8%B4%DB%8C-%D8%A8%DB%8C%D8%B4-%D8%A7%D8%B2-%D8%AC%D9%86%DA%AF-%D8%AC%D8%A7%D9%86-%D9%86%D8%B8%D8%A7%D9%85%DB%8C%D8%A7%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%B1%D8%A7-%D9%85%DB%8C%E2%80%8C%DA%AF%DB%8C%D8%B1%D8%AF)

به گزارش بولتن نیوز، بیش از ۴۵ هزار کهنه سرباز آمریکایی یا افرادی که در ارتش آمریکا طی شش سال گذشته خدمت می‌کرده‌اند، خودکشی کرده‌اند.   در سال های گذشته نیز گزارش های متعددی درباره افزایش میزان خودکشی در میان نظامیان امریکایی بویژه افراد بازگشته از جنگ های عراق و افغانستان منتشر شده بود.    «کارول گیاکومو» (Carol Giacomo) از روزنامه نگاران حاضر در نیویورک تایمز در این باره افزود: با احتساب آمار کلی خودکشی‌ها، روزانه، ۲۰ نفر از نظامیان آمریکایی خودکشی می‌کنند که این موضوع نشان می‌دهد، شمار افرادی که از این طریق جان می‌بازند بیشتر از تمامی نظامیان کشته‌ شده ایالات متحده در جنگ افغانستان و عراق است.   این گزارش در حالی منتشر شده که میزان ابتلا به بیماریهای روحی روانی نیز در میان کهنه سربازان آمریکایی به شدت بالا است.   براساس تازه ترین گزارش منتشر شده از سوی وزارت دفاع آمریکا (پنتاگون)، میانگین خودکشی در میان نظامیان آمریکایی در پنج ساله گذشته، بیش از یک‌سوم رشد داشته است، و این در حالی است که  سربازانی که بیش از همه دست به این اقدام می‌زنند، افراد کمتر از ۳۰ سال هستند.   نیویورک تایمز به نقل از کمیته شورای کنترل و اصلاح آمریکا گزارش داد که میزان خودکشی در میان سربازان ۱۸ تا ۳۴ ساله از سال ۲۰۰۵ تا ۲۰۱۶ میلادی، حدود ۸۰ درصد افزایش یافته است.
