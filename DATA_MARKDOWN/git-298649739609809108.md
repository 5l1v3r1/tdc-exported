
# Accoltellati 2 tifosi del Celtic in agguato davanti un pub a Roma

Published at: **2019-11-07T08:54:15+00:00**

Author: ****

Original: [Askanews](http://www.askanews.it/cronaca/2019/11/07/accoltellati-2-tifosi-del-celtic-in-agguato-davanti-un-pub-a-roma-top10_20191107_095415/)

Roma, 7 nov. (askanews) – Due tifosi scozzesi del Celtic, a Roma per seguire la partita di Europa League contro la Lazio, in programma alle 18.55 allo Stadio Olimpico, sono stati accoltellati nella tarda serata di ieri davanti a un locale in centro città, zona Viminale. Le vittime dell’aggressione sono un 52enne (colpito in via Nazionale, all’altezza di via Napoli) e un 35enne (ferito in piazza Beniamino Gigli). Trasportati al Policlinico Umberto I, non sono in pericolo di vita.
Secondo il quotidiano The Scottish Sun si è trattato di “una imboscata” tesa da “teppisti incappucciati – che avevano il volto coperto da maschere e sciarpe – al bar Flann O’Brien”, un pub in Via Nazionale. La polizia indaga negli ambienti degli ultras laziali.
Sav/int5
