
# Зеленський шокований після відвідин заводів Укроборонпрому в Харкові

Published at: **2019-11-06T15:00:00+00:00**

Author: ****

Original: [ZIK.UA](https://zik.ua/news/2019/11/06/zelenskyy_shokovanyy_pislya_vidvidyn_zavodiv_ukroboronpromu_v_harkovi_1685049)


        Президент України Володимир Зеленський заявив, що залишився шокованим після відвідування харківських заводів "Укроборонпрому".
      
Про це повідомяляє LB.ua.
"Ми були на авіазаводі, на легендарному заводі Малишева. Ви знаєте, я шокований. Нам сказав директор заводу, що з 2009 року один танк побудували. А в радянські часи - 900 танків за рік. Що відбувається з нашими підприємствами?", - обурився Зеленський.
Президент додав, що працівникам на заводах платять мізерні зарплати.
"На авіаційному заводі – 3,5 тис. гривень. Як може людина працювати на державу і просто може називатися людиною в таких умовах?" – зазначив голова держави.
Крім того, він обурився, в яких умовах люди працюють взимку.
"Узимку доводиться працювати в приміщеннях за температури 0 градусів. Вибачте, ми як до худоби до людей ставимося - а потім хочемо, щоб вони поважали владу, щоб вони поважали Україну і нікуди не виїжджали", - сказав Зеленський.
Нагадаємо, сьогодні президент України Володимир Зеленський відбув з робочою поїздкою до Харківської області.
