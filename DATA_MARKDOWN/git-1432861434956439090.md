
# Григоре пропуска още 2 седмици заради неочаквана диагноза

Published at: **2019-11-01T10:46:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/ludogorec/grigore-propuska-oshte-2-sedmici-zaradi-neochakvana-diagnoza-1390664.html)

Съмнения за ишиас спират от игра поне за още две седмици румънския национал на Лудогорец Драгош Григоре. 33-годишният централен защитник се възстановява от 13 октомври, когато заради травма беше освободен от лагера на Румъния преди мач за евроквалификациите.
Григоре продължава с физиотерапията и със сигурност ще пропусне мачовете срещу Берое от 15-ия кръг в efbet Лига в Разград в събота и срещу Еспаньол от група Н на Лига Европа на 7 ноември в Барселона.
Нулеви са и шансовете бранителят да играе за Румъния в предстоящите евроквалификации с Швеция на 15 ноември и Испания три дни по-късно. Заради здравословни проблеми Григоре беше под заплахата да прекрати кариерата си, преди още да дебютира за Лудогорец. Вижте подробности в този материал. 
