
# Слухання в рамках процедури імпічменту Трампа можуть початися у листопаді

Published at: **2019-11-01T20:40:00+00:00**

Author: ****

Original: [ZIK.UA](https://zik.ua/news/2019/11/01/sluhannya_v_ramkah_protsedury_impichmentu_trampa_mozhut_pochatysya_u_1681939)


        Спікер Палати представників США Ненсі Пелосі заявила, що очікує початку публічних слухань в рамках процедури імпічменту президента Дональда Трампа у листопаді.
      
Про це вона сказала в інтерв'ю виданню Bloomberg.
При цьому вона зазначила, що крайнього терміну завершення розслідування немає. 
"Я гадаю, що в листопаді будуть публічні слухання", – наголосила Пелосі.
При цьому спікер зазначила, що остаточної дати для завершення розслідування в рамках процедури імпічменту немає.
"Я не знаю, яким буде графік ... Ми ще не прийняли рішення про те, чи буде президент підданий імпічменту", – додала вона.
Нагадаємо, раніше Палата представників США проголосувала за початок процедури імпічменту Трампа. 
