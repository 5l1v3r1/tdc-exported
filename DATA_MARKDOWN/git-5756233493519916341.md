
# همتی: ثبات نسبی بازار ارز تداوم خواهد داشت

Published at: **2019-11-06T17:51:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620254/%D9%87%D9%85%D8%AA%DB%8C-%D8%AB%D8%A8%D8%A7%D8%AA-%D9%86%D8%B3%D8%A8%DB%8C-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2-%D8%AA%D8%AF%D8%A7%D9%88%D9%85-%D8%AE%D9%88%D8%A7%D9%87%D8%AF-%D8%AF%D8%A7%D8%B4%D8%AA)


        رئیس کل بانک مرکزی گفت: با اطلاع و شناختی که از توانایی، امکانات و ذخایر ارزی کشور دارم، ثبات نسبی بازار ارز تداوم خواهد داشت.
      

        آفتاب‌‌نیوز :
      
«عبدالناصر همتی» این اظهارات را روز چهارشنبه در صفحه اینستاگرام خود، بیان کرد و افزود: پیشتر تاکید کردم به علت سیاست‌های ارزی بانک مرکزی و نقش صادرکنندگان غیرنفتی در تامین ارز سامانه نیما و واردات در مقابل صادرات و نیز مدیریت و راهبری بانک مرکزی برای کنترل بازار اسکناس ارز، تامین روانتر نیازهای وارداتی و منطقی‌تر شدن قیمت ارز را دربازار شاهدخواهیم بود.
وی گفت: البته این نکته را هم بارها تاکید کردم که در شرایط تحریمی برخی عوامل سیاسی نیز در مقاطعی تاثیر حداقلی در نوسانات ارزی دارند و اخبار به ظاهر مثبت و منفی هر کدام تا حدودی می توانند بازار ارز را متاثر کنند.
رئیس بانک مرکزی می گوید: این بانک تلاش کرده است تا به طور مرتب با نرخ مناسب بازار، از طریق صرافی‌های منتخب امکان لازم برای پاسخگویی به عرضه ارزهای خانگی و صادراتی را فراهم آورد. همچنین خرید خالص روزانه میلیون ها یورو از ارز عرضه شده خانواده‌ها و فعالان اقتصادی توسط بانک مرکزی ایران نتیجه تداوم این سیاست هاست.
همتی در پایان نوشت: آنچه که تاکنون درباره تقویت ارزش پول ملی گفتم در مورد تاثیر مقاومت مردم و عملکرد یکسال اخیر در برابر فشار حداکثری بوده است و به هیچ وجه نافی آنچه که تحریم‌های ظالمانه بر ارزش پول ملی و سطح قیمت ها و فشار بر اقشار آسیب‌پذیر آورد، نیست.
