
# Πέτσας: Περιμένουμε τολμηρές ενέργειες από τις τράπεζες στο μέλλον

Published at: **2019-11-02T12:39:00+00:00**

Author: ****

Original: [enikos.gr](http://www.enikos.gr/politics/681795/petsas-perimenoume-tolmires-energeies-apo-tis-trapezes-sto-mellon)

"Η ΔΕΗ βρισκόταν στα πρόθυρα της χρεοκοπίας και με το νέο πλάνο θα μπορέσει να σταθεί ξανά στα πόδια της και να γίνει ξανά ένας σημαντικός παίκτης στην αγορά ενέργειας" δήλωσε ο κυβερνητικός εκπρόσωπος, Στέλιος Πέτσας, στον ΑΝΤ1.
Όσον αφορά στην ένταση που προκλήθηκε στην Βουλή, μεταξύ του Πρωθυπουργού και του Προέδρου του ΣΥΡΙΖΑ, με αφορμή δηλώσεις του κυβερνητικού εκπροσώπου, ο κ. Πέτσας είπε πως ο αρχηγός της αξιωματικής αντιπολίτευσης διαστρέβλωσε όσα είπε.
Για το μεταναστευτικό γενικότερα, ο κ. Πέτσας τόνισε πως η Κυβέρνηση έχει αναλάβει πρωτοβουλίες για την αποσυμφόρηση των νησιών του Αιγαίου και το επόμενο διάστημα 1.000 μετανάστες θα μεταφερθούν στην ενδοχώρα. Παράλληλα εντείνει τις περιπολίες στο Αιγαίο και επιταχύνει τις διαδικασίες ασύλου.
Χαρακτήρισε το “πάγωμα” των αυξήσεων στις χρεώσεις των προμηθειών από τις τράπεζες ως «ένα πρώτο θετικό βήμα», ενώ τόνισε πως «περιμένουμε τολμηρές ενέργειες από τις τράπεζες στο μέλλον».
Προανήγγειλε πως έρχονται μειώσεις φόρων, ανοίγοντας το θέμα για κατάργηση τεκμηρίων. Όσον αφορά στο Ασφαλιστικό, ο κυβερνητικός εκπρόσωπος υπογράμμισε πως ο νόμος Κατρούγκαλου κατέρρευσε και ότι στις προθέσεις της Κυβέρνησης είναι να ανοίξει τη συζήτηση για ένα νέο και βιώσιμο σύστημα.
