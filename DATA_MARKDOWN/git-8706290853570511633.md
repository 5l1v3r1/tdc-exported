
# Πρωτοποριακή 3D διάβαση πεζών και στην Ελλάδα - Η οφθαλμαπάτη που τρομάζει τους οδηγούς - ΦΩΤΟ

Published at: **2019-11-02T17:29:00+00:00**

Author: ****

Original: [enikos.gr](http://www.enikos.gr/society/681852/protoporiaki-3d-diavasi-pezon-kai-stin-ellada-i-ofthalmapati-pou-)

Η πρώτη 3D διάβαση είναι γεγονός και στην Ελλάδα. Συγκεκριμένα, τρισδιάστατη διαγράμμιση υπάρχει σε όλα τα σχολεία της Τήνου και όχι μόνο.
Η διάβαση μοιάζει να αιωρείται πάνω από τον δρόμο, δημιουργώντας μια οφθαλμαπάτη που είναι ορατή από τους οδηγούς αυτοκινήτων, με στόχο να μειώνουν ταχύτητα πλησιάζοντας στα σχολεία. Την ιδέα αυτή έχουν υλοποιήσει αρκετοί φορείς οδικής ασφάλειας σε διάφορες χώρες ανά τον κόσμο σημειώνοντας θετικά αποτελέσματα όπου εφαρμόστηκαν.
Επιπροσθέτως, άρχισε να υλοποιείται και στο νησί της Τήνου με την υποστήριξη του Γιώργου Κόγκου και του Νίκου Μινάρδου σχεδιάζοντας και υλοποιώντας την πρώτη τρισδιάστατη διάβαση πεζών σε σχολείο της Τήνου, όπως ενημέρωσε ο αντιδήμαρχος Τήνου, Βαγγέλης Περιάλης.
Η ιδέα των 3D διαβάσεων πεζών άρχισε από την Ινδία, όπου οι οδηγοί δεν φημίζονται για την προσοχή που δείχνουν και σκοπός τους ήταν να τους «τρομάζουν» ώστε να είναι πιο προσεκτικοί, εφαρμόστηκε και στην Ισλανδία, ενώ η μόδα «έφτασε» και στην Ελλάδα.
Πηγή πληροφοριών και φωτό: cyclades24.gr
