
# Hoće li 50.000.000 evra biti dovoljno? Atletiko u poodmaklim pregovorima sa brazilskim čudom od deteta

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/fudbal/vesti/hoce-li-50-000-000-evra-biti-dovoljno-atletiko-u-poodmaklim-pregovorima-sa-brazilskim-cudom-od-deteta/341287)

Atletiko Madrid je ozbiljno odmakao u pregovorima oko dovođenja Flamengovog vunderkinda Rejniera Žesusa Karvalja. Kako piše madridski AS, razgovori sa igračem su bili više nego pozitivni, a sada je došao trenutak da se pređe na pegovore i sa brazilskim velikanom, što će predstavljati znatno teži posao.

        
          Oni su generacija 2002: Fića Stevanović među 60 najtalentovanijih na svetu! Poznati sinovi, Samardžić i imena koja treba zapamtiti...
        
      
Za sjajnog 17-godišnjeg vezistu, koji se smatra jednim od najtalentovanijih igrača na planeti u svojoj generaciji, interesuju se svi veliki evropski klubovi, pa u Flamengu mogu da tvrde pazar. Igrač u aktuelnom ugvoru sa klubom ima izlaznu klauzulu od 62.000.000 evra, ali su Jorgandžije uverene da mogu da snize tu cifru, iako nisu sigurni koliko ima prostora za pregovore."Ako nas bilo koji klub pita, imate li Vinisijusa 2 u svojim redovima? Reći ćemo, to je on. Ali, on neće otići za manju sumu od one za koju su otišli Vinisijus i Rodrigo", poručio je nedavno pomoćnik predsednika Luis Gustavo Nogeria.
Pošto je Vinisijus koštao 45.000.000, a Rodrigo 40.000.000, malo je verovatno da bi Flamengo pristao za sumu manju od 50.000.000 evra. Tokom leta Flamengo je navodno odbio 30.000.000 evra od jednog premijerligaša, Inter je želeo da ga ubaci u kombinaciju oko prodaje Gabigola, a njegov razvoj intenzivno prati i Real Madrid. Kako navodi AS, u Španiji i Brazilu nemaju sumnju da će Rejnier postati svetska zvezda. Ove godine Rejnier je odigrao devet utakmica i postigao tri gola, uz dve asistencije.
