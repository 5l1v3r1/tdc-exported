
# Ветровито и топло в повечето райони

Published at: **2019-11-07T08:30:00+00:00**

Author: ****

Original: [bTV Новините](https://btvnovinite.bg/bulgaria/vetrovito-i-toplo-v-povecheto-rajoni.html)

И днес в по-голямата част от страната ще остане много по-топло от обичайното за това време на годината.
Ще бъде ветровито. В източната половина от страната ще продължи да духа умерен, северно от планините, временно и силен югозападен вятър. В Западна България вятърът ще се обърне от запад-северозапад и с него ще проникне хладен въздух.
В северозападните райони максималните температури ще бъдат 14 - 16 градуса. В останалата част от България дневните стойности ще бъдат между 21 и 26 градуса.
Облачността ще е разкъсана. Предимно значителна ще бъде над северозападните и крайните западни райони. На места там ще превали дъжд, възможно е и да прегърми. Увеличения на облачността ще има и над Югоизточна България.
Над планините облачността ще бъде предимно значителна. На места ще вали краткотраен дъжд, по най-високите части на Рила и Пирин – дъжд и сняг. Ще духа силен, по билата - на моменти: бурен и ураганен югозападен вятър.
