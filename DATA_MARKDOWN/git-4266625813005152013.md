
# У Києві підірвали автомобіль, введено план Сирена

Published at: **2019-11-06T23:11:00+00:00**

Author: ****

Original: [ZIK.UA](https://zik.ua/news/2019/11/06/u_kyievi_pidirvaly_avtomobil_vvedeno_plan_syrena_1685493)


        У Святошинському районі Києва підірвали автомобіль, у результаті чого щонайменше одна особа загинула.
      
Про це повідомляє УНН.
Інцидент трапився сьогодні, 6 листопада, приблизно о 22:00 у Святошинському районі столиці. 
Як зазначається, чоловік на мотоциклі під'їхав до автомобіля марки Mercedes-Benz, після чого поклав на дах легковика невідомий предмет та втік з місця події. 
Одразу після того, як чоловік зник, предмет на даху автомобіля вибухнув. 
У результаті вибуху особа, що знаходилася у салоні транспорту, загинула. 
За попередньою інформацією, автомобіль належить 34-річній мешканці столиці. Проте інформація про те, хто знаходився у салоні на момент вибуху, наразі встановлюється. 
У зв'язку з інцидентом у Києві було оголошено план "Сирена".
Нагадаємо, сьогодні у столиці на вулиці Чаадаєва зловмисник, використовуючи вогнепальну зброю, стріляв у адвоката.  
