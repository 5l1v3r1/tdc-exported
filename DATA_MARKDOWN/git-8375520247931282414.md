
# У Львові карета з кіньми вилетіла на лавку і важко травмувала дівчину (фото)

Published at: **2019-11-02T22:44:43+00:00**

Author: ****

Original: [ГЛАВКОМ](https://glavcom.ua/country/incidents/u-lvovi-kareta-z-kinmi-viletila-na-lavku-i-vazhko-travmuvala-divchinu-foto-637273.html)

У суботу ввечері, 2 листопада, в центрі Львову коні злякалися вибуху піротехніки, вибігли з каретою на тротуар і знесли лавку, де сиділа 15-річна дівчина.
Постраждала зазнала важкої травми, її з відкритим переломом ноги доставили в лікарню,  повідомляє Zaxid.net.
Патрульні Львівської області зазначили, що, крім 15-річної, постраждала ще одна людина - припускається, що це фірман карети. 
Очевидці події повідомили, що хтось із львів'ян підривав петарди чи запускав салют, що і налякало коней.
На місці працювали представники ДСНС, а також ветеринари, які оглянули постраждалого коня. 
