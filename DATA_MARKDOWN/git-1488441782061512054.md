
# Su Google Maps arrivano i “super” punti di interesse (ma occhio a non confonderli con la pubblicità)

Published at: **2019-11-04T18:28:33+00:00**

Author: **Nicola Ligas**

Original: [AndroidWorld](https://www.androidworld.it/2019/11/04/google-maps-marcatori-punti-interesse-678157/)

Da diverso tempo ormai, alcuni negozi vantano un segnalino più grande degli altri sulle mappe di Google. Si tratta di annunci pubblicitari di vario tipo, dettagliati cliccando sul segnalino stesso, che essendo più visibile degli altri attira logicamente di più l’attenzione. La stessa cosa succede adesso anche per i “veri” punti di interesse: monumenti e luoghi storici vantano infatti dei marcatori rosa, con un disegno stilizzato del monumento in questione.
Potete trovare alcuni esempi nella galleria qui sotto, ripresa da Android. Nei giorni scorsi abbiamo visto questi nuovi “super” punti di interesse anche su Desktop, ma al momento della stesura dell’articolo non sembrano più presenti. Crediamo sia solo questione di un lento rollout comunuqe, e che a breve saranno disponibili su tutte le versioni di Maps. Fateci sapere anche voi nei commenti se già li aveste ricevuti.
