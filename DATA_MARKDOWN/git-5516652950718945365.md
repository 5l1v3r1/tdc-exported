
# Η Σύμη στα δέκα ομορφότερα νησιά της Ελλάδας σύμφωνα με την Telegraph

Published at: **2019-11-06T18:55:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425271/h-symh-sta-deka-omorfotera-nhsia-ths-elladas-symfwna-me-thn-telegraph)

Η εφημερίδα Telegraph ανέδειξε τα 10 καλύτερα νησιά της Ελλάδας το καθένα για διαφορετικό λόγο. Άλλα για τις παραλίες τους, αλλά για την κουζίνα τους κι άλλα για την ιστορία τους.
-Η Ζάκυνθος, με τις όμορφες παραλίες.
Όσοι έχουν επισκεφθεί τα νησιά του Ιονίου, συνειδητοποιούν γιατί φημίζονται για τις μοναδικές παραλίες τους. Η εντυπωσιακή ακτογραμμή τους και τα εξαίσια χρώματα αφήνουν το μάτι ελεύθερο να ταξιδεύει.
Η παραλία του Μύρτου και το Πόρτο Κατσίκι στη Λευκάδα είναι οι 2 πιο φωτογενείς παραλίες, αλλά το Ναυάγιο στη Ζάκυνθο τις ξεπερνά και τις δύο, ακόμα και όταν είναι γεμάτο.
-Η Κέρκυρα για οικογενειακές διακοπές.
Η Κέρκυρα είναι μια κοσμοπολίτικη πόλη που φημίζεται για την αίσθηση αρχοντιάς που αποπνέει. Η πλατεία Σπιανάδα είναι η μεγαλύτερη πλατεία των Βαλκανίων.
Εκτός πόλεως μπορεί να συναντήσει κανείς εξαιρετικές τοποθεσίες. Ανάμεσα στα αξιοθέατα της περιοχής ανήκει το Αχίλλειο, το παλάτι της βασίλισσας Ελισάβετ (Σίσσι), με το διάσημο γλυπτό «Αχιλλέας Θνήσκων» και τα υπέροχα έργα τέχνης, όπως τοιχογραφίες και πίνακες.
Η περιοχή του Πέλεκα φημίζεται για τη θέα του ηλιοβασιλέματος που προσφέρει, ενώ στην Παλιοκαστρίτσα βρίσκεται το βυζαντινό φρούριο Αγγελόκαστρο. Παραλίες με ψιλή ξανθή άμμο συναντώνται στον Άη Γόρδη, τη Γλυφάδα, τη λίμνη Κορισσίων, τον Άγιο Γεώργιο των Πάγων, το Μαραθιά,τον Γαρδένο, την Κασσιώπη, το Σιδάρι, τη Ρόδα,την Αχαράβη, τον Αλμυρό, τη Δασιά, στην Παλαιοκαστρίτσα και σε άλλες περιοχές. Αλλά και χωριά στην ενδοχώρα της Κέρκυρας ασκούν μια γοητεία, όπως οι Σιναράδες, ο Άγιος Ματθαίος, οι Βαρυπατάδες, η Κορακιάνα, οι Γιαννάδες, οι Καρουσάδες, η Επίσκεψη,ο Χλωμός, ο Σπαρτύλας, η Λευκίμμη, πνιγμένα μέσα στο πράσινο.
-Η Δήλος για τους λάτρεις της ιστορίας.
Η Δήλος προτείνεται ανεπιφύλακτα για εκείνους που θέλουν να συνδυάσουν τις διακοπές τους με την επίσκεψη σε αρχαιολογικούς χώρους. Σύμφωνα με τη μυθολογία, το νησί είναι Μνημείο Παγκόσμιας Πολιτιστικής Κληρονομιάς της UNESCO. Ευρήματα από την Ελληνιστική εποχή, τα οποία έχουν συστηματικά στο φως από το 1872, συμπεριλαμβανομένων και των ναών, αγάλματα, ψηφιδωτά και ένα θέατρο εντυπωσιάζουν τον επισκέπτη.
-Η Μύκονος για τα ατελείωτα πάρτυ.
Τα ελληνικά ξενοδοχεία είναι συνήθως παραδοσιακά, αλλά στην Μύκονο κανείς μπορεί να βρει τα πιο μοντέρνα από αυτά. Τα λόγια είναι περιττά για τα ολοήμερα και ολονύχτια πάρτυ που λαμβάνουν χώρα στο πανέμορφο νησί που δεν κοιμάται ποτέ!
- Η Κρήτη για το φαγητό της.
Τα κρητικά παραδοσιακά προϊόντα φημίζονται για την αγνότητα αλλά και την άρτια γεύση τους. Όποιοι την επισκεφθείτε, μην ξεχάσετε να συνδυάσετε το φαγητό με λίγη ρακή και τσικουδιά για να πάνε κάτω τα φαρμάκια, όπως ο απλός λαός από παλιά συνηθίζει να λέει.
-Η Κεφαλονιά για τον οίνο της.
Η ποικιλία Ρομπόλα είναι το σημαντικότερο από άποψη κρασιών ποιότητας νησί των Ιονίων αν και η αμπελοκαλλιέργεια έχει μειωθεί δραματικά τα τελευταία χρόνια. Πριν από 30 χρόνια, όταν μεσουρανούσε η εταιρία Καλλιγά, η ποικιλία Ρομπόλα έδειχνε να έχει την πρωτοπορία ανάμεσα στις λευκές ελληνικές ποικιλίες.
-Τα Κουφονήσια για χαλάρωση, ηρεμία αλλά και εξωτικές παραλίες.
Δε χρειάζεται να φθάσετε μέχρι την άλλη άκρη του κόσμου, όταν λαχταράτε διακοπές με ήλιο, θάλασσα, γαλήνιο περιβάλλον αλλά και εξωτικές παραλίες. Αρκεί βέβαια να κάνετε τη σωστή επιλογή. Ελλάδα, Κυκλάδες, Μικρές Ανατολικές Κυκλάδες, Κουφονήσια, Πάνω και Κάτω Κουφονήσι.
Όποιος έχει γνωρίσει αυτόν τον ξεχωριστό τόπο, όπου το μεταφορικό μέσο για τις μετακινήσεις δεν είναι απαραίτητο (οι αποστάσεις είναι μικρές και φθάνεις εύκολα παντού με τα πόδια), όπου οι παραλίες με τα γαλαζοπράσινα νερά προκαλούν τους παραθεριστές για βουτιές και για χαλαρωτική ηλιοθεραπεία, σίγουρα θέλει να επιστρέψει ξανά και ξανά.
-Η Ύδρα, με τα γαλανά νερά της.
Το μικρό ιστορικό νησί της Ύδρας είναι το πιο κοσμοπολίτικο του Αργοσαρωνικού. Η Ύδρα είναι ένα μακρόστενο νησί με έκταση 52 τετραγωνικά χιλιόμετρα και απέχει μόλις 6 ναυτικά μίλια από την Πελοπόννησο (Αργολίδα).
Το νησί πήρε το όνομά του από τα άφθονα νερά που ανάβλυζαν από τις πηγές κατά την αρχαιότητα. Η Ύδρα έχει πλούσια ναυτική παράδοση πλούσια ναυτική παράδοση και έπαιξε σημαντικό ρόλο στην επανάσταση του 1821 μαζί με τις Σπέτσες και τα Ψαρά. Αυτό θα το διαπιστώσετε κάνοντας μια βόλτα στο νησί καθώς θα συναντήσετε παλιά αρχοντικά, μουσεία, κανόνια και πολεμίστρες στο λιμάνι.
-Η Σύμη, το ιδανικό νησί για ζευγάρια
Η Σύμη είναι ένα νησί που έχει λίγο από όλα: όμορφο περιβάλλον, ωραίες ταβέρνες και υπέροχα νερά για κολύμπι. Θα έρθετε εδώ για να ξεκουραστείτε, αλλά Η Σύμη δεν είναι ένα από αυτά τα νησιά όπου ο χρόνος φαίνετε να έχει σταματήσει. Έχει πολλούς επισκέπτες κάθε καλοκαίρι, αλλά έχει παραμείνει γνήσιο και αυθεντικό, σε μεγάλο βαθμό.
Οι άνθρωποι στη Σύμη ζουν από τον τουρισμό, την αλιεία και ορισμένες καλλιέργειες. Όπως και στην Κάλυμνο, οι άνδρες συλλέγουν επίσης σφουγγάρια από τις ακτές της Βόρειας Αφρικής. Το νησί έχει μια αρχιτεκτονική πολλή διαφορετική από τα άλλα νησιά της Δωδεκανήσου. Όμορφα αρχοντικά μονόπατα η διώροφα με κεραμίδια βαμμένα στο χρώμα τιε ώχρας. Το Λιμάνι είναι μια πανέμορφη φωτογραφία. το Μοναστήρι του Πανορμίτη έχει όλο το χρόνο προσκυνητές από όλα τα Δωδεκάνησα και την Ελλάδα.
-Η Σκύρος, μια εναλλακτική επιλογή
Καταμεσής του Αιγαίου πελάγους, η Σκύρος, νησί που ανήκει στο σύμπλεγμα των Βορείων Σποράδων, είναι ένας τόπος με μακρά πολιτισμική παράδοση και αντιπροσωπευτικά δείγματα λαϊκής τέχνης. Νησί με βαθιές ρίζες στο μύθο και την ιστορία, η Σκύρος υπήρξε από την απώτατη αρχαιότητα τόπος διασταύρωσης πολιτισμών και εμπορικός σταθμός, έφθασε δε στο απόγειο της ακμής της κατά τους Μυκηναϊκούς Χρόνους.
Το πλούσιο σε εναλλαγές φυσικό ανάγλυφο της Σκύρου συνίσταται από πευκόφυτους λόφους, βραχώδη ορεινά τοπία, απόκρημνες ακτές, όμορφους όρμους και εκτεταμένες παραλίες, θαλάσσιες σπηλιές. Στην πόλη της Σκύρου, που απλώνεται σε λόφο κάτω από επιβλητικό βράχο, το ενδιαφέρον των επισκεπτών συγκεντρώνουν το βυζαντινό κάστρο, χτισμένο στη θέση αρχαίας ακρόπολης, τα παραδοσιακά σκυριανά σπίτια με τις επίπεδες στέγες και τον πλούσιο εσωτερικό διάκοσμο, οι αξιόλογες εκκλησίες, το Αρχαιολογικό Μουσείο, όπου φιλοξενείται εξαιρετικά ενδιαφέρουσα λαογραφική συλλογή, τα εργαστήρια λαϊκής τέχνης.
Πηγή: athensmagazine.gr
