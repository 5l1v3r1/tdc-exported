
# Riapre la “Farmacia dei filosofi”

Published at: **2019-11-06T09:31:37+00:00**

Author: **Alessandro Andreani**

Original: [Cronache Maceratesi](https://www.cronachemaceratesi.it/2019/11/06/riapre-la-farmacia-dei-filosofi/1321626/)

Condividi41TweetEmail41 Condivisioni
 
Tutti pronti per un viaggio nel ‘900 con la Scuola Popolare di Filosofia. Comincia questo giovedì “La farmacia dei filosofi”, la serie di lezioni sui grandi pensatori che hanno fatto la storia della nostra cultura e che si terrà da novembre a maggio nella prestigiosa Biblioteca Mozzi-Borgetti di Macerata. Quest’anno il tema generale sarà il ‘900. Il primo appuntamento è per il 7 novembre, alle 21.15, con una lezione dal titolo “Lyotard e la condizione postmoderna”, tenuta dal prof. Francesco Giacchetta. «Nel 1979 Jean-François Lyotard scrive “La condizione postmoderna”- si legge nell’invito degli organizzatori –  e chiude radicalmente la tradizione dei grandi sistemi filosofici che avevano dominato negli ultimi due secoli. Finita la modernità, c’è un nuovo modello di pensiero: comincia la postmodernità, caratterizzata dal sorgere dell’apparato di pensiero tecnico-scientifico e della frammentazione. Viene a mancare la visione unitaria del mondo: nel mondo saranno compresenti le più diverse interpretazioni. Tutte legittime? È quello che cercheremo di scoprire insieme».
Info: scuolapopolaredifilosofia@gmail.com
 
