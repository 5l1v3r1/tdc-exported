
# עוד התייעלות בבזק: 200 עובדים עוזבים בעלות של 143 מיליון שקל

Published at: **2019-11-07T00:00:00+00:00**

Author: **אביאור אבו**

Original: [כלכליסט - www.calcalist.co.il](https://www.calcalist.co.il/local/articles/0,7340,L-3773278,00.html)

דירקטוריון בזק הודיע היום (ה׳) על פרישה של כ-140 עובדים קבועים ופיטורי כ-60 עובדים זמניים, בעלות כוללת של 143 מיליון שקל. החברה צפויה לרשום בדוחותיה הכספיים לרבעון הרביעי לשנת 2019 הוצאה בסך של כ- 137 מיליון שקל, שנכללה בתחזית הקבוצה.
פרישה זו הינה בנוסף לתכנית פרישה של 243 עובדים קבועים עליה הודיעה בזק בדצמבר 2018, בסך כולל של כ-263 מיליון שקל, במסגרת מימוש תוכנית התייעלות בחברה. בנוסף אישר הדירקטוריון אז הפרשה של 249 מיליון שקל לטובת תוכנית פרישה מוקדמת ל-94 עובדי בזק שהועברו לחברה ממשרד התקשורת.
בעקבות כך רשמה החברה בדוחותיה הכספיים לשנת 2018 הוצאה בסך של כ-512 מיליוןשקל. סכומים אלה מתווספים להוצאה של 90 מיליון שקל שרשמה בזק ברבעון הראשון והשני של 2018 לטובת פרישה מוקדמת של עובדים.
