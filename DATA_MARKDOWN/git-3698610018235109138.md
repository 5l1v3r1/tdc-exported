
# Зеленський доручив передати на приватизацію 500 підприємств до кінця року

Published at: **2019-11-05T20:09:00+00:00**

Author: ****

Original: [DT.ua](https://dt.ua/ECONOMICS/zelenskiy-doruchiv-peredati-na-privatizaciyu-500-pidpriyemstv-do-kincya-roku-328606_.html)

Президент України Володимир Зеленський доручив до кінця поточного року передати 500 підприємств на приватизацію. Про це повідомляє прес-служба Офісу президента.
За його словами, Міністерство розвитку економіки, торгівлі і сільського господарства України має почати підготовку до масштабної приватизації. Зокрема, відомство до 31 грудня має передати до Фонду державного майна України на приватизацію 500 державних підприємств.
Крім того, Міністерство має до кінця поточного року здійснити продаж на електронних аукціонах понад 40 єдиних майнових комплексів об'єктів малої приватизації пакетів акцій.
"Також визначити топ-5 пріоритетних об'єктів для підготовки до великої приватизації", - зауважив Зеленський.
Раніше повідомлялося про те, що проект держбюджету-2020 передбачає 6 млрд грн доходів від "великої" приватизації і стільки ж від "малої". Попередній варіант проекту держбюджету передбачав 5 млрд грн доходів від великої приватизації проти 17 млрд грн в державному бюджеті на 2019-й.
Детальніше про "підводні камені" нового бюджету читайте в статті Тетяни Богдан "Дежавю державного бюджету-2020" у тижневику "Дзеркало тижня. Україна".
