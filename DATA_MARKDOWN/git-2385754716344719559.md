
# Λευκωσία: Του έκαναν σωματικό έλεγχο και εντόπισαν ναρκωτικά

Published at: **2019-11-07T07:35:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596112/lefkosia-tou-ekanan-somatiko-elegxo-kai-entopisan-narkotika)

Μέλη της Υπηρεσίας Καταπολέμησης Ναρκωτικών, ανέκοψαν χθες (6/11) βράδυ για έλεγχο σε περιοχή της Λευκωσίας, 25χρονο κάτοικο Λευκωσίας.
Σε σωματική έρευνα που του έγινε, στην κατοχή του, ανευρέθηκαν τέσσερις κυκλικές συσκευασίες, οι οποίες περιείχαν ποσότητα κάνναβης, συνολικού βάρους 124 γραμμαρίων περίπου, καθώς επίσης και μια ζυγαριά ακριβείας με ίχνη κάνναβης. Ο 25χρονος συνελήφθη για το αυτόφωρο αδίκημα της παράνομης κατοχής ναρκωτικών και τέθηκε υπό κράτηση για διευκόλυνση των ανακρίσεων.
Η ΥΚΑΝ (Κλιμάκιο Λευκωσίας) συνεχίζει τις εξετάσεις.
