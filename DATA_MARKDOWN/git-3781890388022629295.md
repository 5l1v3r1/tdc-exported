
# pm2.5พุ่ง15เขตกรุง 'อากาศเย็น-ลมสงบ'ฝุ่นสะสมเพิ่ม

Published at: **2019-11-05T05:25:00+00:00**

Author: ****

Original: [เดลินิวส์](https://www.dailynews.co.th/bangkok/740068)


        ฝุ่นพิษ pm2.5 พุ่งขึ้นเป็น 15 เขตทั่วกรุง เนื่องจากปัจจัยลมสงบ อากาศเย็นในตอนเช้า อากาศลอยตัวได้ไม่ดี ทำให้ฝุ่นละอองสะสมตัวเพิ่มขึ้น
      
จากกรณีเมื่อเวลา 08.00 น. วันที่ 5 พ.ย. สำนักสิ่งแวดล้อม กรุงเทพมหานคร รายงานสถานการณ์ฝุ่นละอองขนาดไม่เกิน 2.5 ไมครอน (pm2.5) ของสถานีตรวจวัดคุณภาพอากาศ พบค่าฝุ่นpm 2.5 เกินมาตรฐานในพื้นที่ 10 เขต เริ่มมีผลกระทบต่อสุขภาพ ตรวจวัดได้ 37-64 ไมโครกรัม/ลูกบาศก์เมตร (มคก./ลบ.ม.) พบว่าเกินมาตรฐาน (มาตรฐานไม่เกิน 50 มคก./ลบ.ม.)ล่าสุดมีรายงานสรุปผลการตรวจวัด PM2.5 เวลา 10.00-12.00 น. (3 ชั่วโมงล่าสุด) ตรวจวัดได้ 38-67 มคก./ลบ.ม. ค่าเฉลี่ย 54 มคก./ลบ.ม. ค่าเกินมาตรฐาน อยู่ในระดับเริ่มมีผลกระทบต่อสุขภาพ เพิ่มขึ้นเป็นจำนวน 15 เขต ได้แก่ เขตสัมพันธวงศ์ เขตวังทองหลาง เขตปทุมวัน เขตบางคอแหลม เขตยานนาวา เขตคลองสาน เขตบางกอกน้อย เขตภาษีเจริญ เขตบางเขน เขตบางพลัด เขตบางขุนเทียน เขตสาทร เขตบางซื่อ เขตหลักสี่ เขตบึงกุ่ม ทั้งนี้ ค่า PM2.5 มีแนวโน้มเพิ่มขึ้น เนื่องจาก กทม. มีลมสงบ และอากาศเย็นในตอนเช้า อากาศลอยตัวได้ไม่ดี จึงทำให้ฝุ่นละอองสะสมตัวเพิ่มขึ้น.
