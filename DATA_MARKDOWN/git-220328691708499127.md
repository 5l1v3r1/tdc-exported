
# Стефан Данаилов остава в тежко състояние

Published at: **2019-11-05T11:29:07+00:00**

Author: ****

Original: [Стандарт Новини](https://standartnews.com/balgariya-obshtestvo/stefan-danailov-ostava-v-tezhko-sstoyanie-405923.html)

Състоянието на актьора Стефан Данаилов остава тежко, стана ясно от думите на лидера на БСП Корнелия Нинова пред бТВ.
"Не е добре Стефан", съобщи Нинова. "Много, много липсваше на партията. Аз ходех при него, така че го виждах. Аз бях в контакт с него, пускаха ме при него", добави още тя.
Стефан Данаилов отново е в медикаментозна кома. Актьорът е на апаратно дишане в реанимацията на Военно медицинската академия. Оттам казаха, че информация ще предоставят единствено на близките му.
Актьорът бе приет във Военномедицинска академия заради проблеми с белите дробове. Преди време той претърпя операция на тазобедрена става, която счупи при подхлъзване. Страда и от паркинсон. Лекарите прецениха, че е разумно да го поставят в медикаментозна кома.
