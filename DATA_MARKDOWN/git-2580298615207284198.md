
# Box office: Terminátor zklamal

Published at: **2019-11-04T07:30:00+00:00**

Author: **Václav Limberk**

Original: [filmserver.cz](https://filmserver.cz/clanek/15348/box-office-44-vikend/)

Terminátor: Temný osud otevřel za 29 milionů na prvním místě, ale je to slabý výsledek, když si uvědomíme, že náklady na film se vyšplhaly k hranici 200 milionů, a aby se náklady do filmu vložené vrátily, musel by Terminátor vydělat aspoň 500 milionů. V zámoří zatím utržil 94,5 milionu, takže celosvětově nový Terminátor vydělal jen 123,6 milionu. Je to stejné zklamání jako předchozí díl série Terminátor Genisys, který před čtyřmi roky otevřel zhruba stejně. Znamená to konec této série?Na druhém místě je Joker, jehož tržby už celosvětově přesáhly 900 milionů. Na trojce je disneyovka Zloba: Královna všeho zlého, jejíž celosvětové tržby se blíží hranici 400 milionů.
Na čtvrtém místě otevřelo drama Harriet. Na pětce je animovaná Addamsova rodina, která zatím utržila 85 milionů. Na šestém místě je komedie Zombieland: Rána jistoty, která zatím utržila 60 milionů. Na dalších dvou místech jsou snímky Stáhni a zemřeš a Black and Blue. Na devítce otevřelo noirové drama Temná tvář Brooklynu a první desítku uzavřel animák Sněžná mela. Příští víkend otevřou filmy Bitva u Midway, Doktor Spánek a Last Christmas.BOX OFFICE: VÍKEND OD 1. LISTOPADU 2019 1. Terminátor: Temný osud 29 mil. (novinka) 2. Joker 13,9 mil. 3. Zloba: Královna všeho zlého 12,1 mil. 4. Harriet 12 mil. (novinka) 5. Addamsova rodina 8,5 mil. 6. Zombieland: Rána jistoty 7,3 mil. 7. Stáhni a zemřeš 5,8 mil. 8. Black and Blue 4 mil. 9. Temná tvář Brooklynu 3,6 mil. (novinka)10. Sněžná mela 3,1 mil. (novinka)Tržby jsou uvedené v amerických dolarech. Kompletní žebříček s podrobnými statistikami naleznete zde.
