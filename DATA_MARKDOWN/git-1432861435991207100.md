
# Сблъсъкът Димитров - Гарин на Мастърса в Париж в удобно за гледане време

Published at: **2019-11-01T09:44:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/sblysykyt-dimitrov---garin-na-mastyrsa-v-parizh-v-udobno-za-gledane-vreme-1390649.html)

В удобно за проследяване време ще изиграе мача си срещу Кристиан Гарин българската звезда в тениса - Григор Димитров. Четвъртфиналният двубой на Мастърса в Париж ще започне в 15,00 часа днес на централния корт в зала "Берси" във френската столица.
До този момент първата ракета на България не се е сблъсквал с този противник. Чилиецът, който е на 23 години, заема 42-ра позиция в световната ранглиста при мъжете. Димитров заема 27-мото място.
Григор достигна до четвъртфиналите в Париж, след като отстрани последователно Уго Юмбер, Давид Гофен и Доминик Тийм. Играта му срещу австриеца, заемащ пето място в ранглистата, беше толкова силна, че накара съперника да го аплодира. Вижте момента в този материал.
