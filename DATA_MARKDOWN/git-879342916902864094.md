
# Рябошапка анонсував нові провадження щодо нардепів

Published at: **2019-11-06T07:18:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/ryaboshapka-anonsuvav-novi-provadzhennya-shhodo-nardepiv)


        Генеральний прокурор України Руслан Рябошапка анонсував кримінальні провадження, у яких фігурантами можуть бути народні депутати.
      
«Думаю, що будуть (провадження, - ред.) до Нового року», - сказав генпрокурор, відповідаючи на запитання чи плануються або чи є вже в роботі провадження, де фігурують інші нардепи цього скликання, пише. LB.ua.
Раніше народний депутат від «Слуги народу» Олександр Дубинський повідомив САП про факти звернення до нього двох колег з фракції «з вимогою залишити високими комісійні для приватних майданчиків ProZorro».
Нагадаємо, Верховна рада зняла депутатську недоторканність з нардепа 7, 8 і 9 скликання Ярослава Дубневича. В залі Ради Дубневичу оголосили про підозру.
Депутати також проголосували за затримання і арешт Дубневича.
Рябошапка підписав подання НАБУ і САП на притягнення до кримінальної відповідальності нардепа Ярослава Дубневича у справі заволодіння понад 93 млн грн «Укрзалізниці».
Хочете обговорити цю новину? Долучайтеся до телеграм-чату CHORNA RADA
