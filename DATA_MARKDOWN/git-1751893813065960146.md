
# Milano, incidente a un’auto blu in via Antonini: gravissimo bimbo di 9 anni

Published at: **2019-11-01T22:00:00+00:00**

Author: **Redazione Milano online**

Original: [Corriere della Sera](https://milano.corriere.it/notizie/cronaca/19_novembre_02/scontro-tre-auto-tre-feriti-grave-bambino-9-anni-32f3ab58-fd42-11e9-8a58-4dee50fcf96c.shtml)

Per un incidente avvenuto venerdì a tarda sera, a Milano, che ha coinvolto tre auto, un bambino di 9 anni è stato ricoverato in gravi condizioni al Policlinico. Lo scontro tra le vetture è avvenuto dopo le 23.30 in via Antonini, alla periferia della città. Il bambino — che viaggiava su un’auto blu blindata, intestata ad una società privata, con lampeggiante — ha riportato degli importanti traumi al volto, è stato intubato ed è stato trasportato in ambulanza in ospedale. Attualmente si trova ancora ricoverato e la prognosi resta riservata, però sembra che sia fuori pericolo.
Oltre al bambino, ci sono altri due feriti non gravi, una donna di 56 anni e un uomo di 63 che sono stati trasportati all’ospedale Sacco. Sul posto sono intervenute quattro ambulanze, due auto mediche e un’auto infermieristica.
