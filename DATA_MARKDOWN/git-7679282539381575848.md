
# 'सुपरगर्ल' हरमनप्रीत कौर ने हवा में एक हाथ से लपका अद्भुत कैच- VIDEO

Published at: **2019-11-02T07:40:17+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-india-vs-west-indies-harmanpreet-kaur-stunning-supergirl-one-handed-brilliant-catch-goes-viral-watch-video-2828257.html)

भारत और वेस्टइंडीज की महिला क्रिकेट टीमों के बीच एंटीगुआ में आईसीसी वुमंन्स चैम्पियनशिप खेली जा रही है। भारत और वेस्टइंडीज के बीच खेले गए इस मैच में भारतीय महिला क्रिकेट टीम को एक रन से हार झेलनी पड़ी। भले इस मैच में भारतीय टीम को हार का सामना करना पड़ा हो, लेकिन इस मैच में हरमनप्रीत ने एक ऐसा कैच लपका, जिसकी हर तरफ चर्चा हो रही है। यह कैच इतना शानदार रहा कि देखने वाले बस देखते ही रह गए।
सर विवियन रिचर्ड्स स्टेडियम में हरमनप्रीत कौर ने एक हाथ से हवा में उड़कर बाउंड्री लाइन पर इस कैच को लपका। हरमनप्रीत के इस कैच के बाद वेस्टइंडीज की कप्तान स्टेफनी टेलर को पवेलियन लौटना पड़ा। इस कैच के जरिये हरमनप्रीत ने अपनी फिटनेस का बेजोड़ नमूना पेश किया।
एकता बिष्ट की गेंद पर टेलर ने गेंद को छक्के के लिए खेला, लेकिन बाउंड्री लाइन पर खड़ी हरमनप्रीत कौर ने उसे लपक लिया। क्रिकेट इतिहास में हरमनप्रीत कौर का यह कैच बेहतरीन कैचों में शुमार किया जाएगा। हरमनप्रीत कौर के इस अद्भुत कैच का वीडियो सोशल मीडिया पर तेजी से वायरल हो रहा है।
