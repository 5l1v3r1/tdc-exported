
# Україна та Литва співпрацюватимуть у сфері захисту прав споживачів

Published at: **2019-11-06T15:01:00+00:00**

Author: ****

Original: [ZIK.UA](https://zik.ua/news/2019/11/06/ukraina_ta_lytva_spivpratsyuvatymut_u_sferi_zahystu_prav_spozhyvachiv_1685051)


        Україна та Литва домовилися про співробітництво в сфері захисту прав споживачів.
      
Зокрема, Держслужба України з питань безпечності харчових продуктів та захисту споживачів та Держслужба з питань захисту прав споживачів Литви підписали меморандум про взаєморозуміння щодо основних напрямів співробітництва у сфері захисту прав споживачів, повідомляє пресслужба уряду.
Зокрема, від України документ підписала т. в. о. голови відомства Ольга Шевченко, від литовської – директор Держслужби з питань захисту прав споживачів Нерінга Улбайте.
Зазначається, що підписання меморандуму дозволить здійснювати координовану політику у сфері захисту прав споживачів, яка спрямована на захист інтересів громадян України та Литви від недобросовісних учасників ринку.
Нагадаємо, заступник керівника Офісу президента України Ігор Жовква провів зустріч з головним зовнішньополітичним радником президента Литовської Республіки Астою Скайсгірітє, під час якої були вирішені питання щодо зустрічі двох очільників держав, яка запланова на листопад цього року. 
 
