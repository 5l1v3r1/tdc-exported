
# ΟΠΕΚΑ: Ποιοι θα λάβουν το επίδομα των 600 ευρώ μέσα στον Νοέμβριο;

Published at: **2019-11-05T11:29:33+00:00**

Author: **neolaia.gr Team**

Original: [neolaia.gr](https://neolaia.gr/2019/11/05/opeka-poioi-tha-paroun-ta-600-euro-entos-tu-mina/)

Εντός του μήνα αναμένεται, σύμφωνα με πληροφορίες, να πραγματοποιηθεί η καταβολή του επιδόματος από τον ΟΠΕΚΑ σε ορεινές και μειονεκτικές περιοχές.
Πιο συγκεκριμένα, σε περίπου 5.400 δικαιούχους είναι που θα χορηγηθεί το επίδομα του 2018 και οι οποίοι περιμένουν γι’ αυτό εδώ και έναν χρόνο.

        ΟΠΕΚΑ – Επίδομα 600 ευρώ
      
Παράλληλα, μέσα στον μήνα Νοέμβριο 2019, θα μπορούν οι ενδιαφερόμενοι και ενδιαφερόμενες να υποβάλλουν αίτηση στα ΚΕΠ για να λάβουν το επίδομα ορεινών και μειονεκτικών περιοχών για το 2019, προκειμένου να τους καταβληθεί από τον ΟΠΕΚΑ μέσα στο τρέχον έτος.

        Το επίδομα αυτό δίνεται άπαξ μια φορά τον χρόνο και φτάνει έως τα 600 ευρώ.
      
-σε 600 ευρώ ετησίως, εφόσον το ετήσιο οικογενειακό εισόδημα, των δικαιούχων δεν υπερβαίνει το ποσό των 3.000,00 ευρώ ετησίως.
– σε 300 ευρώ ετησίως, εφόσον το ετήσιο οικογενειακό εισόδημα των δικαιούχων κυμαίνεται μεταξύ του ποσού των 3.000,00 ευρώ και του ποσού των 4.700,00 ευρώ.
Το επίδομα δίνεται στους κατοίκους των συγκεκριμένων περιοχών, στο πλαίσιο των μέτρων κοινωνικής προστασίας ευπαθών ομάδων, έτσι ώστε να στηριχθούν οικογένειες με χαμηλά εισοδήματα και να αποτραπεί ο κίνδυνος να ερημωθούν ολόκληρα χωριά που βρίσκονται σε ορεινές και μειονεκτικές περιοχές.
Ως ετήσιο οικογενειακό εισόδημα νοείται το συνολικό ετήσιο φορολογούμενο πραγματικό ή τεκμαρτό, καθώς και το απαλλασσόμενο ή φορολογούμενο με ειδικό τρόπο εισόδημα του φορολογουμένου, της συζύγου του και των ανήλικων τέκνων από κάθε πηγή.
Η παραπάνω κατά περίπτωση εισοδηματική ενίσχυση δεν λαμβάνεται υπόψη για τον προσδιορισμό του ετήσιου οικογενειακού εισοδήματος με βάση το οποίο αυτή χορηγείται.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
