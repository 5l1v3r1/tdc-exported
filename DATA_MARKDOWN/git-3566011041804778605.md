
# چالشی فراتر از استیضاح پیش روی رئیس جمهور آمریکا/ فریاد او را حبس کنید مردم آمریکا پیش چشمان ترامپ/ شعارهایی که ستون‌های ورزشگاه را به لرزه درآورد +فیلم و تصاویر

Published at: **2019-11-02T15:26:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543026.html/%DA%86%D8%A7%D9%84%D8%B4%DB%8C-%D9%81%D8%B1%D8%A7%D8%AA%D8%B1-%D8%A7%D8%B2-%D8%A7%D8%B3%D8%AA%DB%8C%D8%B6%D8%A7%D8%AD-%D9%BE%DB%8C%D8%B4-%D8%B1%D9%88%DB%8C-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%A2%D9%85%D8%B1%DB%8C%DA%A9%D8%A7--%D9%81%D8%B1%DB%8C%D8%A7%D8%AF--%D8%A7%D9%88-%D8%B1%D8%A7-%D8%AD%D8%A8%D8%B3-%DA%A9%D9%86%DB%8C%D8%AF--%D9%85%D8%B1%D8%AF%D9%85-%D8%A2%D9%85%D8%B1%DB%8C%DA%A9%D8%A7-%D9%BE%DB%8C%D8%B4-%DA%86%D8%B4%D9%85%D8%A7%D9%86-%D8%AA%D8%B1%D8%A7%D9%85%D9%BE--%D8%B4%D8%B9%D8%A7%D8%B1%D9%87%D8%A7%DB%8C%DB%8C-%DA%A9%D9%87-%D8%B3%D8%AA%D9%88%D9%86-%D9%87%D8%A7%DB%8C-%D9%88%D8%B1%D8%B2%D8%B4%DA%AF%D8%A7%D9%87-%D8%B1%D8%A7-%D8%A8%D9%87-%D9%84%D8%B1%D8%B2%D9%87-%D8%AF%D8%B1%D8%A2%D9%88%D8%B1%D8%AF--%D9%81%DB%8C%D9%84%D9%85-%D9%88-%D8%AA%D8%B5%D8%A7%D9%88%DB%8C%D8%B1)

از صبح امروز فضای توییتر با واکنش های مردم آمریکا از حضور دانلد ترامپ رئیس جمهور آمریکا در ورزشگاه ورزش بیس بال جنجالی شده است.
به گزارش شبکه اطلاع رسانی راه دانا؛ وب‌سایت خبری آمریکایی هافینگتون پست نوشت: چند روز پیش دانلد ترامپ به همراه همسر خود و تعدادی از نمایندگان جمهوری خواه در ورزشگاه بیس بال ناشنالز پارک واقع در واشنگتن برای تماشای دور پنجم دو تیم از واشنگتن و هاستون حاضر شدند که با شعارهای اعتراض آمیز مردم حاضر در ورزشگاه مواجه شدند.
 
بنابر این گزارش، زمانیکه نمایشگر این ورزشگاه از حضور ترامپ و همراهان خود در ورزشگاه خبر داد، مردم حاضر در ورزشگاه با صدای بلند شعارهایی علیه ترامپ و حزبش سر دادند که بازتاب خبری آن در صفحات مجازی نیز جنجالی شد.
تماشاگران این ورزش محبوب مردم آمریکا با شعارهای "او را حبس کنید" از حضور رئیس جمهورشان در جایگاه اختصاصی ورزشگاه استقبال کردند.
برخی از تحلیل گران حتی فراتر از موضوع شعارها رفته و با سنجش میزان قدرت صدای مردم و مقایسه زمان سر دادن شعارها با زمان روند عادی تشویق هوادارن از تیم های خود ثابت کردند، که صدای مردم زمان سر دادن شعارهای ضد ترامپ بسیار قوی تر از آن است که در حین مسابقه از تیم های محبوب خود هواداری میکردند.
تحلیل‌گرانی از رسانه‌های مختلف به این نکته نیز اشاره کردند، که خواسته مردم آمریکا فراتر از آن است که کنگره پیگیر موضوع استیضاح ترامپ هستند، بلکه خواسته مردم محاکمه ترامپ و حبس وی است.
در فضای مجازی نیز کاربران به حمایت از مردم حاضر در صحنه پرداختند و با هشتگ های #lockhimup (او را حبس کنید) و #BooTrump (ترامپ را هو کنید) به حمایت از این حرکت مردمی در ورزشگاه پرداختند و نفرت خود از دولت فاسد ترامپ را فریاد زدند.
این دسته از هشتگ های از صبح امروز تا امروز ظهر حدودا 200 هزار مرتبه تویت شده است و صدر جدول ترندهای آمریکا قرار دارد.
 
 
 
