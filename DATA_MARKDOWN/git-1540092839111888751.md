
# Στο λιμάνι του Πειραιά έφτασαν 75 πρόσφυγες από τη Μυτιλήνη

Published at: ****

Author: ****

Original: [CNN.gr](https://www.cnn.gr/news/ellada/story/196389/sto-limani-toy-peiraia-eftasan-75-prosfyges-apo-ti-mytilini)

Newsroom, CNN Greece 08:11 , 06 November 2019
Συνολικά έφτασαν 75 πρόσφυγες και μετανάστες από τη Μυτιλήνη.
Και οι 75 αναμένεται να επιβιβαστούν σε λεωφορεία με προορισμό δομές φιλοξενίας.
Υπενθυμίζεται ότι την Τρίτη, στο λιμάνι του Πειραιά αποβιβάστηκαν άλλοι 80 πρόσφυγες από το νησί, με το επιβατηγό οχηματαγωγό πλοίο «Διαγόρας».
Καθώς οι ροές προσφύγων και μεταναστών αυξάνονται με ανεξέλεγκτους ρυθμούς και οι αντιδράσεις στην ηπειρωτική χώρα όπου σχεδιάζεται μετεγκατάσταση προσφύγων πληθαίνουν καθημερινά, η κυβέρνηση αναζητά βιώσιμο σχέδιο που θα δώσει λύση σε ένα πρόβλημα που εξελίσσεται σε… λερναία ύδρα.
Η ακραία συμφόρηση στα Κέντρα Υποδοχής και Ταυτοποίησης των νησιών προκαλεί επεισόδια μεταξύ μεταναστών, ένταση μεταξύ πολιτών, αλλά και θανάτους.
Ωστόσο, οι σχεδιασμοί της κυβέρνησης για αποσυμφόρηση των νησιών με τη μεταφορά εκατοντάδων προσφύγων και μεταναστών στην ηπειρωτική χώρα, γίνεται μετ’ εμποδίων και, σε πολλές περιπτώσεις, επεισοδιακά, με κατοίκους πολλών περιοχών να αντιδρούν έντονα.
 
 

        Διαβάστε επίσης
      
