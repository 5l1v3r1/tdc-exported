
# Samsung spouští novou službu Moje Galaxy Express. Opraví telefon do 48 hodin

Published at: **2019-11-06T18:00:00+00:00**

Author: **Marek Vacovský**

Original: [mobilenet.cz](https://mobilenet.cz/clanky/samsung-spousti-novou-sluzbu-moje-galaxy-express-opravi-telefon-do-48-hodin-39374)


           •  Dostupná bude pro prémiové modely    •  Vztahuje se pouze na Prahu a její okolí do 20 km od hranic města    •  Pokud Samsung nestihne vše ve lhůtě 48 hodin, služba bude pro zákazníka zdarma    •  Jinak stojí 349 Kč
      
Společnost Samsung rozšiřuje službu Moje Galaxy o Express variantu, která zákazníkům zaručí opravu jejich telefonu Samsung do 2 pracovních dnů. V rámci této lhůty Samsung telefon vyzvedne, opraví a přiveze ho zpět zákazníkovi. Služba platí jen pro záruční opravy prémiových modelů (aktuálně se jedná o Galaxy Note10/10+, Galaxy S10/10+, Galaxy Note9, Galaxy S9/S9+, Galaxy Note8, Galaxy S8/S8+) a její cena je 349 Kč.
V případě, že by Samsung nestihl dodat telefon zpět na danou adresu v uvedené lhůtě, služba bude pro zákazníka zdarma. Lhůta 48 hodin v rámci pracovního týdnu začíná převzetím objednávky a telefonu od zákazníka. Služba Moje Galaxy Express se vztahuje na Prahu a její okolí do 20 km od hranic města.
