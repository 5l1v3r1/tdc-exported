
# Pareidolia cosmică. Telescopul Hubble a surpins două galaxii care se ciocnesc şi care seamănă (vag) cu o faţă umană

Published at: **2019-11-01T22:00:00+00:00**

Author: **Adrian Popovici**

Original: [DESCOPERĂ](https://www.descopera.ro/stiinta/18513212-telescopul-hubble-a-surpins-doua-galaxii-care-se-ciocnesc-si-care-seamana-cu-o-fata-umana)

Sistemul Arp-Madore 2026-424 este format din două galaxii care se ciocnesc şi în jurul cărora s-a format un nor de praf.
Pareidolia este predispoziţia fiinţelor umane de a interpreta stimulii vizuali vag într-o manieră familiară. Mai simplu, reuşim să vedem feţe umane acolo unde chiar nu există, în prize, clădiri, pe Marte sau chiar în adâncul spaţiului cosmic. Un astfel de caz este cel al sistemului Arp-Madore 2026-424, două galaxii care se ciocnesc şi în jurul cărora s-a format un inel de gaze. Internauţii sunt de părere că acest sistem formează o faţă umană, notează Science Alert.
Arp-Madore 2026-424 se află la 740 de ani-lumină de Pământ şi existenţa acestui sistem a fost făcută publică într-un „catalog de galaxii şi asociaţii particulare sudice”, de către astronomii Halton Arp şi Barry Madore. Inelul care încojoară cele două galaxii este produs de către colizunea acestora. Astfel, interacţiunile dintre acestea creează o undă de şoc gravitaţională care împinge gaz şi praf cosmic în afara celor două galaxii observate.
„Prăbuşirea a tras şi a întins spre exterior discurile galaxiei de gaz, praf şi stele, formând inelul formării stelei intense care modelează caracteristicile <<nasului>> şi <<feţei >> sistemului”, au scris astronomii pe site-ul oficial al telescopului Hubble, cu ajutorul căruia au detectat sistemul.
„Galaxiile inelare sunt rare şi doar câteva sute dintre acestea se află în proximitatea noastră cosmică. Galaxiile trebuie să se ciocnească doar la orientarea corectă, astfel încât să interacţioneze pentru a crea inelul”, au mai scris astronomii.
Astronomii au ajuns la conculuzia că, în câteva sute de milioane de ani, inelul va începe să se dezintegreze, lasând în urma sa o galaxie gigant, rezultată din ciocnirea celor două galaxii actuale.

        Citeşte şi:
      

        
          20 de lucruri uimitoare despre galaxii
        
      

        
          Astronomii au descoperit cel mai vechi roi de galaxii din istoria Universului
        
      

        
          În ”copilăria” sa, Calea Lactee a devorat o altă galaxie
        
      

        
          În trecutul său, galaxia Andromeda a înghiţit cel puţin alte două galaxii
        
      
