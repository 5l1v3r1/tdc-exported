
# اطلاعیه خانه سینما در پی برخی محدودیت‌ها

Published at: **2019-11-02T19:49:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619509/%D8%A7%D8%B7%D9%84%D8%A7%D8%B9%DB%8C%D9%87-%D8%AE%D8%A7%D9%86%D9%87-%D8%B3%DB%8C%D9%86%D9%85%D8%A7-%D8%AF%D8%B1-%D9%BE%DB%8C-%D8%A8%D8%B1%D8%AE%DB%8C-%D9%85%D8%AD%D8%AF%D9%88%D8%AF%DB%8C%D8%AA%E2%80%8C%D9%87%D8%A7)


        خانه سینما در اطلاعیه‌ای از پیگیری دو اقدام برای صیانت از حرمت و امنیت شغلی سینماگران خبر داد و از وزارت ارشاد خواست تا پاسداری از فضای سالم اکران آثار دارای پروانه نمایش را در دستور کار خود قرار دهد.
      

        آفتاب‌‌نیوز :
      
به گزارش روابط عمومی خانه سینما، در اطلاعیه شماره یک این نهاد صنفی آمده است:
«خانه سینما بنا بر احساس وظیفه نسبت به محدودیت­‌های ایجادشده اخیر از سوی نهادهای غیرمرتبط با وزارت فرهنگ و ارشاد اسلامی به عنوان تنها مرجع صدور پروانه نمایش آثار سینمایی، روز شنبه، یازدهم آبان‌ماه ۱۳۹۸ طی جلسه‌ای با حضور تعدادی از اعضای هیأت‌مدیره و مشاوران اصناف، به این نتیجه رسید که اقدامات زیر را مجدّانه پی­گیری کند:
۱- رایزنی با نهادهای متولی مقوله فرهنگ و سینما.
۲- تشکیل کارگروهی ثابت و مرتبط با مطالبات فرهنگی- صنفی در جهت صیانت از حُرمت و امنیّت شغلی اعضای خانه سینما.
خانه سینما از وزارت فرهنگ و ارشاد اسلامی متوقع است تا ضمن احساس مسئولیت نسبت به مجّوزهای ارائه‌شده توسط آن نهاد، پاسداری از فضای سالم اکران آثار دارای پروانه نمایش را به جدّ در دستور کار خود قرار دهد.»
اخیرا با دستور دادستانی، اکران فیلم «خانه پدری» کیانوش عیاری متوقف شد.
