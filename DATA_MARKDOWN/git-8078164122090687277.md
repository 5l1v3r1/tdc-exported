
# Da «Le vite degli altri» al «Cielo sopra Berlino», cinque film per capire il Muro

Published at: **2019-11-07T22:00:00+00:00**

Author: **Filippo Mazzarella**

Original: [Corriere della Sera](https://www.corriere.it/spettacoli/cards/da-le-vite-altri-cielo-sopra-berlino-cinque-film-capire-muro/le-vite-altri-florian-von-henckel-donnersmarck_principale.shtml)

Il nove novembre sarà il trentesimo anniversario della caduta del Muro: di questo evento epocale si è detto tutto e il contrario di tutto, ma soprattutto il cinema ha provato a immortarlo per sempre con film che sono piccole perle. Eccone una selezione, iniziamo da Le Vite degli altri . Fatti, e soprattutto misfatti, delle spie della Stasi nello scenario culturale e politico della DDR d’inizio anni Ottanta, quando una barzelletta anti-Honecker poteva costare cara come ai tempi del nazismo ironizzare su Hitler. Vittime e carnefici si scambiano i ruoli, non ci sono innocenti né vincitori, e all’individuo non resta che interrogarsi all’infinito sulla sua stessa morale. Coda malinconica nel presente post-caduta (con annesso indimenticabile coup de théâtre) e trionfo dell’umano.
