
# HUAWEI Mate 30 5G побив рекорд на старті продажів - Радіо Максимум

Published at: **2019-11-02T14:14:00+00:00**

Author: **Лазур Назарій**

Original: [Радіо Максимум](https://maximum.fm/huawei-mate-30-5g-pobiv-rekord-na-starti-prodazhiv_n168930)


        Місяць тому генеральний директор HUAWEI зі споживчого бізнесу Річард Ю оголосив, що всього за 3 години вони продали мільйон флагманських смартфонів Mate 30 і Mate 30 Pro. 1 листопада у Китаї стартував продаж 5G-версій цих пристроїв. Компанія вже підбила перші досить вражаючі підсумки.
      
Продажі Mate 30 5G і Mate 30 Pro 5G стартували о 10:08 за місцевим часом і тривали до 10:15 – близько 7 хвилин. Точна кількість реалізованих пристроїв не розкривається, але компанія вже повідомила, що за хвилину вона заробляла 1 мільярд юанів або приблизно 142 мільйони доларів.
Нагадаємо, що Mate 30 5G випускається у двох версіях: 8 + 128 ГБ за 4999 юанів (~ $ 710) і 8 + 256 ГБ за 5499 юанів (~ $ 781). Mate 30 Pro 5G також доступний у двох модифікаціях: 8 + 256 ГБ за 6899 юанів (~ $ 980) і 8 + 512 ГБ за 7899 юанів (~ $ 1122). Якщо припустити, що всі купували тільки найдорожчу модель, то виходить, що за хвилину HUAWEI продавала по 126 598 смартфонів. У реальності ця цифра може бути значно вище.
Не виключено, що такий попит на новинки обумовлений раптовим запуском у Китаї мереж п'ятого покоління. Раніше керівництво HUAWEI заявляло про плани продати 20 мільйонів смартфонів серії Mate 30.
Джерело: Gizmochina
