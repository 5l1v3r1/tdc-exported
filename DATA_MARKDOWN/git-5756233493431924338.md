
# کشف آثار باستانی دوهزارساله در کرواسی

Published at: **2019-11-04T18:10:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619896/%DA%A9%D8%B4%D9%81-%D8%A2%D8%AB%D8%A7%D8%B1-%D8%A8%D8%A7%D8%B3%D8%AA%D8%A7%D9%86%DB%8C-%D8%AF%D9%88%D9%87%D8%B2%D8%A7%D8%B1%D8%B3%D8%A7%D9%84%D9%87-%D8%AF%D8%B1-%DA%A9%D8%B1%D9%88%D8%A7%D8%B3%DB%8C)


        بقایای یک ارابه رومی و فسیل اسب با قدمت تقریبی دوهزارساله در کرواسی کشف شد.
      

        آفتاب‌‌نیوز :
      
باستان‌شناسانی که موفق به کشف این آثار شده‌اند معتقدند،‌ کشف ارابه‌ای متعلق به دوهزار سال پیش در کنار فسیل‌های چندین اسب در کرواسی، چشم‌اندازی جدید از دورانی که رومیان متعقات خود را دفن می‌کردند، ارائه می‌کند.
به گزارش اکسپرس،‌ این اکتشاف در نزدیکی شهر «وینکوتسی» در شرق کرواسی رخ داد. این شهر در گذشته‌های دور به امپراتوری بزرگ رومیان که بخش‌های زیادی از اروپای شرقی، خاورمیانه و اروپای غربی از جمله انگلستان و ولز را دربرگرفته بود، تعلق داشت.
باستان‌شناسان بقایای این ارابه و فسیل‌های اسب را درحالی که در یک مقبره بزرگ قرار داشتند، کشف کردند.
به گفته «بوریس کراتوفیل»، کارشناس تاریخ رومیان، دفن ارابه از جمله مراسمی بود که تنها توسط افراد ثروتمند و طبقه اشراف‌زاده روم باستان صورت می‌گرفت.
باستان‌شناسان موزه شهر «وینکوتسی» و موسسه باستان‌شناسی کرواسی قدمت دقیق این ارابه را به قرن سوم پس از میلاد مسیح نسبت داده‌اند.
مدیر موسسه باستان‌شناسی کرواسی این اکتشاف را بسیار شورانگیز و در نوع خود بی‌نظیر عنوان و اعلام کرد مراحل طولانی مرمت و بازسازی این آثار با کمک موسسه‌های مختلف اروپایی به‌زودی آغاز خواهد شد.
