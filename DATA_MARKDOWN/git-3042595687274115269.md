
# Nytt følelsesladd intervju

Published at: **2019-11-05T12:50:32+00:00**

Author: **Marthe Ihle**

Original: [Dagbladet.no](https://www.dagbladet.no/kjendis/nytt-folelsesladd-intervju/71775562)

Det skapte overskrifter verden over da Storbritannias hertuginne Meghan (38) i en dokumentar åpnet opp den tøffe tida, med både å ha fått barn og giftet seg i offentlighetens søkelys.

        Daily Telegraph publiserte fredag et intervju gjort med hertuginnen et par uker før den mye omtalte ITV-dokumentaren kom ut. Også her får vi et møte med en følelsesladd og åpenhjertig Meghan.
      
Journalisten beskriver ved flere anledninger at hertuginnen blir blank i øynene og følsom, som for eksempel da journalisten spurte hvordan hun hadde det.
Intervjuet fant sted i et bakeri som hjelper kvinner som har vært gjennom en ekstrem påkjenning. Det blant annet gjennom å tilføre dem kunnskap og lære flere egenskaper som kan settes til verks i livet. Meghan skal da blant annet ha snakket om det å heles.

        - Vi har den uvanen at vi vil ha ting gjort umiddelbart nå for tida. Det er en kultur for at ting skal ordnes med en gang, sier hun til Daily Telegraph.
      
Og:
- Vi er ikke mekaniske objekter som bare kan fikses. Du er et skadd vesen som trenger å heles, og det tar tid. Og det er det jeg liker med dette stedet. Det gir deg tid.
Presset rundt hertuginnen har vært enormt etter at hun giftet seg med prins Harry (35) i fjor, og trykket rundt dem har ikke minsket etter at de fikk sønnen Archie sammen i mai.
Meghan har blitt offer for enorm kritikk, som kongehuseksperter er redde for at skal føre til at 38-åringen møter veggen.

        - Alle kvinner, spesielt når de er gravide, er ofte sårbare. Så det har vært utrolig utfordrende. Når du har et nyfødt barn, spesielt som kvinne, så er det mye å ta innover seg, sa den tidligere skuespilleren, i ITV-dokumentaren.
      
Så takket hun journalisten for at han spurte hvordan hun har det.
- Er det innafor å si at du ikke egentlig er ok, at det virkelig har vært vanskelig?, spør journalisten.
- Ja, svarer hertuginnen.
