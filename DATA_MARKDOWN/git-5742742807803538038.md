
# Google Pixel 4 XL v testu odolnosti. Buďte opatrní, ať jej nezlomíte

Published at: **2019-11-07T15:05:00+00:00**

Author: **Michal Pavlíček**

Original: [mobilenet.cz](https://mobilenet.cz/clanky/google-pixel-4-xl-v-testu-odolnosti-budte-opatrni-at-jej-nezlomite-39383)


           •  Při snaze o ohnutí Pixelu 4 XL dojde k jeho zlomení    •  Příčinou mohou být zeslabená místa u antén
      
Pixely 4. generace na sebe strhávají značnou pozornost. Ať už jde o 90Hz displej či fotoaparáty, u kterých můžete docílit i 16násobného přiblížení. Současné i budoucí majitele jistě zajímá, co jejich telefon vydrží. Zátěžovými testy je proslulý YouTuber Zack, kterého možná spíše znáte pod názvem jeho kanálu, který zní Jerry Rig Everything. Tentokrát si vzal do parády právě Pixel 4 XL, u kterého provedl standardní testování odolnosti vůči poškrábání a vypalování displeje.
Na konec přichází na řadu i test odolnosti konstrukce proti ohnutí, případně zlomení. Nejprve byla nahoře zadní strana, kdy Pixel 4 XL statečně odolával. Jakmile došlo k otočení, kdy se nahoře ocitl displej, došlo při vyvinutí dostatečné síly ke zlomení konstrukce. Zack ve svém komentáři potíže přičítá anténním předělům, ve kterých spatřuje slabá místa.
