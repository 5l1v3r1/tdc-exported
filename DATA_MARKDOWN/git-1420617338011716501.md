
# Paura a Sabaudia: a fuoco un capannone, le fiamme lambiscono anche una casa

Published at: **2019-11-04T17:30:10+00:00**

Author: **Redazione**

Original: [Il Corriere della Città](https://www.ilcorrieredellacitta.com/latina-cronaca/paura-a-sabaudia-a-fuoco-un-capannone-le-fiamme-lambiscono-anche-una-casa.html)

Poco dopo le 8 di questa mattina, il personale operativo dei Vigili del Fuoco del Comando di Latina, è intervenuto nel Comune di Sabaudia, via Lungo Sisto, a seguito segnalazioni di un incendio all’interno di una proprietà privata.
Sul posto, la squadra territoriale VF di Terracina intervenuta, prendeva atto che un violento incendio stava interessando un capannone. All’interno erano coinvolte dal rogo una cella frigo un furgone e verie attrezzature agricole. Le fiamme stavano interessando anche parte dell’abitazione adiacente.
Subito iniziavano le operazioni di spegnimento anche con l’ausilio di una Autobotte VVF proveniente da Latina. Le stesse sono valse ad evitare il propagarsi dell’incendio su tutta la superficie della casa. Nel contempo la sala operativa del Comando Provinciale inviava sul posto personale del NIAT VVF (Nucleo Investigativo Antincendio Territoriale) per gli accertamenti del caso al fine di stabilire le cause in stretta collaborazione con i carabinieri.Non si registrano persone coinvolte.
