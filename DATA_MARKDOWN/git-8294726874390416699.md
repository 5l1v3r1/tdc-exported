
# Rechemări VW în România: probleme pentru Tiguan, Passat CC și Sharan

Published at: **2019-11-07T12:30:44+00:00**

Author: **AutoBild**

Original: [Auto Bild](https://www.auto-bild.ro/stiri/rechemari-vw-romania-ce-probleme-pot-avea-tiguan-passat-cc-si-sharan-174220.html)


        Volkswagen recheamă modele Tiguan, Passat CC și Sharan din cauza unor defecțiuni care privesc siguranța pasagerilor.
      
Citește și:

        BMW face recall la peste 250.000 de mașini, inclusiv Rolls-Royce. Care este motivul
      

        Sute de mii de şoferi au dat în judecată Volkswagen
      
Volkswagen România a debutat o campanie de rechemare pentru modele Tiguan, Passat CC și Sharan fabricate în anul 2015, menționând că acestea au o defecțiune la airbaguri care poate duce la dezactivarea acestora.
„Există posibilitatea ca din cauza tratării termice necorespunzătoare să se poată defecta un condensator din unitatea de comandă airbag. Defectarea unui condensator poate avea drept urmare modificarea semnalelor de la senzori. În cele mai multe cazuri, unitatea de comandă detectează această modificare a semnalelor de la senzori, motiv pentru care se dezactivează sistemul airbag”, a precizat producătorul german în nota explicativă trimisă, conform protocolului, Autorității Naționale pentru Protecția Consumatorului (ANPC).
Oficialii Volkswagen spun și că există probabilitatea nu doar ca acestea să nu funcționeze atunci când trebuie, ci să se și declanșeze în mod eronat; în oricare dintre situații, defecțiunea reprezintă un risc la siguranța pasagerilor. Până în acest moment însă, nu au existat accidente în care aceste probleme să fi jucat vreun rol.
Numărul de unități implicate în această campanie de rechemare este 251. Posesorii mașinilor vizate vor fi anunțați de către dealerul de unde au achiziționat autovehiculul și vor fi programați la service. Reparația va dura circa o oră.
