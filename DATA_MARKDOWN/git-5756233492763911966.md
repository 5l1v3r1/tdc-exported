
# واکنش هاشمیان به فسخ قرارداد ویلموتس

Published at: **2019-11-07T17:49:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620375/%D9%88%D8%A7%DA%A9%D9%86%D8%B4-%D9%87%D8%A7%D8%B4%D9%85%DB%8C%D8%A7%D9%86-%D8%A8%D9%87-%D9%81%D8%B3%D8%AE-%D9%82%D8%B1%D8%A7%D8%B1%D8%AF%D8%A7%D8%AF-%D9%88%DB%8C%D9%84%D9%85%D9%88%D8%AA%D8%B3)


        در حالی که فقط یک هفته به دیدار حساس ایران با عراق باقی مانده است، تنها دستیار ایرانی سرمربی تیم ملی فوتبال اطلاعی از بازگشت ویلموتس به ایران ندارد.
      

        آفتاب‌‌نیوز :
      
وحید هاشمیان، مربی تیم ملی فوتبال ایران در حاشیه دیدار سایپا- پیکان که بعد از ظهر امروز (پنج‌شنبه) برگزار شد در پاسخ به این پرسش که مارک ویلموتس، سرمربی تیم فوتبال به ایران برمی‌گردد یا خیر؟ اظهار کرد:‌ نمی‌دانم این موضوع را باید از فدراسیون فوتبال بپرسید.
او هم‌چنین در پاسخ به این پرسش که آیا ویلموتس قراردادش را با فدراسیون فسخ کرده یا خیر؟ گفت: من مسوول امور قراردادها نیستم.
به گزارش ایسنا، در حالی که رسانه‌های بلژیکی از فسخ قرارداد مارک ویلموتس با تیم ملی فوتبال ایران خبر دادند، سخنگوی فدراسیون فوتبال می‌گوید مسوول مالی این فدراسیون برای حل مشکل پرداخت مبلغ قرارداد ویلموتس راهی ترکیه شده است و جدایی این مربی را از تیم ملی تکذیب کرد.
ایران و عراق در مرحله انتخابی جام جهانی هفته آینده باید در اردن به مصاف هم بروند.
