
# Більше вогню. Британці відсвяткували Ніч Гая Фокса з опудалом Джонсона — фото і відео

Published at: **2019-11-06T12:49:00+00:00**

Author: ****

Original: [НВ](https://nv.ua/ukr/world/countries/gay-foks-richnicya-provalu-porohovoji-zmovi-foto-video-novini-svitu-50051925.html)

Цього дня британці проводять традиційну Ніч багать — на честь провалу Порохової змови 1605 року, коли група католиків-змовників спробувала підірвати британський парламент.
Змову було розкрито, а її головного виконавця Гая Фокса заарештували і пізніше стратили. Саме він мав підпалити бочки з порохом, заховані в підвалах Вестмінстерського палацу.
Відтоді британці щороку 5 листопада спалюють опудало Фокса і проводять яскраві костюмовані нічні ходи з вогнищами і феєрверками.
Наймасштабніше святкування традиційно проходить в англійському містечку Льюїс. Цього року воно зібрало близько 30 тис. осіб — удвічі більше за кількість місцевих жителів, повідомляє Reuters.
