
# اعزام ۱۴۰ نفر از بسیجیان رزنی به مناطق عملیاتی غرب کشور

Published at: **2019-11-07T16:31:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545482.html/%D8%A7%D8%B9%D8%B2%D8%A7%D9%85-----%D9%86%D9%81%D8%B1-%D8%A7%D8%B2-%D8%A8%D8%B3%DB%8C%D8%AC%DB%8C%D8%A7%D9%86-%D8%B1%D8%B2%D9%86%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B9%D9%85%D9%84%DB%8C%D8%A7%D8%AA%DB%8C-%D8%BA%D8%B1%D8%A8-%DA%A9%D8%B4%D9%88%D8%B1)

فرمانده سپاه رزن گفت: دانش آموزان بسیجی شهرستان رزن و درگزین به منظور آشنایی با یاد و ایثار شهدا به اردوی راهیان نور غرب کشور اعزام شدند.
به گزارش شبکه اطلاع رسانی راه دانا؛ سرهنگ داوود مهدوی، فرمانده سپاه شهرستان رزن در گفتگو با خبرنگار عصر همدان؛ با اعلام خبر اعزام ۱۴۰ نفراز بسیجیان این شهرستان به مناطق عملیاتی غرب گفت: در این اردو دانش آموزان از مناطق عملیاتی استان کرمانشاه بازدید کردند.
وی با بیان اینکه به دنبال عمق بخشی به معرفت دانش آموزان بسیجی هستیم ادامه داد: در این اردو ۱۰ نفر از عزیزان پیشکسوت جهاد و شهادت، علما و مادحین نیز به عنوان راوی و مداح حضور داشتند.
مهدوی نجات کشور از مشکلات پیش رو را در گرو ایجاد فضای پر نشاط انقلابی در جوانان دانست و گفت: در راه ساختن کشور باید جوانان و نوجوانان را با روحیه و عمل ایثارگرانه پرورش داد.
فرمانده سپاه شهرستان رزن در پایان از اعزام دانش آموزان در سه نوبت تا پایان سال به اردوی راهیان نور خبر داد و گفت:در دوره اول مناطق بازی دراز و مرصاد مورد بازدید قرار گرفت.
انتهای پیام/م
