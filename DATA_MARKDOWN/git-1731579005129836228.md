
# Huawei FreeBuds 3 arrivano in Italia con un’interessante promozione (foto)

Published at: **2019-11-07T10:30:01+00:00**

Author: **Roberto Artigiani**

Original: [MobileWorld](https://www.mobileworld.it/2019/11/07/huawei-freebuds-3-arrivano-italia-uninteressante-promozione-foto-238985/)

In occasione dell’arrivo in Italia dei nuovi auricolari wireless FreeBuds 3 Huawei annuncia un promozione esclusiva: chi li acquisterà  entro il 2 dicembre, presso uno dei punti vendita aderenti, riceverà in regalo un caricabatterie universale Huawei Wireless Charger (dal valore di 59,99€).
L’offerta è valida solamente se l’acquisto o il pre-ordine viene effettuato in uno dei negozi riportati in questa pagina. Per partecipare alla promo è necessario registrarsi sulla pagina dedicata all’operazione entro il 15 dicembre, le registrazioni saranno aperte il 15 novembre.
Vi facciamo notare che in caso di acquisto diretto sarà richiesto di caricare una prova (che riporti nome dell’esercente, data e nome dell’oggetto), lo stesso vale per le prenotazioni a cui però poi dovrà fare seguito successivamente una comprova del completamento dell’acquisto. Per tutti i dettagli, per le FAQ e per avere maggiori informazioni vi invitiamo a visitare la pagina ufficiale della promozione.
