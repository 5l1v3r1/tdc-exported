
# Автентична нощувка: Бивш германски затвор се превърна в хотел

Published at: **2019-11-06T16:14:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/avtentichna-noshtuvka-bivsh-germanski-zatvor-se-prevarna-v-hotel.html)

Исторически затвор в северозападния германски град Фюрстенау отново отвори врати, този път като хотел, съобщава „Фокус” като цитира регионалният вестник Die Kreistzeitung.
Отбелязва се, че броят на желаещите да спят зад решетки и в затворнически униформи е огромен, а между тях има дори и току-що венчани брачни двойки.
„Леглата в килиите са с размери 90 на 200 см и предлагат високо ниво на комфорт”, уверява Вернер Прайс, председател на Археологическото общество в града, което е помогнало за реновирането на бившия затвор.
При регистрация на рецепцията посетителите получават гащеризони на черно-бели райета, за да бъде преживяването им възможно най-автентично. Въпреки че не са задължително облекло, мнозина гости ги слагат.
Затворът в градчето, разположено близо до Хамбург, е построен през 1720 г. Някога в него са изтърпявали наказанията си множество осъдени за различни престъпления.
„Шест килии са превърнати в стаи за гости, а другите две са оставени в първоначалното си състояние, както беше преди, като специфична туристическа атракция”, обяснява Прайс.
Цената за нощувка е 45 евро, но ако решите да останете по-дълго, спада до 37 евро на вечер.
Хотелът във Фюрстенау не е единствен по рода си. Подобни има във Великобритания, Швеция, Турция, САЩ, Австралия, Нидерландия и Словения.
