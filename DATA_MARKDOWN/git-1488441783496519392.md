
# ASUS sorprende ancora: arriva Android 10 stabile per ZenFone 6 (foto)

Published at: **2019-11-04T06:38:10+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/04/asus-sorprende-ancora-arriva-android-10-stabile-zenfone-6-foto-677836/)

Dopo circa due mesi dal rilascio ufficiale della versione di Android 10 stabile da parte di Google per i suoi Pixel, ASUS si conferma attenta ai suoi utenti rilasciando la prima versione di Android 10 per il suo ZenFone 6.
L’ultima versione del robottino verde arriva per il top di gamma ASUS dopo che il produttore taiwanese aveva già concesso un assaggio di Android 10 ai suoi utenti distribuendo i primi programmi di beta testing. Il nuovo major update, del quale avete uno screenshot d’esempio in galleria, fa riferimento alla build software 17.1810.1910.63, ha un peso di circa 800 MB ed è basata sulla ZenUI 6. Nel changelog leggiamo che l’aggiornamento introduce tutte le peculiarità di Android 10, comprese le gesture di navigazione.
Il nuovo major update attualmente è in fase di distribuzione per gli utenti statunitensi ed indiani. Questo fa pensare che il rollout stia avvenendo a livello globale, se così fosse tra non molto dovremmo vederlo anche in Italia. L’avete ricevuto?
Via: XDA
