
# Разкриха чий е трупът, открит край Бургас! Издирват двама за убийство СНИМКИ

Published at: **2019-11-04T13:37:00+00:00**

Author: ****

Original: [Blitz.bg](https://blitz.bg/obshtestvo/razkrikha-chiy-e-trupt-otkrit-kray-burgas-izdirvat-dvama-za-ubiystvo-snimki_news707329.html)

https://blitz.bg/obshtestvo/razkrikha-chiy-e-trupt-otkrit-kray-burgas-izdirvat-dvama-za-ubiystvo-snimki_news707329.html Blitz.bg
Трупът, открит тази сутрин в канавката по пътя за Ченгене скеле е на 30-годишен мъж, съобщи "Флагман". Самоличността му е установена. Вече е ясно, че тялото е било захвърлено в дерето в четвъртък вечерта или петък сутринта. Трупът е започнал да се разлага. За да го скрие, някой е захвърлил върху него три стари автомобилни гуми. 
Полицията вече има и заподозрени. От около час разследващи разпитват живущите в рибарското селище Ченгене скеле дали не са виждали двама мъже в района. Единият от тях е на около 60 години, а другият на около тридесетина.
Хора, които са видели снимките, са убедени, че издирваните са от ромски произход.На терен работи главният разследващ полицай в ОДМВР-Бургас Златко Пеев. Екипи вече са изпратени да издирват двете лица, чиито снимки днес бяха показвани на жителите на Ченгене скеле. 
Все още не са ясни мотивите за предполагаемото убийство, тъй като разследването е в много начален стадий – работи се едва от три часа.
ОЧАКВАЙТЕ ПОДРОБНОСТИ В БЛИЦ! 
