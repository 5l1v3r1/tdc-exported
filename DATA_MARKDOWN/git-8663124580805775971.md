
# Букмекери: чи закінчить «Шахтар» сезон 2019/20 УПЛ без поразок?

Published at: **2019-11-01T14:52:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/bukmekery-chy-zakinchyt-shahtar-sezon-2019-20-upl-bez-porazok/)

Донецький клуб впевнено лідирує в турнірній таблиці чемпіонату України, випереджаючи найближчого переслідувача на цілих десять очок. Експерти пропонують ставки на те, чи зможуть підопічні Луїша Каштру закінчити нинішній сезон без поразок.
Букмекерська контора Parimatch пропонує у своїй лінії спрогнозувати майбутнє донецького «Шахтаря» в поточному сезоні української Прем’єр-ліги. Експерти запропонували ставки на те, чи зуміють «Гірники» завершити нинішній розіграш національного чемпіонату з нулем у графі поразок.
Поставити на варіант «Шахтар» не програє в сезоні 2019/2020 української Прем’єр-ліги» можна з коефіцієнтом 5,0, що відповідає 19 відсоткам ймовірності. На протилежний варіант можна зробити ставку з менш привабливим котируванням – 1,15 (81%).
Нагадаємо, що донецький «Шахтар», який є чинним чемпіоном України, провів у поточному сезоні Прем’єр-ліги 12 поєдинків, в 11 з яких відсвяткував перемогу, а в одному розписав мирову з «Олександрією». У найближчому турі команда Луїша Каштру на виїзді зустрінеться з львівськими «Карпатами» (друге листопада, 14:00). На перемогу донецького гранду йде коефіцієнт 1,16 (82%), на успіх львівського колективу – 17,5 (5%), на нічийний результат – 7,4 (13%). А вже на наступних вихідних «Шахтар» зіграє проти свого найпринциповішого суперника у чемпіонаті – київського «Динамо».
«Гірники» з 34 набраними очками впевнено лідирують у турнірній таблиці, випереджаючи «Біло-синіх» на десять балів. Трійку лідерів замикає чернігівська «Десна», що має в активі 23 пункти.
Додамо, що минулий сезон «Шахтар» завершив всього з однією поразкою, якої зазнав якраз від київського «Динамо» з рахунком 0:1.
