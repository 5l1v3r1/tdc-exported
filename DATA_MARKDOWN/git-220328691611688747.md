
# Страхотен Гришо на полуфинал в Париж

Published at: **2019-11-01T16:36:00+00:00**

Author: **Димитър Душков**

Original: [Стандарт Новини](https://standartnews.com/sport/strakhoten-grisho-na-polufinal-v-parizh-405594.html)

Григор Димитров продължава да громи! Най-добрият български тенисист се класира за полуфиналите на Мастърса в Париж. Гришо удари сензацията в турнира Кристиан Гарин с 6:2, 7:5.
Гришо започна много уверено срещата и проби още при първия сервис на чилиеца. Последва нова стабилна игра, а впоследствие и нов пробив, с което нашето момче взе сета убедително 6:2.
Във втората част Гарин заигра малко по-добре, но Димитров отново бе относително стабилен. Двамата си размениха по един пробив. След това Гарин излезе напред в резултата и поведе с 5:4 във втория сет. Тогава Григор включи на много висока скорост. Димитров успя бързо да върне пробива, да вземе подаването си, а след това и да реализира нов пробив, с което да спечели мача.
Успехът означава, че Григор ще се завърне в Топ 20 от следващата седмица. На полуфиналите Димитров ще очаква победителя от срещата между Новак Джокович и Стефанос Циципас.
До този момент Димитров не бе стигал до тази фаза на турнира в Париж.
