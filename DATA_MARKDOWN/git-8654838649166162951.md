
# Mass Effect: per l'N7 Day BioWare ha chiesto agli utenti cosa vogliano per il futuro della serie

Published at: **2019-11-07T00:00:00+00:00**

Author: **Giorgio Melani**

Original: [Multiplayer.it](https://multiplayer.it/notizie/mass-effect-n7-day-bioware-utenti-cosa-vogliano-futuro-della-serie.html)

Siamo giunti anche quest'anno al 7 novembre, ovvero l'N7 Day, giornata ormai tradizionalmente dedicata a Mass Effect, a quanto pare in questo caso piuttosto sommessa vista la mancanza di notizie vere e proprie sul futuro del gioco, di cui anzi BioWare ha invitato gli utenti stessi a parlare.La situazione di Mass Effect al momento è ancora ignota: la serie è stata messa in pausa dopo i risultati deludenti di Mass Effect: Andromeda secondo la posizione ufficiale di Electronic Arts risalente a un po' di tempo fa, ma nell'ultimo periodo BioWare ha fatto presente più volte che la serie non è morta e che un nuovo capitolo è possibile.In ogni caso, non c'è assolutamente nulla di concreto da mostrare in occasione di questo N7 Day, a quanto pare, visto che BioWare si è limitata a diffondere un po' di video amarcord sui capitoli passati attraverso i propri account social, dunque qualsiasi cosa riservi il futuro sembra essere ancora piuttosto lontana.In ogni caso, l'occasione andava festeggiata e BioWare ha cercato di coinvolgere l'utenza invitando i giocatori a riferire suggerimenti e idee su cosa vorrebbero vedere nel futuro, per quanto riguarda l'universo di Mass Effect. Nel caso siate interessati, potete esprimere le vostre idee su Twitter utilizzando l'hashtag #N7Day.
