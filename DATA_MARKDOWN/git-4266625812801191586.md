
# ​США відновили патрулювання нафтових родовищ на північному сході Сирії

Published at: **2019-11-01T15:45:00+00:00**

Author: ****

Original: [ZIK.UA](https://zik.ua/news/2019/11/01/ssha_vidnovyly_patrulyuvannya_naftovyh_rodovyshch_na_pivnichnomu_shodi_syrii_1681671)


        Військові армії Сполучених Штатів Америки відновили патрулювання нафтових родовищ на північному сході Сирії поблизу зони проведення операції "Джерело світу".
      
Про це повідомляє Anadolu. 
Згідно з повідомленням, військові армії США на п'яти бронетранспортерах і двох пікапах провели патрулювання 40-кілометрової зони між районами Румейлан і Кахтані в шести кілометрах від сирійсько-турецького кордону.
Як зазначається, в іншому нафтоносному районі Сирії – Румейлан, що розташований в 15-20 кілометрах від іракського кордону, на американській військовій базі дислоковано понад 100 військовослужбовців. 
Нагадаємо, раніше стало відомо, що Пентагон планує використовувати броньований транспорт для захисту нафтових родовищ у північно-східній Сирії від нападів бойовиків Ісламської держави. 
