
# آتش‌سوزی در یک مرکز خرید شهرستان نهاوند+ تصاویر

Published at: **2019-11-02T17:58:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544206.html/%D8%A2%D8%AA%D8%B4-%D8%B3%D9%88%D8%B2%DB%8C-%D8%AF%D8%B1-%DB%8C%DA%A9-%D9%85%D8%B1%DA%A9%D8%B2-%D8%AE%D8%B1%DB%8C%D8%AF-%D8%B4%D9%87%D8%B1%D8%B3%D8%AA%D8%A7%D9%86-%D9%86%D9%87%D8%A7%D9%88%D9%86%D8%AF--%D8%AA%D8%B5%D8%A7%D9%88%DB%8C%D8%B1)

مرکز خرید ایرانیان در شهر نهاوند دچار آتش‌سوزی شد که با کمک آتش‌نشانان این حریق مهار شد.
به گزارش شبکه اطلاع رسانی راه دانا به نقل از عصر همدان؛ ظهر امروز آتش‌سوزی در پاساژ ایرانیان شهر نهاوند باعث بروز خسارت به این واحد شد که با حضور آتش‌نشانان، آتش‌سوزی مهار شد.
علی قیصری دبیر ستاد بحران نهاوند در محل حادثه در گفت‌وگو با خبرنگار ما گفت: پس از دریافت این خبر چند اکیپ از نیروهای آتش‌نشانی وامدادی سریعاً به محل حادثه اعزام شدند.
وی اظهار داشت: خوشبختانه با اقدام به‌موقع آن‌ها از سرایت آتش به دیگر طبقات جلوگیری شد و آتش‌سوزی در طبقه فوقانی این مرکز خرید مهار شد.
قیصری گفت: علت حادثه بی‌احتیاطی ایزوگام کار بوده است که موجب آتش‌سوزی شده است.
وی اظهار داشت: خوشبختانه در این حادثه به کسی آسیب نرسیده است و میزان خسارت پس از بررسی نهایی اعلام خواهد شد.
کیانی مسئول آتش‌نشانی نهاوند نیز در مل حادثه گفت: 4 دستگاه خودروی آتش‌نشانی به محل حادثه اعزام شدند و خوشبختانه در سریع‌ترین زمین موفق به اطفای حریق شدند.
وی گفت: در این حادثه انبار حدود 80 متری این واحد تجاری در آتش سوخت که از شهروندان درخواست داریم نکات ایمنی را بیشتر رعایت کنند.

        بازگشایی پاساژ ایرانیان بعد از حادثه آتش‌سوزی امروز
      
بعد از حادثه آتش‌سوزی امروز که در طبقه فوقانی و انباری واقع در پشت‌بام پاساژ ایرانیان رخ داد، این آتش‌سوزی با حضور به‌موقع چهار اکیپ آتش‌نشانی نهاوند بدون اینکه آتش به سایر طبقات این پاساژ سرایت کند مهار شد.
بعد از مهار آتش‌سوزی، پاساژ ایرانیان پاک‌سازی و نظافت این مرکز تجاری در دستور کار قرار گرفت و از بعدازظهر امروز مردم می‌توانند مانند روزهای گذشته از این مجتمع تجاری بازدید و خرید کنند.
انتهای پیام/
