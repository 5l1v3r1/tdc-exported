
# Колишній співробітник СБУ на Донбасі. Що відомо про нового главу Черкаської ОДА Романа Боднара

Published at: **2019-11-04T16:10:00+00:00**

Author: ****

Original: [НВ](https://nv.ua/ukr/ukraine/politics/roman-bodnar-priznacheniy-golovoyu-cherkaskoji-oda-shcho-pro-nogo-vidomo-novini-ukrajini-50051540.html)

Про Романа Боднара у відкритих джерелах інформації дуже мало.
У його декларації, яку він подав як кандидат на посаду голови Черкаської ОДА вказано, що він зареєстрований в Чернівцях, а проживає в Маріуполі Донецької області.
У 2018 році Боднар працював у Головному управлінні СБУ в Донецькій і Луганській областях, за рік він отримав майже 439 тисяч гривень зарплати.
У декларації також зазначено, що у 2018 році Боднар отримав 1265 грн одноразової грошової допомоги як учасник бойових дій.
У власності нового голови ОДА також 120 тисяч гривень готівкою і 50% квартири в Чернівцях площею 78 квадратних метрів. Друга половина квартири належить Боднар Нелі Іванівні, ким саме вона доводиться Роману Боднару, не вказано.
Декларацію як кандидат на посаду голови Черкаської ОДА Боднар подав 21 жовтня 2019 року.
Трохи менше ніж за місяць до цього — 26 вересня 2019 року він подав аналогічну декларацію як кандидат на посаду заступника голови Житомирської державної обласної адміністрації.

        Представлення Романа Боднара як голови Черкаської ОДА
      
Як голову Черкаської ОДА Романа Боднара представив перший заступник голови Офісу президента Сергій Трофимов.
