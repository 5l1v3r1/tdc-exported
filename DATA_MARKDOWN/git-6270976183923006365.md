
# У Гонконзі збудували церкву-хмарочос у 21 поверх

Published at: **2019-11-02T18:13:22+00:00**

Author: **Ольга Проскурова**

Original: [Рубрика](https://rubryka.com/2019/11/02/skyscraper-church/)

Фото Rocco Design ArchitectsАрхітектурна студія Rocco Design Architects у Гонконзі завершила будівництво 21-поверхового хмарочосу для Весланської методистської церкви.
Про це передає Deezen.
Споруда зовні займає 800 квадратних метрів, але всередині має загальну площу в 11 тисяч квадратних метрів.
Через те, що будівля займає невелику ділянку, храм, молитовні, громадський простір, приміщення для пасторів розмістили вертикально, а не горизонтально.
Зверху розташована каплиця, з якої відкривається вид на гавань і гори, а в підвалі є додаткова кімната для богослужінь.
«Це не перший хмарочос, в якому розміщена церква, але перший, де богослужіння проводяться на першому та на останньому поверхах», — вважає засновник Rocco Design Architects Рокко Йім.
