
# «سرا» در جلسه شورای عالی سیاست‌گذاری اصلاح‌طلبان تصویب شد

Published at: **2019-11-04T17:49:00+00:00**

Author: ****

Original: [جامعه خبری تحلیلی الف](https://www.alef.ir/news/3980813142.html)

کلیات طرح سامانه رأی‌سنجی اصلاح‌طلبان در جلسه شورای عالی سیاست‌گذاری اصلاح‌طلبان به تصویب رسید.
به گزارش فارس، کلیات طرح «سرا» در جلسه شورای عالی سیاستگذار اصلاح طلبان به تصویب رسید.
در این جلسه پس از تبادل مهم ترین اخبار کشور، و‌ گرامیداشت روز تاریخی ۱۳آبان، یاد و خاطر اعظم طالقانی گرامی داشته شد و ضمن گرامیداشت درازگیسو، عضو فقید شورا از زحمات وی در سه دوره شورای عالی سیاستگذاری قدردانی و تجلیل شد.
در ادامه این جلسه، گزارشی از نشست سراسری شورای اصلاح طلبان توسط رئیس کارگروه استان ها به نشست عمومی ارائه و بر همگرایی و تلاش بیشتر احزاب اصلاح طلب برای شکل گیری شورای اصلاح طلبان در استان های باقیمانده تأکید شد.
بررسی طرح سرا یا سامانه رأی‌سنجی اصلاح طلبان که پیشنهاد کارگروه سیاست‌ها و راهبردها به نشست عمومی بود، موضوع دیگر این جلسه بود که به بحث گذاشته شد و پس از استماع نظرات موافقین و مخالفین ،کلیات این طرح به تصویب رسید.
از این طرح به‌عنون گام جدید شورای عالی سیاستگذاری اصلاح‌طلبان به سمت انتخاب دموکراتیک‌تر، شفاف‌تر و کارآتر نامزدهای جبهه‌ اصلاح‌طلبان در انتخابات مجلس یاد شده است.
گفته می‌شود «سرا» سامانه‌ای است که قرار است به همان شیوه‌‌ای عمل کند که در طول ده‌ها سال در احزاب و جریان‌های سیاسی بسیاری از کشور‌های جهان آزموده و پرورده شده است، که فساد سیاسی و نقش لابی‌های ناسالم در برآمدن نامزدها را می‌کاهد و به شکل‌گیری فضای انتخاباتی و افزایش مشارکت و استفاده از فرصت انتخابات برای آگاهی‌افزایی کمک می‌کند.
