
# ЄС схвалив приєднання ще чотирьох країн до продовження персональних санкцій проти РФ

Published at: **2019-11-04T19:01:00+00:00**

Author: ****

Original: [ZIK.UA](https://zik.ua/news/2019/11/04/chotyry_krainy_pidtrymaly_prodovzhennya_sanktsiy_yes_proty_rf_1683549)


        Албанія, Норвегія, Україна та Чорногорія підтримали рішення Європейського Союзу щодо продовження персональних санкцій проти Російської Федерації до 15 березня 2020 року.
      
Про це повідомляється у заяві Євросоюзу.
Згідно з повідомленням, рішенням Ради було продовжено санкції щодо дій проти територіальної цілісності України до 15 березня 2020 року і внесло зміни в інформацію, що стосується 21 фізичної особи та 19 юридичних осіб.
Зазначається, що країни-кандидати Чорногорія та Албанія, країна Європейської економічної зони - Норвегія, а також Україна приєднуються до цього рішення. Вони забезпечать відповідність національної політики дійсного рішення. 
Раніше повідомлялося, що міністр закордонних справ України Вадим Пристайко заявив, що європолітики не обговорюють питання зняття санкцій з Росії.
