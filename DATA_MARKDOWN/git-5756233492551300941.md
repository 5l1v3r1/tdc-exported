
# ۴ کشته و ۱۸ مصدوم در حوادث ترافیکی امروز خوزستان

Published at: **2019-11-06T22:55:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620284/%DB%B4-%DA%A9%D8%B4%D8%AA%D9%87-%D9%88-%DB%B1%DB%B8-%D9%85%D8%B5%D8%AF%D9%88%D9%85-%D8%AF%D8%B1-%D8%AD%D9%88%D8%A7%D8%AF%D8%AB-%D8%AA%D8%B1%D8%A7%D9%81%DB%8C%DA%A9%DB%8C-%D8%A7%D9%85%D8%B1%D9%88%D8%B2-%D8%AE%D9%88%D8%B2%D8%B3%D8%AA%D8%A7%D9%86)


        رئیس اورژانس پیش‌بیمارستانی و مدیریت حوادث دانشگاه علوم پزشکی اهواز از کشته شدن چهار نفر و مصدومیت ۱۸ تن بر اثر سه حادثه ترافیکی در خوزستان خبر داد.
      

        آفتاب‌‌نیوز :
      
دکتر محمدامین زرگر اظهار کرد: در حادثه تصادف دو خودروی پراید که ساعت ۱۷:۰۰ امروز (۱۵ آبان ماه) در محور ماهشهر - هندیجان رخ داد، دو نفر کشته و شش نفر مصدوم شدند.
وی افرود: همچنین در حادثه برخورد سه خودروی پراید و پژو که امروز در محور ماهشهر - هندیجان رخ داد، دو مرد کشته شدند.
زرگر ادامه داد: در این حادثه هشت نفر نیز مصدوم شدند که توسط تکنسین‌های اورژانس ۱۱۵ به مراکز درمانی انتقال یافتند.
رئیس اورژانس پیش‌بیمارستانی و مدیریت حوادث دانشگاه علوم پزشکی اهواز گفت: همچنین بر اثر انحراف خودروی سراتو که امروز در اهواز رخ داد، چهار نفر مصدوم شدند. مصدومان این حادثه نیز توسط تکنسین‌های اورژانس ۱۱۵ به مراکز درمانی انتقال یافتند.
