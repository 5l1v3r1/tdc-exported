
# חיים שכאלה: אייל גולן, הבן, הארוסה והאקסית באירוע אחד

Published at: **2019-11-03T11:24:00+00:00**

Author: **וואלה! סלבס | צילום: אור גפן, יחצ**

Original: [וואלה! סלבס](https://celebs.walla.co.il/item/3321300)

אם קוראים לכם אייל גולן, כנראה חוויתם כמה רגעים מוזרים מאוד בסוף השבוע. בכל זאת, במסיבה שבה בילה הזמר המדובר לכבוד מכר אהוב, נכחו לא רק בת הזוג הנוכחית שלו, אלא גם האקסית ואם בנו - רוסלנה רודינה, אבל גם בנו הבוגר מאקסית אחרת, ליאם גולן, גם מישהי שהדביקו לו סוג-של-רומן איתה (מגי טביבי, זוכרים?), חברים, מכירים, אוהבים, מה לא. נו, לרגעים זה בטח הרגיש ממש כמו "חיים שכאלה", גולן סטייל.

        רכלו על האירוע גם באינסטגרם
      
זה קרה בצהרי יום שישי האחרון, אז איש יחסי הציבור רונן קוחלי חגג את יום הולדתו + עשור לעבודה שהוא עושה (עם השותפה קרנית בן דוד) במסעדה תל אביבית, בהשתתפות הזמיר ומקורביו, בהם אירית רחמים (עם בן הזוג, עמוס לוזון) ועדי לאון, שבטח קלטו שם את רוסלנה, חמושה בכובע ובחברים אחרים, כמו טילטיל או שדר הרדיו דידי הררי.
גולן עצמו, אם תהיתם, לא נראה נרגש מאוד מהעובדה שאם בנו יאן שם, אלא העדיף לבלות עם ארוסתו והחברים שלה, רועי סנדלר וברק שמיר, שבעצמם פגשו מכרים כמו חיים אתגר, רמי גרשון ורון אלוף. נהדרים.
אל מסעדת "סרפינה" האיטלקית, נהרו שלל מוזמנים, בהם גם גברים מסוקסים כמו טום אביב (שאולי נתקל באקסית גל גברעם), הזמרים לירן דנינו, רגב הוד ועידן יניב, רוני מאנה עם ג'ני צ'רוואני ואביחי אוחנה + מעיין אשכנזי, כמו גם ליידיז עם אטיטוד - אירה דולפין וטיטי איינאו, שביט ויזל, דנה זרמון, נועה תשבי או ירדן הראל.
בין השאר, במקום נכחו מלי לוי ואביבית בר זוהר שחילקה נשיקות בלוק בוהק, בת חן סבג ומיכל אנסקי לצד ליאור סושרד, מור סילבר או יואב צפיר. רגע, כי גם קים אור אזולאי ושלי גפני, ישראל אוגלבו, השחקנים נירו לוי וגל אמיתי, עדן סבן עם אדם טל, רוית אסף, נדב אבוקסיס ועמרי בן נתן חגגו ביום ההולדת. ריספקט.
וואלה! סלבס מרגישה שהריליישנשיפ של אייל מתחיל להיראות כמו שאלה במבחן פסיכומטרי.
