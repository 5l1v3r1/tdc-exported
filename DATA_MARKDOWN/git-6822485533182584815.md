
# تراکتوری‌ها ۹۰ دقیقه در رختکن ماندند

Published at: **2019-11-05T19:28:00+00:00**

Author: ****

Original: [جامعه خبری تحلیلی الف](https://www.alef.ir/news/3980814172.html)

بازیکنان تیم تراکتور پس از شکست مقابل سپاهان حدود ۹۰ دقیقه در رختکن ماندند و بدون مصاحبه با خبرنگاران ورزشگاه نقش جهان را ترک کردند.
 به گزارش فارس از اصفهان، تیم فوتبال تراکتور در دهمین بازی خود در لیگ برتر نوزدهم در اصفهان مقابل سپاهان با دو گل شکست خورد تا سومین باخت متوالی این تیم توسط شاگردان مصطفی دنیزلی کسب شود.
پس از این شکست سرمربی تراکتور حدود 90 دقیقه بازیکنان تیمش را در رختکن نگه داشت و به همین خاطر بازیکنان تراکتور اجازه خروج از رختکن را نداشتند.
پس از حدود 90 دقیقه بازیکنان تیم تراکتور از رختکن بیرون آمدند و بدون گفت‌وگو با رسانه‌ها از میکسدزون خارج شده و سوار اتوبوس شدند. 
