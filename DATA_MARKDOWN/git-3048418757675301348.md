
# Opiniepeiling Maurice de Hond: Alleen onder Groenlinks-achterban meerderheid voor terughalen ISIS-vrouwen

Published at: **2019-11-03T08:45:00+00:00**

Author: **Peil.nl**

Original: [ThePostOnline](https://tpo.nl/2019/11/03/opinie-peiling-de-hond-isis-groenlinks/)

Op zichzelf is het interessant dat, terwijl het Malieveld regelmatig vol staat, de verschuivingen in politieke voorkeur klein zijn. Deze week zien we (wederom) geen verschuivingen. Het lijkt erop dat de kiezers hetzij zich t.a.v. de voor hen belangrijke onderwerpen, goed vertegenwoordigd voelen door de partij van hun keuze, of t.a.v. de onderwerpen, die daarbij spelen, niet belangrijk genoeg vinden om daarvoor van partij van voorkeur te wisselen.
Het onderzoek is uitgevoerd nadat PBL met haar twee rapporten was gekomen. Wat de regering moet doen ten aanzien van het feit dat PBL de kans klein acht dat de doelen voor 2020 en 2030 worden gehaald, verschilt sterk naar de kiezers van de verschillende partijen. Wat daarbij met name opvalt zijn de verschillen tussen kiezers van de partijen van de coalitie. (pdf)
Zo vindt 35 procent van de Nederlanders dat de plannen moeten uitgebreid worden om de doelstelling van de 49 procent reductie in 2030 te halen. Maar bij VVD- en CDA-kiezers is dat 19 procent en bij D66-kiezers is dat 68 procent.
52 procent van de Nederlanders is voor de verlaging van de maximumsnelheid naar 100 km/uur. Bij D66-kiezers is het 89 procent, bij VVD-kiezers is dat 27 procent.
61 procent is voor de bouw van nieuwe kernenergiecentrales. Bij de VVD-kiezers is dat 83 procent en bij D66-kiezers 46 procent.
Ten aanzien van het terughalen van de twee IS-vrouwen, die zich bij de ambassade in Turkije hebben gemeld, is 72 procent ertegen. Alleen onder GroenLinks kiezers is een meerderheid voor.
Ook is gevraagd wat men vindt van de extra 10 miljoen voor de ondersteuning van de individuele Kamerleden. Nederland is ook hierover verdeeld. Het patroon naar politieke voorkeur lijkt op het patroon dat we zien bij veel van de vragen die we over actuele onderwerpen stellen. Onder kiezers van PVV, FVD, 50PLUS en SP zien we veel meer kiezers die daartegen zijn dan voor. Maar ook bij de VVD zien we meer kiezers die tegen dat extra bedrag zijn dan voor.
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
Â 
