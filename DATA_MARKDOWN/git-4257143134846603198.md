
# Egy család verte át a jószándékú embereket

Published at: **2019-11-03T09:04:00+00:00**

Author: **Infostart**

Original: [infostart](https://infostart.hu/belfold/2019/11/03/egy-nepes-csalad-huzta-le-a-joszandeku-embereket)

November 1-jén a Belvárosban tartottak ellenőrzést rendőrök, amikor egy adománygyűjtő csoportra figyeltek fel a Március 15. térnél. Három férfi járókelőket szólított meg, úgynevezett adománygyűjtő ív is volt náluk, hallássérült gyerekek támogatására kértek pénzt egy szervezet nevében - közölte a rendőrség a police.hu oldalon.
A nyomozók mindhármukat bevitték a kerületi kapitányságra. Másfél órán belül három másik román férfit és három román nőt fogtak el a Párizsi utcában és a Kristóf téren, akik szintén adománygyűjtést színleltek. A feltételezett elkövetőkről kiderült, hogy egy családba tartoznak.
A BRFK V. kerületi nyomozói a kilenc román állampolgárt jótékony célú adománygyűjtést színlelve elkövetett csalás miatt gyanúsítottként hallgatták ki. A nyomozás kiderítette, hogy aznap hét embertől csaltak ki összesen 45 ezer forintot - olvasható a közleményben.
