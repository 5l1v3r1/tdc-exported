
# Operert etter skrekkskaden

Published at: **2019-11-04T16:46:38+00:00**

Author: **NTB I**

Original: [Dagbladet.no](https://www.dagbladet.no/sport/operert-etter-skrekkskaden/71782393)

Portugiseren fikk ankelen fullstendig ute av posisjon i søndagens kamp mot Tottenham.

        - Vi bekrefter at Gomes' høyre ankel ble operert mandag. Alt gikk veldig bra, og det er ventet at han blir helt bra igjen, het det på Evertons hjemmeside.
      
26 år gamle Gomes blir på sykehuset i en periode før han returnerer til Evertons treningsanlegg og starter rehabiliteringen.
Gomes ble skadd sent i kampen etter en hard takling fra Tottenhams Son Heung-min. Son er utestengt i tre kamper etter at han ble honorert med rødt kort for taklingen. Sørkoreaneren gråt da han oppdaget hvordan ankelen til Gomes så ut etter skaden.
