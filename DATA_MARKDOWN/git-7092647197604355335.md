
# نرخ تورم تولیدکننده بخش برق فصل تابستان منفی شد

Published at: **2019-11-03T10:47:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39583/%D9%86%D8%B1%D8%AE-%D8%AA%D9%88%D8%B1%D9%85-%D8%AA%D9%88%D9%84%DB%8C%D8%AF%DA%A9%D9%86%D9%86%D8%AF%D9%87-%D8%A8%D8%AE%D8%B4-%D8%A8%D8%B1%D9%82-%D9%81%D8%B5%D9%84-%D8%AA%D8%A7%D8%A8%D8%B3%D8%AA%D8%A7%D9%86-%D9%85%D9%86%D9%81%DB%8C-%D8%B4%D8%AF)

میانگین شاخص کل بخش برق در چهار فصل منتهی به فصل تابستان سال ١٣٩٨، نسبت به دوره مشابه سال قبل (نرخ تورم سالانه)، کاهش ۳.۴۸ درصدی داشته است. به گزارش برق نیوز، گزارش شاخص قیمت تولیدکننده بخش برق در فصل تابستان ١٣٩٨ (بر مبنای سال پایه ١٣٩٠) از سوی مرکز آمار ایران منتشر شد.شاخص قیمت تولیدکننده بخش برق در فصل تابستان سال ١٣٩٨ به عدد ١٣۴.٣٢ رسید که نسبت به شاخص فصل مشابه سال قبل (١٣۶.٢۶)، ١.۴۲ درصد کاهش داشته است.درصد تغییرات میانگین شاخص کل بخش برق در چهار فصل منتهی به فصل تابستان سال ١٣٩٨ نسبت به دوره مشابه سال قبل (نرخ تورم سالانه)، کاهش ۳.۴۸ درصدی داشته است.شاخص قیمت تولیدکننده بخش برق در ساعات اوج بار در فصل تابستان سال ١٣٩٨ به عدد ١٢٨.٧٢ رسید که نسبت به شاخص فصل مشابه سال قبل (١٢٩.٩۶)، ٠.٩۵ درصد کاهش داشته است.درصد تغییرات میانگین شاخص کل بخش برق در ساعات اوج­ بار، در چهار فصل منتهی به فصل تابستان سال ١٣٩٨ نسبت به دوره مشابه سال قبل (میانگین تورم سالانه)، منفی ۰.۷۵ درصد است.شاخص قیمت تولیدکننده بخش برق در ساعات میان‌بار در فصل تابستان سال ١٣٩٨ به عدد ١٣٠.٩٧ رسید که نسبت به شاخص فصل مشابه سال قبل (١٣٢.۵١)، ١.١۶ درصد کاهش داشته است.درصد تغییرات میانگین شاخص کل بخش برق در ساعات میان­بار، در چهار فصل منتهی به فصل تابستان سال ١٣٩٨ نسبت به دوره مشابه سال قبل (میانگین تورم سالانه)، منفی ۴.۵۵ است.شاخص قیمت تولیدکننده بخش برق در ساعات کم‌بار در فصل تابستان سال ١٣٩٨ به عدد ١۴٧.٧١ رسید که نسبت به شاخص فصل مشابه سال قبل (١۵١.٢۶)، ٢.٣۵ درصد کاهش داشته است.درصد تغییرات میانگین شاخص کل بخش برق در ساعات کم ­بار در چهار فصل منتهی به فصل تابستان سال ١٣٩٨ نسبت به دوره مشابه سال قبل (میانگین تورم سالانه)، منفی ۳.۳۶ است. منبع: مهر
