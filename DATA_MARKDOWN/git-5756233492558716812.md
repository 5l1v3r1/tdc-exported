
# ۲ زندانی متهم به قتل با ایجاد حفره از زندان فرار کردند+عکس

Published at: **2019-11-06T11:40:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620188/%DB%B2-%D8%B2%D9%86%D8%AF%D8%A7%D9%86%DB%8C-%D9%85%D8%AA%D9%87%D9%85-%D8%A8%D9%87-%D9%82%D8%AA%D9%84-%D8%A8%D8%A7-%D8%A7%DB%8C%D8%AC%D8%A7%D8%AF-%D8%AD%D9%81%D8%B1%D9%87-%D8%A7%D8%B2-%D8%B2%D9%86%D8%AF%D8%A7%D9%86-%D9%81%D8%B1%D8%A7%D8%B1-%DA%A9%D8%B1%D8%AF%D9%86%D8%AF-%D8%B9%DA%A9%D8%B3)


        پلیس تصاویری را منتشر کرده که راه فرار دو مظنون به قتل از زندانی در کالیفرنیا را نشان می دهد.
      

        آفتاب‌‌نیوز :
      
سانتوس ساموئل فونسکا ۲۱ ساله، و جاناتان سالازار ۲۰ ساله، با رد شدن از یک حفره ۵۵ سانتیمتری که در سقف توالتی در زندان شهر سالیناس، در جنوب سانفرانسیسکو، کنده بودند فرار کردند.
دفتر کلانتری گفت که این دو مرد با استفاده از یک "نقطه کور" گریخته‌اند. این دو که روز یکشنبه فرار کردند در دو پرونده نامرتبط در انتظار محاکمه بودند.
سالازار - راست - و فونسکا سال پیش دستگیر شده بودند
جاناتان تونبرگ، سخنگوی دفتر کلانتری کانتی مونتری، گفت: "از اینکه افراد متهم به قتل، دیگر در زندان ما نیستند مایوس هستیم."
مقام‌ها درحال جستجو برای یافتن فراری ها، که مسلح و خطرناک توصیف می‌شوند، هستند.
دفتر کلانتری جایزه‌ای پنج هزار دلاری برای اطلاعاتی که به یافتن مظنونان منجر شود تعیین کرده است.
حفره ۵۵ سانتیمتری که دو زندانی از آن فرار کردند

        چگونگی فرار
      
مقام ها می گویند مظنونان حفره را در دیوار توالت در نقطه‌ای باز کردند که نگهبانان از بیرون قادر به دیدن آن نبودند.
این حفره به یک مجرای پر از لوله می‌رسید و آن دو با خزیدن از داخل این مجرا که قطرش در برخی نقاط ۲۷ سانتیمتر بود به دریچه‌ای رسیدند که از آن گریختند.
به گفته مقام‌ها این دریچه رو به عقب زندان باز می‌شد، جایی که دارای حصار امنیتی با سیم خاردار نبود.
مقام‌های می‌گویند این دو مظنون سال گذشته در ارتباط با پرونده‌های جداگانه قتل دستگیر و متهم شده بودند.
لس آنجلس تایمز گزارش می دهد که هر دو اتهامات خود را رد کرده‌اند.
