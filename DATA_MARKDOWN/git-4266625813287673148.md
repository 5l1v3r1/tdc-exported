
# У супермаркеті Києва виявили рибу з токсином ботулізму

Published at: **2019-11-01T12:20:00+00:00**

Author: ****

Original: [ZIK.UA](https://zik.ua/news/2019/11/01/u_supermarketi_kyieva_vyyavyly_rybu_z_toksynom_botulizmu_1681463)


        В одному з супермаркетів Києва виявили токсин ботулізму у в’яленій рибі.
      
Про це повідомили в Держспоживслужбі.
Фахівці виявили це після того, як взяли в магазині зразки харчових продуктів у зв’язку з випадком захворювання на ботулізм жителя Києва, який купував рибу в супермаркеті мережі «АТБ» на вул. Полковника Потєхіна, 2.
«За результатами лабораторних досліджень... виявлено ботуліністичні токсини у зразку проб «Товстолобик в’ялений патраний, 1 сорту», — йдеться в повідомленні.
Виробником цієї риби є ТОВ «ТАМАКО ІНВЕСТ» (вул. Різдвяна, 2 А, селище Хутори, Черкаський район, Черкаської області).
Відомство зобов’язало керівника магазину тимчасово призупинити реалізацію зазначеної риби та усунути виявлені порушення.
Раніше повідомлялося, що ​у Київській області через спалах ботулізму померла людина.
