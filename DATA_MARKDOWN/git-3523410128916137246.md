
# 
        کمک سالانه هفت‌صد میلیون دلار به حزب‌الله تهدیدی علیه اسرائیل است
      

Published at: **2019-11-07T23:35:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638764/%DA%A9%D9%85%DA%A9-%D8%B3%D8%A7%D9%84%D8%A7%D9%86%D9%87-%D9%87%D9%81%D8%AA%E2%80%8C%D8%B5%D8%AF-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1-%D8%A8%D9%87-%D8%AD%D8%B2%D8%A8%E2%80%8C%D8%A7%D9%84%D9%84%D9%87-%D8%AA%D9%87%D8%AF%DB%8C%D8%AF%DB%8C-%D8%B9%D9%84%DB%8C%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%A7%D8%B3%D8%AA)

گروه بین الملل- دکتر ابوذر گوهری تحلیل گر سیاست خارجی در یادداشتی نوشت: گزارش سالانه وزارت امور خارجه آمریکا به کنگره، در مورد وضعیت تروریسم در سال 2018 منتشرشد.
 
به گزارش بولتن نیوز، مطابق انتظار مجدداً این گزارش نیز سرشار از اتهامات، فرافکنی و ادبیات منفی علیه ایران است:
1. تأکید بر فشار حداکثری بر تروریسمِ تحتِ حمایتِ ایران، خصوصاً عوامل دولتی و گروه‌های وابسته به این کشور.2. ایران همچنان عمده‌ترین حامی دولتی تروریسم به شمار می‌آید که حدود یک میلیارد دلار در سال برای حمایت از گروه‌های تروریستی هزینه می‌کند.3. حمایت از طرح‌های تروریستی برای حمله به ناراضیان سیاسی ایرانی در قاره اروپا.4. تسهیل عملیات شبکه القاعده و اقامت عوامل آن در ایران و عدم استرداد عوامل این گروه به کشورهای خود.5. حمایت از گروه‌های به‌زعم آمریکا تروریستی مانند حزب‌الله، گروه‌های فلسطینی، گروه‌های مختلف در سوریه، عراق و دیگر گروه‌ها در خاورمیانه6. کمک سالانه هفت‌صد میلیون دلار به حزب‌الله که تهدید علیه اسرائیل است.7. انتقال سامانه و فناوری تسلیحاتی پیشرفته به حزب‌الله و تقویت زیرساخت‌های تولید داخلی موشک و راکت علیه اسرائیل و آموزش نیروهای آن.8. حمایت نیروی قدس سپاه از تروریسم و مداخله آن در درگیرهای عراق و سوریه.9. حمایت از اسد به شیوه‌های مختلف ازجمله اعزام نیروهای شیعی پاکستان و افغانستان به این سوریه. 10. حمایت از گروه‌های شیعی عراقی که عامل نقض شدید حقوق بشری و آزار غیرنظامیان سنی هستند.11. تأمین سلاح، پشتیبانی و آموزش گروه‌های شبه‌نظامی شیعه بحرین.
این اتهامات در حالی علیه ایران مطرح می‌شود که به‌تصریح ترامپ، دولت اوباما، داعش را به وجود آورده و قبلاً نیز وزیر خارجه آمریکا- هیلاری کلینتون- ایجاد القاعده را مستقیماً به دولت‌های آمریکا منتسب کرده بود. کارنامه دولت‌های آمریکا در ایجاد و حمایت از کشورها و گروه‌های تروریستی غیرقابل‌انکار و ابزاری جدی در سیاست خارجی آمریکا بوده است به نحویکه عنوانِ مهم‌ترین کشور حامی تروریسم، قطعاً شایسته آمریکاست.
