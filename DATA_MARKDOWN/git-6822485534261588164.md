
# قیمت پراید بالاتر از مرز روانی

Published at: **2019-11-07T07:22:00+00:00**

Author: ****

Original: [جامعه خبری تحلیلی الف](https://www.alef.ir/news/3980815143.html)

در حالی که بازار خودرو با مشتریان بسیار محدودی روبروست، قیمت پراید از ۵۰ میلیون تومان فراتر رفته است
هر دستگاه پراید ۱۱۱ این روز‌ها در بازار به قیمت ۵۰ میلیون و ۵۰۰ هزار تومان فابیل شده است که افزایشی قابل توجه را نسبت به هفته گذشته نشان می‌دهد.
به این ترتیب بار دیگر قیمت هر دستگاه پراید ۱۱۱ در بازار با قیمت تحویل کارخانه بار دیگر به ۱۱ میلیون تومان رسیده است.
بر این اساس سایر انواع پراید نیز با رشد قابل توجه قیمت مواجه بودند. قیمت سایپا ۱۳۱ به ۴۷ میلیون تومان و بهای هر دستگاه سایپا ۱۵۱ نیز به ۴۶ میلیون و ۵۰۰ هزار تومان رسیده است.
قیمت پراید در حالی افزایش یافته است که خبر‌های رسیده از خروج پراید از چرخه تولید در آینده‌ای نزدیک حکایت دارد.
برخی فعالان بازار معتقدند قیمت پراید در حال حاضر از مرز روانی ۵۰ میلیون تومان فاصله گرفته است و ماندگاری پراید در این محدوده می‌تواند ریزش دوباره قیمت‌ها را دشوار‌تر از قبل کند.
پیش‌تر قیمت پراید افزایشی قابل توجه را شاهد بود و حتی رقم ۵۵ میلیون تومان را نیز پشت سر گذاشت، اما کمی بعد این ریزش تا محدوده ۴۵ میلیون و ۹۰۰ هزار تومان در بازار تجربه شد.
افزایش دوباره قیمت‌ها در بازار خودرو مشتریان این بازار را بیش از پیش کاهش داده است.
منبع:خبرآنلاین
