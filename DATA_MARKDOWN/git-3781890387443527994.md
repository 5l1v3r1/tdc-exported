
# 'ดาว'เบรกดราม่า วอนอย่าดึงโซเชียลมาเป็นประเด็น!

Published at: **2019-11-05T00:03:00+00:00**

Author: ****

Original: [เดลินิวส์](https://www.dailynews.co.th/entertainment/740012)


        ดาว-พิมพ์ทอง เบรกดราม่า หลังถูกโยงข้อความโพสต์ทวิตเตอร์สุดแซ่บ บอกจบคือจบ ไม่อยากให้มันเป็นประเด็นอีก ด้านชาวเน็ตแห่ให้กำลังใจมากมาย
      
ถูกจับตามองมาตลอดทั้งวัน สำหรับนักแสดงสาว ดาว-พิมพ์ทอง ที่เพิ่งอัพเดทสถานะว่าโสดมาหมาดๆ งานนี้ด้วยความที่เรื่องราวการเลิกกันของสาวดาวกับอดีตแฟนหนุ่ม พอร์ช-ศรัณย์ มันไม่ได้สวยหรู ดังนั้นเวลาสาวดาวโพสต์ทวิตเตอร์ อินสตาแกรมและตอบคอมเมนต์ชาวเน็ตเลยถูกจับตามองและนำมาเป็นประเด็นคิดต่อทันทีว่าสาวดาวมีนัยอะไรแอบแฝงหรือเปล่า ล่าสุดก่อนทุกอย่างจะถูกตีความออกไปหลากหลายแง่มุม สาวดาวก็ขอเบรกดราม่าที่อาจจะกำลังเกิดขึ้น หรือเกิดขึ้นแล้ว และที่มีการโยงถึงบุคคลที่สามเข้ามาทันที โดยสาวดาวโพสต์อินสตาแกรมสตอรี่และรูปปกติด้วยข้อความเดียวกัน ซึ่งเป็นภาพสีดำและมีข้อความว่า "กรุณาอย่าดึงประเด็นข้อความจากทวิตหรือใดๆ ไปใช้ในทางที่กล่าวหาว่าดาวพูดถึงคนอื่นนะคะ เพราะส่วนใหญ่ก็จะโพสต์แต่ Quote และข้อความไว้เตือนใจตัวเองหรือคนที่เขาติดตามและถูกใจ ถ้าดึงอะไรไปเป็นประเด็นซะหมด ก็คงไม่ต้องใช้ Social media กันแล้ว ถ้าดาวอยากจะสาดโคลนใส่ใคร ไปทำส่วนตัวมันง่ายกว่าค่ะ จบคือจบนะคะ"โดยสาวดาวเขียนแคปชั่นประกอบภาพดังกล่าวว่า "หนูเล่นทวิตมาเกิน 5 ปี ก็แชร์ก็โพสต์ข้อความสั้นๆตลอด อย่าเอาอะไรนิดๆหน่อยๆไปโยงให้เป็นประเด็นได้ไหมคะ หนูเจออะไรมาก็มาก อย่าให้มันต้องไม่จบหรืออะไรอีก ขอบคุณค่า" พอสาวดาวโพสต์ข้อความลงไป ก็มีชาวเน็ตเข้ามาให้กำลังใจสาวดาวมากมาย
ขอขอบคุณภาพประกอบจากอินสตาแกรม @pimtdao
