
# Ηλικιωμένη γυναίκα βρέθηκε νεκρή σε πλοίο

Published at: **2019-11-03T17:06:27+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/society/ilikiomeni-gynaika-vrethike-nekri-se-ploio/)

Αναστάτωση προκλήθηκε σε πλοίο που εκτελούσε δρομολόγιο Χανιά – Πειραιάς, καθώς το προσωπικό του βρέθηκε αντιμέτωπο με ένα λυπηρό γεγονός.
Ειδικότερα, μια ηλικιωμένη επιβάτης, η οποία επιβιβάστηκε στο πλοίο το βράδυ του Σαββάτου, εντοπίστηκε χωρίς τις αισθήσεις της το πρωί της Κυριακής, σε χώρο μέσα στο πλοίο, σύμφωνα με το neakriti.gr.

        Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα
      
Για το περιστατικό, το Α’ Λιμενικό Τμήμα Πειραιά ενημερώθηκε το πρωί της Κυριακής.
Όταν το πλοίο έφτασε στο λιμάνι του Πειραιά βρισκόταν ήδη ασθενοφόρο του ΕΚΑΒ στο σημείο, το οποίο παρέλαβε την 91χρονη και τη μετέφερε στο νοσοκομείο, όπου διαπιστώθηκε ο θάνατός της.
Όπως αναφέρεται στο σχετικό δελτίο Τύπου του Λιμενικού Σώματος, «από την οικεία Λιμενική που διενεργεί την προανάκριση, παραγγέλθηκε η διενέργεια νεκροψίας – νεκροτομής».

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
