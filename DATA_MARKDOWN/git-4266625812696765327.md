
# На Одещині взяли під варту підозрюваного у вбивстві неповнолітньої

Published at: **2019-11-05T23:00:00+00:00**

Author: ****

Original: [ZIK.UA](https://zik.ua/news/2019/11/05/na_odeshchyni_vzyaly_pid_vartu_pidozryuvanogo_u_vbyvstvi_nepovnolitnoi_1684547)


        15-річного хлопця, підозрюваного у вбивстві 14-річної Дарії Дробот у лісі в Одеській області, заарештували на два місяці без альтернативи внесення застави.
      
Про це повідомляє МВС.
Запобіжний захід у вигляді тримання під вартою обрав Комінтернівський районний суд.
Підозрюваний вже притягувався до кримінальної відповідальності за грабіж і перебував на умовному терміні та на профілактичному обліку в поліції.
Нагадаємо, ввечері 2 листопада мати 14-річної дівчинки повідомила поліції, що донька вдень пішла з друзями гуляти та не повернулася.
Тіло Дар’ї з ознаками насилля знайшли вранці у лісосмузі на території Лиманського району. Розтин показав, що смерть настала від удушення.
Того ж дня встановили і затримали неповнолітнього, якого останнім бачили з загиблою. Він зізнався у вбивстві.
Поліція розпочала кримінальне провадження за п.6 ч.2 ст. 115 КК (убивство малолітньої дитини) та ч.4 ст.187 КК (розбій).
 
