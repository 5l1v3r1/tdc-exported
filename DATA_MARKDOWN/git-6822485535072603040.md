
# فرصت طلایی در انتظار تراکتور و تماشاگرانش/ یک استقلالی در خطر

Published at: **2019-11-01T09:16:00+00:00**

Author: ****

Original: [جامعه خبری تحلیلی الف](https://www.alef.ir/news/3980810021.html)

سه دیدار باقی مانده از هفته نهم رقابتهای لیگ برتر امروز برگزار می‌شود که در حساس‌ترین دیدار شاگردان مصطفی دنیزلی این فرصت طلایی را دارند که با پیروزی برابر استقلال صدرنشین شوند.
 به گزارش مهر، در دومین روز از هفته نهم رقابتهای لیگ برتر سه دیدار برگزار می شود که طی آن گل گهر میزبان پیکان است، استقلال در تبریز به مصاف تراکتور می رود و ذوب آهن در خانه پذیرای شاهین بوشهر است.
دیدارهای روز جمعه در شرایطی برگزار می شود که تیم های مدعی سپاهان، پرسپولیس و شهرخودرو روز پنجشنبه برابر حریفان خود به تساوی رسیدند و حالا تراکتور این فرصت طلایی را دارد تا با شکست استقلال و با یک امتیاز بیشتر از سپاهان صدرنشین لیگ نوزدهم شود.
گل گهر - پیکاندو مربی کهنه کار مثل جلالی و فرکی روی نیمکت دو تیم گل گهر و پیکان حضور دارند و این دو می‌کوشند تا شرایط تیم شان را در جدول بهبود بخشند. به خصوص گل گهر که در رده پانزدهم جدول قرار گرفته و به تازگی دست به تغییر سرمربی زده است.
پیکانی‌ها پس از پیروزی با ارزش هفته گذشته مقابل ذوب آهن قدری شرایط شان در جدول بهبود پیدا کرد و در صورت پیروزی در این بازی ۱۱ امتیازی شده و حداقل این که جایگاه شان در میانه جدول تثبیت می شود.
گل گهر با ۳ گل زده ضعیف ترین خط حمله و پیکان با ۱۵ گل زده بهترین خط حمله لیگ را در اختیار دارند. پیکان در مقابل با ۱۵ گل خورده بعد از شاهین بوشهر ضعیف ترین خط دفاعی لیگ را نیز دارد و این ممکن است در این بازی به ضرر آنها تمام شود.
تراکتور - استقلالاین بازی را باید حساس ترین بازی امروز دانست. دو تیم که از مدعیان این فصل رقابتهای لیگ برتر هستند، در شرایطی به مصاف هم می روند که تراکتور با ۱۷ و استقلال با ۱۲ امتیاز کارشان را تا هفته هشتم پایان دادند. 
شاگردان دنیزلی برای اولین بار هفته گذشته گل خورده و طعم شکست را چشیدند. اما آبی پوشان هفته گذشته توانستند پنجمین پیروزی متوالی شان را به دست آورده تا با روحیه بهتری به این دیدار بیایند.
استراماچونی به تازگی یک مهره تاثیرگذار به اسم شجاعیان را از دست داده و در بازی قبلی توانست بدون شجاعیان هم پیروز شود. اما قطعا حساب تراکتور با پارس جنوبی جداست.
مصدومان هر دو تیم به شرایط مسابقه رسیدند تا استراماچونی و دنیزلی بتوانند از همه داشته‌های خود استفاده کنند. 
ذوب آهن - شاهین بوشهرهر دو تیم در پایین جدول قرار دارند و جایگاه شان در جدول حساسیت این بازی را مثل استرس برای هر دو تیم زیاد می کند. هیچ یک از دو تیم تاکنون در این فصل پیروز نشده‌اند و نتیجه‌ای به جز تساوی در این بازی، طلسم یکی از دو تیم را خواهد شکست.
ذوب آهن حتی در صورت پیروزی در این بازی باز هم جایگاهش در جدول تغییر نخواهد کرد، اما این تیم را برای هفته های پیش رو امیدوار تر می کند. علیرضا منصوریان که نتوانسته با ذوب آهن نتایج قابل قبولی کسب کند زیر ذره بین مسئولان باشگاه قرار دارد و در صورتی که نتواند در این دیدار خانگی به پیروزی برسد خطر برکناری را احساس خواهد کرد.
برنامه بازیهای باقیمانده از هفته نهم لیگ برتر به شرح زیر است:
جمعه ۱۰ آبان
* تراکتور تبریز – استقلال تهران/ساعت ۱۸ ورزشگاه یادگار امام
داور: بیژن حیدری کمک ها: محمدرضا ابوالفضلی – آرمان اسعدی کمک داوران اضافی: اشکان خورشیدی – محمدرضا اکبریان داور چهارم: سعید قاسمی ناظر: اسماعیل صفیری
* گل گهر سیرجان – پیکان تهران/ساعت ۱۵:۱۵ ورزشگاه امام علی
داور: پیام حیدری کمک ها: رحیم شاهین – ایوب غلامزاده کمک داوران اضافی: محمدرضا تارخ – ایمان کهیش داور چهارم: حامد صفایی ناظر: حسین خانبان 
* ذوب آهن اصفهان – شاهین شهرداری بوشهر/ساعت ۱۸ ورزشگاه فولادشهر
داور: سیدعلی اصغر مومنی کمک ها: عسگر محمدی – محمد راهی کمک داوران اضافی: میثم حیدری – امیرسامان سلطانی داور چهارم: قهرمان نجفی ناظر: مسعود مرادی
