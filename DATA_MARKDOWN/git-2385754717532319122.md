
# Ενδιαφέρον για Λημνιό και Γιάννουλη!

Published at: **2019-11-02T13:51:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/football/595413/endiaferon-gia-limnio-kai-giannouli)

Οι Δημήτρης Γιαννούλης και Δημήτρης Λημνιός κάνουν πόλύ καλές εμφανίσεις την εφετινή σεζόν και φέρεται να έχουν προσελκύσει το ενδιαφέρον αρκετών ομάδων από το εξωτερικό. Μάλιστα, οι ενδιαφερόμενοι φέρεται να παρακολουθούν συχνά τους δυο νεαρούς του ΠΑΟΚ προκειμένου να σχηματίσουν ολοκληρωμένη άποψη πριν κινηθούν για την απόκτησή τους. Από την ΠΑΕ, ωστόσο, τονίζεται πως δεν υπάρχει κάποια επίσημη πρόταση για την απόκτηση των δύο παικτών. Παράλληλα οι άνθρωποι της ΠΑΕ τονίζουν ότι για να φύγει κάποιος από τους δύο (ή και οι δυο) θα πρέπει να υπάρξει πρόταση που να ικανοποιεί οικονομικά την ομάδα. Ο Λημνιός έχει την εφετινή σεζόν 11 συμμετοχές με τη φανέλα του ΠΑΟΚ, έχοντας σημειώσει 3 γκολ και έχοντας δώσει 3 ασίστ. Από τη μεριά του ο Γιαννούλης έχει 12 συμμετοχές με 1 γκολ και 5 ασίστ. Παράλληλα, στο στόχαστρο ευρωπαϊκών ομάδων φέρεται να βρίσκεται και ο, πρώτος σκόρερ της εφετινής Superleague με 6 γκολ, Κάρολ Σφιντέρσκι ο οποίος κάνει ένα πολύ καλό ξεκίνημα στη σεζόν. Πηγή: to10.gr
