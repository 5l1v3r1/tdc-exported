
# Caz neobişnuit de variolă. O femeie s-a infectat cu acest virus în timpul unor experimente

Published at: **2019-11-04T22:00:00+00:00**

Author: **Adrian Popovici**

Original: [DESCOPERĂ](https://www.descopera.ro/dnews/18515691-caz-neobisnuit-de-variola-o-femeie-s-a-infectat-cu-acest-virus-in-timpul-unor-experimente)

O tehniciană de laborator s-a înţepat cu un ac folosit pentru injectarea virusului vaccinia în timpul unor experimente pe şoricei.
Fiecare ocupaţie aduce cu sine o serie de riscuri, unele mai mult sau mai puţin evidente, şi oricâtă atenţie am putea avea la locul de muncă, accidentele se mai pot întâmpla. O astfel de întâmplare nefericită a fost relatată într-un articol din Morbidity and Mortality Weekly Report, jurnalul de specialitate al Centrului pentru Controlul şi Prevenirea Bolilor (CDC), agenţia care se ocupă de starea de sănătate publică în Statele Unite ale Americii. Astfel, o tehniciană de laborator s-a înţepat cu virusul vaccinia, folosit în imunizarea contra variolei, notează Live Science.
Femeia de 26 de ani s-a înţepat accidental în deget în timp ce lucra la un experiment în care ar fi trebuit să injecteze cu vaccinia un şoricel. În primă instanţă, femeia şi-a spălat degetul cu apă pentru aproximativ 15 minute, după care şi-a anunţat superiori şi s-a îndreptat către camera de gardă.
Credit foto: Morbidity and Mortality Weekly Report
Starea de sănătate şi chiar viaţa femeii au fost puse în pericol din cauza refuzului acesteia de a se imuniza împotriva virsului vaccinia înainte de a colabora în cadrul proiectului despre variolă. În Statele Unite ale Americii, Comitetul Consultativ pentru Practicile de Imunizare recomandă vaccinarea împotriva variolei pentru toate persoanele care lucrează cu variola, expcepţie făcând acele persoane care, din motive medicale, nu pot să fie vaccinate.
În mod obişnuit, infectarea cu virsul vaccinia prezintă efecte secundare foarte mici, dar dat fiind faptul că în acest caz femeia a primit o doză greu de măsurat a unei tulpini care urma să fie testată în laborator, situaţia tinde să fie mai complicată. Astfel, la 10 zile de la infectare, zona din jurul punctului unde s-a înţepat s-a umflat şi a dezvoltat o leziune. De asemenea, femeia a prezentat şi semne de febră.
La 12 zile de la infectare, medicii au decis ca femeii să îi fie administrate tecomvirimat, singurul antiviral împotriva variolei aprobat în SUA, şi antibiotice pentru a împiedica infectarea zonei din jurul înţepăturii. În 48 d eore de la administrarea tratamentului, febra a dispărut şi a fost observată o reducere a umflăturii şi durerii în degetul afectat. O mică porţiune din jurul înţepăturii nu s-a putut vindeca pentru mai bine de trei luni, perioadă în care femeia nu a putut să îşi reia activitatea.

        Citeşte şi:
      

        
          TOP 10 Cele mai necrutatoare epidemii care au devastat omenirea
        
      

        
          Mumii lituaniene dezvăluie detalii esenţiale despre variolă, boala care a ucis 300 de milioane de oameni numai în secolul XX
        
      

        
          Ce se va întâmpla cu ultimele mostre din virusul variolei? Care sunt riscurile?
        
      

        
          Cercetătorii au recreat în laborator un virus eradicat în trecut. Face parte din familia variolei
        
      
