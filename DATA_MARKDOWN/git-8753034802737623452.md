
# Viking-drømmen knust - fikk resultatet de fryktet

Published at: **2019-11-03T22:13:15+00:00**

Author: **Stig Nilssen**

Original: [Aftenbladet](https://www.aftenbladet.no/sport/i/rAO95l/vikings-kvinnelag-fikk-resultatet-de-fryktet)

Etter å ha slått Tromsø 6–0 og spilt uavgjort 1–1 borte mot Frigg i sine to kamper, ville Vikings kvinnelag avansere til neste steg i opprykkskvalifseringen dersom Tromsø ikke tapte med seks mål hjemme mot Frigg søndag.
Dessverre gikk det som Viking-kvinnene fryktet. Et Tromsø-lag som ikke hadde noe å spille for tapte hele 0–8 mot Frigg. Brynes kvinnelag led samme skjebne i fjor.
Dermed er det Frigg som går videre og møter KIL/Hemne i neste runde av kvalifiseringen. Vikings kvinnelag har en snittalder på 17–18 år og har rykket opp begge de to foregående sesongene.
Nå blir det en ny sesong i 2. divisjon, noe trener Egil Østenstad nylig uttalte at det unge laget ikke hadde vondt av.
