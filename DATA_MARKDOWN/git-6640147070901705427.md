
# The Lord of the Rings Masters Collection Gandalf & Frodo on Cart Limited Edition di Weta Workshop

Published at: **2019-11-01T09:00:00+00:00**

Author: **Lorenzo Ferrero**

Original: [Tom&#39;s Hardware](https://www.tomshw.it/culturapop/the-lord-of-the-rings-masters-collection-gandalf-frodo-on-cart-limited-edition-di-weta-workshop/)

Frodo e Gandalf sono due dei personaggi più iconici usciti dal franchise del Signore degli Anelli. Ed è strano ci sia voluto tutto questo tempo affinché fosse realizzato un oggetto da collezione di questo tipo.
Leggi anche: Il Signore degli Anelli: ecco il primo trailer della serie TV
Weta Workshop ha da poco annunciato una nuova statua dedicata a Frodo e Gandalf, nell’iconica scena di inizio film, in cui i due protagonisti si dirigono alla Contea a bordo della carrozza guidata dallo stregone grigio. L’opera sarà limitata a 350 pezzi ed è davvero molto dettagliata, con la parte posteriore del carro che sarà apribile e conterrà tutti i fuochi d’artificio e i pacchetti regalo, scolpiti singolarmente uno ad uno. Anche gli altri dettagli più piccoli possono essere elogiati, a partire dai particolari del cavallo, fino agli accenni di ambientazioni della base.
La statua è alta 17 pollici (circa 40 centimetri) e sarà disponibile a partire da Marzo 2020, al prezzo di $1999.99 (circa 1800€). Se avete qualche soldo da spendere, potete già preordinarla qui.
