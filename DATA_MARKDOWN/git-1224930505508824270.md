
# У США показали потужний електрокар з сонячними панелями, який стане конкурентом Tesla - Радіо Максимум

Published at: **2019-11-01T09:23:00+00:00**

Author: **Сорока Назар**

Original: [Радіо Максимум](https://maximum.fm/u-ssha-pokazali-potuzhnij-elektrokar-z-sonyachnimi-panelyami-yakij-stane-konkurentom-tesla_n168872)


        Компанія Fisker в США показала перші фотографії нового електричного кросовера під назвою Ocean з вбудованими сонячними панелями і "веганським" салоном. На думку журналістів, по дальності пробігу авто зможе скласти конкуренцію Tesla Model X.
      
У компанії відзначили, що електрокар Ocean стане першим у світі кросовером з сонячними батареями на всю довжину даху. При цьому сам верх отримає електричний привід – секцію даху можна буде змістити шляхом натискання кнопки.
Автомобіль оснастять силовою установкою з двома електромоторами і комплектом акумуляторів на 80 кВт-год, завдяки якому автомобіль зможе проїхати без підзарядки до 480 кілометрів. На додаток електромобіль отримає дах з сонячними панелями для додаткового підживлення батарей, що зможе забезпечувати до 1600 "безкоштовних" кілометрів пробігу щорічно.
Фотографії салону поки не опубліковані, але в Fisker підкреслили, що він стане "веганським": в його оформленні використають екологічно чисті матеріали, килимки з переробленого нейлону, отриманого зі старих рибальських сіток, а на оббивку піде екозамша і матеріали з переробленого сміття.
Перші кросовери доберуться до замовників не раніше 2022 року.
Джерело: autoexpress
