
# مسیر رودخانه‌های پرخطر و سیلاب‌ها در زنجان بازگشایی شد

Published at: **2019-11-06T10:03:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545257.html/%D9%85%D8%B3%DB%8C%D8%B1-%D8%B1%D9%88%D8%AF%D8%AE%D8%A7%D9%86%D9%87-%D9%87%D8%A7%DB%8C-%D9%BE%D8%B1%D8%AE%D8%B7%D8%B1-%D9%88-%D8%B3%DB%8C%D9%84%D8%A7%D8%A8-%D9%87%D8%A7-%D8%AF%D8%B1-%D8%B2%D9%86%D8%AC%D8%A7%D9%86-%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D8%B4%D8%AF)

معاون حفاظت و بهره برداری شرکت آب منطقه‌ای زنجان در مورد اقدامات انجام شده در حوزه آزاد سازی حریم رودخانه‌ها و جلوگیری از خطرات احتمالی سیلاب‌ها در فصل بارش گفت: تاکنون توانستیم 285 هکتار از اراضی و بستر رودخانه‌ها در زنجان آزاد سازی کنیم.
به گزارش شبکه اطلاع رسانی راه دانا؛ اسماعیل افشاری در گفت‌وگو با خبرنگار موج رسا; در خصوص اقدامات انجام شده به منظور مهار سیلابها و کاهش خسارتهای احتمالی ناشی از سیلابها در زنجان اظهار کرد: آبگیری سدهای احداث شده و پروژه های تغذیه مصنوعی از اولویت های کاری شرکت است که نقش بسزایی در مهار و کنترل سیلاب ها دارد.
وی با اشاره به اینکه مطالعه حد بستر و حریم رودخانه های اصلی به طول 810 کیلومتر اقدامات انجام شده است افزود: احصای تصرفات صورت گرفته در حوزه شهری و روستایی و صدور اخطاریه برای متصرفین و همچنین هشدار برای دستگاه های متولی موضوعات مرتبط  با هماهنگی فرمانداران محترم شهرستان ها از جمله شهرداریها و اداره راه و شهرسازی اشاره کرد.
افشاری با اشاره به آزادسازی اراضی بستر رودخانه‌ها افزود: تاکنون 285 هکتار از این اراضی با همکاری مراجع ذیصلاح آزادسازی شده و 36 سازه تقاطعی غیر اصولی از جمله پل‌ها با همکاری اداره راه و شهرسازی شناسایی و تمهیدات لازم برای بالا بردن ظرفیت آبگذری آنها صورت گرفته است.
وی بیان کرد: از ابتدای سال جاری تاکنون شرکت آب منطقه ای زنجان به کمک اداره راه و شهر سازی، حدود 60 دهنه از دهانه پل‌ها و حدود20 کیلومتر از مسیر رودخانه‌ها و سیلابها را لایروبی و بازگشایی کرده و این امر به صورت مستمر انجام می‌شود.
معاون حفاظت و بهره برداری شرکت آب منطقه ای زنجان به نشانه گذاری حد بستر و حریم رودخانه های اصلی تاکید کرد و گفت: نشانه گذاری 145 کیلومتر از رودخانه های اصلی برای رعایت حد بستر و حریم از طرف مجاورین انجام شده است.
وی خاطر نشان کرد: مطالعات شکست سدهای در دست اجرا و در دست بهره برداری نیز از دیگر اقدامات پیشگیرانه در بحث سیلاب بوده که در حال انجام است.
افشاری در خصوص هشدارهای سیل و شکست سدها تصریح کرد: علائم هشدار سیل و طغیان رودخانه ها و غیره در شهرستانها و محل‌های حادثه خیز با نصب بنر و یا از طریق پیامک و فضای مجازی صورت گرفته و در شهرستانها با همکاری فرمانداریها و در شهر زنجان با همکاری شهرداری زنجان در برخی از نقاط پر تردد، این بنرها نصب شده است.
انتهای پیام/
