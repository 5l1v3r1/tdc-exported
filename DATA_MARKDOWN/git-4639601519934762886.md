
# Πάνω από 18 μονάδες η διαφορά ΝΔ – ΣΥΡΙΖΑ σε νέα δημοσκόπηση

Published at: **2019-11-02T20:48:59+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/politics/dimoskopisi-pano-apo-18-monades-i-diafora-nd-syriza/)

Με 18,1 ποσοστιαίες μονάδες προηγείται η Νέα Δημοκρατία του ΣΥΡΙΖΑ όπως προκύπτει από νέα δημοσκόπηση.
Στην πρόθεση ψήφου, σύμφωνα με τη δημοσκόπηση της εταιρείας Marc για την εφημερίδα Πρώτο Θέμα, η ΝΔ είναι στο 42,9%, ενώ ο ΣΥΡΙΖΑ στο 24,8%.

        Διαβάστε ακόμη : Δημοσκόπηση Marc - Ισχυρή υποστήριξη απολαμβάνει η κυβέρνηση Μητσοτάκη
      
Ειδικότερα, τα ποσοστά των κομμάτων διαμορφώνονται ως εξής:
Στη ίδια δημοσκόπηση ιδιαίτερα θετικά κρίνουν οι ερωτηθέντες τον πρωθυπουργό, Κυριάκο Μητσοτάκη. Όπως προκύπτει από την έρευνα, το 68,2% δηλώνει ότι είναι «καλύτερος πρωθυπουργός από ό,τι περιμέναμε» και το 81,4% ότι «θα υλοποιήσει τις προεκλογικές υποσχέσεις του».
Από την άλλη, τα πράγματα είναι δυσοίωνα για τον Αλέξη Τσίπρα για τον οποίο το 67,3% των πολιτών εκφράζει «θυμό και απογοήτευση», ενώ το 76,1% στέλνει «μήνυμα στον επικεφαλής του ΣΥΡΙΖΑ για ήπια-δημιουργική αντιπολίτευση».
Σύμφωνα με την έρευνα, ο κ. Μητσοτάκης έχει καταφέρει να αφοπλίσει την αντιπολιτευτική ρητορική του ΣΥΡΙΖΑ, με τον κ. Αλέξη Τσίπρα να είναι αναγκασμένος να προσέξει ιδιαίτερα τις επόμενες πολιτικές του κινήσεις και το γενικότερο πολιτικό σκηνικό, αλλά και την ιδεολογική και πολιτική φυσιογνωμία του κόμματός του.
Στο ερώτημα «αν επακολουθούσε να ήταν ο ΣΥΡΙΖΑ στην κυβέρνηση με πρωθυπουργό τον Αλέξη Τσίπρα, πώς θα πήγαιναν τα πράγματα;», μόνο το 22,1% απαντά «καλύτερα απ’ ό,τι τώρα».

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
