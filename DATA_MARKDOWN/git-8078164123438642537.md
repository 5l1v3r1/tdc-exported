
# Ciclismo su pista, il quartetto azzurro sfonda il«muro» dei 3’50”

Published at: **2019-11-07T22:00:00+00:00**

Author: **Marco Bonarrigo**

Original: [Corriere della Sera](https://www.corriere.it/sport/19_novembre_08/ciclismo-pista-quartetto-azzurro-sfonda-ilmuro-3-50-76c1e812-0239-11ea-9239-aaac9df492cd.shtml)

Abbattendo un «muro» (quello dei 3’50”) e stabilendo nuovo record italiano (3’49″464) il quartetto dell’inseguimento azzurro maschile (Liam Bertazzo, Simone Consonni, Filippo Ganna e Francesco Lamon) si è guadagnato l’accesso alla finalissima della seconda prova di Coppa del Mondo di ciclismo su pista a Glasgow. Venerdì sera in finale gli azzurri troveranno la favoritissima la Danimarca. Gli azzurri migliorano di oltre due secondi il precedente primato (3’51”604) italiano stabilito a ottobre ad Apeldoorn, in occasione dei campionati europei.
