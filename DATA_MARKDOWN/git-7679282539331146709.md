
# पुण्यतिथि विशेष : जो नहीं हो सके पूर्ण-काम, मैं उनको करता हूँ प्रणाम

Published at: **2019-11-04T10:58:52+00:00**

Author: **लाइव हिन्दुस्तान,नई दिल्ली**

Original: [https://www.livehindustan.com](https://www.livehindustan.com/kadambini/story-nagarjuna-poet-death-anniversary-hindi-kavita-2831022.html)

शब्दों की धार तलवार की धार से ज्यादा तेज होती है। इस बात को साबित करती हैं बाबा नागार्जुन की कविताएं। बिखरे बाल, सफेद दाढ़ी, चेहरे पर अनुभव की झुर्रियां और इन सबके साथ धारदार शब्दों वाली कविताएं।
बाबा नागार्जुन का जन्म 11 जून 1911 को बिहार के दरभंगा जिला में हुआ। उन्होंने शुरुआती शिक्षा यहीं से प्राप्त की। उनका मूल नाम वैद्यनाथ मिश्र था। लेकिन लोग उन्हें नागार्जुन के नाम से जानते थे। भारत के इस महान कवि की 5 नवंबर को पुण्यतिथि है। इस मौके पर पढ़िए उनकी लिखी विशेष कविताएं....

        अकाल और उसके बाद -
      
कई दिनों तक चूल्हा रोया, चक्की रही उदासकई दिनों तक कानी कुतिया सोई उनके पासकई दिनों तक लगी भीत पर छिपकलियों की गश्तकई दिनों तक चूहों की भी हालत रही शिकस्त।
दाने आए घर के अंदर कई दिनों के बादधुआँ उठा आँगन से ऊपर कई दिनों के बादचमक उठी घर भर की आँखें कई दिनों के बादकौए ने खुजलाई पाँखें कई दिनों के बाद।

        उनको प्रणाम -
      
जो नहीं हो सके पूर्ण–काममैं उनको करता हूँ प्रणाम।
कुछ कंठित औ' कुछ लक्ष्य–भ्रष्टजिनके अभिमंत्रित तीर हुए;रण की समाप्ति के पहले हीजो वीर रिक्त तूणीर हुए!उनको प्रणाम!
जो छोटी–सी नैया लेकरउतरे करने को उदधि–पार;मन की मन में ही रही, स्वयंहो गए उसी में निराकार!उनको प्रणाम!
जो उच्च शिखर की ओर बढ़ेरह–रह नव–नव उत्साह भरे;पर कुछ ने ले ली हिम–समाधिकुछ असफल ही नीचे उतरे!उनको प्रणाम!
एकाकी और अकिंचन होजो भू–परिक्रमा को निकले;हो गए पंगु, प्रति–पद जिनकेइतने अदृष्ट के दाव चले!उनको प्रणाम!
कृत–कृत नहीं जो हो पाए;प्रत्युत फाँसी पर गए झूलकुछ ही दिन बीते हैं, फिर भीयह दुनिया जिनको गई भूल!उनको प्रणाम!
थी उम्र साधना, पर जिनकाजीवन नाटक दु:खांत हुआ;या जन्म–काल में सिंह लग्नपर कुसमय ही देहांत हुआ!उनको प्रणाम!
दृढ़ व्रत औ' दुर्दम साहस केजो उदाहरण थे मूर्ति–मंत?पर निरवधि बंदी जीवन नेजिनकी धुन का कर दिया अंत!उनको प्रणाम!
जिनकी सेवाएँ अतुलनीयपर विज्ञापन से रहे दूरप्रतिकूल परिस्थिति ने जिनकेकर दिए मनोरथ चूर–चूर!उनको प्रणाम!
