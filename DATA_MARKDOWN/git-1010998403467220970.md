
# Стартира акция Зима: Полицията проверява за изхабени грайфери на гумите

Published at: **2019-11-01T06:57:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/startira-akcija-zima-policijata-proverjava-za-izhabeni-grajferi-na-gumite.html)

Акция "Зима" стартира по същество от днес. Проверките започнаха още в последните няколко дни заради падането на температурите и лошото време.
Полицията проверява за изхабени грайфери на гумите. От 15 ноември всички коли трябва да са със зимни гуми или такива с грайфер минимум 4 милиметра.
Глобата за шофиране с гуми, които не са пригодени за зимни условия, е 50 лева, припомнят от КАТ. Миналата година по време на зимния сезон у нас са станали над 2300 катастрофи с 220 жертви.
Ще се извършват и проверки за изправност на светлините, чистачките и за цялостното състояние на автомобила. При още нарушения глобата може да достигне до 500 лева.
