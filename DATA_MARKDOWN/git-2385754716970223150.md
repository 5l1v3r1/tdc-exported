
# Τέλος εποχής για τον Κυριάκο Νικηφόρου

Published at: **2019-11-01T15:04:00+00:00**

Author: **Μύρια Οδυσσέως**

Original: [SIGMALIVE](https://www.sigmalive.com/news/local/595268/telos-epoxis-gia-ton-kyriako-nikiforou)

Τον κύκλο του ως προέδρου της Συνομοσπονδίας Γονέων Μέσης Εκπαίδευσης κλείνει λίγο πριν το τέλος της χρονιάς, ο κ. Κυριάκος Νικηφόρου.
Ήδη στις 30 Οκτωβρίου ο κ. Νικηφόρου, κατά τη διάρκεια της ετήσιας Γενικής συνέλευσης των Συνδέσμων Γονέων Λεμεσού, παρέδωσε τα ηνία της προεδρίας, την οποία κατείχε εδώ και δύο χρόνια, στο νέο Διοικητικό Συμβούλιο.
Στις 15 Δεκεμβρίου ο κ. Νικηφόρου, αναμένεται να κάνει το ίδιο και για τη θέση του ως προέδρου της Συνομοσπονδίας Γονέων Μέσης Εκπαίδευσης, την οποία επίσης κατείχε εδώ και δύο χρόνια.
Ο λόγος που αφήνει τη θέση του ο κ. Νικηφόρου, έχει να κάνει με τα καταστατικά, αφού αποφοίτησαν τα παιδιά του από τα δημόσια σχολεία και δεν μπορεί να διεκδικήσει ξανά την θέση.
Οι κόντρες, οι αντιπαραθέσεις αλλά και η κατά διαστήματα κοινή συμπόρευσή του με εκπαιδευτικούς φορείς, καθώς και ο χαρακτήρας του, έπαιξαν καθοριστικό ρόλο στις εκάστοτε παρεμβάσεις του σε περιόδους κρίσης στον τομέα της Εκπαίδευσης.
Σημειώνεται, μάλιστα, πως ο κ. Νικηφόρου βρέθηκε για 15 χρόνια σε συνδέσμους γονέων.
Όσον αφορά στο τι μέλλει γενέσθαι, ακόμη δεν έχει γίνει γνωστό.
