
# Matilda Blue estrena el videoclip d''Es vent s'ho endú tot'

Published at: **2019-11-07T10:34:53+00:00**

Author: ****

Original: [Ara.cat](https://www.ara.cat/cultura/Matilda-Blue-estrena-videoclip_0_2339766126.html)

Matilda Blue és un projecte del cantant i compositor Ernest Armengol, actualment un dels vocalistes de Lax’n’Busto i antic cantant de Sol Lagarto. Com a Matilda Blue ha publicat el disc De ayer ya hace tiempo (RGB, 2019), que inclou la cançó Es vent s'ho endú tot, del qual estrena un videoclip dirigit i produït per Pere Espinosa, d' Arts Clap.
El disc de Matilda Blue parla del pas del temps i reivindica que, tot i ser inevitable, no ha de ser necessàriament negatiu. En aquest cas, les seves cançons són com una maleta que s'ha anat omplint d'experiències i de records que són narrats amb maduresa, introspecció i nostàlgia positiva. Musicalment, el disc transita entre el seu adorat soul, sense allunyar-se de la sonoritat més clàssica del rock, amb un treballat vessant melòdic que l'acosta al pop.
Enregistrat a La Casamurada, compta amb la producció d'Álex Vivero i s'acompanya de músics com Pere Foved (bateria), Enric Gómez (baix), Arecio Smith (teclats) i Salva Criado (guitarra).
