
# Зеленський представив нового голову Харківської ОДА

Published at: **2019-11-06T14:46:06+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/zelenskyj-predstavyv-novoho-holovu-xarkivskoyi-oda)


        Президент Володимир Зеленський представив нового голову Харківської облдержадміністрації - нардепа від «Слуги народу» Олексія Кучера.
      
«Харків показав на початку війни відстоювання незалежності», - сказав президент і представив чиновника колективу.
До кар'єри в політиці той працював адвокатом. Зокрема, він брав участь у так званій справі про рюкзаки, пов'язаній із сином голови МВС Арсена Авакова - Олександром. Кучер захищав Володимира Литвина - представника фірми-переможця на поставку рюкзаків. Литвин повністю визнав свою провину в шахрайстві і підробці документів. Суд призначив йому покарання у вигляді п'яти років позбавлення волі з випробувальним терміном у два роки.
Крім того, Кучер був фігурантом розслідування «Схем». За інформацією журналістів, він може мати зв'язок з колишнім помічником сина ексгенпрокурора Віктора Пшонки - Артема Пшонки.
Раніше Зеленський призначив Ігоря Сопеля головою Тернопільської обласної державної адміністрації.
Також президент призначив нового голову Київської ОДА - Олексія Чернишова.
Хочете обговорити цю новину? Долучайтеся до телеграм-чату CHORNA RADA
