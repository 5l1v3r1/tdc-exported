
# VIDEO: Luka Dončić v bolečinah, tekla je kri

Published at: **2019-11-02T06:50:00+00:00**

Author: **A. L.**

Original: [Slovenske novice](https://www.slovenskenovice.si/sport/tekme/clanek/video-luka-doncic-v-bolecinah-tekla-je-kri-245285)

DALLAS – Moštvo Dallas Mavericks, za katero igra tudi slovenski as Luka Dončić, je doživelo poraz proti ekipi Los Angeles Lakers. Po podaljšku je bil izid 110 : 119.Slovenskemu košarkarju je uspel nov trojni dvojček. Gre za že desetega, kar ga pri 20 letih postavlja med najboljše. Tokrat je dosegel 31 točk, 13 asistenc in 15 skokov, nasprotnik LeBron James pa 39 točk, 12 asistenc in 16 skokov. Dončić je prvi mladi igralec, ki je proti Lakersom dosegel trojni dvojček, pridružil pa se je tudi NBA-zvezdnikom, ki so še pred 21. letom dosegli več trojnih dvojčkov.Poleg poraza je Dončić na tekmi staknil še poškodbo. Po srditem boju je menda končal s tremi šivi na zadnji strani glave. Tuji mediji poročajo, da naj bi poškodba nastala, ko je z zadnjim delom glave zadel brado Dwighta Howarda. Kmalu zatem so namreč ugledali kri.
