
# Οζερσάι: Δεν υπάρχουν οι συνθήκες για ομοσπονδία στην Κύπρο

Published at: **2019-11-04T19:37:00+00:00**

Author: **SigmaLive**

Original: [SIGMALIVE](https://www.sigmalive.com/news/politics/595711/ozersai-den-yparxoun-oi-synthikes-gia-omospondia-stin-kypro)

Δεν υπάρχουν οι συνθήκες για ομοσπονδία στην Κύπρο, υποστηρίζει ο Κουντρέτ Οζερσάι.  Δεν υπάρχουν οι συνθήκες για εγκαθίδρυση ομοσπονδίας στην Κύπρο, υποστήριξε ο «αναπληρωτής πρωθυπουργός» και «υπουργός εξωτερικών» του ψευδοκράτους Κουντρέτ Οζερσάι. Όπως μεταδίδεται από τα κατεχόμενα, ο κ. Οζερσάι δήλωσε ότι η ομοσπονδία δεν είναι κάτι κακό και πως υπάρχουν πολλές χώρες που διοικούνται  με ομοσπονδιακό σύστημα διακυβέρνησης. Ανέφερε, ωστόσο, ότι επί του παρόντος δεν υπάρχουν οι συνθήκες για εγκαθίδρυση μιας ομοσπονδίας στην Κύπρο, ενώ υποστήριξε ότι υπάρχει έλλειψη εμπιστοσύνης μεταξύ των "δύο λαών" στο νησί. Κατά την διάρκεια της συνάντησής του κόμματος του, ο κ. Οζερσάι είπε, επίσης, ότι υπάρχει μια πλευρά που δεν θέλει να μοιραστεί την διοίκηση ή την εξουσία, προσθέτοντας ότι στο να επιμένει σε μια ομοσπονδία εξυπηρετεί μόνο το στάτους κβο. KYΠΕ
