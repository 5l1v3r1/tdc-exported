
# Αγωνία για 18χρονη μητέρα που εξαφανίστηκε από τη Μεσσαρά

Published at: **2019-11-01T15:07:00+00:00**

Author: ****

Original: [enikos.gr](http://www.enikos.gr/society/681653/agonia-gia-18chroni-mitera-pou-exafanistike-apo-ti-messara)

Τα ίχνη μίας 18χρονης γυναίκας, που εξαφανίστηκε από το σπίτι της το απόγευμα της Κυριακής, αναζητούν οι αστυνομικές αρχές στην Κρήτη.
Η 18χρονη γυναίκα με καταγωγή από την Αλβανία είναι μητέρα ενός βρέφους. Το απόγευμα της Κυριακής έφυγε από το σπίτι της, στο Ασήμι του Δήμου Γόρτυνας στη Μεσσαρά, λέγοντας στους συγγενείς της πως θα πάει στο ψιλικατζίδικο και θα επιστρέψει αμέσως. Ωστόσο δεν γύρισε ποτέ στην οικογένειά της.
Οι συγγενείς της 18χρονης δήλωσαν την εξαφάνιση της στο Αστυνομικό Τμήμα Πύργου, που έχει αναλάβει τη διερεύνηση της υπόθεσης.
Πηγή: flashnews.gr
