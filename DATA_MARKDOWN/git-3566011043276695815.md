
# ۱۴ هزار و ۸۴۴ واقعه تولد در استان لرستان به ثبت رسید

Published at: **2019-11-07T13:11:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545419.html/---%D9%87%D8%B2%D8%A7%D8%B1-%D9%88-----%D9%88%D8%A7%D9%82%D8%B9%D9%87-%D8%AA%D9%88%D9%84%D8%AF-%D8%AF%D8%B1-%D8%A7%D8%B3%D8%AA%D8%A7%D9%86-%D9%84%D8%B1%D8%B3%D8%AA%D8%A7%D9%86-%D8%A8%D9%87-%D8%AB%D8%A8%D8%AA-%D8%B1%D8%B3%DB%8C%D8%AF)

مدیرکل ثبت احوال لرستان گفت: 14 هزار و 844 واقعه تولد 6 ماهه نخست امسال در استان لرستان به ثبت رسید.
به گزارش شبکه اطلاع رسانی راه دانا مصطفی امانی پور در گفت‌وگو با خبرنگار سفیر افلاک اظهارداشت: در 6 ماهه نخست امسال ۱۴ هزار و ۸۴۴ واقعه ولادت در لرستان ثبت شده که از این تعداد ۷۸۶۸ نفر پسر (۵۳درصد) پسر و ۶۹۷۶ نفر (۴۷درصد) دختر به ثبت رسیده است.
وی افزود: در 6 ماه اول سال به ازاء هر ۳۱۳ پسری که متولد شده ۱۰۰ تولد دختر داشتیم و میانگین سن مادران ۲۹ و میانگین سن پدران ۳۰ سال بوده است.
مدیرکل ثبت احوال لرستان به درصد ولادت‌ها در شهر و روستا اشاره کرد و گفت: از تعداد کل ولادت‌های ثبت شده ۹۴۵۶ مورد (۶۳.۷درصد ) شهری و ۵۳۹۲ مورد (۳۶.۳ درصد) متعلق به روستاها بوده است.
ویعنوان کرد: در بحث تولد نوزادان استان  در 6 ماهه نخست سال ۹۸ در هر شبانه روز به طور متوسط ۸۰ نوزاد متولد داشتیم به طوری  که هر ساعت تقریبا ۳ نوزاد متولد شده است .
امانی پور در رابطه با چند قلوزایی در استان نیز خاطرنشان کرد: در مدت مذکور ۲۶۲ مورد دوقلویی و ۶ مورد سه قلویی به ثبت رسیده است.
وی در مورد آمار ازدواج و طلاق تصریح کرد: استان لرستان در شش ماهه نخست سال ۸۹۵۹ مورد ازدواج به ثبت رسیده  که در هر شبانه روز ۴۸ ازدواج رخ داده است که سن ازدواج در مردان ۲۷.۶  سال و برای زنان ۲۲.۸ سال بوده است.
مدیرکل ثبت احوال لرستان در مورد آمار طلاق گفت:  تعداد ۱۸۵۱ مورد طلاق در استان داشتیم و هر شبانه روز ۱۰ واقعه طلاق  به ثبت رسیده است؛ سن طلاق برای مردان ۳۵.۴ و زنان ۳۷.۷ بوده  که تعداد ۱۹۴مورد یعنی ۱۰.۵ درصد کمتر از یکسال بوده است.
وی در رابطه با آمار فراوانی نام در استان نیز اظهارداشت: در 6 ماهه سال ۹۸ فراواتی ۵ نام پسر به ترتیب حسین ۳۶۶ مورد، امیر علی ۲۸۸ مورد، محمد ۲۲۹ مورد، آراد ۲۱۲  مورد و امیر حسین ۲۰۵مورد بوده و بیشترین آمار فراوانی پنج  دختر به ترتیب فاطمه ۲۸۰ مورد، آوا ۱۹۶ مورد، هانا ۱۶۰ مورد، نیکا ۱۴۷ مورد و زهرا ۱۳۲ مورد بوده است.
انتهای پیام/
