
# 
        اتمام موجودی نسخه مک لارن وان پلاس 7T پرو در عرض ۶۰ ثانیه
      

Published at: **2019-11-06T19:55:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638533/%D8%A7%D8%AA%D9%85%D8%A7%D9%85-%D9%85%D9%88%D8%AC%D9%88%D8%AF%DB%8C-%D9%86%D8%B3%D8%AE%D9%87-%D9%85%DA%A9-%D9%84%D8%A7%D8%B1%D9%86-%D9%88%D8%A7%D9%86-%D9%BE%D9%84%D8%A7%D8%B3-7t-%D9%BE%D8%B1%D9%88-%D8%AF%D8%B1-%D8%B9%D8%B1%D8%B6-%DB%B6%DB%B0-%D8%AB%D8%A7%D9%86%DB%8C%D9%87)

گروه IT: اواسط مهرماه، وان پلاس 7T پرو به‌همراه نسخه مک لارن و با بهره‌مندی از تراشه‌ی اسنپدراگون +۸۵۵ و بازگشت دوربین پاپ‌آپ معرفی شد. بعد از گذشت کمتر از یک ماه از تاریخ‌ رونمایی، فروش این گوشی هوشمند در چین و بازارهای جهانی آغاز شد.    به گزارش بولتن نیوز به نقل از زومیت، براساس گزارش منتشرشده از طریق صفحه‌ی وان ‌پلاس در شبکه‌ی اجتماعی ویبو چین، تمامی موجودی دستگاه جدید در عرض ۶۰ ثانیه به‌فروش رسید. وان پلاس ۷ تی پرو مک لارن (OnePlus 7T Pro McLaren Edition) قیمت بالاتری نسبت به نسخه‌ی  معمولی گوشی وان پلاس ۷ تی پرو (OnePlus 7T Pro) دارد. 
ظرفیت حافظه‌ی رم نسخه‌ی مک لارن ۱۲ گیگابایت است؛ در صورتی که نسخه‌ی معمولی این گوشی هوشمند از ظرفیت حافظه‌ی رم ۸ گیگابایتی بهره می‌برد. نسخه‌ی مک لارن وان پلاس ۷ تی پرو از نمایشگر ۶/۶۷ اینچی با نرخ به‌روزرسانی ۹۰ هرتز، تراشه‌ی اسنپدراگون ۸۵۵ پلاس، فناوری شارژ ۳۰ واتی Dash Charge درکنار دوربین سه‌گانه‌ در پنل پشتی شامل دوربین اصلی ۴۸ مگاپیکسلی بهره می‌برد.   
نسخه‌ی مک لارن وان پلاس ۷ تی پرو در وب‌سایت آمازون نیز در وضعیت اتمام موجودی قرار دارد. کاربران ایالات متحده می‌توانند نسخه‌ی 5G این دستگاه را با پشتیبانی اپراتور تلفن همراه تی موبایل و همچنین در سایر بازارهای اروپایی خریداری کرده و دستگاه در عرض سه روز به دست آن‌ها خواهد رسید.
