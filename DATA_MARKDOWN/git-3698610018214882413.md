
# Ілон Маск після звіту про прибутки розбагатів на два мільярди доларів

Published at: **2019-11-03T03:12:00+00:00**

Author: ****

Original: [DT.ua](https://dt.ua/TECHNOLOGIES/ilon-mask-pislya-zvitu-pro-pributki-rozbagativ-na-dva-milyardi-dolariv-328310_.html)

Замість збитків, які передрікали компанії Ілона Маска аналітики, він раптово значно збільшив свій статок. Для цього вистачило лише публікації звіту про прибуток за третій квартал цього року.
Стан засновника компаній SpaceX і Tesla Ілона Маска за тиждень зріс на 2 млрд. доларів і досягнув 22,9 млрд. доларів, підрахував Forbes. Це сталося після того, як Tesla представила звіт про прибуток у третьому кварталі 2019 року.
23 жовтня після закриття ринку компанія-виробник електромобілів оголосила, що заробила 1,86 долара на одну акцію. При цьому аналітики очікували, що компанія зазнає збитків – 42 центи на акцію.Скоригований прибуток Tesla склав 342 млн. доларів. Доходи компанії склали 6,35 млрд. доларів – це на 8% нижче показника за третій квартал минулого року.
За наступний після звіту тиждень акції компанії зросли майже на 24%, таким чином збільшивши стан Маска, якому належить 22% акцій Tesla. Він також володіє часткою в SpaceX вартістю, приблизно, 12,5 млрд. доларів.
Засновник компаній SpaceX і Tesla Ілон Маск володіє унікальною особливістю через підвищену до нього увагу втрачати чи набувати мільярди буквально протягом декількох хвилин.
Ілон Маск, глава SpaceX , підрахував, скільки буде коштувати квиток на Марс. При цьому він вважає, що ціна цілком доступна для космічних туристів з розвинених країн.
Мак повідомив, що вартість квитка в одну сторону буде спочатку складати 500 тисяч доларів, а потім впаде до 100 тисяч. Зворотний квиток надається безкоштовно, написав він у Twitter.
