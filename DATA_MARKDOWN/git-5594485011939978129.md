
# Здравко Димитров ексклузивно пред БЛИЦ: Казах на Борисов: Пловдив е ваш!

Published at: **2019-11-04T10:33:00+00:00**

Author: ****

Original: [Blitz.bg](https://blitz.bg/politika/zdravko-dimitrov-ekskluzivno-pred-blits-kazakh-na-borisov-plovdiv-e-vash_news707295.html)

https://blitz.bg/politika/zdravko-dimitrov-ekskluzivno-pred-blits-kazakh-na-borisov-plovdiv-e-vash_news707295.html Blitz.bg
Г-н Димитров, честита победа от БЛИЦ! Какво беше първото чувство, когато осъзнахте, че печелите Пловдив?-Щастлив, почувствах се щастлив. Искам чрез вашата медия да благодаря на всички, които гласуваха за ГЕРБ.  Искам да заявя, че от днес съм кмет на всички пловдивчани без изключение. -Какво каза вашето семейство, жена ви, децата ви, след като още в раниня следобед станаха ясни резултатите и факта, че вие поемате управлението на града на тепетата?-О, жена ми Меги я видях чак тази сутрин в 5 часа, когато се прибрах. Иначе се чухме, честити ми победата, казахме си нормални, човешки неща. Голямата ми дъщеря Мими и малката Рая също се обадиха веднага, поздравиха ме, бяха горди и много радостни. -Обади ли ви се снощи премиерът Борисов, какво си казахте?-Да, разбира се, чухме се. Аз му казах: Г-н Борисов, градът е ваш, на ГЕРБ. Това е безапелационна победа, имаме избран кмет на голяма община от ГЕРБ и 6 районни кмета на ГЕРБ, това не се е случвало. Казахме си няколко изречения, като между мъже. Г-н Борисов каза, че е горд, каза ми, давай, работи, действай, винаги ще бъда до теб. И аз ще работя, ще работя така, че след 4 години и тези, които не са гласували за ГЕРБ, да го направят. Кристина ИВАНОВА, БЛИЦ
