
# OFFICIEEL: Anderlecht licht optie in contract van Sambi Lokonga

Published at: **2019-11-07T20:50:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902859/officieel-anderlecht-licht-optie-in-contract-van-sambi-lokonga.html)


        Anderlecht heeft de optie in het contract van Albert Lamki Lokonga gelicht. Dat is niet verbazend, want Sambi Lokonga was normaal gezien einde contract in de zomer van 2020. Nu ligt hij nog een jaar langer vast.
      
Zo kan Anderlecht rustig onderhandelen over een nieuwe contractverlenging voor Sambi Lokonga. Het is namelijk hun bedoeling om hem voor meerdere jaren vast te leggen.
Vorig seizoen werd Sambi Lokonga nog tegengehouden door het kruisbandletsel, dat hij in december opliep. Sinds september is hij terug en maakt hij indruk op het middenveld van Anderlecht. Hij speelde Peter Zulj dan ook uit de ploeg. Ook onder Frank Vercauteren is hij een vaste waarde.
Onlangs was er nog wat commotie rond Sambi Lokonga. Hij is namelijk de broer van Standard-speler Paul-Jos√© Mpoku, die zelf bij Anderlecht kwam onderhandelen over een nieuw contract voor Sambi Lokonga.
