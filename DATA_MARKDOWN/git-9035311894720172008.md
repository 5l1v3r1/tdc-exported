
# Cumhurbaşkanı Erdoğan Trump ile telefonda görüştü: Ziyaret kesinleşti

Published at: **2019-11-06T21:02:36+00:00**

Author: **Euronews **

Original: [euronews](https://tr.euronews.com/2019/11/06/cumhurbaskan-erdogan-trump-la-telefonda-gorustu-iki-lider-13-kasim-da-bir-araya-geliyor)

Cumhurbaşkanı Recep Tayyip Erdoğan, Amerika Birleşik Devletleri (ABD) Başkanı Donald Trump ile telefonda görüştü. Görüşmede liderler, Trump'ın daveti üzerine 13 Kasım'da Washington'da bir araya geleceklerini teyit etti. İkili ayrıca bölgesel gelişmeleri ele aldı.
Trump, Twitter'dan paylaştığı mesajda Erdoğan ile "çok iyi bir telefon görüşmesi" gerçekleştirdiklerini duyurdu. Amerikan Başkanı, Erdoğan'ın aralarında El Bağdadi'nin eşi ve kızkardeşinin de bulunduğu çok sayıda Irak Şam İslam Devleti (IŞİD) üyesinin ele geçirildiğini kendisine ilettiğini kaydetti.
