
# بیعت، راهی برای پیوستن به یاران امام عصر(عج)

Published at: **2019-11-07T20:25:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545517.html/%D8%A8%DB%8C%D8%B9%D8%AA--%D8%B1%D8%A7%D9%87%DB%8C-%D8%A8%D8%B1%D8%A7%DB%8C-%D9%BE%DB%8C%D9%88%D8%B3%D8%AA%D9%86-%D8%A8%D9%87-%DB%8C%D8%A7%D8%B1%D8%A7%D9%86-%D8%A7%D9%85%D8%A7%D9%85-%D8%B9%D8%B5%D8%B1-%D8%B9%D8%AC-)

آیت الله مهدوی گفت: برخی سوال می‌کنند که امیدی به جوان امروزی است که از یاران حضرت مهدی (عج) و در دوران غیبت مشمول دعای حضرت (عج) باشد، باید بگویم آری و راه آن بیعت هم است.
به گزارش شبکه اطلاع رسانی راه دانا و به نقل از صاحب نیوز؛ آیت الله مهدوی عصر امروز در جشن بیعت با حضرت ولی عصر(عج) با بیان اینکه امیدواریم این جشن ها سبب ترویج بحث ولایت باشد، اظهار کرد: برخی سوال می‌کنند که امیدی به جوان امروزی است که از یاران حضرت مهدی (عج) و در دوران غیبت مشمول دعای حضرت (عج) باشد، باید بگویم آری و راه آن بیعت هم است.
  امام جمعه موقت اصفهان گفت: در دعای عهد می خوانیم که با حضرت ولی عصر(عج) عهد می بندم تا روز قیامت و هر روز این بیعت را تجدید می کنم، یک سرباز اگر با فرمانده خود بیعت می‌کند یعنی هر چه شما فرمان می‌دهی من خود را تا پای جان برای هدف تو آماده می‌کنم.   وی افزود: طبق روایت‌ها اگر بخواهیم با حضرت مهدی(عج) بیعت کنیم باید فرایض دینی را و ترک محرمات به طور کامل انجام دهیم.   آیت الله مهدوی بیان کرد: بیعت کردن صرفا به حرف نیست و باید آن را به کار بگیریم، نه تنها در کار و عمل بلکه حتی نباید در فکر ما کار بد و گناه باشد.   نماینده مردم اصفهان در مجلس خبرگان رهبری با بیان اینکه رهبر انقلاب در بیانیه گام دوم انقلاب به زمینه سازی حکومت حضرت ولی عصر(عج) اشاره می‌کنند، خاطرنشان کرد: امام صادق (ع) می فرمایند که جهش اسلام از نجف و کوفه به قم بر می گردد و از قم به کل دنیا منتقل می‌شود و این جهش علمی-دینی به ظهور قائم آل محمد (ص) متصل می‌شود.   وی در پایان گفت: ما هم باید در این راه باید خودمان برای ظهور حضرت را آماده کنیم.   انتهای پیام/
