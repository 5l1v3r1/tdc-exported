
# Зеленський привітав воїнів-артилеристів

Published at: **2019-11-03T10:51:41+00:00**

Author: ****

Original: [Слово і Діло](https://www.slovoidilo.ua/2019/11/03/novyna/bezpeka/zelenskyj-pryvitav-voyiniv-artylerystiv)


        Президент України Володимир Зеленський привітав воїнів-артилеристів.
      
«Воїни-артилеристи завжди вважалися елітою війська та вирізнялися своєю організованістю, злагодженістю, точністю у розрахунках і влучністю вогню та ударів. Завдяки вашому професіоналізму у боях з російським агресором на Сході України збережено тисячі життів українських воїнів та цивільного населення», - передає слова президента ОПУ.
Зеленський додав: «Вимагаю від вас і сьогодні, в умовах розведення військ, тримати «порох сухим» та бути одними із гарантів тиші, миру і безпеки по усій лінії зіткнення».
Також глава держави додав, що сьогодні згадують і героїв-артилеристів, які віддали своє життя за мирне майбутнє України.
Нагадаємо, для потреб ЗСУ розробили нове озброєння.
Раніше Наєв заявив, що у разі відновлення противником обстрілів на ділянках розведення сил на Донбасі ЗСУ мають право знову зайняти свої позиції, що передбачено підписаною 21 вересня 2016 року ТКГ у Мінську рамковою угодою про розведення сил.
Хочете обговорити цю новину? Долучайтеся до телеграм-чату CHORNA RADA
