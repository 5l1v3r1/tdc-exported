
# Η Μέγκι Ντρίο για την Ηλιάννα Παπαγεωργίου: «Έχει ένα τουπέ που δεν μου αρέσει» (Vid)

Published at: **2019-11-07T08:14:03+00:00**

Author: **neolaia.gr Team**

Original: [neolaia.gr](https://neolaia.gr/2019/11/07/megi-drio-gia-papageorgiou-ehei-ena-tupe-pou-de-m-aresei/)

Η πρώην παίκτρια του γνωστού τηλεοπτικού ριάλιτι μοντέλων, GNTM, Μέγκι Ντρίο, που όσο καμία έχει συζητηθεί για τις ατάκες και την προσωπικότητά της, εμφανίστηκε χτες στην εκπομπή του Γρηγόρη Αρναούτογλου, «The 2night Show», όπου και μίλησε για πολλά και διάφορα: Μεταξύ άλλων, για το φετινό Next Top Model, για την Ηλιάννα Παπαγεωργίου, ακόμα και για την παρουσιάστρια και top model, Βίκυ Καγιά.
Για την Ηλιάννα Παπαγεωργίου συγκεκριμένα, η πρώην διαγωνιζόμενη του GNTM, Μέγκι Ντρίο, είπε τα εξής:

        «Δεν θέλω να μιλήσω για την καριέρα της Ηλιάνας, αλλά δεν την ξέρω κιόλας. Εγώ τη γνώρισα στο GNTM ως κριτή, δεν ξέρω κάτι για το παρελθόν. Θεωρώ ότι από πέρυσι που ήμουν εγώ μέχρι φέτος έχει γίνει πολύ κακιά. Κι έχει ένα τουπέ που δεν μου αρέσει και γι’ αυτό το λόγο κάθομαι και το λέω, όχι επειδή ζηλεύω. Εγώ κάνω την πορεία μου, δεν ζηλεύω κανέναν. Ναι, λίγο την έχει ψωνίσει! Αν ήμουν εγώ κριτής θα την περνούσα στο GNTM, αλλά με λιγότερα κιλά».
      
Στη συνέχεια, σε σχετική ερώτηση του παρουσιαστή, η ίδια απάντησε για την Βίκυ Καγιά τα εξής:

        «Η κυρία Καγιά έχει λόγο να είναι αυστηρή, λόγω της καριέρας που έχει. Η Ηλιάννα είναι ένα πιο φρέσκο πρόσωπο και θεωρώ ότι στην επιτροπή την έχουν βάλει γι’ αυτό το λόγο. Για να ταυτιζόμαστε εμείς τα κορίτσια που είμαστε πιο νέα πρόσωπα, που προσπαθούμε να μπούμε στη βιομηχανία της μόδας, και πρέπει να στηρίζει τα κορίτσια, όχι να είναι τόσο αυστηρή. Φέτος είναι πολύ αυστηρή και κακιά και δεν ξέρω γιατί. Εκτός και αν της έχουν βάλει αυτό το ρόλο από την παραγωγή».
      

        Δες παρακάτω το σχετικό απόσπασμα:
      
