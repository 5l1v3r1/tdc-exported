
# Певецът Ивайло Колев след побоя: Не знаех на колко години съм и кой ден от седмицата е

Published at: **2019-11-07T07:17:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Pevecut-Ivailo-Kolev-sled-poboya-Ne-znaeh-na-kolko-godini-sum-i-koi-den-ot-sedmicata-e-911785)

Певецът Ивайло Колев, който твърди, че е бил зверски пребит във входа на блока си, разказа за инцидента с широка усмивка. "Според лекарска препоръка не е добре да се явявам на места със силна светлина, но обществото заслужава да се хвърли повече светлина върху подобни случаи", започна разказа си той. 
"Бях пребит във входа на блока, в който живея. Не искам да навлизам в толкова детайлни обяснения. Следователите настояват да не се изнася много информация. Бях ритан в главата като футболна топка, предпазих си лицето. Не е междусъседски конфликт. Подбудителят на това деяние не живее в този блок. Имаше формален, битов повод. Има проблем в банята, който е от година. Опитах се да го разреша по мирен начин. Чуках на вратата на съседите и явно това е бил проблемът. Това според мен е поръчителство, нападнаха ме без никакво обяснение. Получих много тежки удари в главата и тялото, все още съм в шок. Единственото, което чух, беше: "Защо притесняваш жена ми?", заяви още Колев пред Нова тв.
"Аз съм в прекрасни отношения с други мои съседи, никой не познава тези хора, те са външни лица. Един от нападателите тръгна да нахълтва в дома ми. Не знаех на колко години съм и кой ден от седмицата е", коментира изпълнителят.
