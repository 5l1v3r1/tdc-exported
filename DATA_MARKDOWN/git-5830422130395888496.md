
# استقلال و پرسپولیس تا پایان سال به بخش خصوصی واگذار می‌شوند

Published at: **2019-11-02T00:00:00+00:00**

Author: ****

Original: [boursepress.ir](http://boursepress.ir/news/138322/%D8%A7%D8%B3%D8%AA%D9%82%D9%84%D8%A7%D9%84-%D9%88-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84-%D8%A8%D9%87-%D8%A8%D8%AE%D8%B4-%D8%AE%D8%B5%D9%88%D8%B5%DB%8C-%D9%88%D8%A7%DA%AF%D8%B0%D8%A7%D8%B1-%D9%85%DB%8C%E2%80%8C%D8%B4%D9%88%D9%86%D8%AF)


        مدیر کل دفتر شرکت‌ها و آماده‌سازی بنگاه‌های سازمان خصوصی سازی گفت: اگر کارها طبق برنامه پیش رود تا پایان سال استقلال و پرسپولیس به بخش خصوصی واگذار خواهند شد.
      
به گزارش پایگاه خبری بورس پرس، مجید حسینی در خصوص واگذاری دو باشگاه استقلال و پرسپولیس به بخش خصوصی به ایرنا گفت: طی جلسات متعدد و مختلفی که با هیات مدیره دو باشگاه و وزیر ورزش داشتیم به شخصه بسیار امیدوار شدم روند واگذاری سریعتر انجام شود.
وی افزود: اراده جدی از سوی وزارت ورزش، مدیران دو باشگاه و سازمان خصوصی سازی وجود دارد تا کار نهایی شود و همه متحد شدند با هم افزایی موانع را از پیش رو بردارند.
حسینی گفت: در خصوص موانع قانونی اساسنامه‌ای با بخش حقوقی وزارت ورزش در تعامل کامل هستیم و آنها را مرتفع کردیم. اگر طبق برنامه پیش برویم تا پایان سال این کار به سرانجام می رسد.
انتهای پیام
