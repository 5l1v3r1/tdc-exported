
# V novi številki Primorskih novic preberite

Published at: **2019-11-06T19:27:43+00:00**

Author: **Spletno uredništvo**

Original: [Primorske novice](https://www.primorske.si/2019/11/06/v-novi-stevilki-primorskih-novic-preberite)


        Silovita eksplozija, ki je stresla vso stavbo in zbudila domačine okrog glavnega trga na Škofijah, je v sredo ob pol petih zjutraj oznanila, da je po številnih bankomatih po državi prišel na vrsto bankomat na Škofijah.
      
Občini Izola je na sredini javni dražbi Primorja v stečaju v Ajdovščini kot predkupni upravičenki uspelo kupiti zemljišče nekdanje tovarne Mala oprema. Za 660.000 evrov, kar je precej več od izklicne cene 380.000 evrov. Na tistem območju načrtujejo gradnjo kulturnega centra.
Hotel Histrion so v ponedeljek zapustili zadnji gostje, v sredo pa so že začeli prazniti sobe. Hoteli Bernardin namreč začenjajo drugi naložbeni ciklus - prenovili bodo hotel Histrion, bazenski del in center dobrega počutja.
Na javni razpis Okolja Piran je za najem dela portoroške plaže prispela ena prijava.
Nadzorni odbor je preveril poslovanje zavoda Trg in zaključni račun občine za lani.
Postojnski župan Igor Marentič je sporni predlog novega začasnega dogovora z ministrstvom za obrambo glede osrednjega vojaškega vadišča umaknil z dnevnega reda sredine seje občinskega sveta.
“V Ljubljano nas gre nastopat toliko, da sem moral najeti minibus,” pravi kantavtor Drago Mislej - Mef, ki bo na posebnem koncertu v nedeljo ob 19. uri v Linhartovi dvorani Cankarjevega doma z dvema bendoma in glasbenimi gosti predstavil svoj novi album Ma ne že spet ... Mef.
Karate klub Samurai Sežana je gostil uvodno tekmo sezone pokala slovenske zveze japonskega karateja (JKA) za vse kategorije.
