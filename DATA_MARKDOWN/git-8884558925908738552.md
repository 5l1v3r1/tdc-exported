
# Lady Gaga v drami Ridleyja Scotta o umoru Maurizia Guccija

Published at: **2019-11-03T11:21:18+00:00**

Author: **STA**

Original: [Primorske novice](https://www.primorske.si/zanimivosti/lady-gaga-v-drami-ridleyja-scotta-o-umoru-maurizia)


        Pevka Lady Gaga je po nastopu v filmu Zvezda je rojena, za katerega je bila nominirana za oskarja, dobila novo filmsko vlogo. Zaigrala bo v drami Ridleyja Scotta o umoru Maurizia Guccija iz slavne italijanske modne družine. Prevzela bo vlogo njegove nekdanje žene Patrizie Reggiani, ki so jo obtožili, da je naročila umor.
      
LOS ANGELES > Maurizzija Guccija je leta 1995, ko je bil vodja družinske modne hiše, pred njegovo pisarno ustrelil plačanec. Dve leti kasneje so Patrizio Reggiani aretirali in jo leto zatem obsodili na 29 let zapora zaradi vloge pri njegovem umoru.
Mediji, ki so budno spremljali sojenje, so jo označili za črno vdovo. Njeni hčeri pa sta trdili, da je na njeno vedenje vplival možganski tumor, v upanju, da bo sodba razveljavljena. Nazadnje so jo leta 2016 izpustili zaradi primernega vedenja, poroča britanski Guardian.
Scott bo zgodbo ekraniziral s pomočjo žene Giannine Scott, ki je najbolj znana po vlogi žene Russella Crowea v Gladiatorju, bila pa je tudi producentka več filmov. Scenarij bo po knjigi Sare Gay Forden The House of Gucci: A Sensational Story of Murder, Madness, Glamour, and Greed napisal režiser Roberto Bentivegna, ki se bo ob tej priložnosti prvič prelevil v scenarista.
Lady Gaga je v priredbi muzikala Zvezda je rojenaBradleyja Cooperja, ki je v njem tudi zaigral, dobila nominacijo za oskarja za najboljšo igralko in osvojila kipec za najboljšo pesem. Pred tem je zaigrala v TV seriji Ameriška grozljivka, na filmu pa je debutirala v trilerju Mačeta ubijaRoberta Rodrigueza.
Scottov zadnji film je bila drama Ves denar sveta o ugrabitvi vnuka ameriškega naftnega mogotca Jeana Paula Gettyja. V njej sta zaigrala Michelle Williams in Mark Wahlberg. Njegov naslednji projekt pa bo triler The Last Duel z Mattom Damonom, Benom Affleckom in Jodie Comer v glavnih vlogah.
