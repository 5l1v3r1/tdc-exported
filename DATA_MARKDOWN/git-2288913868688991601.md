
# Eerste cross, maar meteen bingo: Van der Poel soleert naar zege in Ruddervoorde

Published at: **2019-11-03T15:07:00+00:00**

Author: ****

Original: [De Standaard](https://www.standaard.be/cnt/dmf20191103_04697582)


        Mathieu van der Poel (Corendon-Circus) heeft zijn rentree in het veld gevierd met een overwinning in Ruddervoorde. De Nederlander trok in de Superprestigemanche halfweg koers weg van de concurrentie en mocht gewoontegetrouw de handen in de lucht steken. Laurens Sweeck (Pauwels Sauzen-Bingoal) werd tweede, Toon Aerts (Telenet Baloise LIons) derde.
      
Mathieu van der Poel keerde terugmet een tweede plaats bij het ingaan van het veld. Eli Iserbyt was andermaal de beste starter en probeerde meteen zijn dominantie te etaleren. Nog in de eerste ronde was het eerste momentje van MVDP al aangebroken: hij sloop voorbij de man van het seizoen in een bochtje en trok door. De West-Vlaming liet zich echter niet doen en nam met een hoogstandje de leiding weer over. Het publiek kirde van plezier, een zeldzaam gegeven in de hedendaagse cross. De toppers gingen allemaal eens aan de leiding, maar het viel vooral op hoe de renners van Pauwels Sauzen-Bingoal probeerden om Van der Poel uit zijn kot te lokken.
Â 
