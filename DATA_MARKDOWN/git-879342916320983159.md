
# Карта ООС: ситуація на сході України на 4 листопада

Published at: **2019-11-04T14:30:00+00:00**

Author: ****

Original: [Слово і Діло](https://www.slovoidilo.ua/2019/11/04/karta/karta-oos-sytuacziya-sxodi-ukrayiny-4-lystopada)


        Ситуація на сході країни станом на 4 листопада 2019 року за даними РНБО України, пресцентру ООС, Міністерства оборони, журналістів і волонтерів.
      
Ситуація на лінії зіткнення порівняно з попередньою добою суттєво не змінилася. Російсько-окупаційні війська 14 разів обстріляли наші оборонні позиції, у тому числі одного разу із забороненого Мінськими домовленостями міномету калібру 82 мм, а також з гранатометів різних систем, великокаліберних кулеметів та стрілецької зброї.
Більшість з цих обстрілів, 10-ть, обліковано на цьому напрямку.
Тричі з гранатометів різних систем та великокаліберних кулеметів противник відкривав вогонь поблизу Луганського.
Вранці неподалік Новолуганського та увечері біля Зайцевого лунали ворожі станкові протитанкові і автоматичні гранатомети та стрілецька зброя.
По опорних пунктах підрозділів Об’єднаних сил в районі Травневого окупанти увечері випустили 2 міни калібру 82 мм, а також тривалий час вели вогонь з ручних протитанкових гранатометів та стрілецької зброї.
Позиції наших військ поблизу Новозванівки противник з боку Калинового обстріляв з автоматичних гранатометів та кулеметів великого калібру, а біля Хутора Вільного 20 хвилин вів вогонь з підствольних гранатометів та стрілецької зброї.
Також 20 хвилин після 18:00 окупанти з боку шахти імені Гагаріна зі станкових і ручних протитанкових гранатометів та великокаліберних кулеметів обстрілювали військовослужбовців Збройних Сил України, які виконують бойові завдання неподалік Південного.
У районі Золотого, поза межами ділянки розведення, після опівдня зафіксовано 15-хвилинний ворожий обстріл із застосуванням кулеметів великого калібру.
4 рази противник порушив режим тиші тут.
З 16:30 упродовж 40 хвилин окупанти зі станкових і ручних протитанкових, а також автоматичних гранатометів вели вогонь по наших опорних пунктах неподалік Водяного.
У період з 18:00 до 19:00 російсько-окупаційні війська обстріляли позиції підрозділів Об’єднаних сил біля населених пунктів Піски і Пищевик з ручних протитанкових гранатометів та великокаліберних кулеметів, а поблизу Невельського – з кулеметів великого калібру та стрілецької зброї.
Упродовж минулої доби один військовослужбовець зі складу Об’єднаних сил зазнав поранення. Наразі нашому воїну надається необхідна медична допомога в одному з військових мобільних госпіталів.
Обстановка на сьогодні, 04 листопада
Від початку поточної доби до 12:30 російсько-окупаційні війська здійснили 3 обстріли.
На Луганському напрямку противник вночі з боку Доломітного випустив 4 міни 82-го калібру, вів вогонь з ручних протитанкових і автоматичних станкових гранатометів та великокаліберних кулеметів по опорних пунктах підрозділів Об’єднаних сил неподалік Новолуганського.
Після 09:00 окупанти понад пів години з автоматичних гранатометів, кулеметів великого калібру та стрілецької зброї обстрілювали позиції наших військ поблизу Кримського.
На Донецькому напрямку близько 09:00 з ручних протитанкових гранатометів були обстріляні наші військовослужбовці, які виконують бойові завдання в районі населеного пункту Пищевик.
За даною інформацією, внаслідок сьогоднішніх ворожих обстрілів втрат серед особового складу Об’єднаних сил немає.
