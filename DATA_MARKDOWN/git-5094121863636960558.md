
# Lup za tři čtvrtě milionu: po hromosvodu vyšplhal do bytu a ukradl naditý trezor

Published at: **2019-11-07T12:19:00+00:00**

Author: **Oldřich Haluza**

Original: [Deník.cz](https://www.denik.cz/krimi/lup-za-tri-ctvrte-milionu-po-hromosvodu-vysplhal-do-bytu-a-ukradl-nadity-trezor-20191107.html)

Aby se do bytu dostal, rozbil balkonové dveře. Kriminalisté případ nadále vyšetřují a žádají o pomoc při zjištění totožnosti dvou mužů, kteří byli v době krádeže poblíž místa činu a mohli by jim sdělit důležité informace.
V trezoru měl pětatřicetiletý majitel finanční hotovost a rodinné šperky. „Pachateli se hodil také tablet a další věci. Škoda je nejméně tři čtvrtě milionu korun,“ řekl policejní mluvčí Bohumil Malášek.
Jeden z mužů, kterého policisté hledají jako svědka, má na pravé ruce výrazné tetování. Druhý muž je nápadný dvěma tejpy také na pravé ruce. Podle zjištění kriminalistů oba svědci jeli tmavým osobním vozem, pravděpodobně značky Volkswagen.
