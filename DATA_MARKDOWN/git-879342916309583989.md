
# У Станиці Луганській завершено підготовчі роботи з відновлення мосту

Published at: **2019-11-07T01:02:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/bezpeka/stanyczi-luhanskij-zaversheno-pidhotovchi-roboty-vidnovlennya-mostu)


        Українська сторона завершила підготовчі роботи з відновлення мосту в Станиці Луганській.
      
Про це повідомляє пресслужба операції Об'єднаних сил.
«Українська сторона спільного центру з контролю і координації питань припинення вогню і стабілізації лінії розмежування сторін повідомляє, що з української сторони завершилися підготовчі роботи з відновлення зруйнованого прольоту мосту на ділянці розведення № 1 (Станиця Луганська)», - сказано в повідомленні.
Наголошується, що містобудівники завершили укладання металоконструкцій і проводять їхнє зварювання. Триває оброблення прольотів мосту за допомогою піскоструминного апарату. Також проводять розрізання залізних залишків зруйнованого мосту.
Раніше в Міністерстві закордонних справ Фінляндії підтвердили фінансування України в розмірі 600 тис. євро для гуманітарного розмінування в Станиці Луганській.
Нагадаємо, 26 червня в Станиці Луганській відбувся перший етап відведення українських підрозділів під наглядом місії ОБСЄ.
30 червня Спеціальна моніторингова місія ОБСЄ в Україні підтвердила розведення сил і засобів у районі Станиці Луганської.
Хочете обговорити цю новину? Долучайтеся до телеграм-чату CHORNA RADA
