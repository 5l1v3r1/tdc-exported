
# باران طی امشب و فردا به مرز هشدار رسید

Published at: **2019-11-02T12:36:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619413/%D8%A8%D8%A7%D8%B1%D8%A7%D9%86-%D8%B7%DB%8C-%D8%A7%D9%85%D8%B4%D8%A8-%D9%88-%D9%81%D8%B1%D8%AF%D8%A7-%D8%A8%D9%87-%D9%85%D8%B1%D8%B2-%D9%87%D8%B4%D8%AF%D8%A7%D8%B1-%D8%B1%D8%B3%DB%8C%D8%AF)


        معاون توسعه و پیش بینی اداره کل هواشناسی مازندران گفت: مطابق اخطاریه هواشناسی این اداره پیرو اطلاعیه ۹ آبان اوج فعالیت سامانه بارشی از اواسط امشب شنبه تا ظهر یکشنبه ۱۲ آبان خواهد بود.
      

        آفتاب‌‌نیوز :
      
احمد اسدی از ورود سامانه بارشی طی امشب خبر داد و اظهار کرد: اوج فعالیت سامانه بارشی از اواسط امشب شنبه ۱۱ آبان تا ظهر یکشنبه ۱۲ آبان ماه خواهد بود.
وی تصریح کرد: طی این مدت آبگرفتگی معابر در مناطق ساحلی و جلگه‌ای بویژه شهرهای مرکزی و شرقی استان (ساری، نکا، بهشهر و گلوگاه) افزایش حجم آب رودخانه‌ها، وزش باد شدید، بارش برف در مناطق کوهستانی پیش‌بینی می‌شود.
معاون توسعه و پیش‌بینی اداره کل هواشناسی مازندران خاطرنشان کرد: در روز دوشنبه ۱۳ آبان ماه آسمان استان نیمه ابری تا ابری همراه با بارش پراکنده خواهد بود و سه شنبه تا پنجشنبه این هفته آسمان صاف تا نیمه ابری همراه با افزایش نسبی دما پیش‌بینی شده است.
