
# Вижте най-дългата мълния в света

Published at: **2019-11-02T13:51:08+00:00**

Author: ****

Original: [Стандарт Новини](https://standartnews.com/svyat/vizhte-nay-dlgata-mlniya-v-sveta-405646.html)

Учени обявиха, че през 2017 г. над три американски щата е преминала епична мълния, съобщи Гизмодо.
Мълнията е регистрирана със спътници и наземни станции. Дължината й е била 500 км - над Тексас, Оклахома и Канзас.
Обикновено мислим, че светкавиците се движат вертикално. Те обаче може да са и хоризонтални, особено на голяма височина. При вертикалните светкавици дължината е 6 до 10 км.
Според специалистите от центъра по приложна метеорология във Форт Колинс, Колорадо, подобни мегамълнии са по-чести, отколкото предполагаме. Те продължават около 100 км.
Учените са работили с данни от спътниците GOES 16 и GOES 17, изстреляни през 2017-2018 г., и наземни системи за мониторинг на светкавиците.
Дължината на мегастветкавицата не е потвърдена от Световната метеорологична организация, което означава, че рекордът е неофициален. Данни от същите спътници за тази година показват, че е имало още по-дълга мегамълния - 673-километрова над Бразилия.
