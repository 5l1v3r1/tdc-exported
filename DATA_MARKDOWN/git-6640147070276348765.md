
# The Outer Worlds è sprovvisto della modalità per daltonici per un motivo

Published at: **2019-11-01T09:21:00+00:00**

Author: **Gianluca Saitto**

Original: [Tom&#39;s Hardware](https://www.tomshw.it/videogioco/the-outer-worlds-modalita-daltonici/)

Il nuovo gioco di ruolo fantascientifico prodotto da Obsidian Entertainment, The Outer Worlds, è uscito ormai da qualche giorno, e potete trovare la nostra recensione a questo indirizzo. Il nuovo titolo Obsidian si sta rivelando pieno di sorprese; dopo aver scoperto grazie uno speed runner che il gioco è terminabile in meno di mezz’ora, un’ennesima curiosità sul gioco è emersa in queste ore.
Tramite un tweet sul proprio profilo, il direttore del Design dello studio Josh Sawyer, ha spiegato che The Outer Worlds è sprovvisto di una modalità visiva per daltonici per un buon motivo.  Si tratta di una scelta guidata da Tim Cain, uno dei registi di Obsidian che ha una leggera monocromia nei colori. Dalle parole di Sawyer veniamo a conoscenza che: “The Outer Worlds non ha una modalità daltonico perché è stato sviluppato per essere giocabile senza alcun tipo di informazioni sul colore. Ad esempio, le informazioni sul colore sono ridondanti con altri indicatori. Tim Cain, uno dei registi, ha lui stesso una forma di daltonismo che si avvicina alla tipologia monocromatica”.
