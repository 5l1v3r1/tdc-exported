
# Έβγαλε λαβράκι ο έλεγχος στις φυλακές Χανίων: Κρατούμενοι είχαν κρύψει τα ναρκωτικά στις σόλες των παπουτσιών τους

Published at: **2019-11-01T22:26:00+00:00**

Author: ****

Original: [enikos.gr](http://www.enikos.gr/society/681694/evgale-lavraki-o-elenchos-stis-fylakes-chanion-kratoumenoi-eichan)

Λαβράκι έβγαλε ο έλεγχος των σωφρονιστικών υπαλλήλων στις φυλακές Χανίων καθώς εντοπίστηκαν και κατασχέθηκαν ποσότητες ηρωίνης, χασίς αλλά και ένα κινητό τηλέφωνο.
Οι νεοεισερχόμενοι κρατούμενοι είχαν κρύψει τις ναρκωτικές ουσίες μέσα στα παπούτσια τους.
Συγκεκριμένα οι δύο κρατούμενοι είχαν επιμελώς κρυμμένες:
(24) ανισοβαρείς νάιλον αυτοσχέδιες συσκευασίες με ηρωίνη συνολικού μεικτού βάρους 21,3 γραμμαρίων και (86) ανισοβαρείς νάιλον αυτοσχέδιες συσκευασίες με ακατέργαστη κάνναβη συνολικού μεικτού βάρους 78,9 γραμμαρίων.
Στη συνέχεια οι σωφρονιστικοί υπάλληλοι με τη συνδρομή της Ομάδας Αντιμετώπισης Εκνόμων Ενεργειών πραγματοποίησαν έρευνα σε κελί, όπου βρέθηκε και κατασχέθηκε ένα κινητό τηλέφωνο.
Άμεσα ενημερώθηκαν ο αρμόδιος Εισαγγελέας και το Τμήμα Ασφαλείας Χανίων, το οποίο ενεργεί προανάκριση.
Οι έρευνες στα Καταστήματα Κράτησης θα συνεχιστούν.
Πηγή: cretapost.gr
