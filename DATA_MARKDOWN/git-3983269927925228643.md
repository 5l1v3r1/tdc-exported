
# Hamilton, hexacampió de Fórmula 1

Published at: **2019-11-03T20:08:59+00:00**

Author: **Noel Rodríguez**

Original: [CCMA](https://www.ccma.cat/esport3/hamilton-hexacamio-de-formula-1/noticia/2960593/)

Variable 1 per ser campió del món: que Bottas no guanyés la cursa. Però el finlandès ha fet la feina des de la pole position i s'ha endut la quarta victòria de la temporada.
Variable 2 per ser campió del món. La més assequible: acabar la cursa entre els vuit primers. I aquí Hamilton no ha fallat. Sortida impecable i a la primera volta ja havia superat els dos Ferraris.
Els problemes de fiabilititat dels vermells s'han manifestat aviat sobre el monoplaça de Vettel a la volta 9, quan s'ha trencat la suspensió del Ferrari.
Cami net de Hamilton cap al títol, però el campió ho ha volgut fer com els campions: amb victòria. 
Aposta arriscada d'una sola aturada per les dues de Bottas i Verstappen, els altres canditats al triomf.
Sobre l'holandès ha funcionar per ben poc, però no sobre el seu company d'equip. Bottas ha donat caça a Hamilton a falta de només quatre voltes i l'ha avançat amb facilitat aprofitant els neumàtics del britànic que ja agonitzaven.
Al final novè doblet de Mercedes de la temporada i amb Hamilton revalidant per tercer any consecutiu la corona de la Fórmula 1.
Aquest és el sisè títol de campió de Hamilton, un per sobre de Juan Manuel Fangio i ara només un per sota de l'encara home récord de la Fórmula 1, Michael Schumacher.
Per darrera quarta posició d'un resignat Charles Leclerc. Aquest diumenge els Ferrari no han tingut absolutament res a fer amb les fletxes platejades.
Carlos Sainz ha tornat a acabar en zona de punts setè- en el seu Gran Premi número 100 a la Fórmula 1.
 
