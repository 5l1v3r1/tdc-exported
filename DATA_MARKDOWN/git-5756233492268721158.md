
# ترامپ خودش را با سگ عملیات قتل بغدادی مقایسه کرد!

Published at: **2019-11-02T12:15:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619407/%D8%AA%D8%B1%D8%A7%D9%85%D9%BE-%D8%AE%D9%88%D8%AF%D8%B4-%D8%B1%D8%A7-%D8%A8%D8%A7-%D8%B3%DA%AF-%D8%B9%D9%85%D9%84%DB%8C%D8%A7%D8%AA-%D9%82%D8%AA%D9%84-%D8%A8%D8%BA%D8%AF%D8%A7%D8%AF%DB%8C-%D9%85%D9%82%D8%A7%DB%8C%D8%B3%D9%87-%DA%A9%D8%B1%D8%AF)


        ترامپ در مقایسه خودش با سگ "کونان" از نحوه تعامل رسانه‌ها با خودش شکایت کرد.
      

        آفتاب‌‌نیوز :
      
 دونالد ترامپ، رئیس‌جمهوری آمریکا در صحبت‌هایش درباره سگ شرکت کننده در عملیات کشتن ابوبکر بغدادی، سرکرده سابق داعش از فرصت دست داده استفاده و مجددا از نحوه تعامل رسانه‌های آمریکایی با خودش شکایت کرد.
به گزارش خبرگزاری اسپوتنیک، رئیس‌جمهوری آمریکا در کنفرانسی خبری در می‌سی‌سی‌پی، گفت، او سگ "کونان" را به کاخ سفید فراخواهد خواند،
او خودش را با سگ مذکور مقایسه کرد و گفت: نحوه برخورد رسانه‌ها با این سگ بهتر از نحوه برخورد با من بوده است.
پیشتر ترامپ تصویری از سگ "کونان" منتشر کرد و ضمن تمجید از او و انتشار اسم و تصویر این سگ مشخصات آن را که در عملیات تعقیب و قتل بغدادی شرکت داشت، از حالت محرمانه‌ ماندن خارج کرد.
یکشنبه گذشته مقامات آمریکایی از کشته شدن رهبر داعش در عملیاتی امنیتی در حومه شهر ادلب سوریه خبر دادند.
