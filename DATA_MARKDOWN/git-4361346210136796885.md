
# 
        Lopott kártyával akart fizetni egy férfi - nagy erőkkel keresi a rendőrség
      

Published at: **2019-11-05T09:29:00+00:00**

Author: **Police.hu**

Original: [www.borsonline.hu](http://www.borsonline.hu/aktualis/lopott-kartyaval-akart-fizetni-egy-ferfi-nagy-erokkel-keresi-a-rendorseg/185940)


        A kőbányai rendőrök nyomoznak a féfri után. 
        A kőbányai rendőrök nyomoznak a féfri után.
      
A Budapesti Rendőr-főkapitányság X. kerületi Rendőrkapitánysága lopás vétség gyanúja miatt indított nyomozást ismeretlen tettes ellen.
A rendelkezésre álló adatok alapján egy férfi 2019. október 7-én 16 óra körüli időben egy kőbányai bevásárlóközpontban talált egy táskát, azonban ahelyett, hogy megkereste volna tulajdonosát, ellopta azt, sőt a benne lévő bankkártyával megpróbált egy gyorsétteremben fizetni.
A feltételezett elkövetőről felvétel készült.
A Budapesti Rendőr-főkapitányság X. kerületi Rendőrkapitánysága kéri, hogy aki a felvételen látható férfit felismeri, személyazonosságával, tartózkodási helyével vagy a bűncselekménnyel kapcsolatban információval rendelkezik, akár névtelensége megőrzése mellett tegyen bejelentést a 06-80-555-111 „Telefontanú” zöldszámán, a 107 vagy 112 központi segélyhívó számok valamelyikén.
