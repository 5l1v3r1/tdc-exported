
# Україна запропонувала Євросоюзу кілька нових ініціатив щодо співпраці - Кулеба

Published at: **2019-11-06T00:15:00+00:00**

Author: ****

Original: [НВ](https://nv.ua/ukr/ukraine/politics/ukrajina-yes-kijiv-vistupiv-iz-novimi-iniciativami-novini-ukrajini-50051831.html)

Про це сказав віцепрем'єрміністр із питань європейської та євроатлантичної інтеграції Дмитро Кулеба, повідомляє Інтерфакс-Україна.
«Ми виступили з кількома ініціативами і задоволені тим фактом, що європейські партнери поставилися до них позитивно і висловили готовність над ними працювати», — сказав Кулеба.
Зокрема, за його словами, мова йде про новий додаток до Угоди про асоціацію у сфері юстиції, про поглиблення секторальної інтеграції у сфері енергетики та цифрового ринку.
«Ми також запропонували ЄС почати офіційний діалог щодо кібербезпеки, зміни клімату та наголосили, що тема, яку нова Європейська комісія визначила для себе пріоритетною — а саме так звану європейську зелену угоду, також важлива для України, і ми готові брати участь у досягненні її цілей. Таким чином ми намагаємося зробити порядок денний відносин з ЄС ще більш амбітним, продовжити курс інтеграції. Європейська інтеграція триває і набуває нової швидкості», — запевнив Кулеба.
Українська сторона також представила своє бачення децентралізації та європейської інтеграції шляхом створення офісів європейської інтеграції у всіх регіонах України.
