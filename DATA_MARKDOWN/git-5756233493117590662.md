
# شورشیان ۱۵ نفر را در تایلند کشتند

Published at: **2019-11-06T13:33:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620209/%D8%B4%D9%88%D8%B1%D8%B4%DB%8C%D8%A7%D9%86-%DB%B1%DB%B5-%D9%86%D9%81%D8%B1-%D8%B1%D8%A7-%D8%AF%D8%B1-%D8%AA%D8%A7%DB%8C%D9%84%D9%86%D8%AF-%DA%A9%D8%B4%D8%AA%D9%86%D8%AF)


        پلیس تایلند می گوید «شورشیان» دستکم ۱۵ نفر از مدافعان روستایی داوطلب را در جنوب این کشور، جایی که مسلمانان در اکثریت هستند، کشته‌اند.
      

        آفتاب‌‌نیوز :
      
در این حمله شبانه به یک ایستگاه بازرسی در جنوب استان «یالا» چهار نفر دیگر مجروح شدند. مهاجمان که شمارشان معلوم نیست علاوه بر استفاده از مواد انفجاری با پاشیدن میخ به روی جاده‌ها مانع واکنش سریع نیروهای امنیتی شدند.
سرهنگ پراموته پروم-این، سخنگوی نیروهای امنیتی منطقه به خبرگزاری رویترز گفت که «عاملان این حمله احتمالا شورشیان هستند.» وی افزود که این حمله یکی از بزرگترین حملات در نوع خود در این اواخر است.
سه استان جنوبی تایلند پاتانی، ناراتیوات و یالا از سال ۲۰۰۴ میلادی دستخوش شورش مسلمانان جدایی‌طلب مالایی است، شورش و درگیری‌هایی که تا به امروز بیش از ۷ هزار کشته برجای گذاشته است.
شورشیان جدایی‌طلب در جنوب تایلند اغلب به مراکز و آنچه که نماد دولت مرکزی است حمله می‌کنند.
سه منطقه پاتانی، ناراتیوات و یالا قبل از اینکه تایلندِ اغلب بودایی مذهب آنها را در اوایل قرن بیستم، سال ۱۹۰۹ میلادی، تحت سلطه خود در آورد، بخشی از قلمرو سلطان‌نشین مسلمان مالایی بودند.
