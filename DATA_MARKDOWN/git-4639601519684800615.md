
# Τζανακόπουλος: Πραξικοπηματική απόφαση η αναβολή της Προανακριτικής

Published at: **2019-11-07T17:39:48+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/politics/tzanakopoulos-praksikopimatiki-apofasi-i-anavoli-tis-proanakritikis/)

Ευθύνη στη ΝΔ για την αναβολή της συνεδρίασης της Προανακριτικής επέρριψε ο Δημήτρης Τζανακόπουλος.
Το αποτέλεσμα της άρνησης αποχώρησης από την Επιτροπή του ιδίου και του Παύλου Πολάκη ήταν να μην εξεταστεί ο άλλοτε ισχυρός άνδρας της Novartis Κωνσταντίνος Φρουζής.

        Κύπρος : Έσοδα 9,3 δισ. δολάρια για 18 χρόνια από την «Αφροδίτη»
      
Κατά την έναρξη της συνεδρίασης της Προανακριτικής, στην αίθουσα προσήλθαν κανονικά οι βουλευτές του ΣΥΡΙΖΑ Παύλος Πολάκης και Δημήτρης Τζανακόπουλος.
Παρά το γεγονός ότι η πλειοψηφία της Επιτροπής είχε ζητήσει την εξαίρεση των δύο πρώην υπουργών, καθώς θα είναι μάρτυρες στην υπόθεση, οι Τζανακόπουλος και Πολάκης -κατ’ εντολήν του Αλέξη Τσίπρα- αρνήθηκαν να αποχωρήσουν από την αίθουσα.
Έτσι, ο πρόεδρος της Επιτροπής αποφάσισε να αναβάλει τη συνεδρίαση και κατ’ επέκταση και την εξέταση του άλλοτε ισχυρού άνδρα της Novartis Κωνσταντίνου Φρουζή για άλλη ημέρα.
Κατόπιν αυτών, ο Δημήτρης Τζανακόπουλος επέρριψε την ευθύνη των εξελίξεων στη ΝΔ. Έκανε λόγο για αποκλειστική ευθύνη της ΝΔ και του προέδρου της Επιτροπής, που επικαλέστηκε την ανυπόστατη απόφαση και δεν κήρυξε την έναρξη της συνεδρίασης.
Επιπλέον, έκανε λόγο για πρωτοφανή εξέλιξη στα κοινοβουλευτικά χρονικά και έκανε λόγο για αντισυνταγματική και πραξικοπηματική απόφαση.
Στόχος της ΝΔ ήταν να μην εξεταστεί ο Κ. Φρουζής, υποστήριξε ο Δημήτρης Τζανακόπουλος.

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
