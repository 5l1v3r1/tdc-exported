
# Учени: Пушенето води до депресия и шизофрения

Published at: **2019-11-06T08:20:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Ucheni-Pusheneto-vodi-do-depresiya-i-shizofreniya-911506)

Това пишат генетиците, публикували статия в списанието Psychological Medicine, цитирано от ТАСС. "Носителите на психични заболявания често игнорират борбата с тютюнопушенето и други лоши навици. Нашето проучване показва, че отказването от тютюн подобрява не само физическото, но и психичното здраве сред всички категории хора, включително тези с шизофрения и депресия.“, отбелязва Робин Уотън от университета в Бристол (Великобритания), чиито думи са цитирани от пресслужбата на университета.
Според настоящите оценки на учени, около 21 милиона души на планетата страдат от шизофрения, а половината от тях не получават подходяща помощ от държавата и медицинските служби. Значителна част от страдащите от шизофрения са млади хора – на възраст от 15 до 35 години.
Дълги години Уотън и нейните колеги се опитват не само да открият корените на мутациите, свързани с различни заболявания, но и да разберат какви точно промени предизвикват във функционирането на мозъка и другите органи на човека. Например, наскоро те успяха да покажат, че вариациите на гените, които допринасят за развитието на затлъстяването, също увеличават вероятността техният собственик да стане пушач и да пуши голям брой цигари на ден.
Изучавайки събраните данни, генетиците обърнаха внимание на една интересна закономерност – шизофрениците и страдащите от депресия пушат много по-често от другите участници в генетичните изследвания. Това ги подтикна да направят подобен анализ, сравнявайки мутациите, свързани с развитието на този лош навик, с шанса да се получат тези психични разстройства и обратно.
Как точно работи тази връзка, учените все още не могат да кажат. Те предполагат, че това може да се дължи на факта, че никотинът нарушава производството на серотонин и допамин, а ниските им нива в мозъка са пряко свързани с развитието на шизофрения и депресия.
