
# Gent-voorzitter geeft titel al aan Club Brugge: Ze zijn buiten de competitie

Published at: **2019-11-02T21:51:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902130/gent-voorzitter-geeft-titel-al-aan-club-brugge-ze-zijn-buiten-de-competitie-.html)


        KAA Gent mag tevreden terugblikken op het seizoensbegin. Het wist zich te kwalificeren voor de Europa League en werd inmiddels ook al gebombarbeerd tot een outsider voor de titel. Voorzitter Ivan De Witte is tevreden, maar ziet nog mogelijkheid tot verbetering.
      
De voorzitter van Gent geeft zijn club na het seizoensbegin voorlopig een 7,5 op 10. "Om wat ruimte te houden voor verbetering", zegt hij bij L'Avenir.
"We spraken woensdag met de spelers over ambities dit seizoen. Ik vroeg hen wat hun ambities waren, en de conclusie was om de top drie te halen. We hebben het team daarvoor en onze uitdagers zullen KRC Genk en Standard zijn, want Club Brugge is buiten competitie in mijn mening."
Volgens De Witte is de kampioen dus al bekend. "Het team, het beleid... Club heeft alles. Ze kunnen de eerste plaats niet mislopen", klinkt het. Een verrassing zoals in 2015, toen Gent de titel pakte, is voor hem dus vrijwel onmogelijk. "Alles kan in het voetbal, maar als je de verschillen ziet tussen beide clubs, dan moet je realistisch blijven."
