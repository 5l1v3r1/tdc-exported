
# Chrome OS opět dospěl. Tohle jsou jeho poslední novinky

Published at: **2019-11-06T00:00:42+00:00**

Author: **Lukáš Václavík**

Original: [Cnews.cz](https://www.cnews.cz/google-chrome-os-78-novinky)


        VŠECHNY FOTOGRAFIE
      
Nejnovější aktualizace HP Chromebook x2 s číslem 78 doplní systém a na něm běžící počítače o několik sympatických novinek. Chromebooky například budou umět pracovat s virtuálními plochami podobně, jako to dnes zvládnou linuxové desktopy, macOS a také Windows 10.
V přepínači oken půjde plochy přidávat a organizovat pomocí myši či touchpad, podporovány jsou ale také klávesové zkratky. Například Shift+Search+= vytvoří novou plochu, Search+] přepíná plochy a Shift+Search+] přesunuje okna mezi plochami.
Kdo má spárované Chrome OS a Android jedním uživatelským účtem se zapnutou synchronizací, ten bude moci telefonní čísla přes kontextovou nabídku přeposlat do mobilu. Z příchozí notifikace pak rovnou půjde vytočit hovor.
TIP: Chromebooky se rozrostly o další čtyři modely, opět od Aceru
Google prý také zjednoduší dialogové okno pro práci s tiskárnami. Kompatibilní modely se rovnou objeví v seznamu dostupných periferií i bez ručního nastavení. Zvolené tiskárny bude možné nastavit jako výchozí, takže pak budou v nabídce nahoře. Google také sníží počet kroků potřebných k vytištění stránky.
Zjednoduší se také přístup ke zpětné vazbě. Tlačítko pro odeslání feedback nebude nutné lovit v nastavení počítače, ale objeví se v nabídce po podržení tlačítka pro vypnutí.
Magazín Android Police si mimochodem všiml, že Google prodloužil softwarovou podporu 135 chromebooků o jeden rok (standardně mají pětiletou).
Zdroj: Google

        VŠECHNY FOTOGRAFIE
      
