
# Daří se zejména iPadům. Tablety od Huawei a Samsungu ztrácí

Published at: **2019-11-01T15:30:00+00:00**

Author: **Michal Pavlíček**

Original: [mobilenet.cz](https://mobilenet.cz/clanky/dari-se-zejmena-ipadum-tablety-od-huawei-a-samsungu-ztraci-39334)


           •  Trh s tablety ve 3. čtvrtletí meziročně rostl o necelá 2 %    •  Největší podíl na tom mají iPady    •  Naopak zásadně ztrácí Samsung, který přišel o druhou pozici
      
Agentura IDC přinesla zajímavou statistiku ze světa tabletů. Z ní vyplývá, že se v průběhu třetího čtvrtletí tabletům meziročně dařilo, dodávky vzrostly o téměř 2 %. Lví podíl na tom měl především Apple a jeho iPady, jejichž dodávky meziročně stouply o 21,8 %. S takřka 12 milióny dodaných tabletů ve 3. čtvrtletí je Apple spolehlivě největším výrobcem tabletů na světě. Aktuálně totiž drží téměř třetinový podíl trhu.
Černé období zažívá Samsung se svou řadou Galaxy Tab. Jihokorejský výrobce byl stabilně druhý za Applem, avšak kvůli meziročnímu propadu o téměř 14 % klesl až na třetí příčku. Na stříbrnou pozici se posunul Amazon, který meziročně dodal o milión kusů více, což představuje čtvrtinový nárůst. Po Samsungu se nedaří ani Huawei, který však zaznamenal jen nepatrný pokles v řádu jednotek procent. Navíc by mu výhledově mohl pomoci zajímavě se tvářící novinka MatePad Pro, která se chystá.
