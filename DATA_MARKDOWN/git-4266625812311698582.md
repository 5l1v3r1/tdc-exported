
# На Донеччині засудили двох жінок, які на виборах президента підробили 57 підписів

Published at: **2019-11-04T18:52:00+00:00**

Author: ****

Original: [ZIK.UA](https://zik.ua/news/2019/11/04/na_donechchyni_zasudyly_dvoh_zhinok_yaki_na_vyborah_prezydenta_pidrobyly_57_1683545)


        Засуджено двох членів виборчої комісії, які на Донеччині під час виборів президента України підробили підписи 57 осіб.
      
У Мар’їнському райсуді Донецької області оголошено обвинувальні вироки двом членам виборчої комісії окружного виборчого округу № 59, повідомляє пресслужба прокуратури Донецької області.
Зокрема, суд встановив, що 21 квітня цього року, під час проведення другого туру виборів на пост президента України, після закриття виборчих дільниць, 57-річна та 56-річна жінки, підробили у графі контрольного талона підписи 57 осіб про нібито отримання ними виборчих бюлетенів. Потім ці бюлетені були використані на користь одного з кандидатів.
Зазначається, що під час судового слухання обвинувачені свою провину в скоєнні злочині визнали повністю та розкаялись.
Суд ухвалив рішення про призначення обидвом жінкам 3 роки позбавлення волі з позбавленням права обіймати певні посади або займатися певною діяльністю строком на 2 роки та з іспитовим строком 2 роки.
нагадаємо, Генеральна прокуратура взяла на контроль хід досудового розслідування щодо порушення прав вихованців Центру соціально-психологічної реабілітації "Світанок". 

        
          Читайте більше новин на тему: Вибори-2019
        
      
