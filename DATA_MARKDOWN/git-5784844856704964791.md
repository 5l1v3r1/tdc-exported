
# Huawei Mate 30 in Mate 30 Pro prihajata v Evropo, a z eno izjemo!

Published at: **2019-11-03T13:46:00+00:00**

Author: ****

Original: [Računalniške novice](https://www.racunalniske-novice.com/novice/mobilna-telefonija/dogodki-in-obvestila/huawei-mate-30-in-mate-30-pro-prihajata-v-evropo-a-z-eno-noviteto.html?RSS78cfdacfb6e171cdb2d0d64e736daa5c)

Pametna mobilna telefona Huawei Mate 30 in Mate 30 Pro sta med uporabniki storitev mobilne telefonije zelo priljubljena, pa čeprav nimata prednaloženih aplikacij YouTube, Google Maps in Gmail. Tudi trgovine Google Play Store ni na novincih, kar je sicer nekaj povsem samoumevnega za naprave Android 10 izven Kitajske. To bo sicer držalo tudi za pametna mobilna telefona Huawei Mate 30 in Mate 30 Pro, ki bosta naprodaj na evropskem trgu, in sicer predvidoma sredi novembra.
Trenutno še ni podatka o tem, kje v Evropi bo pametna mobilna telefona Huawei Mate 30 in Mate 30 Pro mogoče kupiti, omenja pa se države, kot so Nemčija, Francija, Španija, Italija, Združeno kraljestvo in Švica. Nedvomno pa bo zanimivo videti, kako se bosta Huawei Mate 30 in Mate 30 Pro pomerili na evropskem trgu, saj imajo naprave nameščen mobilni operacijski sistem Android 10, vendar jim manjka storitev Google Play Store, kjer najdemo številne uporabne mobilne aplikacije.
Na spletu pa so se sicer pojavile še informacije o maloprodajnih cenah novincev. Za nakup vstopne različice pametnega mobilnega telefona Huawei Mate 30 bo treba odšteti 799 evrov, za zmogljivejši model Mate 30 Pro pa 1.099 evrov. Model Mate 30 Pro s podporo mobilnemu omrežju 5G bo pričakovano dražji, saj bo zanj v prosti prodaji treba odšteti 1.199 evrov.
