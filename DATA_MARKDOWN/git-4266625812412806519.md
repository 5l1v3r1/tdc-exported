
# ​На Харківщині підтвердили випадок захворювання на дифтерію

Published at: **2019-11-01T17:26:00+00:00**

Author: ****

Original: [ZIK.UA](https://zik.ua/news/2019/11/01/na_harkivshchyni_zafiksuvaly_vypadok_zahvoryuvannya_na_dyfteriyu_1681765)


        У Харківській області медики зафіксували випадок захворювання на дифтерію.
      
Про це повідомляє пресслужба Центру громадського здоров'я МОЗ України.
"Сьогодні о 14:30 з Харківської області надійшло екстренне повідомлення про бактеріологічне виділення нетоксигенного штаму дифтерійної палички у хворої ангіною", - йдеться у повідомленні.
Як зазначається, наразі пацієнтка знаходиться в стаціонарі та отримує лікування антибіотиками. Їй не вводили сироватку, оскільки було виділено мікроорганізм, що не продукує токсин. 
Епідеміологи обласного центру здійснюють заходи за місцем проживання та роботи пацієнтки, усього було обстежено 27 осіб.
Нагадаємо, міністр охорони здоров'я Зоряна Скалецька повідомила, що станом на 1 листопада в Україні зафіксовано 21 випадок захворювання на дифтерію. 
