
# Τραγωδία στο Οχάιο: Την κατασπάραξαν τα σκυλιά της

Published at: ****

Author: ****

Original: [CNN.gr](https://www.cnn.gr/news/kosmos/story/196319/tragodia-sto-oxaio-tin-katasparaxan-ta-skylia-tis)

Newsroom, CNN Greece 16:11 , 05 November 2019
O διοικητής της αστυνομίας Τζον Τέριλ ανέφερε στο CNNi ως αιτία θανάτου της Μαίρη Μάθιους την επίθεση που δέχτηκε από τα δύο σκυλιά, καθώς το σώμα της έφερε πολλαπλά τραύματα.
Οι αστυνομικοί εντόπισαν τους δύο μεγάλους, αλλά λιπόσαρκους Μεγάλους Δανούς σε κλειστό δωμάτιο του σπιτιού της 49χρονης, ενώ σε όλο το σπίτι υπάρχει εμφανή πολλαπλά σημάδια αίματος.
Ο σύζυγος του θύματος, Μαρκ Μάθιους, εντόπισε το πτώμα της γυναίκας του μέσα στο σπίτι και αμέσως κάλεσε την Αστυνομία. Είχε αποφυλακιστεί δύο ημέρες νωρίτερα και επέστρεψε στο σπίτι του την ημέρα του θανάτου της γυναίκας του.
Μέχρι στιγμής, πάντως, δεν έχει διευκρινιστεί πότε η γυναίκα δέχτηκε την επίθεση των δύο σκύλων.
Ο Μάρκ Μάθιους αποκάλυψε στους αστυνομικούς πως η οικογένειά του είχε σώσει τα δύο ζώα πριν από δύο χρόνια, ωστόσο το ένα από αυτά είχε γίνει εξαιρετικά άγριο και πρόσφατα τον είχε δαγκώσει στο μπράτσο.
«Ήθελα να ξεφορτωθώ τον σκύλο, αλλά εκείνη δεν ήθελε», είπε ο Μάθιους και πρόσθεσε: «Η Μαίρη αγαπά τα ζώα».
