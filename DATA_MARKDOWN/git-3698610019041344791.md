
# Нотр-Дам і острів Пасхи включили до списку пам'яток, що знаходяться під загрозою

Published at: **2019-11-01T11:19:00+00:00**

Author: ****

Original: [DT.ua](https://dt.ua/CULTURE/notr-dam-i-ostriv-pashi-vklyuchili-do-spisku-pam-yatok-scho-perebuvayut-pid-zagrozoyu-328102_.html)

Всесвітній фонд захисту пам'яток представив новий список з 25 світових пам'яток, які знаходяться під загрозою. Подібний список публікується раз на два роки і включає пам'ятки, які "представляють велику історичну значимість і сучасний соціальний вплив".
Пам'ятки, які включаються до списку, знаходяться під загрозою через військові конфлікти, природні катаклізми, викликані змінами клімату, урбанізацію і так далі.
До оновленого списку ввійшли, зокрема, собор Нотр-Дам у Парижі, в якому в травні сталася пожежа, і острів Пасхи. Відзначається, що острів і кам'яні скульптури, якими він прославився, знаходяться під загрозою через ерозію. Незважаючи на те, що кроки для їхнього збереження вже робляться, їх поки недостатньо.
У список потрапила також Священна долина інків в Перу, яка знаходиться під загрозою через аеропорт, що будується неподалік. Укладачі рейтингу відзначають, що аеропорт буде побудований недалеко від міста Чинчеро, в якому знаходиться кілька пам'ятників епохи інків і церква, побудована в ХVI столітті.
Між об'єктами, які потрапили до списку в цьому році, буде розділена сума в 1,6 мільйона доларів. Її надали спонсори Всесвітнього фонду захисту пам'яток.
Підписуйтесь на наш Telegram-канал з новинами технологій та культури.
