
# JYSK deschide un nou magazin, ajunge la 79 de unităţi în România

Published at: **2019-11-04T00:00:00+00:00**

Author: **Bogdan Angheluţă**

Original: [BusinessMagazin](https://www.businessmagazin.ro/actualitate/jysk-deschide-un-nou-magazin-ajunge-la-79-de-unitati-in-romania-18538375)

Pe 7 noiembrie, JYSK România, retailerul scandinav de mobilier şi decoraţiuni pentru casă, parte a grupului JYSK, va inaugura cel de-al 79-lea magazin din ţară în Zalău.   JYSK a intrat pe piaţa din România în 2007, odată cu inaugurarea primului magazin la Oradea. Reţeaua numără în prezent 78 de magazine, în oraşe precum Bucureşti, Arad, Baia Mare, Craiova, Târgovişte, Constanţa, Cluj, Deva, Galaţi, Râmnicu Sărat, Oneşti, Sfântu Gheorghe, Oradea, Piteşti, Mediaş, Satu Mare, Vaslui, Suceava, Vălenii de Munte, Târgu-Mureş, Timişoara, Alexandria, Râmnicu Vâlcea, Sibiu, Târgu Jiu, Bacău, Botoşani, Focşani, Medgidia, Giurgiu, Piatra Neamţ, Roman, Curtea de Argeş, Bistriţa, Hunedoara, Balş.   JYSK este unul dintre cei mai importanţi retaileri de mobilă şi decoraţiuni interioare din Europa, cu afaceri anuale de peste 4 miliarde de euro. Grupul desfăşoară operaţiuni în 52 de ţări şi numără un total peste 23.000 de angajaţi şi peste 2800 de magazine. Deţinut de danezul Lars Larsen, JYSK a inaugurat primul magazin pe data de 2 aprilie 1979 în Danemarca, în oraşul Aarhus, al doilea cel mai mare din ţară. Cinci ani mai târziu, compania s-a extins dincolo de graniţele ţării odată cu deschiderea unui magazin în Germania.
