
# В Україні нарахували майже 300 тис. ветеранів АТО/ООС

Published at: **2019-11-05T22:57:00+00:00**

Author: ****

Original: [DT.ua](https://dt.ua/UKRAINE/v-ukrayini-narahuvali-mayzhe-300-tis-veteraniv-ato-oos-328617_.html)

Перший заступник міністра у справах ветеранів, тимчасово окупованих територій і внутрішньо переміщених осіб Антон Колумбет повідомив про те, що в Україні налічується майже 300 тис. ветеранів АТО/ОНС.
"Ми вже маємо майже триста тисяч ветеранів АТО/ООС - це люди з досвідом і переконаннями. І майже всі вони знову підуть воювати за Україну, коли знадобиться. Тому вони повинні бути добре навчені, треновані і мотивовані", - сказав Колумбет.
За його словами, армія готова залучати ветеранську громадськість в систему територіальної оборони на якісно нових принципах.
Раніше президент пообіцяв зберегти пільги для військових в 2020 році. Детальніше про надання пільг ветеранам читайте у статті Ірини Лоюк "Пільги ветеранам війни як вдячність за захист" в тижневику "Дзеркало тижня. Україна".
