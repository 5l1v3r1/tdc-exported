
# Столтенберг виступив проти виключення Туреччини з НАТО

Published at: **2019-11-03T23:17:04+00:00**

Author: ****

Original: [ГЛАВКОМ](https://glavcom.ua/news/stoltenberg-vistupiv-proti-viklyuchennya-turechchini-z-nato-637401.html)

Генеральний секретар НАТО Єнс Столтенберг заявив, що Туреччина є важливим союзником Альянсу, і її не варто звідти виключати.
Про це повідомляє Anadolu з посиланням на інтерв'ю Столтенберга Bild am Sonntag.
«У боротьбі проти ІДІЛ Туреччина зробила вирішальний внесок у фізичне знищення так званого халіфату. Більше того: жоден інший союзник не приймає стільки сирійських біженців, а саме 3,6 мільйона. І жоден інший союзник по НАТО не постраждав від терористичних атак більше, ніж Туреччина», - сказав Столтенберг у відповідь на заклик західних політиків виключити Туреччину з НАТО. 
Також генсек Альянсу зазначив, що, на відміну від Євросоюзу, НАТО не має механізму, який дозволяє призупинити або виключити зі свого складу країну-учасницю.
Нагадаємо, Туреччина погрожує повернути до Європи бойовиків ІДІЛ.
