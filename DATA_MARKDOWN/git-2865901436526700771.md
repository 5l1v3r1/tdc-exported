
# NBA VEČERAS: Bogdanović i Rouz u plus, Rasel u minus

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/kosarka/vesti/nba-veceras-bogdanovic-i-rouz-u-plus-rasel-u-minus/341324)

Zahvaljujući činjenici da Amerikanci pomeraju sat nedelju dana nakon nas, ovog vikenda imamo priliku gledati utakmice u nešto ranijem, prihvatljivijem terminu. Tako danas imamo tri utakmice koje počinju u ponoć te još jednu koja kreće pola sata kasnije. Uz još četiri okršaja koja kreću u nešto kasnijem terminu jasno je da ljubitelji NBA lige, ali i klađenja imaju razloga za uživanje u najboljoj košarci na svetu.

        
          DALAS MAVERIKS – LOS ANĐELES LEJKERS (klađenje na utakmicu, tip 2, kvota 1,80)
        
      
Dalas je dobro ušao u sezonu, nakon skora 3-1 jasno je da Luka Dončić i Kristaps Porzingis odlično funkcionišu od samog početka zajedničkih igara. Takvim uvodom u sezonu doveli su se do situacije u kojoj se niko ne bi čudio da pobede Lejkerse, ali mislimo da se to ipak neće dogoditi. Lebron Džejms i Entoni Dejvis su se dobro uklopili od početka zajedničke igre i nominalno su jači tandem od onog kojeg Dalas ima. Jasno je da Lejkersi imaju problema s ostatkom ekipe koja nije na nivou ove dvojice, ali ima to i Dalas.

        DIANĐELO RASEL (broj poena (26,5), tip manje, kvota 1,85)
      
U prvoj utakmici nakon što je Stef Kari slomio ruku navijači Golden Stejta će očekivati da glavnu ulogu u napadu preuzme Rasel. On to i te kako može, ali ipak sumnjamo da može ići preko ove granice. U prve četiri utakmice ove sezone Rasel je na prosjeku od 16,3 poena te nikada nije postigao više od 26 poena na jednoj utakmici, a kako Voriorsi noćas igraju protiv San Antonija, koji ima jako puno igrača na bekovskim pozicijama, sigurni smo da će Popović posebnu pažnju dati na čuvanju Rasela. Tu je i opcija da Sparsi rano reše pitanje pobednika pa da starteri sa niti jedne strane uopšte i ne igraju punu minutažu.

        
          BOJAN BOGDANOVIĆ (broj poena (17,5), tip više, kvota 1,85)
        
      
Bojan Bogdanović se brzo uklopio u novi klub. Popularni Babo je u prve četiri utakmice za Juta Džez (jednu je preskočio zbog lakše povrede) prosečno ubacivao 21,3 poen uz sjajne postotke od 51,8% ukupnog šuta, 44,4% za trojku dok nije promašio niti jedno slobodno bacanje. Noćas Juta igra protiv Sakramenta koji je u jako lošoj formi pa bi Bogdanović mogao nastaviti s dobrim igrama. Gađajte 'više' posebno preporučujemo jer su ove dve ekipe već igrale ove sezone – Juta je pobedila, a Bogdanović je Kingsima ubacio 26 poena.

        
          DERIK ROUZ (broj poena (17,5), tip više, kvota 1,75)
        
      
Rouz je u poslednje dve sezone pronašao svoju igru koju je tražio nakon dve katastrofalne povrede koje su ga gotovo koštale karijere. Lani je u Minesoti bio odličan u prvom delu sezone, a ove je godine u prvih pet utakmica najbolji bek Detroita i to bez obzira što ulazi s klupe. Sjajna statistika od 20,4 poena uz 55,3% šuta i 6,2 asistencija to potvrđuje. Noćas se Rouz vraća u rodni Čikago gde je s Bulsima i došao do MVP titule, a očekujemo da nastavi s odličnim ovosezonskim igrama. I to ne zato što ciljamo na neku "osvetu", već zbog toga što Bulsi imaju dosta lošu obranu što bi Rouz i te kako mogao iskoristiti.
 
