
# Vážná nehoda v Rudné u Prahy. Řidič dodávky srazil chlapce na koloběžce

Published at: **2019-11-01T18:00:00+00:00**

Author: **Miroslav Jilemnický**

Original: [Deník.cz](https://www.denik.cz/krimi/v-ulicich-rudne-u-prahy-doslo-ke-stretu-dodavky-s-chodcem-20191101.html)

Podle policejní mluvčí Jany Steinerové došlo k nehodě pár minut po 17. hodině, tedy prakticky již za tmy. „Příčiny nehody jsou předmětem dalšího šetření. Po nehodě byla silnice zcela uzavřena. Později pak byla doprava řízena kyvadlově a silnice byla průjezdná jedním pruhem. Dechová zkouška na alkohol u řidiče dodávky byla negativní,“ řekla Steinerová.
Podle dostupných informací chlapec utrpěl otevřenou zlomeninu nohy a poranění hlavy. Po ošetření na místě byl sanitkou transportován do motolské nemocnice.
