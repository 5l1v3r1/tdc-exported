
# Фінансовий комітет рекомендує призначити Шапрана членом Ради Нацбанку

Published at: **2019-11-06T13:35:00+00:00**

Author: ****

Original: [Економічна правда](https://www.epravda.com.ua/news/2019/11/6/653393/)

Фінансовий комітет Верховної Ради рекомендує призначити членом Ради Нацбанку Віталія Шапрана.
Про це повідомляє Finclub.
Зазначається, що таке рішення комітет прийняв на засіданні у середу, Шапран у рейтинговому голосуванні набрав 17 голосів.
Зараз Шапран є головним експертом Ради НБУ.
На другому місці - ексміністр фінансів Віктор Пинзеник, який набрав 10 голосів.
Відповідний проект постанови про призначення нового члена Ради НБУ комітет винесе на голосування парламенту.
Віталій Шапран є членом виконкому "Українського товариства фінансових аналітиків". Закінчив Київський національний економічний університет, має дві фінансово-економічних освіти за спеціальністю "фінанси і банківська справа".
З січня 2007 року - заступник директора, головний фінансовий аналітик рейтингового агентства "Експерт-Рейтинг". З 2013 року радник директора РА.
З жовтня 2010 очолив рейтинговий комітет Української асоціації по захисту інвесторів кредиторів і страхувальників.
У липні 2014 року його переобрали до складу громадської ради при НКЦПФР, де очолив комітет з відкритості фондового ринку.
Також на початку 2015 року увійшов до складу однієї з робочих груп експертній раді Фонду гарантування вкладів фізичних осіб.

        Нагадаємо:
      
Верховна Рада звільнила Тимофія Милованова з посади члена Ради Національного банку України у зв'язку з його призначенням у Кабінет міністрів.
