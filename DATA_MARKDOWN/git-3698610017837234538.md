
# Копенгаген - Динамо, Олександрія - Сент-Етьєн: анонс, де дивитися матчі Ліги Європи

Published at: **2019-11-07T09:39:00+00:00**

Author: ****

Original: [DT.ua](https://dt.ua/SPORT/kopengagen-dinamo-oleksandriya-sent-etyen-anons-de-divitisya-matchi-ligi-yevropi-328713_.html)

У четвер, 24 жовтня, київське "Динамо" та "Олександрія" проведуть чергові поєдинки на груповому етапі Ліги Європи.
"Динамо" веде боротьбу з "Копенгагеном" за лідерство в групі. Команди після трьох стартових турів мають у своєму активі по п'ять очок і ділять перші два місця у квартеті.
"Динамо" вже в 11 матчах поспіль не програє у всіх турнірах. В минулому турі Ліги Європи кияни приймали данців на своєму полі і зіграли внічию - 1:1. В УПЛ динамівці обіграли "Львів" (4:0), але все одно відстають від лідируючого "Шахтаря" на 10 очок.
На думку букмекерів, віце-чемпіон України має менше шансів, ніж чемпіон Данії. На перемогу "Динамо" в цьому матчі букмекери дають коефіцієнт 3,00, на нічию - 3,20, а на перемогу "Копенгагена" - 2,55.

        "Копенгаген" - "Динамо"
      

        Четвер, 7 листопада, Копенгаген, "Паркен", 19:55
      
Арбітр: Тамаш Богнар (Угорщина)
Трансляція: "Футбол 1"
ZN.UA проведе онлайн-трансляцію матчу.
Орієнтовний склад "Динамо": Бущан, Кендзьора, Попов, Шабанов, Миколенко, Сидорчук, Гармаш, Буяльський, Циганков, Вербич, Бєсєдін.

        Прогноз ZN.UA: 1:1.
      
Після 12-ти турів нового сезону Ліги 1 команда Клода Пюеля знаходиться на восьмому місці в турнірній таблиці. У Лізі Європи у "Сент-Етьєна" всього два очки, одне з яких було зароблено в першій грі з українцями вдома - 1:1.
"Олександрія" також набрала два очки у двох стартових турах, але язик не повернеться критикувати команду Володимира Шарана. У чемпіонаті України олександрійці йдуть упевнено, займаючи п'яте місце в таблиці. В минулому турі УПЛ команда зуміла розібратися з "Маріуполем" - 3:1.
За версією букмекерів, в українського клубу мало шансів на позитивний результат. На перемогу "Олександрії" можна поставити з коефіцієнтом 4,50, а на перемогу французького клубу - з коефіцієнтом 1,94. На нічию можна поставити за 3,35.

        "Олександрія" - "Сент-Етьєн"
      

        Четвер, 7 листопада, Львів, "Арена Львів", 22:00
      
Арбітр: Жоау Пінейро (Португалія)
Трансляція: "Футбол 1"
Орієнтовний склад "Олександрії": Паньків, Лучкевич, Дубра, Бухал, Мірошниченко, Банада, Гречишкін, Довгий, Шастал, Безбородько, Третьяков.

        Прогноз ZN.UA: 1:2.
      
Раніше повідомлялося про те, що "Динамо" входить в топ-5 найкращих клубів Ліги Європи за кількістю точних передач.
