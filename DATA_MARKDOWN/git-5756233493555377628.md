
# لشگرکشی آمریکایی ها به سمت عراق+عکس

Published at: **2019-11-04T11:11:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619813/%D9%84%D8%B4%DA%AF%D8%B1%DA%A9%D8%B4%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%87%D8%A7-%D8%A8%D9%87-%D8%B3%D9%85%D8%AA-%D8%B9%D8%B1%D8%A7%D9%82-%D8%B9%DA%A9%D8%B3)


        یک کاروان بزرگ از نظامیان آمریکایی مستقر در مناطق شرق سوریه دیروز (یکشنبه) از آن عقب نشینی و به سمت عراق روانه شدند.
      

        آفتاب‌‌نیوز :
      
پیش از این امریکا دارای نزدیک به ۷ نیروی نظامی در ۱۹ پایگاه خود در مناطق مرزی شرق سوریه از شمال تا جنوب این کشور بود که مهم ترین آنها پایگاه التنف در مثلث مرزی سوریه، عراق و اردن است.
به دنبال تحولات اخیر در شمال سوریه و ورود نیروهای ترکیه به برخی مناطق سوریه نیروهای امریکایی شماری از پایگاه های خود را در شمال شرق سوریه ترک و بلافاصله استحکامات موجود در آنها را برای جلوگیری از دسترسی دیگر نیروها با استفاده از جنگنده های خود بمباران کردند.
در روزهای اخیر امریکا شماری از نیروهای خود را در سوریه در اطراف حوزه های نفتی این کشور با هدف تسلط بر منابع نفتی موجود مستقر کرده است.(اینجا)
دونالد ترامپ رئیس جمهوری امریکا در یک موضع گیری آشکار از سیاسی امریکا برای دستیابی به منابع نفتی سوریه سخن گفت.
رئیس جمهوری آمریکا ۶ آبان در گردهمایی انجمن بین المللی روسای پلیس گفت: ما نفت سوریه را نگه می‌داریم و به یاد بیاورید که ماهانه ۴۵ میلیون دلار، پول‌آوری دارد.
برخی از گزارش ها حاکی از آن است که نفت میدان‌ های نفتی شرق سوریه با حمایت نظامیان آمریکایی و شرکت‌های ویژه امنیتی آمریکا به دیگر کشورها قاچاق می‌شود.
سوریه بارها خواستار خروج نیروهای نظامی خارجی شده است که به صورت غیرقانونی و بدون درخواست دولت قانونی این کشور وارد سوریه شده اند.
شماری از نیروهای انگلیسی، فرانسوی و امریکایی از سال ۱۳۹۴ به صورت غیرقانونی و با هدف حمایت از تروریست ها در سوریه مستقر شده اند و در هفته های اخیر برخی از نیروهای امریکایی از سوریه خارج و در برخی پایگاه های نظامی امریکا در مناطق مرزی در غرب عراق مستقر شده اند.
خبرگزاری رسمی سوریه (سانا) صبح دوشنبه با اعلام این خبر، تصاویر و فیلمی از خروج این نیروها منتشر کرد.
