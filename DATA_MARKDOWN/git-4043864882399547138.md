
# Слуги народу хочуть легалізувати самогоноваріння

Published at: **2019-11-01T17:29:00+00:00**

Author: ****

Original: [Українська правда](https://www.pravda.com.ua/news/2019/11/1/7230766/)

Група депутатів фракції "Слуга народу" зареєструвала законопроект про скасування адміністративної відповідальності за самогоноваріння.
Джерело: законопроєкт №2371
Деталі: Ініціаторами проєкту закону "про внесення змін до Кодексу України про адміністративні правопорушення (щодо скасування правової норми, яка передбачає відповідальність за самогоноваріння)" виступили нардепи "Слуги народу" Володимир Ватрас, Олександр Федієнко, Роман Соха, Анатолій Костюх, Ігор Фріс, Микола Стефанчук.
Текст законопроєкту на сайті парламенту відсутній.
Згідно зі ст.176 Кодексу про адміністративні правопорушення, виготовлення самогону без мети збуту карається штрафом від 3 до 10 неоподаткованих мінімумів доходів громадян (51-170 грн).
Що було раніше: У 2012 році нардепи голосували за проєкт, що мав дозволити варіння самогону без мети збуту.
Ініціаторами законопроєкту виступили нардепи з "Партії регіонів".
За документ у першому читанні проголосувало 35 депутатів із мінімально необхідних 226.
