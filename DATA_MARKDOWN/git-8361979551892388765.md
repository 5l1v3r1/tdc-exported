
# УПЦ МП у своїй назві повинна позначити приналежність до РПЦ — Бородянський

Published at: **2019-11-07T15:57:00+00:00**

Author: ****

Original: [НВ](https://nv.ua/ukr/ukraine/events/borodyanskiy-upc-mp-u-svojiy-nazvi-povinna-poznachiti-prinalezhnist-do-rpc-novini-ukrajini-50052229.html)

Про це міністр розповів у інтерв'ю РІСУ.
За словами Бородянського, принцип, що ця церква повинна внести в свою назву приналежність до РПЦ — це зрозуміла норма, яка просто визначає, хто є хто.
«І ми розуміємо, що центр впливу на УПЦ МП знаходиться в Росії, в Москві. Звичайно, що Україна має якимось чином враховувати це… Всі повинні розуміти, що центр впливу на УПЦ МП знаходиться в Москві - через той же Синод», — сказав міністр.
Бородянський також зауважив, що держава загалом не повинна вказувати церкві, як їй називатися. Проте, під час війни влада повинна позначити, хто є хто і надати людям можливість свідомого вибору.
«Тут дійсно є нюанс, що країна почала втручатись в такі елементи як назва — це не дуже правильно. Але в період війни, в період агресії проти нашої країни, коли відбуваються події на Сході, і вони відбуваються вже тривалий час, і коли у нас окупували Крим — я вважаю, що це нормально, коли країна позначає, хто є хто… Свобода віросповідання залишається, але давайте позначимо, хто є хто на цій території. Я не бачу в цьому ніяких проблем», — наголосив міністр.
Бородянський додав, що його міністерство рівно ставиться до УПЦ МП, до Православної церкви України, та до Греко-Католицької церкви.
Верховна Рада 20 грудня 2018 року прийняла закон, який зобов’язує Українську православну церкву (Московського патріархату) протягом 4 місяців в своїй назві вказати приналежність до Російської православної церкви. Відповідний законопроект № 5309 за основу і в цілому підтримали 240 народних депутатів.
22 грудня 2018 року президент України Петро Порошенко підписав відповідний закон. Проте, УПЦ МП відмовилася від цього, подавши позови до суду.
22 квітня Окружний адмінсуд Києва суд призупинив перейменування УПЦ МП.
