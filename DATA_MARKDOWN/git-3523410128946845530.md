
# 
        جاذبه‌ی امام حسن عسکری علیه السلام
      

Published at: **2019-11-06T15:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638479/%D8%AC%D8%A7%D8%B0%D8%A8%D9%87%E2%80%8C%DB%8C-%D8%A7%D9%85%D8%A7%D9%85-%D8%AD%D8%B3%D9%86-%D8%B9%D8%B3%DA%A9%D8%B1%DB%8C-%D8%B9%D9%84%DB%8C%D9%87-%D8%A7%D9%84%D8%B3%D9%84%D8%A7%D9%85)

گروه دین و اندیشه- عبدالحسین خسروپناه استاد و پژوهشگر فلسفه دین یادداشتی پیرامون شهادت امام حسن عسکری نوشت و اورده است:  شیخ مفید و غیره روایت کرده‌اند که: بنی عباس بر صالح بن وصيف داخل شدند، در زمانی که حضرت امام حسن عسکری را حبس کرده بود، و با او گفتند که: «بر او تنگ بگیر و او را وسعت مده.» صالح گفت: من با او چه کنم؟ همانا او را به دست دو نفر که بدترین اشخاص می‌باشند، سپرده‌ام نام یکی‌شان علی‌بن‌یارمش است و دیگری اقتامش. آن دو نفر اکنون اهل نماز و روزه گشته‌اند و در عبادت به مقامی عظیم رسیده‌اند.
به گزارش بولتن نیوز، در ادامه یادداشت می خوانید که:
پس امر کرد، آن دو نفر را آوردند، آنگاه ایشان را عتاب کرد و گفت: وای بر شما! شأن شما با این شخص چیست؟ گفتند: چه بگوییم در حق مردی که روزها را روزه می‌گیرد و شب‌ها را تا صبح به عبادت مشغول است. صحبت نمی‌کند با کسی و به کاری غیر از عبادت مشغول نمی‌شود و هر وقت برما می‌نگرد، بدن ما می‌لرزد و چنان می‌شویم که مالک نفس خود نیستیم و نمی‌توانیم خودمان را کنترل کنیم.
آل عباس چون این را شنیدند، از نزد صالح در کمال ذلت به بدترین حال برگشتند.
