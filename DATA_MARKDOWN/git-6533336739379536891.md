
# Ci vediamo doping - positiva la campionessa paralimpica martina caironi: fu portabandiera a rio 2016

Published at: **2019-11-06T17:32:00+00:00**

Author: ****

Original: [DAGOSPIA](https://www.dagospia.com/rubrica-30/sport/ci-vediamo-doping-positiva-campionessa-paralimpica-martina-caironi-fu-218318.htm)


        CI VEDIAMO DOPING - POSITIVA LA CAMPIONESSA PARALIMPICA MARTINA CAIRONI: FU PORTABANDIERA A RIO 2016 - L'AZZURRA, ORO SUI 100 PIANI ALLE OLIMPIADI DI LONDRA 2012 E A QUELLE BRASILIANE DI TRE ANNI FA, POSITIVA AD UNO STEROIDE ANABOLIZZANTE…
      

        Da repubblica.it
      
Martina Caironi positiva. Lo annuncia in una nota la Nado Italia. La seconda Sezione del Tna ha accolto la richiesta della Procura nazionale antidoping disponendo l'immediata sospensione dall'attività della 20enne lombarda, tesserata per la Fispes (Federazione Italiana Sport Paralimpici e Sperimentali) e campionessa paralimpica sui 100 piani ai Giochi di Londra 2012 e Rio 2016 e argento nel lungo nell'edizione brasiliana dove è stata anche portabandiera della rappresentativa italiana, oltre a vantare nel suo personale palmares 5 titoli mondiali.
La Caironi è risultata positiva al Clostebol metabolita, uno steroide anabolizzante, ad un "controllo fuori competizione effettuato dal Comitato Controlli Antidoping di Nado Italia il 17 ottobre 2019 a Bologna".
