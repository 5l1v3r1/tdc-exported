
# Пенчо Милков от БСП срещу Диана Иванова от ГЕРБ на балотажа в Русе

Published at: **2019-11-03T08:48:00+00:00**

Author: **Десислава Ризова**

Original: [bTV Новините](https://btvnovinite.bg/mestnite2019/pencho-milkov-ot-bsp-sreshtu-diana-ivanova-ot-gerb-na-balotazha-v-ruse.html)

Балотаж има днес в Русе. Един срещу друг се изправят кандидатът на БСП Пенчо Милков и Диана Иванова от ГЕРБ. На първия тур Милков спечели 35,16% от гласовете, а Иванова – 25,13%.
Изборният ден днес започна нормално. Няма сигнали за съществени нарушения. Вчера е имало една жалба за агитация.
Повече от 140 000 души имат право на гласа. Освен Русе, на балотаж отиват още три села – Николово, Сандрово и Просена.
Село Николово е едно от четирите населени места в Русенско, където ще има балотаж. Вчера следобед секциите вече бяха в готовност.
Въпреки че всичко е спокойно, активността в Русенско е под 40%, а невалидните бюлетини на първи тур са рекордно много.
Кризата с прасетата от лятото е причината местните да се откажат да гласуват.
