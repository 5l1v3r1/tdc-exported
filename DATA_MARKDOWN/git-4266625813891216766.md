
# Перед важливим матчем в Кубку Європи ФІБА «Київ-Баскет» підсилив склад

Published at: **2019-11-05T14:25:00+00:00**

Author: ****

Original: [ZIK.UA](https://zik.ua/news/2019/11/05/pered_vazhlyvym_matchem_v_kubku_yevropy_fiba_kyivbasket_pidsylyv_sklad_1684067)


        Віце-чемпіон України баскетбольний клуб «Київ-Баскет» оголосив про підписання українського центрового Владислава Коренюка.
      
25-річний бігмен Владислав Коренюк розпочинав сезон у складі «Сан-Квентіна», який представляє другий за силою дивізіон Франції.
Як повідомляє прес-служба Федерації баскетболу України, в нинішньому сезоні Коренюк набирав у середньому 13,5 очка (кидки з гри – 59%) і робив 5,2 підбирання за 28,2 хвилини на майданчику.
Нагадаємо, сьогодні, 5 листопада «Київ-Баскет» проведе важливий матч за перше місце в групі Кубка Європи ФІБА проти чемпіона Білорусі команди «Цмокі-Мінськ». Поєдинок пройде в столичному Палаці спорту і розпочнеться о 19:00.
Додамо, що раніше київський клуб підсилив передню лінію бігменом збірної України з баскетболу Сергієм Павловим, а також відмовився від підписання американського центрового Маліка Дайма.
