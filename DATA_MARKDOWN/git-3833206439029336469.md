
# Тити Папазов: Защо Зико?

Published at: **2019-11-01T08:45:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Titi-Papazov-Zashto-Ziko-910284)

Големият баскетболен треньор Константин Папазов отправи специално видеообръщение към пловдивчани в подкрепа на своя приятел Здравко Димитров, който е кандидат на ГЕРБ за кмет на Пловдив.
Ето, какво казва в него:
Може би ще се изненадате, че точно аз участвам в кампанията за кмет на Пловдив. Така е, защото имам много приятели и защото Зико заслужава.
А защо Зико?
Защото Зико остава верен повече от 40 години на Пловдив. Когато всички спортисти и баскетболисти, мечтаеха да бъдат в ЦСКА, Зико беше национал. ЦСКА много искаха да премине към тях и го направиха по силата на комунистическите наредби. Но той направи всичко възможно да се върне, там където е сърцето му. Сърцето на Зико е в Пловдив. И през целия му жизнен път, който е извървял до момента, винаги се е борил за Пловдив.
Защо Зико?
Защото Здравко направи много като областен управител. Защото за да бъдеш добър кмет, трябва да можеш да управляваш и да имаш опит. А Зико има огромен опит.
Защо Зико?
Защото не е лесно да се спечели взискателното доверие на премиера на България. Един от малкото хора, които се ползват от това доверие е именно Зико. Защото Зико ще се бори за вас, за своя роден град, за да намери достойно място в бюджета на България. Това може да стане много по-лесно, когато ти вярват тези, които управляват.
Защо Зико?
Защото пловдивчани винаги сте искали да се мерите със София, а защо пък да не бъдете по-добре и от София?! Ако имате добрия кмет, готов да застане с авторитета си, защото е безкомпромисен и ще направи всичко за вас.
Защо Зико?
Защото когато един човек е роден победител, той винаги в душата си иска да побеждава. Ако Зико победи, побеждавате Вие, дами и господа, от Пловдив!
