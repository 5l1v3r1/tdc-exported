
# Kuman sa klupe Holandije može samo u Barselonu

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/kuman-sa-klupe-holandije-moze-samo-u-barselonu/341509)

Vrlo je moguće da će Barselona uskora tražiti novog trenera, pošto Ernesteu Valverdeu ne ide kako se u klubu očekuje. Ali, novi trener sigurno neće biti Ronald Kuman. Barem ne do 2020. godine, iako ga često pominju kao kandidata za šefa struke.
Selektor reprezentacije Holandije je potvrdio u jednoj televizijskoj emisiji u domovini da ima klauzulu u ugovoru koji je potpisao u februaru sledeće godine, po kojoj može sa te funkcije da ode samo u Barselonu. A i to ne do sledeće godine.
Ta klauzula će se aktivirati sledećeg leta, po završetku Evropskog prvenstva. Tada će Kuman moći da ode sa klupe, ali samo u Barselonu.„Posle Evropskog prvenstva će biti momenat za procenu urađenog i za odluke. Po klauzuli, moći ću da odem samo u jedan klub, a i moja je želja da u karijeri vodim Barselonu“, rekao je Kuman.
Inače, informacija je došla do javnosti tako što je nenamerno otkrio direktor reprezentacije Holandije Niko-Jan Hugma.„Izletelo mu je, mada je mislio da je to poznat podatak. Zapljusnule su me posle toga razne reakcije sa svih strana sveta, pogotovo iz Španije. Nisam to očekivao“, priznao je Kuman.
Ronald Kuman je bio igrač Barselone, kojoj je golom iz slobodnog udarca u produžetku meča sa Sampdorijom, doneo 1992. godine prvu titulu prvaka Evrope.
Foto: Reuters
 
