
# پیشگیری از آلزایمر با سبک زندگی سالم

Published at: **2019-11-04T11:52:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619824/%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D8%A2%D9%84%D8%B2%D8%A7%DB%8C%D9%85%D8%B1-%D8%A8%D8%A7-%D8%B3%D8%A8%DA%A9-%D8%B2%D9%86%D8%AF%DA%AF%DB%8C-%D8%B3%D8%A7%D9%84%D9%85)


        پزشک متخصص مغز و اعصاب دانشگاه علوم پزشکی خراسان شمالی گفت: سبک زندگی سالم روشی مؤثر در پیشگیری از آلزایمر است.
      

        آفتاب‌‌نیوز :
      
دکتر مهدیه وردی پور کنترل فاکتورهای خطر عروقی و فعالیت های ذهنی و مغزی را از دیگر روش های موثر در پیشگیری از آلزایمر اعلام کرد.
وی افزود: آلزایمر نوعی بیماری دژنراتیو پیشرونده است که افزایش سن، جزو مهم ترین عوامل خطر آن به شمار می رود.
وی به علایم هشدار دهنده آلزایمر اشاره کرد و ادامه داد: از دست دادن حافظه، اختلال در تکلم، سردرگمی در زمان و مکان، کاهش و ضعف در استدلال، جا به جا گذاشتن اجسام، تغییر در خلق و‌ خو و رفتارهای فرد، اختلال در درک تصاویر و تشخیص اندازه فاصله ها، کناره گیری از جمع و... جزو علایم هشدار دهنده آلزایمر است.
وردی پور تصریح کرد: مبتلایان به آلزایمر در انجام کارهای روزمره با مشکل مواجه می شوند و بسیاری از مهارت های خود را از دست می دهند.
وی با بیان اینکه مبتلایان به این بیماری، در ادای کلمات و تلفظ ها و... دچار مشکلات عدیده ای می شوند، اظهارکرد: به طور معمول مبتلایان به آلزایمر از جمع کناره گیری می کنند که این علامت یکی از علایم هشدار دهنده به شمار می رود.
این پزشک متخصص توضیح داد: به منظور پیروی از سبک زندگی سالم، میزان خواب کافی (شش۶ تا ۹ ساعت)، تغذیه مناسب، مصرف میوه و سبزی های تازه ، پرهیز از استعمال دخانیات و... توصیه می شود.
وی خاطرنشان کرد: چربی و فشارخون بالا، چاقی، مصرف دخانیات و دیابت جزو فاکتورهای خطر ابتلا به آلزایمر هستند که کنترل آن ها به منظور پیشگیری از عواقب جبران ناپذیر بیماری ضروری است.
