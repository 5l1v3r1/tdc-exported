
# Мінсоцполітики пропонує скоротити виплати по народженню дитини

Published at: **2019-11-04T21:10:01+00:00**

Author: ****

Original: [Слово і Діло](https://www.slovoidilo.ua/2019/11/04/novyna/polityka/minsoczpolityky-proponuye-skorotyty-vyplaty-po-narodzhennyu-dytyny)


        У Мінсоцполітики пропонують не виплачувати допомогу при народженні дитини всім сім'ям.
      
Про це йдеться в новому законі «Про державну допомогу сім'ям з дітьми», передає пресслужба відомства 4 листопада. Тепер пропонується надавати допомогу при народженні - тільки якщо середньомісячний сукупний дохід сім'ї на одну особу не перевищує 15% від загального розміру допомоги. Однак це не стосується дітей, які живуть у дитячих будинках і повністю забезпечуються державою. Згідно з пояснювальною запискою, в цілому законопроект покликаний змінити порядок визначення розміру соціальної допомоги - не прирівнювати їх у процентному або кратному співвідношенні до прожиткового мінімуму, а щороку встановлювати суми в законі про державний бюджет України. Міністерство соціальної політики оприлюднило документ для обговорення 28 жовтня, надсилати пропозиції можна до 28 листопада.
Нагадаємо, Мінсоцполітики має намір переглянути вміст «бебі-боксу».
Також нагадаємо, Мінсоцполітики опублікувало інструкцію з оформлення субсидії онлайн.
Хочете обговорити цю новину? Долучайтеся до телеграм-чату CHORNA RADA
