
# Συμπαίκτης του Γκόμες περιγράφει τις σοκαριστικές στιγμές του τραυματισμού του: Ο Αντρέ ήταν σε σοκ - Έκλαιγε και ούρλιαζε

Published at: **2019-11-04T09:10:00+00:00**

Author: ****

Original: [enikos.gr](http://www.enikos.gr/sports/682144/sympaiktis-tou-gkomes-perigrafei-tis-sokaristikes-stigmes-tou-tra)

Ο παίκτης της Έβερτον, Cenk Tosun, μίλησε για τις τρομακτικές στιγμές που έζησαν με τον σοκαριστικό τραυματισμό του συμπαίκτη του, Αντρέ Γκόμες.
Ο Πορτογάλος μέσος δέχθηκε το μαρκάρισμα από τον Σον από πίσω στο ματς της Έβερτον με την Τότεναμ και έπεσε πάνω στον Σερζ Οριέ, που ήδη είχε κάνει τάκλιν. Αποτέλεσμα της σύγκρουσης ήταν ο Γκόμες να υποστεί συντριπτικό κάταγμα στο δεξί του πόδι. Η σκηνή ήταν τόσο σκληρή που όλοι γύρω του ήταν σε κατάσταση σοκ... Ο Σον ήταν απαρηγόρητος και αρχικά δέχθηκε κίτρινη κάρτα για το μαρκάρισμα, πριν ο διαιτητής του δείξει την κόκκινη.
Ο Tosun, έτρεξε στο πλευρό του Γκόμες.
"Όλοι ήταν στεναχωρημένοι. Κάποιοι παίκτες έκλαιγαν. Ο Αντρέ ήταν σε σοκ. Τα μάτια του ήταν ανοιχτά, έκλαιγε, φώναζε και ούρλιαζε" είπε ο Τούρκος ποδοσφαιριστής.
"Προσπάθησα να τον κρατήσω και να του μιλάω. Προσπάθησα να του πω να παραμείνει ήρεμος" πρόσθεσε.
