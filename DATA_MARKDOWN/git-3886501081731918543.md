
# Demokratska stranka osudjuje uvrede upućene Dunji Mijatović

Published at: **2019-11-07T10:10:04+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118993-demokratska-stranka-osudjuje-uvrede-upucene-dunji-mijatovic?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Demokratska stranka (DS) osudila je danas razlog, ton, način i korišćenu argumentaciju kojom je Ministarstvo odbrane Srbije, kako je navela, braneći neodbranjivo suštinski napalo ne samo komesara Saveta Evrope za ljudska prava Dunju Mijatović, već istorijske činjenice i istine koje su nepobitne."Društvo i država koje se paternalistički odnosi prema ratnim zločinima, sponzoriše reviziju istorije i slavi ubijanja, deobe i satiranje, je društvo bez sutrašnjice", istakli su iz DS.Dodali su da atmosfera u kojoj se sve važno i vredno relativizuje, a slavi nehumano i destruktivno, jeste razarajuća."U zemlji u kojoj se za kulturu i obrazovanje izdvaja sramno malo sredstava, plagijatorstvo ustoličava, vojni penzioneri pretvaraju u beskućnike, vojni poligoni u reciklažne centre, a samo principi podobnosti sa razradjenim mehanizmima deluju u svojoj pogubnosti, Ministarstvo odbrane se stavlja na čelo kolone koja nas je ne tako davno već vodila u pogrešnom pravcu. Od nacionalističke retorike do demagoških fraza zaklanja se nesposobnost i nerad, jalov učinak i razgradnja sistema. Sve, navodno u ime, a zbog njih", naveli su iz DS.Ističu da ne treba novo čitanje istorije, nepravno i nepravedno, ponajmanje da autorstvo u tome ima "dezerter" Aleksandar Vulin, gradjanima je potreban mir i stabilnost i nepomućena evropska perspektiva."Ne treba i ne može Evropa da piše našu istoriju, ali mi moramo svojom čašću i poštenjem da budemo deo evropske", istakli su iz DS.Komesarka Saveta Evrope za ljudska prava Dunja Mijatović kritikovala je danas Ministarstvo odbrane Srbije zbog organizovanja promocije knjige "Tuzlanska kapija režirana tragedija" u kojoj se, kako je ukazala, "falsifikuju činjenice o zločinu" koji se 1995. dogodio u BiH na šta je reagovalo ministarstvo odbrane ističući da se u Srbiji knjige ne zabranjuju."Ministarstvo odbrane izražava žaljenje jer je uvažena komesarka propustila da se oglasi kada je oslobodjen Naser Orić, dokazani ubica Srba, baš kao što nije uvidela potrebu da osudi i traži odgovornost za izjavu Emira Suljagića direktora Memorijalnog centra Potočari u Srebrenici u kojoj kaže da je 'Jasenovac četnička izmišljotina' i da su 'Časni bošnjaci iz Handžar divizije propustili priliku da reše četnike, zato nam je to ostavljeno u amanet' ", navodi se na sajtu ministarstva.Ministarstvo navodi da je "šteta što Dunja Mijatović ne traži da se sazna ko je u Srebrenici pokušao da ubije Aleksandra Vučića ili ko je lagao da se na Kosovu Šiptari truju jednonacionalnim otrovom iz Srbije"."Umesto da traga za istinom, Dunja Mijatović napada Ministarstvo odbrane zato što se u Domu Vojske raspravljalo o knjizi koju nije izdalo Ministarstvo odbrane. Svaki pokušaj drugačijeg vidjenja gradjanskog rata u BiH je veliki zločin ako dolazi od Srba. Ministarstvo odbrane na to neće pristati i zato je omogućilo da autor knjige i ljudi koji su učestvovali u istraživanju čitavog slučaja iznesu svoj stav", navode iz ministarstva.Mediji u BiH navode da se u toj knjizi osporava presuda Suda BiH kojom je Novak Djukić osudjen na 20 godina zatvora.
