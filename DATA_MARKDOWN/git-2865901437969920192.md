
# Metalac preuzeo vrh, Kabel pobeđuje i posle kazne

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/fudbal/vesti/metalac-preuzeo-vrh-kabel-pobeduje-i-posle-kazne/341434)

Oduzeto je Kabelu deset bodova zbog nameštanja, kako su ocenili disciplinci fudbalskog saveza, ali to nije demoralisalo fudbalere ovog tima. Štaviše, Novosađani su nastavili da igraju u istom ritmu kao kada su bili u vrhu tabele, pre kazne. U meču 17. kola Kabel je kao gost pobedio Radnički iz Kragujevca i krenuo ponovo ka gornjem domu tabele – 1:0.
Čak i pored deset oduzetih bodova, tim iz Novog Sada je za tri „kratak“ za mesto u plej-ofu, a mnogo još ima da se igra. Jedini gol, koji je ekipi doneo tri boda u Kragujevcu, postigao je Izečukvu u 33. minutu.
Minimalac vredan tri boda upisao je i Metalac. Tim iz Gornjeg Milanovca je našao izlaz iz krize, pošto prethodno nije ostvario pobedu tri kola zaredom. Ovog puta Radnički iz Pirota je pao na gostovanju kod Metalca, a jedini pogodak postigao je Ješić u 10. minutu – 1:0.
Dva najslabija tima u ligi, Zemun i Budućnost Dobanovci, nastavili su svoje agonije. Zemunci su izgubili kao gosti kod Sinđelića (2:1), dok su Dobanovčani čak poveli protiv Trajala, ali su i pored toga izgubili utakmicu (2:1).

        SRBIJA 2 - 17. KOLO: 
      
PetakBačka – Dinamo Vranje  2:0 (1:0)/Žakula 23, 77/
SubotaRadnički Kragujevac – Kabel  0:1 (0:1)/Izečukvu 33/
Sinđelić – Zemun  2:1 (1:0)/Ilić 15, Joković 87 – Vukajlović 55p/
Trajal – Budućnost  2:1  (1:1)/Juf 39, Kecap 60 – Perić 5/
Metalac - Radnički Pirot  1:0 (1:0)/Ješić 10/
Nedelja13.30: Zlatibor - Novi Pazar17.00: Kolubara - Smederevo
Ponedeljak13.30: Žarkovo - Grafičar
 
