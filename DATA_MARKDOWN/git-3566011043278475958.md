
# شکست راهبرد فشار حداکثری آمریکا/ افزایش ۲۱ درصدی قدرت پول ملی در یکسال اخیر

Published at: **2019-11-04T10:13:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544717.html/%D8%B4%DA%A9%D8%B3%D8%AA-%D8%B1%D8%A7%D9%87%D8%A8%D8%B1%D8%AF-%D9%81%D8%B4%D8%A7%D8%B1-%D8%AD%D8%AF%D8%A7%DA%A9%D8%AB%D8%B1%DB%8C-%D8%A2%D9%85%D8%B1%DB%8C%DA%A9%D8%A7--%D8%A7%D9%81%D8%B2%D8%A7%DB%8C%D8%B4----%D8%AF%D8%B1%D8%B5%D8%AF%DB%8C-%D9%82%D8%AF%D8%B1%D8%AA-%D9%BE%D9%88%D9%84-%D9%85%D9%84%DB%8C-%D8%AF%D8%B1-%DB%8C%DA%A9%D8%B3%D8%A7%D9%84-%D8%A7%D8%AE%DB%8C%D8%B1)

رئیس کل بانک مرکزی از افزایش ۲۱ درصدی قدرت پول ملی در یک سال اخیر خبر داد و ۵ هدف اصلی اقتصاد را در ماه‌های آتی تشریح کرد.
به گزارش شبکه اطلاع رسانی راه دانا؛ عبدالناصر همتی در یک یادداشت اینستاگرامی نوشت:
امروز ۱۳ آبان نود و هشت است و یک سال از شروع جنگ اقتصادی و تحریم بانکی و صادرات نفت ایران توسط آمریکا می‌گذرد. پیش بینی یک سال بعد مشکل و تا حدی نگران کننده بود اما:
- آمریکا با تداوم یک سال فشار حداکثری به هدف اصلیش که از هم فروپاشی اقتصاد و درنهایت به زانو درآوردن ایران بودن نرسید.
- نرخ ارز که خود آمریکایی ها از آن به عنوان شاخص مهم تاثیر فشار یاد می کردند از ۱۴ هزار و ۳۵۰ تومان در ۱۳ آبان ۹۷ به ۱۱ هزار و ۳۰۰ تومان در ۱۳ آبان ۹۸ رسید( ۲۱ درصد افزایش قدرت پول ملی).
- تورم ناشی از تغییر نرخ ارز و اخلال در بخش خارجی اقتصاد فشار زیادی به اقتصاد ایران خصوصاً اقشار با درآمد پایین و ثابت وارد آورد و رفاه بخش مهمی از مردم از بابت تحریم آسیب دید که نیاز به ترمیم دارد.
- نهایتاً ثبات نسبی در اقتصاد برگشت و شاخص های مهم اقتصادی نظیر تورم و رشد غیر نفتی به آرامی در مسیر بهبود قرار گرفت.
- از حالا تلاشها در اقتصاد بایستی متمرکز شود بر رشد تشکیل سرمایه ثابت ناخالص داخلی و رونق تولید ملی کاهش اتکاء بودجه دولت به نفت و ایمن‌سازی اقتصاد نسبت به نوسانات درآمدهای نفتی و سرعت دادن به روند اصلاح نظام بانکی کشور.
 
