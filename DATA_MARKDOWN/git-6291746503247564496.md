
# Dove vedere Borussia Dortmund-Inter in TV e in streaming

Published at: **2019-11-05T19:10:26+00:00**

Author: ****

Original: [Il Post](https://www.ilpost.it/2019/11/05/borussia-dortmund-inter-tv-streaming/)

Borussia Dortmund-Inter giocheranno martedì sera nella quarta giornata di UEFA Champions League. La partita inizierà alle 21 al Signal Iduna Park di Dortmund e verrà trasmessa anche in chiaro. Dopo le prime tre giornate della fase a gironi, Inter e Borussia Dortmund sono seconde a pari merito con quattro punti, tre in meno del Barcellona. Due settimane fa l’Inter ha vinto il primo scontro diretto contro i tedeschi: se stasera dovesse riuscire a evitare la sconfitta in Germania si avvicinerebbe alla qualificazione agli ottavi. Diversamente, con una sconfitta rischierebbe l’eliminazione a causa del pareggio all’esordio contro lo Slavia Praga, la squadra più debole del girone.
