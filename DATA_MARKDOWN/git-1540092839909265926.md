
# Στο νοσοκομείο η Κατρίν Ντενέβ μετά από εγκεφαλικό επεισόδιο

Published at: ****

Author: ****

Original: [CNN.gr](https://www.cnn.gr/style/psyxagogia/story/196497/sto-nosokomeio-i-katrin-ntenev-meta-apo-egkefaliko-epeisodio)

Newsroom, CNN Greece 19:55 , 06 November 2019 - 20:01
«Ευτυχώς η κινητική της λειτουργία δεν επηρεάστηκε και σίγουρα χρειάζεται λίγες ημέρες ανάπαυσης», επισημαίνει η οικογένεια.
Η διάσημη ηθοποιός νοσηλεύεται στο Παρίσι, σύμφωνα με την ανακοίνωση που δεν αναφέρει περισσότερες διευκρινίσεις.
Η εφημερίδα Le Parisien έγραφε το πρωί ότι η ηθοποιός αισθάνθηκε «αδιαθεσία τη χθεσινή νύχτα».
«Η κόρη του πάγου», όπως είναι το προσωνύμιο που της αποδόθηκε λόγω της υπέροχης, ευαίσθητης ομορφιάς και του αποστασιοποιημένου τρόπου της, έγινε η εξέχουσα ηθοποιός της γαλλικής μεγάλης οθόνης και μια από τις κορυφαίες διεθνείς σταρ στη δεκαετία του 1960.
Εδώ και εβδομάδες το ίνδαλμα του γαλλικού κινηματογράφου, που γυρίζει τη μια ταινία μετά την άλλη, μετέχει στα γυρίσματα της νέας ταινίας της Εμανουέλ Μπερσό «De son vivant» παίζοντας μαζί με τον Μπενουά Μαζιμέλ και την Σεσίλ ντε Φρανς.
Η Ντενέβ έγινε γνωστή με την ταινία «Οι Ομπρέλες του Χερβούργου» του Ζακ Ντεμί το 1964. Έπαιξε με τους μεγαλύτερους σκηνοθέτες, από τον Ρομάν Πολάνσκι, τον Λουίς Μπουνιουέλ, τον Αντρέ Τεσινέ, τον Λαρς φον Τρίερ.
«Η Ωραία της Ημέρας» γεννήθηκε στις 22 Οκτωβρίου 1943, είναι από οικογένεια ηθοποιών και είναι η νεότερη αδελφή της ηθοποιού Φρανσουάζ Ντορλεάκ που βρήκε τραγικό θάνατο σε τροχαίο το 1967.

        Διαβάστε επίσης
      
