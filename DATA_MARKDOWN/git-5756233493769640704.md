
# پاداش ۲۰ میلیون دلاری آمریکا برای رابرت لوینسون

Published at: **2019-11-05T00:53:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619933/%D9%BE%D8%A7%D8%AF%D8%A7%D8%B4-%DB%B2%DB%B0-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%B1%D8%A7%D8%A8%D8%B1%D8%AA-%D9%84%D9%88%DB%8C%D9%86%D8%B3%D9%88%D9%86)


        دولت آمریکا برای هرگونه اطلاعاتی در خصوص رابرت لوینسون که ادعا میشود در جزیره کیش مفقود شده، جایزه ۲۰ میلیون دلاری در نظر گرفته است.
      

        آفتاب‌‌نیوز :
      
وزارت امور خارجه آمریکا روز دوشنبه از پاداش جدید تا سقف ۲۰ میلیون دلار برای اطلاعات معتبری که به مکان رابرت لوینسون، مامور سابق سازمان اف بی آی اشاره کند، خبر داد.
به گزارش فاکس نیوز، رابرت لوینسون مامور سابق اف‌بی‌آی در سال ۲۰۰۷ برای انجام یک مأموریت به سفارش سیا (سازمان اطلاعات مرکزی آمریکا) راهی ایران شده بود.
مقامات آمریکایی ادعا میکنند که او پس از سفر به جزیره کیش، مفقود شده است.
مقام‌های ایران در پی طرح این ادعاها اعلام کردند که اطلاعی از سرنوشت رابرت لوینسون ندارند.
