
# Libya Ulusal Ordusu, UMH'nin Mitiga Havaalanı'nı açma girişimlerine meydan okuyor

Published at: **2019-11-04T09:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1975436/libya-ulusal-ordusu-umhnin-mitiga-havaalan%C4%B1n%C4%B1-a%C3%A7ma-giri%C5%9Fimlerine-meydan-okuyor)

Halife Hafter liderliğindeki Libya Ulusal Ordusu’nun (LUO) başkent Trablus'ta kontrolü ele geçirmek için başlattığı operasyon sekizinci ayına girerken, LUO’ya bağlı uçaklar Trablus'taki Uluslararası Mitiga Havaalanı'ndaki askeri bölüme saldırı düzenledi.Fayiz Serrac başkanlığındaki Libya Ulusal Mutabakat Hükümeti (UMH), saldırıdan önce 2 aydır kapalı olan havaalanını yeniden açmayı planladıklarını açıklamıştı.LUO, söz konusu saldırıya ilişkin herhangi bir açıklama yapmazken, görgü tanıkları ve Serrac hükümetine yakın yerel medya, havaalanına füzelerle saldırı yapıldığını belirtiler.Birleşmiş Milletler (BM) tarafından desteklenen UMH’de Ulaştırma Bakanı olan Milad Matuk, havaalanında herhangi bir askeri bölümün bulunmadığını ifade etti.BM Libya Elçisi Gassan Selame ise havaalanının hiçbir bölümünün askeri tesis görünümünde olmadığı ve herhangi bir silah bulunmadığını söyledi.Trablus'ta faaliyet gösteren tek havaalanı olan Mitiga Havaalanı, LUO tarafından düzenlendiği iddia edilen topçu bombardımanı ve hava saldırıları nedeniyle 1 Eylül’den bu yana kapalıydı.LUO, Türk menşeili silahlı insansız hava araçlarının (SİHA) yer aldığı operasyon odasının varlığı nedeniyle havaalanının sadece askeri kısmını hedeflediğini belirtmişti.Sahadaki son durumTaraflar arasındaki çatışmalar, dün erken saatlerde, Trablus'un eteklerinde özellikle de güneyde Ayn Zara ve Hılle el-Furcan’da yeniden patlak verdi.Selahaddin bölgesi sakinlerine ise evlerinin bodrum katına inmeleri ve pencerelere yaklaşmamaları yönünde çağrı yapıldı.LUO'ya bağlı el-Karama Operasyon Odası Medya Merkezi, UMH’ye bağlı milisleri dün sabahtan başlayarak ayrım gözetmeksizin Grad füzesi kullanmakla suçlayarak, sivillerin hayatını umursamadıklarını öne sürdü.Medya Merkezi ayrıca, Selahaddin ekseninde ölen 15 milisin cesedinin Trablus Tıp Merkezi’ne geldiği bilgisini verdi.LUO’ya bağlı Batı Bölgesindeki Operasyon Grubu Komutanı Tuğgeneral Mebruk el-Gazavi, çatışma alanlarındaki tüm vatandaşlardan ordu ve güvenlik hizmetleriyle işbirliği yapmalarını istedi.El-Gazavi, bölge sakinlerine, ordu ve güvenlik güçleri tarafından kontrol noktalarında verilen talimatları uygulama ve talep edildiğinde kimliğini gösterme çağrısında da bulundu.LUO’nun sızma girişimi püskürtüldüUMH'ye bağlı kuvvetlerin sözcüsü Muhammed Kanunu, Burkan el-Gadab Operasyonu basın merkezince tarafından açıklamasında, silahlı insansız hava aracı (SİHA) ve paralı askerlerle desteklenen Hafter’e bağlı ‘milislerin’ Trablus’un güneyindeki el-Halle ve en-Nehr bölgelerine sızmaya çalıştığını ancak püskürtüldüklerini bildirdi.LUO güçlerinden 7 kişinin yakalandığını belirten Kanunu, tank ve askeri teçhizatların imha edildiğini de söyledi.Hafter Salih ile görüştüHafter, cumartesi akşamı ülkenin doğundaki er-Recme'de bulunan karargahında Tobruk Merkezli Temsilciler Meclisi Başkanı Akila Salih ile bir araya gelerek, siyasi ve askeri gelişmeleri ele aldı.Akila Salih, ‘Müslüman Kardeşler’ grubuna, Libya halkı tarafından reddedilmeleri ve Temsilciler Meclisi seçimlerini kaybetmelerinin ardından uluslararası tarafların desteği ve silah kullanarak demokrasiye karşı yaptıkları darbe ile devlet bağlantılarını kontrol etme suçlaması yöneltti.Salih, daha önce de Bingazi'de çok sayıda politikacı, hukuk profesörü ve sivil toplum aktivistiyle yaptığı görüşmelerde ‘Müslüman Kardeşler’i, Libya halkının merhum Muammer Kaddafi rejimini değiştirme arzusunu kullanmakla suçlamıştı.
