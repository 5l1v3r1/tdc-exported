
# Ігор Сопель: що відомо про очільника Тернопільської ОДА

Published at: **2019-11-01T10:37:26+00:00**

Author: ****

Original: [ФАКТИ](https://fakty.com.ua/ua/ukraine/20191101-igor-sopel-shho-vidomo-pro-ochilnyka-ternopilskoyi-oda/)

1 листопада президент Володимир Зеленський представив нового голову Тернопільської ОДА Ігоря Сопеля. Факти ICTV зібрали найважливішу інформацію про нового очільника держадміністрації.
Ігор Сопель народився у Хоросткові Тернопільської області в 1974 році. Закінчив Тернопільський національний технічний університет за спеціальністю інженер-механік.
Протягом 13 років Сопель працював на Хоростківському цукровому заводі, спочатку слюсарем КВПіА, а згодом отримав посаду інженера ТЕЦ.
Свою підприємницьку діяльність він розпочав у 2003 році.
З 2010 року Сопель керує структурним підрозділом ТОВ Агробізнес у Хоросткові, а з 2017 року іще і федерацією футболу у місті.

        Читайте: 
        Зеленський представив нового голову Тернопільської ОДА Ігоря Сопеля
      
У політиці підприємець вже не вперше. У період 2010-2015 років був депутатом Хоростківської міської ради. У 2015 році йшов у депутати у міськраду від партії Громадянська позиція.
Цього року він балотувався на парламентських виборах від мажоритарного округу №166.
Сопель також зареєстрований як ФОП і торгує продуктами харчування, напоями та тютюновими виробами.
В його декларації за 2018 рік зазначено, що він заробив 965 тис. грн від підприємницької діяльності. Загальні доходи Сопеля за рік склали трохи більше 1 млн грн.
Також він має такі грошові активи:
Підприємець має у власності магазин і МАФ, а також 50% квартири у Хоросткові площею 68,2 кв. м.
Також він вказав, що їздить на автомобілі Toyota Camry 2014 року випуску.
У нового очільника ОДА є дружина і двоє дітей.
До слова, 26 жовтня Сергія Гайдая було призначено новим головою Луганської ОДА.
Фото: Ігор Сопель
