
# Скалецька пояснила, чому звільнила всіх своїх радників

Published at: **2019-11-01T14:53:10+00:00**

Author: **Богдан Петришин**

Original: [Рубрика](https://rubryka.com/2019/11/01/skaletska-poyasnyla-chomu-zvilnyla-vsih-svoyih-radnykiv/)


        
          Міністр охорони здоров’я України Зоряна Скалецька звільнила всіх своїх радників
        
      
“Від сьогодні в МОЗі більше немає “радників” – підписала відповідний наказ. Я вважаю недопустимим, коли будь-якого радника сприймають, як ще одного міністра. А його особисту думку чують, як позицію міністерства. Це неприпустимо”, – написала вона у своєму Фейсбуці.
“В моїй системі цінностей радник – це людина, яка повинна радити і допомагати, ефективно комунікувати з командою, доводити і узгоджувати свою позицію в конструктивній дискусії, і посилювати спроможність міністерства. Нажаль, як я вже зрозуміла, так історично склалось, що більшість радників в міністерстві мали якийсь особливий мандат. І при цьому ніякої відповідальності.
Ми продовжимо працювати з експертним середовищем над вирішенням конкретних викликів та просуванням пріоритетів, але статусів “радника” більше не буде”, – наголосила Скалецька.
