
# Генпрокурор не виключає додаткової підозри щодо Дубневича

Published at: **2019-11-05T22:44:49+00:00**

Author: ****

Original: [ГЛАВКОМ](https://glavcom.ua/news/genprokuror-ne-viklyuchaje-dodatkovoji-pidozri-shchodo-dubnevicha-637951.html)

Щодо народного депутата Ярослава Дубневича можуть оголосити ще одну підозру. Принаймні, цього не відкидає генеральний прокурор України Руслан Рябошапка, про що він заявив у інтерв'ю LB.ua.
За словами Рябошапки, у прокуратури є щодо Дубневича одне провадження, на якому сконцентровані всі сили відомства.
«Зараз звернулися з ним (провадженням, - ред.) до парламенту. Можливо, буде змінена підозра чи буде додаткова підозра, - побачимо», - сказав Рябошапка.
Нагадаємо, Верховна рада зняла депутатську недоторканність з нардепа 7, 8 і 9 скликання Ярослава Дубневича. В залі Ради Дубневичу оголосили про підозру. Зняття недоторканності підтримали 332 нардепа. Депутати також проголосували за затримання і арешт Дубневича.
