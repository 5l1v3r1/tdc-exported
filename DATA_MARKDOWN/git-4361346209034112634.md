
# 
        Öt év börtönt kaphat, mert macskával támadt a rendőrökre
      

Published at: **2019-11-03T17:30:00+00:00**

Author: **Bors**

Original: [www.borsonline.hu](http://www.borsonline.hu/aktualis/ot-ev-bortont-kaphat-mert-macskaval-tamadt-a-rendorokre/185750)

Szokatlan fegyverrel támadt a kihívott rendőrökre egy erősen ittas férfi Moszkvában: egy macskával. az 59 éves Gennady Shcherbakovot akár öt év börtönbüntetésre is ítélhetik a nem mindennapi fegyverhasználatért.
Shcherbakovra még tavaly október 4-én hívták ki a rendőrséget, miután a férfi annak a háznak a lépcsőjén italozott és hangoskodott, ahol lakik. Ahelyett, hogy együttműködött volna a kiérkező járőrrel, és csendben visszavonult volna a lakására, felkapott egy macskát, és azt a rendőr arcába nyomta. A megrémült állat megkarmolta a hatóság emberét, így máris hivatalos személy elleni erőszak lett a vád - írja az Oddity Central.
Shcherbakov ellen most emeltek vádat. A férfi azzal védekezik: nem ő kapta fel a macskát, hanem az magától ugrott a rendőr arcába. Arról nem szólnak a beszámolók, hogy miért tartott a hatóságoknak egy évig, hogy bíróság elé vigyék a bizarr ügyet.
