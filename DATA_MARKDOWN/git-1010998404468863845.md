
# Няма да отстрелват мечката, която се къпе в басейна под лифта в Сопот

Published at: **2019-11-01T17:13:00+00:00**

Author: ****

Original: [bTV Новините](https://btvnovinite.bg/bulgaria/njama-da-otstrelvat-mechkata-kojato-se-kape-v-basejna-pod-lifta-v-sopot.html)

Не е обсъждано и няма основание за искане на отстрел на мечката, посетила обекти в Сопот. Това съобщиха от Изпълнителната агенция по горите (ИАГ) във връзка с публикации в медии и информационни сайтове, в които се изразяват опасения за евентуален отстрел на мечката.
От Агенцията посочиха, че въпросът с отстрела на мечката категорично не е поставян и обсъждан.
Сигнал за случая е подаден в Държавно горско стопанство – Карлово от собствениците на хотела, където е забелязана мечката.
От Горското стопанство, съвместно с Регионална дирекция по горите – Пловдив по най-бързия начин са предприели мерки. Назначена е междуведомствена комисия, която ще заседава на 4 ноември и ще излезе с решение за прогонване или улавяне и преместване на мечката в горска територия, отдалечена от населено място, съобщиха от ИАГ.
