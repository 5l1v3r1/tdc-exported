
# Jaarlijks 160 miljoen euro besparingen bij Brussels Airlines vanaf 2022

Published at: **2019-11-07T08:01:00+00:00**

Author: ****

Original: [De Standaard](https://www.standaard.be/cnt/dmf20191107_04705082)


        Vanaf 2022 zal de luchtvaartmaatschappij Brussels Airlines jaarlijks meer dan 160 miljoen euro besparen. Dat is donderdag aangekondigd tijdens een bijzondere ondernemingsraad.
      
De directie van Brussels Airlines stelt op dit moment een besparingsplan voor aan de vakbonden op de bijzondere ondernemingdsraad. De kostenbesparingsdoelstelling werd vastgelegd in het kader van het toekomstplan ‘Reboot’. Volgens dat plan zal Brussels Airlines de komende jaren evolueren naar een kleinere, maar meer winstgevende maatschappij. Het doel is om tegen 2022 een winstmarge van minstens 8 procent te bereiken, waarna er weer aan groei zou kunnen worden gedacht.
De kosten van Brussels Airlines bedroegen in 2018 net geen 1,6 miljard euro, zo blijkt uit de jaarcijfers van de maatschappij. Vergeleken daarmee gaat het dus om een kostenbesparing van circa 10 procent.
Amper winstDe voorbije jaren was de maatschappij nauwelijks winstgevend. En ook dit jaar zit winst er waarschijnlijk niet in, zeker niet na het faillissement van Thomas Cook. Het wegvallen van de touroperator kost Brussels Airlines, dat het leeuwendeel van de reizigers van de touroperator vervoerde, meer dan 12 miljoen euro, zo werd becijferd.Wat de impact zal zijn van de besparingen voor de circa 4.200 werknemers is nog niet duidelijk. Er zal de komende maanden, zelfs jaren, departement per departement bekeken worden welke kostenbesparende maatregelen mogelijk zijn. Daarom is het volgens het bedrijf op dit moment niet mogelijk te zeggen hoeveel banen er zouden moeten verdwijnen. De directie engageert zich wel om banenverlies zoveel mogelijk op te vangen via vrijwillige vertrekken, al zijn ontslagen ook niet volledig uitgesloten.Over dat vrijwilligvertrekplan wordt nog onderhandeld met de vakbonden. De vakbonden blijven ook na de bijzondere ondernemingsraad van donderdag bij Brussels Airlines wat op hun honger zitten. De christelijke vakbond staat weigerachtig tegenover het ondertekenen van een 'wit blad', zonder meer duidelijkheid over de precieze impact. De bond vreest dat de directie de wet-Renault (inzake collectief ontslag) wil omzeilen door de vertrekken te spreiden in de tijd. Ook de socialistische vakbond dringt aan op duidelijkheid over het aantal betrokken werknemers.De liberale vakbond - de grootste bij Brussels Airlines - is eerder geneigd voort te onderhandelen over vrijwillige vertrekken, net om collectief ontslag te vermijden. 
