
# Giorgio Tirabassi, malore improvviso durante la presentazione del film: è grave, si teme un infarto

Published at: **2019-11-01T22:41:13+00:00**

Author: **Direttore**

Original: [Il Corriere della Città](https://www.ilcorrieredellacitta.com/ultime-notizie/giorgio-tirabassi-malore-improvviso-durante-la-presentazione-del-film-e-grave.html)

Paura per le condizioni di salute del famoso attore Giorgio Tirabassi: questa sera, verso le ore 21, un malore improvviso lo ha colpito mentre si trovava nel Centro Congressi di Civitella Alfedena (L’Aquila), dove avrebbe dovuto presentare il film “Il Grande Salto”.
L’attore 59enne è stato soccorso da alcuni medici che si trovavano nella sala, in attesa dell’arrivo dei sanitari del 118, che hanno trasportato Tirabassi al pronto soccorso dell’ospedale di Avezzano.
Si teme che si sia trattato di un infarto. Le condizioni dell’attore sono apparse gravi.
Fonti sanitarie definiscono la situazione sotto controllo, dichiarando che l’attore non corre pericolo di vita, ma che sono molto importanti per la diagnosi definitiva le prossime ore. Tirabassi resterà in osservazione dopo essere stato trattato dai medici. 
 
