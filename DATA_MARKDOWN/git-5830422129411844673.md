
# ایمیدرو ۱.۷ میلیون تن سنگ آهن مورد نیاز ذوب آهن را تامین می‌کند

Published at: **2019-11-02T13:31:00+00:00**

Author: ****

Original: [boursepress.ir](http://boursepress.ir/news/138353/%D8%A7%DB%8C%D9%85%DB%8C%D8%AF%D8%B1%D9%88-%DB%B1-%DB%B7-%D9%85%DB%8C%D9%84%DB%8C%D9%88%D9%86-%D8%AA%D9%86-%D8%B3%D9%86%DA%AF-%D8%A2%D9%87%D9%86-%D9%85%D9%88%D8%B1%D8%AF-%D9%86%DB%8C%D8%A7%D8%B2-%D8%B0%D9%88%D8%A8-%D8%A2%D9%87%D9%86-%D8%B1%D8%A7-%D8%AA%D8%A7%D9%85%DB%8C%D9%86-%D9%85%DB%8C%E2%80%8C%DA%A9%D9%86%D8%AF)


        معاون وزیر صنعت گفت: ایمیدرو در سال جاری ۱.۷ میلیون تن سنگ آهن مورد نیاز ذوب آهن را تامین می‌کند و انتظار می‌رود بخشی از نیاز این شرکت نیز توسط سنگ آهن مرکزی تامین شود.
      
به گزارش پایگاه خبری بورس پرس، خداداد غریب پور در حاشیه بازدید از پانزدهمین نمایشگاه بین المللی معدن و صنایع معدنی به ایرنا گفت: ایمیدرو از هر اقدامی برای حمایت از ذوب آهن دریغ نخواهد کرد و در سال جاری ۱.۷ میلیون تن سنگ آهن مورد نیاز این شرکت را تامین می‌کند و انتظار می‌رود بخشی از نیاز توسط سنگ آهن مرکزی تامین شود.
وی افزود: فولاد مبارکه برای تامین خوراک مورد نیاز در منطقه سنگان (‌خراسان رضوی) سرمایه‌گذاری کرده که به تامین پایدار سنگ آهن مورد نیاز کمک خواهد کرد.
همچنین منصور یزدی زاده مدیرعامل ذوب آهن گفت: ایمیدرو تامین کننده ۴۰ درصد خوراک مورد نیاز این شرکت را تضمین کرده اما ۶۰ درصد بقیه همچنان مورد درخواست است که مشخص نیست، چگونه تامین شود. مشکل تامین سنگ آهن علاوه بر شرکت های بزرگ فولاد سازی مانند ذوب آهن و مبارکه، شرکت های کوچک را هم تحت تاثیر قرار داده است.
وی افزود: وزارت صنعت فرصت ۲ ماهه (مهر و آبان ۹۸) را برای ارزیابی اعمال وضع عوارض ۲۵ درصدی برای صادرات سنگ آهن تعیین کرده که پس از آن نسبت به تداوم یا لغو آن تصمیم‌گیری خواهد کرد.
انتهای پیام
