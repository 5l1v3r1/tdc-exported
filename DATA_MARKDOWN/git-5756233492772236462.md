
# مصدوم شدن 9 دانش‌آموز در یک تصادف

Published at: **2019-11-04T13:09:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619842/%D9%85%D8%B5%D8%AF%D9%88%D9%85-%D8%B4%D8%AF%D9%86-9-%D8%AF%D8%A7%D9%86%D8%B4%E2%80%8C%D8%A2%D9%85%D9%88%D8%B2-%D8%AF%D8%B1-%DB%8C%DA%A9-%D8%AA%D8%B5%D8%A7%D8%AF%D9%81)


        رئیس پلیس راهنمایی و رانندگی خراسان جنوبی از وقوع یک فقره تصادف منجر به جرح در شهر اسدیه و مصدوم شدن 9 دانش‌آموز خبر داد.
      

        آفتاب‌‌نیوز :
      
سرهنگ علیرضا عباسی اظهار کرد: ساعت 15: 8 صبح امروز با اعلام مرکز فوریت‌های پلیسی 110 مبنی بر وقوع تصادف جرحی در بلوار خلیج فارس اسدیه، بلافاصله کارشناسان پلیس راهور در صحنه حاضر شدند.
وی افزود: متاسفانه دانش‌آموزان یکی از مدارس در حال عزیمت به راهپیمایی بوده‌اند که سواری سمند به دلیل عدم توجه به جلو با دانش‌آموزان دختر برخورد کرده و متاسفانه 9 نفر مصدوم شده‌اند که دو نفر از آن‌ها به وسیله اورژانس هوایی به مرکز استان اعزام شده‌اند.
رئیس پلیس راهنمایی و رانندگی خراسان جنوبی یادآور شد: تست سلامت راننده نیز مثبت بوده که به مراجع محترم قضایی معرفی می‌شود.
