
# Кола блъсна трима души на спирка във Варна

Published at: **2019-11-04T08:57:00+00:00**

Author: **Елка Василева**

Original: [Dnes.bg](https://www.dnes.bg/notifikacii/2019/11/04/kola-blysna-trima-dushi-na-spirka-vyv-varna.428464)

Трима души бяха пометени от кола на спирка във Варна. Те са откарани в болница след тежката катастрофа, станала на метри от сградата на районния съд във Варна. Състоянието им все още се изяснява.Инцидентът е станал тази сутрин - около 07:40 часа, на бул. "Владислав Варненчик", съобщи „24 часа“.
21-годишният водач на "Фолксваген" поради неизяснени към момента причини губи контрол над автомобила и се качва на тротоара, където блъска трима души, чакащи автобус на спирката. Тримата са отведени в болнично заведение незабавно. Към момента текат прегледи за изясняване на травмите им. 
