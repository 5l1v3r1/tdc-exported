
# «Копенгаген» – «Динамо». Прогноз і ставка Вадима Скічка

Published at: **2019-11-06T16:18:00+00:00**

Author: **Вадим Скічко**

Original: [Рейтинг Букмекерів](https://bookmaker-ratings.com.ua/tips/kopengagen-dynamo-prognoz-i-stavka-vadyma-skichka/)

Олексій Михайличенко демонструє кращі результати на чолі Динамо за Олександра Хацкевича. Проте поки ще зарано казати, що «Біло-сині» повністю змінилися. Поки це команда контрастів – нічия з «Карпатами», а потім одразу перемога у Класичному над «Шахтарем». Складнощі у виїзних матчах єврокубків теж нікуди не зникли. Тому постійний прогнозист «Рейтингу Букмекерів» і коментатор MEGOGO Вадим Скічко вважає, що матч у Данії не буде переможним для киян.

        19:55, 07 лис 2019
      
Загалом гра «Динамо» за невеликими винятками не викликає нарікань. Однак виїзні матчі єврокубків – це наче якийсь синдром для «Біло-синіх». З «Лугано» мучилися, «Брюгге» програли. Минулого сезону теж на виїзді була купа нервових матчів, хоча поступилися кияни по факту лише «Челсі» та «Аяксу». Але умовні «Ренн» та «Астана» награли у домашніх матчах з киянами більше ніж на поразку.
«Копенгаген» у Києві сподобався організованістю дій. Це дисциплінована команда, яка обов’язково побореться за вихід з групи. У домашніх матах у основний час «Копенгаген» не програє з травня. Єдина поразка цього сезону на «Паркені» сталася у кваліфікації Ліги чемпіонів по пенальті від «Црвени Звезди». Однак, якщо поглянути на статистику тієї гри, то данці мали перемагати сербів у основний час і не затягувати усе до лотереї. Гадаю, у четвер проти «Динамо» чемпіони Данії теж диктуватимуть свої умови. Чи вийде у них перемогти – не факт. Але напевно саме вони будуть ближчими до трьох очок.
