
# Clement is tevreden over volledige groep Club Brugge: “Hard aan het werken”

Published at: **2019-11-02T23:26:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902157/clement-is-tevreden-over-volledige-groep-club-brugge-hard-aan-het-werken-.html)


        Club Brugge won zonder problemen met 3-0 van KV Kortrijk. Coach Philippe Clement was een tevreden man.
      
“Ik ben tevreden over heel veel dingen, maar vooral over het feit dat deze prestatie aantoont dat mijn volledige groep hard aan het werken is. Siebe Schrijvers heeft inderdaad een topwedstrijd gespeeld. Toen ik anderhalf jaar geleden bij Genk zat, heb ik veel met hem gediscussieerd over zijn positie. Hij wilde enkel op de 10 spelen, terwijl ik ervan overtuigd was dat hij op de flank ook goed kon zijn”, citeert Sporza Clement.
Schrijvers heeft zich bewezen tegen KV Kortrijk. “Vandaag bewijst hij dat hij die rol prima kan invullen. Een grote stap vooruit voor zijn carrière. Of deze wedstrijd een opwarmer was voor PSG? Neen, PSG is out of our league, geen enkele wedstrijd in België is een graadmeter voor een CL-match tegen wat voor mij een van de drie beste ploegen ter wereld is”, aldus de oefenmeester van Club Brugge.
