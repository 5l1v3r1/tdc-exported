
# Abartılacak bir şey yok atomu parçalamıyoruz

Published at: **2019-11-07T14:05:51+00:00**

Author: ****

Original: [OLAY](https://www.olay.com.tr/abartilacak-bir-sey-yok-atomu-parcalamiyoruz-214442h.htm)


        BU KADAR CİDDİYE ALMAYIN
      
Şahan Gökbakar'ın büyük hayran kitlesine ulaşan seri filminin son halkası 'Recep İvedik 6'nın galası önceki akşam yapıldı. Yıllardır Recep İvedik'e yapılan eleştirilere cevap veren Gökbakar, 'Eninde sonunda bir komedi karakteri, bir komedi filmi. Çok da abartılacak bir şey yok. Atomu parçalamıyoruz. O yüzden çok ciddiye alıp eleştirmek garip. Mutlu olanlar izlesin. Keyfine baksın. Biz zaten onlar için üretiyoruz bunları. Amaç 2 saat kafayı dağıtıp, doya doya kahkaha atmak' dedi. 

        SERİNİN DEVAMI GELECEK
      
Türkiye'nin en çok gişe yapan filmi olma özelliği taşıyan Recep İvedik serisinin devamının geleceğini belirten Şahan Gökbakar, 'Bu bize özel bir durum değil. Fast & Furious, Harry Potter, Superman ve Rambo gibi say say bitmez' ifadelerini kullandı. Recep İvedik 6'nın serinin en renkli filmi olduğunun altını çizen filmin yönetmen Togan Gökbakar ise 'Eğlendiğimiz filmler çekiyoruz. İnsanlar da eğlenirse mutlu oluyoruz' diye konuştu.
