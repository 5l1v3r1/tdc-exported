
# На Харківщині затримали збоченця, який розбещував семирічну племінницю

Published at: **2019-11-05T17:43:53+00:00**

Author: ****

Original: [ГЛАВКОМ](https://glavcom.ua/news/na-harkivshchini-zatrimali-zbochencya-yakiy-rozbeshchuvav-semirichnu-pleminnicyu-637927.html)

На Харківщині за розбещення неповнолітньої дівчинки поліцейські затримали її рідного дядька.
Про це повідомляє Відділ комунікації поліції Харківської області.
«4 листопада до чергової частини відділу поліції звернулася 28-річна мешканка селища Безлюдівка, яка повідомила, що рідний брат вчинив відносно її 7-річної доньки розпусні дії», - заявили в поліції.
Повідомляється, що поліцейські затримали 37-річного чоловіка, який рік тому звільнився з місця позбавлення волі, а останні кілька тижнів  мешкав у сестри.
Під час досудового розслідування слідчі встановили, що ввечері жінка вклала дівчинку та 3-річного сина спати та ненадовго пішла з дому. Коли заявниця повернулася, то побачила, що її брат лежить у дітей в ліжку напівоголеним та торкається до дівчинки.
Жінка відразу викликала поліцію.
«За вказаним фактом відкрито кримінальне провадження за ч. 2 ст. 156 (розбещення неповнолітніх) Кримінального кодексу України. Санкція статті передбачає позбавлення волі на строк до 8 років», - заявив начальник Харківського відділу поліції Олександр Козленко.
Чоловік затриманий в порядку ст. 208 Кримінального процесуального кодексу України. Йому повідомлено про підозру у скоєнні злочину.
Нагадаємо, на Київщині поліцейські затримали чоловіка, який підозрюється у скоєнні розбещення неповнолітньої дівчинки.
