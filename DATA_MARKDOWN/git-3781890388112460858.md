
# ตะลุยเตร็ดเตร่

Published at: **2019-11-01T01:00:00+00:00**

Author: ****

Original: [เดลินิวส์](https://www.dailynews.co.th/women/739379)


        สัปดาห์นี้ “ตะลุยเตร็ดเตร่แนะนำนิทรรศการน่าชม งานอีเว้นท์หน้าตื่นตาตื่นใจ ว่าจะมีอะไรบ้าง ไปดูกันเลย
      

        นิทรรศการ “บุปผานารี”
      
วันหยุดนี้ อย่าลืมแวะมาชม นิทรรศการ “บุปผานารี” ผลงานโดย สิริรัตน์ฎา น้อยวิชัย ณรงชัย ประทุมมาตย์ และ จิตติพันธ์พชร ธรรมพัฒนกุล จัดแสดง ระหว่างวันที่ 2 - 27 พฤศจิกายน 2562 และจะมีพิธ๊เปิดในวันเสาร์ที่ 2 พฤศจิกายน 2562 ณ หอศิลป์ต้นตาล : TonTann ArtSpace and Gallery นิทรรศการ "The Memory of Scent" 
อีกหนึ่งนิทรรศการ  "The Memory of Scent" กลิ่นหอมของดอกไม้แต่ละชนิดในสวนอาจทำให้ใครคนหนึ่งแอบยิ้ม ในขณะที่อีกคนต้องหลั่งน้ำตา  กลิ่นสนในฤดูหนาวทำให้คนคนหนึ่งอบอุ่นราวได้กลับบ้าน ทว่าทำให้ใครอีกคนเหงาจับใจกลิ่นกาแฟหอมกรุ่น ที่อวลด้วยความรักและเจือเสียงหัวเราะจากเรื่องเล่ายามเช้าในครอบครัวหนึ่ง กลับนำความโดดเดี่ยวเข้าถาโถมโอบล้อมหัวใจอีกดวงได้เช่นกัน สำหรับฉัน กลิ่นหอมของดอกไม้นานาพันธุ์ เชื่อมโยงความรักและจิตวิญญาณของฉันสู่ห้วงความทรงจำ อันเร้นลับได้เสมอ ผลงานโดย PAT LIM จัดแสดงระหว่างวันที่ 2 - 27 พฤศจิกายน 2562 ณ 10ml. Café and Gallery นิทรรศการ "Portrait Odyssey"
นิทรรศการ "Portrait Odyssey" โดยศิลปิน ธณฤษภ์ ทิพย์วารี ถ่ายทอดเรื่องราว จากการตั้งคำถามกับตนเองถึงเดินทางอันยาวนานของ “ลิง....สู่มนุษย์” ในเมื่อธรรมชาติมีเท่าเดิม แต่มนุษย์กลับมีมากขึ้น จึงเกิดการแก่งแย่งแข่งขัน ตามมาด้วยการทำลายที่เพิ่มมาก สิทธิมนุษยชน การเหยียดหยาม การฆ่า และการฉ้อโกง ยังคงเป็นมาอย่างอดีต จาก “ลิง ....สู่มนุษย์” จัดแสดงวันเสาร์ที่ 2 – 30 พฤศจิกายน 2562 ณ นัมเบอร์วันแกลลอรี่ Obake Family Day
ฮาโลวีน!!...อาจจะไม่น่ากลัวอีกต่อไป เมื่อทุกคนได้พบกับเหล่า Obake ผีญี่ปุ่นสุดน่ารัก และตื่นเต้นไปกับบ้านผีสิงตลอดวันที่ 25 ต.ค.-3 พ.ย. ปิดท้ายด้วยกิจกรรมการแสดงของบรรดาผีตัวน้อย วันที่  25 ตุลาคม - 3 พฤศจิกายน 2562สถานที่ ศูนย์การค้าเจพาร์ค นิฮอน มูระ อ.ศรีราชา จ.ชลบุรี ปาร์ตี้ผี ทุกชาติไป
พบกับบรรยากาศของเหล่าผีนานาชาติ ตำนานผีของทุกๆชาติ เป็นแหล่งพบปะของผีจากทุกสารทิศ จำลองบ้านไทยสุดเฮี้ยน, บ้านญี่ปุ่น, โบสถ์ ฯลฯ ที่มาพร้อมกับผีเซเลปมากมาย อาทิ ผีตัวตลก ผีแม่ชี ผีญี่ปุ่น ผีแวมไพร์ ผีไทย ซอมบี้ ฯลฯ และบรรยากาศบ้านผีสิงแบบไทยและต่างประเทศ จำหน่ายอาหารทานเล่น และของใช้ต่างๆ แบบผีๆ มากมาย จัดระหว่างวันที่  25 ตุลาคม - 3 พฤศจิกายน 2562 สถานที่  ชั้น 1 ศูนย์สรรพสินค้าซีคอน บางแค ถนนเพชรเกษม CAT LOVER 2019
เมี๊ยว เมี๊ยว  ครั้งแรกกับการรวมตัวน้องเหมียวสายพันธุ์แปลกสุดน่ารักจากทั่วโลกที่ใหญ่ที่สุดในภาคเหนือ! อาทิ แรมกิ้น คินคาโล แบมบีโน่ เมนคูน และเบงกอล  ภายในงานถ่ายภาพกับบอลลูนแมวขนาดยักษ์สุดน่ารัก พบกับเซเลปน้องเหมียว เอ็ดเวิร์ด, เสี่ยต๊อด และพี่โบน (วันที่2-3พ.ย.62) กิจกรรมเจ้าเหมียวกินสู้ฟัด by Jerhigh ช้อปสินค้าและอุปกรณ์แมวๆ ในราคาพิเศษ พิเศษ!! พาน้องแมวมาในงาน รับฟรี บัตรประชาชนแมว พร้อมสนุกสนานกับกิจกรรมบนเวที  จัดระหว่างวันที่ 30 ตุลาคม - 5 พฤศจิกายน 2562 สถานที่ ลานโปรโมชั่น ชั้น 1 เซ็นทรัลเฟสติวัล เชียงใหม่ มหกรรมของดี ถิ่นไทย LIFESTYLE 4.0
ทางนี้จ้า มหกรรมสินค้าอุปโภคบริโภค สุดยิ่งใหญ่จากทั่วทุกภาค ที่รวมมาให้ช้อป ชิม อย่างสมาร์ท ในราคาสุดคุ้มค่า ทันสมัยกันถึงที่ ภายในวันที่ วันที่ 1-3 พฤศจิกายน 2562 เวลา 10.00-20.00 น.ณ ศูนย์ประชุมและแสดงสินค้านานาชาติ ขอนแก่น (KICE)Marina International Tattoo Festival 2019
สำหรับคนชอบศิลปะบนผิวหนัง ทางนี้จ้า เชิญพบกับเทศกาลที่รวบรวมช่างสักจากนานาประเทศมากที่สุดในภาคตะวันออก ชมฟรีนิทรรศการ ”สักสี สักศรี” จากมิวเซียมสยาม และคอนเสิร์ตจากศิลปินแรปเปอร์ชื่อดัง ระหว่างวันที่ 2 - 3 พฤศจิกายน 2562 สถานที่  เซ็นทรัลมารีนา โซนพับบลิคเฮาส์ 
