
# Pentru a se face parcări, la Târgu Jiu s-au scos copacii din rădăcini -VIDEO

Published at: **2019-11-06T22:00:00+00:00**

Author: **Redactia Descopera.ro**

Original: [DESCOPERĂ](https://www.descopera.ro/dnews/18551326-pentru-a-se-face-parcari-la-targu-jiu-s-au-scos-copacii-din-radacini)

Mai mulţi copaci au fost scoşi din rădăcini în centrul oraşului Târgu-Jiu, pentru a se face parcări, situaţie care a stârnit nemulţumirea oamenilor. O mare parte dintre localnici sunt supăraţi că dispar spaţiile verzi din centru, iar trotuarele devin mai înguste.
Potrivit reprezentanţilor Primăriei Târgu-Jiu, copacii scoşi din rădăcini cu ajutorul utilajelor vor fi replantaţi în alte zone din oraş.
În total au fost scoşi din rădăcini opt copaci ornamentali, odată cu amenajarea alveolelor din zonă şi au fost replantaţi, a afirmat un reprezentant al Primăriei Târgu-Jiu, Adrian Drulă, citat de Mediafax.
Decizia de extragere a copacilor a fost luată de autorităţile locale, pentru evitarea aglomeraţiei pe Bulevardul Unirii.
Înainte de amenajarea celor 12 locuri de parcare, şoferii opreau cu maşinile pe marginea drumului, pentru a merge la cumpărături, deşi era interzisă oprirea.
