
# Devet poena za četvrtinu, problemi pod obručem i prvi Partizanov poraz u Evrokupu

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/kosarka/vesti/devet-poena-za-cetvrtinu-problemi-pod-obrucem-i-prvi-partizanov-poraz-u-evrokupu/341727)

Partizanovoj seriji nepobedivosti u Evrokupu, nažalost, došao je kraj. Crno-beli su većeras u Areni naleteli na motivisanu, borbenu i pre svega čvrstu ekipu Venecije, koja je boljom igrom u reketu i sa nekoliko trojki u odlučujućoj, trećoj četvrtini uspela da crno-belima nanese prvi poraz u Evropi – 83:69.
Venecija je imala prednost na skoku tokom većeg dela susreta što je otežavalo posao košarkašima Partizana, jer su trošili dosta energije u defanzivi. Da sve bude još teže po crno-bele, Veneciju je sredinom treće četvrtine počeo da služi i šut. Upravo u tim trenucima, italijanska ekipa napravila je i ključnu razliku na ovoj utakmici koju je uspela da sačuva sve do samog kraja.
Večeras nije pomogla ni odlična partija Rašona Tomasa. Jednostavno, crno-beli su propustili previše prilika da ovaj meč odvedu u svom smeru i Venecija je sasvim zasluženo odnela pobedu.
Nešto sporije su košarkaši Partizana ušli u meč protiv Venecije. Čitava tri minuta crno-beli su čekali na prve poene kada je crnu seriju uspeo da prekine Ognjen Jaramaz pogotkom uz faul. Velike probleme imali su košarkaši domaće ekipe da sačuvaju loptu u reketu, pa su Italijani preko Vata i Udanoa uspeli da se odlepe na sasvim solidnu rezultatsku distancu.
Morao je Andrea Trinkijeri da prekine seriju Venecije već nakon pet minuta košarke. Iako su se crno-beli donekle konsolidovali u napadu, u odbrani je i dalje bilo velikih problema. Gostujući igrači nastavili su da dolaze do poena nakon ofanzivnog skoka.
Ipak, u samoj završnici prvog kvartala proradio je Partizanov šut sa distance, pa su crno-beli nakon trojki Zagorca i Pejdža, a potom i veoma teškog pogotka Pejnersa uz kontakt ipak završili prvi kvartal na pozitivnoj noti i imali svega tri poena zaostatka.
Nastavio je Partizan da igra sa istom energijom i na početku druge deonice. Venecija je doduše pokušala da mu parira, ali se videlo da polako počinje da gubi korak. Fantastičan tandem su u tim trenucima činili Žanis Pejners i Rašon Tomas koji su prvi put crno-bele odlepili na nešto osetniju rezultatsku prednost i naterali gostujućeg trenera Valtera de Rafaelea da zatraži tajmaut.
I on je urodio plodom, Venecija je uspela da uzvrati i u jednom trenutku dođe i do izjednačenja. Ipak, crno-beli su uspeli da se trgnu, ponovo počeli aktivno da pariraju italijanskom šampionu, pa su na velikom odmoru imali i dva poena prednosti – 39:37.
Početak drugog poluvremena kao da je bio preslikan u odnosu na prvo. Ponovo je Partizan pravio veliki broj grešaka kod građenja reketa, dozvoljavao je Veneciji da pokupi veliki broj ofanzivnih skokova, a to nije uspevao da koriguje na drugoj strani terena. Italijane je u trećoj deonici krenuo i šut, pa je Andrea Trinkijeri otprilike na polovini kvartala tražio tajmaut ne bi li nekako razmrdao svoje košarkaše.
Međutim, Venecija je energetski i dalje mnogo bolje stajala na terenu od košarkaša Partizana. Italijani su bili bolji i po zatraženom minutu odmora, krenuo ih je i šut sa distance, pa su brzo uspeli da se odlepe čak i na dvocifrenu razliku. Crno-beli su vrlo loši bili i na šutu sa linije za slobodna bacanja, što je gost masksimalno koristio. Pred poslednjih deset minuta košarke, Venecija je imala čak 14 poena prednosti – 48:62.
Iako su Mozli i Tomas dobrom energijom pokušali da trgnu crno-bele na startu poslednje deonice, Venecija je nastavila da odoleva i da prednost održava na dvocifrenom nivou. A kako je četvrtina odmicala, tako je italijanska ekipa još bolje povezivala redove i krenula da pogađa kako sa distance, tako i iz reketa. Klub iz zalivskog grada je tako sasvim zasluženo odneo pobedu iz Beograda, čak i prilično ubedljivo.
Za kraj, pomenimo samo da je samo Rašon Tomas u Partizanovom timu upisao dvocifren koštgeterski učinak pošto je ubacio 18 poena. Mada pohvale zaslužuje i Vil Mozli sa šest poena, sedam skokova i šest asistencija. Upropastio je utisak jedino sa šutem sa penala: samo 2/6.
Na drugoj strani, Mičel Vot je bio neuhvatljiv za crno-bele, pa je ubacio 27 poena, a pride imao po pet skokova i asistencija čime je sebi vrlo verovatno kupio mesto u petorki kola. Ostin Daje je pobedi doprineo sa 13, Džeremi Čepmen sa 12 poena, a Džulijan Stoun sa 10, ali i 11 skokova i sedam asistencija.
Ni nalik onom meču u Veneciji...

        PARTIZAN – VENECIJA 69:83 (18:21, 21:16, 9:25, 21:21)
      

        Dvorana: "
        Štark arena"
        
        Gledalaca: 
        8.302
        
        Sudije: 
        Karlos Kortes, Jurgis Laurinavičijus, Sinan Isguder
      

        PARTIZAN: 
        Zagorac 7, Pejdž 4, Gordić 8, Parahovski, Jaramaz 9, Miletić, Veličković, Birčević 1, Janković 2, Tomas 18, Pejners 8, Mozli 6
        
        VENECIJA: 
        Judano 4, Stoun 10 (11sk), Bramos 9, Tonut, Daje 13, De Nikolao, Filoj 5, Vidmar 3, Šapel 12, Pelegrino, Čerela, Vat 27.
      

        EVROKUP - 6. kolo
      

        
          
            GRUPA A
          
        
      

        Utorak
      
Andora - Monako 95:68/Hana 16 - Bakner 16/

        Sreda
      

        
          18.30: (1,07) Promiteas (25,0) Makabi Rišon (8,50)
          
          20.30: (1,17) Virtus (20,0) Ulm (5,50)
        
      

        
          
            GRUPA B
          
        
      
UtorakLokomotiva Kubanj - Ritas 82:87/Kulagin 18 - Kairis 16/
Partizan - Venecija 69:83/Tomas 18 - Vot 27/

        Sreda20.00: (2,30) Limož (14,5) Tofaš (1,70)
      

        
          
            GRUPA C
          
        
      

        Sreda17.30: (1,30) Uniks (16,0) Breša (3,90)18.15: (1,30) Darušafaka (16,0) Cedevita Olimpija (3,90)20.45: (1,30) Huventud (16,0) Nanter (3,90)
      

        
          
            GRUPA D
          
        
      

        Utorak
      
Galatasataj - Trento 76:81/Herison 18 - Forej 19/
Arka - Oldenburg 61:73/Župarga 19 - Sirs 16/

        Sreda19.00: (2,55) Budućnost (14,5) Unikaha (1,60)
      

        
          *** kvote su podložne promenama
        
      
Foto: Star Sport
(FOTO: Star Sport)
