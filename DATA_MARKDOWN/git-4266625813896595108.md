
# Обрано нового голову НКРЕКП

Published at: **2019-11-04T17:50:00+00:00**

Author: ****

Original: [ZIK.UA](https://zik.ua/news/2019/11/04/obrano_novogo_golovu_nkrekp_1683473)


        Новим головою Національної комісії, що здійснює регулювання у сферах енергетики і комунальних послуг (НКРЕКП) став Валерій Тарасюк.
      
Як зазначається на сайті НКРЕКП, Тарасюка обрано нині, 4 листопада, шляхом таємного голосування.
Повідомляється, що Тарасюк народився в 1976 році у селищі Казанка Миколаївської області. У 1998 році закінчив Київський університет ім. Тараса Шевченка, Інститут міжнародних відносин.
А 29 жовтня цього року призначений на посаду члена НКРЕКП.
Нагадаємо, президент Володимир Зеленський указами від 29 жовтня призначив членами Національної комісії, що здійснює державне регулювання у сферах енергетики та комунальних послуг, Олексія Магду, Валерія Тарасюка, Ольгу Бабій та Руслана Кайдаша.
Також Зеленський звільнив з посади члена НКРЕКП Євгена Магльованного та Олександра Формагея.
 
 
