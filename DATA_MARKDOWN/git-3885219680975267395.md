
# פסיכולוג מהצפון נעצר בחשד לביצוע עבירות מין בילדים

Published at: **2019-11-01T12:03:00+00:00**

Author: **יניר יגנה ובועז אפרת**

Original: [וואלה! חדשות](https://news.walla.co.il/item/3321051)

פסיכולוג ילדים בן 50, תושב הצפון, נעצר בחשד כי ביצע עבירות מין במטופליו הצעירים. על פי החשד, ביצע הפסיכולוג את המעשים בתקופה בה עבד והתגורר בבאר שבע. החשוד אותר על ידי המשטרה והיום (שישי) הוארך מעצרו בבית משפט השלום בבאר שבע בשלושה ימים.
נציג המשטרה אמר בדיון כי הוגשו נגדו תלונות של ארבעה גברים, שהיו קטינים בעת ביצוע המעשים. על פי החשדות של המשטרה, המעשים החלו בשנות ה-90. אחד המתלוננים אמר בחקירתו כי הקשר ביניהם המשיך לאורך השנים, ועד שנותק בשנת 2015, כשהיה בן 30.
בקרב התושבים במקום בו מתגורר הפסיכולוג, התקבלה הידיעה בתדהמה. לדבריהם, מדובר בפסיכולוג מוערך, שגם אשתו עוסקת במקצוע.
פורום ארגוני הפסיכולוגיה הציבורית בישראל פרסמו הודעה בעקבות הידיעה על מעצר החשוד, בה ביקשו "להוקיע ולהביע שאט נפש" מן המעשים המיוחסים לו. "אם יתגלה כי החשדות, לכאורה, נכונים, מבקש הפורום לחזק את ידי המתלוננים, מתוך הכרה של הקושי הרב הכרוך בעצם הגשת תלונה. הפורום מבקש להבהיר באופן חד משמעי כי כל קיום קשר מיני עם מטופל, בהווה או בעבר, או אלו הקרובים אליו, מהווה עבירה אתית ראשונה במעלה. בקשר טיפול קיימים יחסי מרות ותלות. פריצת הגבול על ידי קיום יחסי מין עלולה להסב נזק נפשי חמור למטופל", נמסר.
לפני כחודשיים נעצר מורה בן 40 מאזור הצפון, החשוד כי במשך שנה ביצע מעשים מגונים בתלמידים בני 14. המשטרה עצרה את המורה, המלמד בפנימיה בכפר סיטרין במועצה האיזורית חוף הכרמל, זאת בתום חקירה סמויה אך שוחרר לבסוף.
(עדכון ראשון: 09:24)

        נגד בכיר הורשע בביצוע עבירות מין חמורות בקצינה ששירתה תחתיו 
         חשד: עבריין מין ביצע מעשים מגונים באח ואחות בתחנה המרכזית בת"א 
         שעת עבודה ביום - 15 אלף שקל בסוף החודש: "משתלם להיות פורץ" תוכן מקודם
      
