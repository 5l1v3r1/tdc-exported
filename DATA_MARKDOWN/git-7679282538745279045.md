
# ऑस्ट्रेलियाई स्पिनर नाथन लियोन ने थामा इंग्लैंड की इस टीम का दामन

Published at: **2019-11-06T18:06:36+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/cricket/story-aussie-spinner-nathan-lyon-signs-for-county-team-hampshire-2835677.html)

ऑस्ट्रेलिया के आफ स्पिनर नाथन लियोन ने अगले सत्र की काउंटी चैंपियनशिप के लिए विदेशी खिलाड़ी के रूप में हैंपशर के साथ करार किया है। उन्होंने साथ ही इसे शानदार मौका करार दिया। हाल में आयोजित एशेज श्रृंखला में ऑस्ट्रेलियाई टीम के अहम सदस्य रहे 31 साल के लियोन ने 2017 में वोरसेस्टरशर की ओर से कुछ मैच खेले थे लेकिन वह 10 टीमों की डिवीजन वन में वह पहली बार हिस्सा लेंगे।
टेस्ट क्रिकेट में 363 विकेट चटकाने वाले लियोन ने कहा, ''ऑस्ट्रेलियाई क्रिकेटरों के साथ लंबा और सफल रिश्ता रखने वाली प्रमुख काउंटी टीम के साथ जुड़ना शानदार मौका है।
उन्होंने कहा, ''मुझे इंग्लैंड में क्रिकेट खेलना पसंद है और इसमें कोई संदेह नहीं कि मैं 2020 की गर्मियां हैंपशर के खिलाड़ियों, कोचों, सदस्यों और समर्थकों के साथ बिताने का लुत्फ उठाऊंगा। लियोन ने कहा, ''हमारा ध्यान 2020 में काउंटी चैंपियनशिप जीतने पर होगा- मैं इंतजार नहीं कर सकता।

        
          INDvsBAN, 2nd T20: पहले मैच में हार के बाद भारत की प्लेइंग XI में दिख सकते हैं ये बदलाव
        
      
