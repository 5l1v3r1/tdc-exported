
# Eski HDP Milletvekili Zeydan hakkındaki tahliye kararı kaldırıldı

Published at: **2019-11-02T05:42:00+00:00**

Author: ****

Original: [medya faresi](http://www.medyafaresi.com/haber/eski-hdp-milletvekili-zeydan-hakkindaki-tahliye-karari-kaldirildi/926063)

Gazete Karınca'nın haberine göre Edirne Cezaevi’nde HDP’nin eski Eş Genel Başkanı Selahattin Demirtaş ile aynı hücrede kalan Zeydan’ın dün akşam tahliye edilmesi beklenirken, Diyarbakır Cumhuriyet Başsavcılığı tahliye kararına itiraz etti.
Mahkeme, yapılan itirazı kabul etti.
Zeydan, kararın kabul edilmesi üzerine tahliye edilmeyecek.
Edirne F Tipi Cezaevi’nde 4 Kasım 2016’dan beri tutuklu bulunan eski HDP Hakkari Milletvekili Abdullah Zeydan hakkında tahliye bugün (1 Kasım) kararı verilmişti.
Zeydan’ın avukatları Mahsuni Karaman ve Murat Arksak, 25 Ekim’de Diyarbakır 5. Ağır Ceza Mahkemesi’ne “infazın durdurulması” ve “dosyanın temyize gönderilmesi” talebiyle başvuru yapmıştı.
Bunun üzerine mahkeme, Resmi Gazete yayımlanarak yürürlüğe giren birinci yargı paketi kapsamında Zeydan hakkında “örgüt propagandası”ndan 3 yıl 1 ay 15 gün hapis cezası ile “örgüte yardım yataklık etme” iddiasıyla verilen 5 yıl hapis cezasında infazın durdurulmasına karar verdi.
Avukat Karaman, bu gelişmeyi Twitter üzerinden duyurarak, “Hakkındaki hükmün, yasal değişiklik nedeniyle temyizi üzerine infazın durdurulması ve tahliye kararı verildi” dedi
