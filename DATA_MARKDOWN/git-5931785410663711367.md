
# Danilović o novom selektoru: Imam imena, bilo je pomaka

Published at: **2019-11-04T13:17:59+00:00**

Author: **Darko**

Original: [Sportska centrala](https://www.sportskacentrala.com/2019/11/04/danilovic-o-novom-selektoru-imam-imena-bilo-je-pomaka/)

Predsednik Košarkaškog saveza Srbije Predrag Danilović istakao je da ima napretka u traženju novog selektora muške reprezentacije, ali da u ovom trenutku ne želi da otkriva kandidate.
– Imam imena, bilo je pomaka. Razgovori su u toku. Međutim, zbog osetljivosti teme i da ne bismo spekulisali, pošto smo svi treneri u Srbiji i svi najbolje sve znamo… Biće javljeno onog momenta kada se to definitivno bude iskristalisalo. Bilo bi neozbiljno da bilo šta pričamo pre toga – rekao je Danilović na konferenciji za medije u Kući košarke, prenosi Tanjug.
Srbija je ostala bez selektora u septembru posle petog mesta na Svetskom prvenstvu u Kini i odlaska Alesandra Đorđevića.
