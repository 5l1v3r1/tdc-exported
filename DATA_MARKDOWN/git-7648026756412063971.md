
# כבוד: קבוצת הכדורשת נשים של עיריית פת זכתה במדליית כסף בספורטיאדה

Published at: **2019-11-06T10:19:00+00:00**

Author: **אורי קידר**

Original: [חדשות פתח תקוה](http://mynetpetahtikva.co.il/%d7%a1%d7%a4%d7%95%d7%a8%d7%98/%d7%9b%d7%91%d7%95%d7%93-%d7%a7%d7%91%d7%95%d7%a6%d7%aa-%d7%94%d7%9b%d7%93%d7%95%d7%a8%d7%a9%d7%aa-%d7%a0%d7%a9%d7%99%d7%9d-%d7%a9%d7%9c-%d7%a2%d7%99%d7%a8%d7%99%d7%99%d7%aa-%d7%a4-%d7%aa-%d7%96%d7%9b%d7%aa%d7%94-%d7%91%d7%9e%d7%93%d7%9c%d7%99%d7%99%d7%aa-%d7%9b%d7%a1%d7%a3-%d7%91%d7%a1%d7%a4%d7%95%d7%a8%d7%98%d7%99%d7%90%d7%93%d7%94-416267/4)

כבוד לנשות עיריית פתח תקווה. נבחרת הכדורשת נשים של העירייה זכתה במדליית הכסף אחרי שסיימה במקום השני בתחרות הספורטיאדה שנערכה בשבוע שעבר באילת.
את הגביע העניקה לקבוצה עו"ד איילת גלילי, תושבת העיר בעצמה וסגנית יו"ר נעמת ויו"ר אגף ספורט וגמלאים. גלילי: "הייתה לי הזכות להעניק את הגביע לנבחרת מעולה של נשים ספורטאיות שלחמו כמו אריות כל הדרך לגמר".
הספורטיאדה ה-39 באילת נערכה בארגונו של מנכ"ל מרכז הפועל יורם אורנשטיין ובמעמד יו"ר ההסתדרות ארנון בר דוד. את אירוע הפתיחה הנחה כדורגלן העבר ועיתונאי הספורט בהווה רז זהבי כשהמשתתפים נהנים מהופעה של הזמרים שלומי שבת ופבלו רוזנברג. באירוע השתתפו כעשרת אלפים ספורטאים ממאות מקומות עבודה, מאמנים ואנשי ספורט מובילים שמתחרים במסגרת קבוצותיהם במגוון ענפי ספורט.
