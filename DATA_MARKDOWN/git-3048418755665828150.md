
# BRIEFJE VAN JAN – Aan Jesse Klaver

Published at: **2019-11-01T10:15:00+00:00**

Author: **Jan Dijkgraaf**

Original: [ThePostOnline](https://tpo.nl/2019/11/01/briefje-van-jan-aan-jesse-klaver-7/)

Ouwe Ziektewetfraudeur!
Je kunt weer naar buiten hoor, Jes.
De boeren zijn aan het werk, de mensen in de bouw zijn aan het werk en de mensen die je de warmtepomp, de batterijauto en de Afrikaanse CO2-uitstoters door hun strot wil duwen ook.
Niemand ziet het, dat er helemaal niks aan de hand was met je enkel.
Dus gooi je haar door de war, strik je Nikes, trek een vuile hoodie aan, zet een baseball-petje op en ga gewoon lekker door de Haagse binnenstad wandelen met de kinderwagen.
Wat je daar ziet, zal je verbazen, Jesse.
Die van Extinction Rebellion zijn compleet verdwenen. Die van de klimaatstakingen hebben nu de temperatuur onder de 15 graden is gezakt even winterstop. Niemand heeft het ook meer over ‘Parijs’. Of over het ‘Klimaatakkoord’. Mark Rutte, tot voor kort vooral een buiglaaf die zich welwillend door Robbie Jetten en jou liet nemen, luistert weer naar de clubs die zorgen dat de centjes binnen komen. Hans de Boer van VNONCW en Maxime Verhagen van Bouwend Nederland hoeven maar te sms’en, of het gezond verstand keert zelfs bij Rutte terug.
En nu vindt Greta Thunberg een bezoek aan Nederland ook nog te min. Past niet meer in het volle reisschema van de Sokpop van Soros. Het weer in Zuid-Amerika, waar de Dochter van de Duivel thans rondreist, is nou eenmaal een stuk prettiger.
Het momentum is verdwenen, Jesse.
Nu Van Tongeren nog.
Groet,
JanD

        
          Wil je dat het dagelijkse ‘Briefje van Jan’ ook in 2020 blijft verschijnen? Doe dan een vaste maandelijkse donatie via Back me of een incidentele gift via Bunq me. En anders lekker niet. Vrij land.
        
      
