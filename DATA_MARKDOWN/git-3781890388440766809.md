
# ราชันถล่มกาลาฯ-ไก่จิกดาวแดงยับ

Published at: **2019-11-06T21:56:00+00:00**

Author: ****

Original: [เดลินิวส์](https://www.dailynews.co.th/sports/740373)


        "ราชันชุดขาว" สุดโหดหลังเปิดบ้านถล่ม "กาลาตาซาราย" ยับ 6-0 ศึก แชมเปี้ยนส์ ลีก ส่วน "ไก่เดือยทอง" ฟอร์มดุบุกจิก "ดาวแดง" 4-0
      
ศึกยูฟ่า แชมเปี้ยนส์ ลีก รอบแบ่งกลุ่ม กรุ๊ป A เมื่อวันพุธที่ผ่านมา รีล มาดริด ยักษ์ใหญ่จากสเปน โชว์ฟอร์มดุ หลังเปิดรัง ซานติอาโก เบร์นาเบว ถล่ม กาลาตาซาราย จากตุรกี ไม่เลี้ยง 6-0 โดยเจ้าถิ่นได้ประตูจากทำแฮตทริกของ โรดรีโก ดาวยิงวัย 18 ปี ในนาทีที่ 4, 7 และ90+2, เซร์คิโอ รามอส นาทีที่ 14 (จุดโทษ) และคาริม เบนเซมา นาทที่ 45 กับ 81 ทำให้ "ราชันชุดขาว" มี 7 คะแนนจาก 4 นัดอยู่ที่ 2 ส่วน กาลาตาซาราย มีแต้มเดียวรั้งบ๊วย"ซน"เบิ้ลพาไก่จิกดาวแดงยับกลุ่ม B ทอตแนม ฮอตสเปอร์ จากอังกฤษ ทำผลงานสุดหรู หลังบุกไปต้อน เซอร์เวนา ซเวซดา จากเซอร์เบียร์ ได้อย่างเหนือชั้น 4-0 โดยทีมเยือนได้ประตูจาก โจวานี โล เซลโซ นาทีที่ 34, ซน ฮึง มิน นาทีที่ 57 กับ 61 และคริสเตียน อีริคเซน นาทีที่ 85 ทำให้ "ไก่เดือยทอง" มี 7 คะแนนจาก 4 นัดอยู่ที่ 2 ส่วน "ดาวแดง" มี 3 คะแนนรั้งอันดับ 3 ของกลุ่มผลคู่อื่น กลุ่ม A ปารีส แซงต์ แชร์กแมง ชนะ คลับ บรูช 1-0, กลุ่ม C ดินาโม ซาเกร็บ เสมอ ชัคตาร์ 3-3, กลุ่ม D เลเวอร์คูเซน ชนะ แอตฯ มาดริด 2-1ภาพ gettyimages 
