
# Αυτοκίνητα από 350 ευρώ: Αναλυτικά όλη η λίστα με τα οχήματα και τις τιμές

Published at: ****

Author: ****

Original: [CNN.gr](https://www.cnn.gr/news/ellada/story/196388/aytokinita-apo-350-eyro-analytika-oli-i-lista-me-ta-oximata-kai-tis-times)

Newsroom, CNN Greece 08:21 , 06 November 2019
Συγκεκριμένα, τη Δευτέρα 11 Νοεμβρίου θα διενεργηθεί στην αποθήκη του Τελωνείου Πατρών, Κτήριο Λιμένα Γούναρη 1, προφορική πλειοδοτική δημοπρασία τροχοφόρων οχημάτων για κυκλοφορία, Ο.Τ.Κ.Ζ. και διάλυση.
Ο τόπος φύλαξης των δημοπρατούμενων οχημάτων αναγράφεται στο τέλος κάθε κατάστασης.
Όλα τα οχήματα δημοπρατούνται σύμφωνα με τους ΝΕΟΥΣ ΓΕΝΙΚΟΥΣ ΟΡΟΥΣ ΠΩΛΗΣΗΣ ΤΡΟΧΟΦΟΡΩΝ, οι οποίοι είναι αναρτημένοι στον ιστότοπο www.aade.gr (MENOY>Δημοπρασίες ΔΔΔΥ). Η συμμετοχή καθενός των πλειοδοτών στη διαδικασία της δημοπρασίας προϋποθέτει την πλήρη ενημέρωση του επί των όρων πώλησης που ισχύουν. Δήλωση άγνοιας αυτών δεν γίνεται δεκτή.
Στις τιμές εκποίησης των οχημάτων συμπεριλαμβάνεται ο αναλογών Φ.Π.Α.
Για τα μη κοινοτικά οχήματα ο αγοραστής υποχρεούται πριν την παραλαβή τους να υποβάλλει τη σχετική διασάφηση εισαγωγής, επί της οποίας υπολογίζονται και καταβάλλονται οι αναλογούσες δασμοφορολογικές επιβαρύνσεις.
Για τα προς κυκλοφορία οχήματα η εγγύηση είναι 300 ευρώ, οι δε προσφορές για να γίνουν δεκτές πρέπει να διαφέρουν από την τιμή εκκίνησης η μία από την άλλη κατά 50 ευρώ τουλάχιστον.
Για τα προς Ο.Τ.Κ.Ζ. και διάλυση, εκτός δικύκλων, οχήματα η εγγύηση συμμετοχής είναι 100 ευρώ, οι δε προσφορές για να γίνουν δεκτές πρέπει να διαφέρουν από την τιμή εκκίνησης η μία από την άλλη κατά 20 ευρώ τουλάχιστον.
Για τα προς διάλυση δίκυκλα οχήματα η εγγύηση συμμετοχής είναι 50 ευρώ, οι δε προσφορές για να γίνουν δεκτές πρέπει να διαφέρουν από την τιμή εκκίνησης η μία από την άλλη κατά 20 ευρώ τουλάχιστον.
Οι συμμετέχοντες στη δημοπρασία υποχρεούνται να φέρουν την αστυνομική τους ταυτότητα και να δηλώνουν στην επιτροπή τον Α.Φ.Μ., την αρμόδια Δ.Ο.Υ. και την ιδιότητά τους.
Το 20% της τιμής κατακύρωσης (προκαταβολή) καταβάλλεται αμέσως μόλις τελειώσει η πλειοδοσία για κάθε όχημα και μετά την υπογραφή του πρακτικού ανακηρύξεως πλειοδότη.
Η έκπτωση όταν η πληρωμή γίνεται τοις μετρητοίς ορίζεται σε 30% στο σύνολο της προσφερόμενης τιμής.
Τα δημοπρατούμενα οχήματα είναι μεταχειρισμένα, με ζημιές, φθορές και ελλείψεις και χρήζουν επισκευής πριν κυκλοφορήσουν.
Οι ενδιαφερόμενοι οφείλουν να τα εξετάσουν μαζί με τεχνικούς της επιλογής τους πριν λάβουν μέρος στη δημοπρασία, προκειμένου να προσδιορίσουν το ύψος των ζημιών, ώστε να διαμορφώνουν ανάλογα και τις προσφορές τους.
Η εξέταση περιλαμβάνει ό,τι κριθεί αναγκαίο, χωρίς τη χρήση εργαλειών ή άλλων μηχανικών μέσων και χωρίς να τεθεί σε κίνηση το όχημα. Επίσης, πολλά στοιχεία τους, όπως έτος κατασκευής, κυβισμός, τύπος κλπ. ελήφθησαν και από τις εξωτερικές ενδείξεις τους προς καλύτερη ενημέρωση του αγοραστικού κοινού, κατόπιν αυτού οι αγοραστές οφείλουν να ερευνούν και από μόνοι τους την ακρίβεια των στοιχείων αυτών. Η Υπηρεσία μας για τα στοιχεία αυτά καθώς και τυχόν κρυμμένα ελαττώματα ουδεμία ευθύνη φέρει.
Βάσει των όρων πώλησης, ακυρώσεις δεν γίνονται δεκτές.
Για τη θέση του οχήματος σε κυκλοφορία ο αγοραστής υποχρεούται με δική του ευθύνη και δαπάνες να ολοκληρώσει τις διαδικασίες καταβολής του τέλους ταξινόμησης, την έκδοση νέων πινακίδων και την καταβολή των τελών κυκλοφορίας.
Οι ενδιαφερόμενοι πριν λάβουν μέρος στις δημοπρασίες πρέπει να ενημερώνονται από τις αρμόδιες Υπηρεσίες Μεταφορών για τις εκάστοτε ισχύουσες διατάξεις ως προς την ταξινόμηση, το είδος του καυσίμου, τον τόπο ταξινόμησης τα όρια εκπομπής καυσίμων κλπ και των οποίων άγνοια δεν μπορούν να επικαλεστούν μετά την αγορά των οχημάτων.
Τα νομικά πρόσωπα συμμετέχουν στις δημοπρασίες δια του νόμιμου εκπροσώπου τους ή με πληρεξούσιο οριζόμενο από συμβολαιογράφο για τα οχήματα προς κυκλοφορία ή με εξουσιοδοτημένο εκπρόσωπο για τα υπόλοιπα οχήματα. Σε κάθε περίπτωση οφείλουν να προσκομίσουν τα νομιμοποιητικά έγγραφα της εταιρείας (επικυρωμένο αντίγραφο της συστατικής πράξης-καταστατικό,ΦΕΚ δημοσίευσης του καταστατικού, πρόσφατο πιστοποιητικό μεταβολών από το οικείο Πρωτοδικείο και ΓΕΜΗ με τα αντίστοιχα ΦΕΚ αυτών.
Δικαίωμα συμμετοχής στις δημοπρασίες των Οχημάτων Τέλους Κύκλου Ζωής (Ο.Τ.Κ.Ζ.) όπως χαρακτηρίζονται από το Π.δ. 116/2004 και τα οποία δημοπρατούνται είτε το καθένα χωριστά είτε ομαδικά έχουν μόνο φορείς αδειοδοτημένοι από την Ε.Ο.Ε.
Δικαίωμα συμμετοχής για τα οχήματα προς διάλυση που δημοπρατούνται είτε το καθένα χωριστά είτε ομαδικά , έχουν εκτός από φορείς αδειοδοτημένους από την Ε.Ο.Ε. και όσοι ασκούν δραστηριότητα συναφή με την διαχείριση των οχημάτων αυτών, η άδεια λειτουργίας της οποίας προϋποθέτει την έκδοση απόφασης έγκρισης περιβαλλοντικών όρων (Α.Ε.Π.Ο.) ή Πρότυπες Περιβαλλοντικές Δεσμεύσεις (Π.Π.Δ.), χωρίς απαραίτητα να έχουν υποχρέωση συμμετοχής σε συλλογικό σύστημα εναλλακτικής διαχείρισης.
Οι ενδιαφερόμενοι πλειοδότες αγοραστές για τα προς ΟΤΚΖ και διάλυση οχήματα προκειμένου να λάβουν μέρος στην δημοπράτηση αυτών θα πρέπει να υποβάλλουν τα έγγραφα αδειοδότησης και πιστοποίησης τους στην Υπηρεσία μας προς εξέταση τουλάχιστον 3 ημέρες πριν την ημερομηνία διεξαγωγής της δημοπρασίας.
Οι αγοραστές των Ο.Τ.Κ.Ζ και των οχημάτων για διάλυση, κατά τον διακανονισμό υποχρεούνται επιπλέον να υποβάλουν υπεύθυνη δήλωση του Ν.1599/1986 ότι τα αγοραζόμενα οχήματα θα διαλυθούν και δεν θα τεθούν σε κυκλοφορία.
Η επίσκεψη των οχημάτων στην αποθήκη της Κ. Αχαΐας επιτρέπεται ελεύθερα από την Τρίτη 5/11 μέχρι την Παρασκευή 8/11, κατά τις εργάσιμες ημέρες και ώρες από 08:30 μέχρι 13:30, με εξαίρεση για το υπό στίχο 16 του «ΠΙΝΑΚΑΣ 2. ΦΟΡΤΗΓΑ ΟΧΗΜΑΤΑ ΓΙΑ ΚΥΚΛΟΦΟΡΙΑ ΚΟΙΝΟΤΙΚΗΣ ΠΡΟΕΛΕΥΣΗΣ», οι επισκέψεις θα γίνονται από τις 13:30 μέχρι τις 15:00.
Δεν επιτρέπεται το επισκεπτήριο κατά τη διάρκεια διεξαγωγής της δημοπρασίας, παρά μόνο μετά το πέρας αυτής για τριάντα (30) λεπτά παρουσία του προσωπικού της υπηρεσίας, σε όσους εκ των ανακηρυχθέντων πλειοδοτών το επιθυμούν.
Ο Διακανονισμός του τιμήματος των δημοπρατηθέντων οχημάτων γίνεται υποχρεωτικά σε 30 ημερολογιακές ημέρες από την επόμενη ημέρα της κατακύρωσης των αποτελεσμάτων της δημοπρασίας.
Δύναται να παραταθεί με απόφαση του Προϊσταμένου της Υπηρεσίας και δεν μπορεί να υπερβαίνει τις 45 ημερολογιακές ημέρες συνολικά (ανώτατη προθεσμία και για την παραλαβή του οχήματος), ύστερα από εμπορόθεσμη αίτηση του αγοραστή, ο οποίος οφείλει να καταβάλει κατά το διακανονισμό του υπολοίπου τιμήματος τις προσαυξήσεις που προβλέπονται από τον ΚΕΔΕ για χρέη προς το Δημόσιο, καθώς και τις ανάλογες επιβαρύνσεις που θα προκύψουν για κάθε μέρα καθυστέρησης παραλαβής του οχήματος λόγω της παράτασης του διακανονισμού.

        Διαβάστε επίσης
      
