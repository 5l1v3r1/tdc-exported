
# Android Auto presto ci mostrerà il meteo nella barra di stato del display in auto (foto)

Published at: **2019-11-07T07:31:15+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/07/android-auto-presto-ci-mostrera-meteo-nella-barra-del-display-auto-foto-679162/)

Android Auto è il servizio di infotainment che Google ha sviluppato specificatamente per i contesti di guida. Il servizio è destinato ad essere completamente integrato in Google Assistant, ma le novità non sarebbero limitate a questo.
Secondo XDA infatti, che ha realizzato il teardown dell’apk relativo all’ultimo aggiornamento rilasciato, Android Auto potrebbe presto ricevere una nuova funzionalità: questa consisterebbe nella possibilità di abilitare la visualizzazione delle informazioni meteo nella barra di stato del display in auto, usando la posizione acquisita mediante lo smartphone collegato. L’immagine in galleria mostra come apparirebbe la relativa opzione per abilitarla nelle impostazioni di Android Auto.
Attualmente la funzionalità non è stata implementata pubblicamente. Torneremo ad aggiornarvi appena emergeranno ulteriori novità in questo senso.

        Disponibile su Google Play
      
