
# دویدن طول عمر را افزایش می‌دهد

Published at: **2019-11-06T10:49:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620169/%D8%AF%D9%88%DB%8C%D8%AF%D9%86-%D8%B7%D9%88%D9%84-%D8%B9%D9%85%D8%B1-%D8%B1%D8%A7-%D8%A7%D9%81%D8%B2%D8%A7%DB%8C%D8%B4-%D9%85%DB%8C%E2%80%8C%D8%AF%D9%87%D8%AF)


        مطالعات اخیر محققان دانشگاه ویکتوریا در استرالیا نشان می‌دهد دویدن حتی به میزان کم، ولی در قالب یک برنامه منظم،‌ منجر به افزایش طول عمر می‌شود.
      

        آفتاب‌‌نیوز :
      
به گزارش پایگاه خبری مدیکال نیوز، محققان دانشگاه ویکتوریا در ملبورن استرالیا اطلاعات بیش از ۲۳۲ هزار داوطلب را در مدت زمان ۳.۵ تا ۳۵ سال بررسی، تجزیه و تحلیل کردند. نتایج این مطالعات نشان می‌دهد دویدن حتی به میزان کم، ولی در قالب یک برنامه منظم،‌ منجر به افزایش طول عمر می‌شود.
در این مطالعه آمده است دویدن احتمال مرگ ناشی از بیماری‌های قلبی و سرطان را به ترتیب ۳۰ و ۲۳ درصد کاهش می‌دهد. هنوز علت ارتباط دویدن با کاهش خطر مرگ زودرس مشخص نیست؛ ولی محققان بر این باورند دویدن بهترین گزینه برای افرادی است که وقت زیادی برای ورزش ندارند.
به گزارش سازمان جهانی بهداشت، بیماری‌های قلبی مهمترین عامل مرگ و میر در سراسر جهان است. افزایش چاقی و اضافه وزن در دهه‌های اخیر، کاهش تحرک فیزیکی، اشتیاق به غذاهای آماده و ناسالم و استعمال دخانیات از مهمترین عوامل بروز بیماری‌های قلبی هستند که با اتخاذ شیوه زندگی سالم، تحرک کافی و پیروی از رژیم غذایی سالم به راحتی کنترل می‌شوند.
نتایج این مطالعه در نشریه British Journal of Sports Medicine منتشر شده است.
