
# Підліток убив 14-річну дівчину під Одесою

Published at: **2019-11-04T14:16:34+00:00**

Author: ****

Original: [Українська правда](https://www.pravda.com.ua/news/2019/11/4/7230950/)

В Одеській області неповнолітній убив 14-річну Дарію Дробот, з якою у компанії інших дітей відпочивав у лісі. Наразі зловмисника затримали.
Джерело: брифінг керівника Головного управління Національної поліції в Одеській області Олега Беха
Пряма мова: "У лісосмузі з ознаками насилля дівчинка оголена була знайдена. Після її розтину стало відомо, що смерть наступила від механічної асфіксії, тобто удушення. Була зламана під’язична кістка, крім того на голові були множинні садна від можливих ударів". 
Деталі: За словами правоохоронця, увечері 2 листопада мати 14-річної дівчинки повідомила, що донька ще вдень пішла з друзями гуляти та не повернулася.
На пошуки орієнтували весь особовий склад поліції, переглянули записи з камери відеоспостереження і встановили напрямок руху дитини.
Того ж вечора встановили та опитали підлітків, у компанії яких вона відпочивала. Діти розповіли, що усі разом були за містом, а потім дівчина кудись пішла з неповнолітнім хлопцем з їхньої ж компанії.  
Тіло Дар’ї знайшли вранці у лісосмугі на території Лиманського району.  
Того ж дня встановили і затримали неповнолітнього, якого останнім бачили з загиблою. Він переховувався у своїх знайомих.
Підозрюваний – 15-річний одесит, який уже притягувався до кримінальної відповідальності за грабіж і перебував на умовному терміні і на профілактичному обліку у поліції.
На момент затримання він був у стані наркотичного сп’яніння. Пізніше він зізнався у вбивстві.
Також з’ясувалося, що після вчиненого хлопець вкрав телефон убитої.  
Наразі з затриманим проводяться невідкладні слідчі дії, вирішується питання про оголошення підозри та обрання запобіжного заходу.
За даним факто розпочато кримінальне провадження за п.6 ч.2 ст. 115 (убивство малолітньої дитини) ККУ.
