
# На Донбасі зафіксовано вже три атаки з боку НЗФ, – Міноборони

Published at: **2019-11-04T13:00:00+00:00**

Author: ****

Original: [ZIK.UA](https://zik.ua/news/2019/11/04/na_donbasi_zafiksovano_vzhe_try_ataky_z_boku_nzf__minoborony_1683153)


        Від початку поточної доби незаконні збройні формування здійснили 3 обстріли на Донбасі.
      
Про це повідомляє пресслужба Міноборони.
«На Луганському напрямку противник вночі з боку Доломітного випустив 4 міни 82-го калібру, вів вогонь з ручних протитанкових і автоматичних станкових гранатометів та великокаліберних кулеметів по опорних пунктах підрозділів Об’єднаних сил неподалік Новолуганського», – йдеться у повідомленні.
Також після 9-ї ранку НЗФ понад пів години з автоматичних гранатометів, кулеметів великого калібру та стрілецької зброї обстрілювали позиції українських військ, обладнані поблизу Кримського.
Крім того, на Донецькому напрямку близько 9-ї години ранку з ручних протитанкових гранатометів були обстріляні наші військовослужбовці, які виконують бойові завдання в районі населеного пункту Пищевик.
«Внаслідок сьогоднішніх ворожих обстрілів втрат серед особового складу Об’єднаних сил немає», – зазначили в Міноборони.
Нагадаємо, минулої доби, 3 листопада, незаконні збройні формування 14 разів порушили «тишу» на Донбасі.
