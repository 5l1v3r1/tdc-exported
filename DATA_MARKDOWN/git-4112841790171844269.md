
# Cardi B prezradila čoho sa bojí najviac moderátorke Cardi E. Kto je jej dvojníčka?

Published at: **2019-11-02T16:32:00+00:00**

Author: **Viktor Kniš**

Original: [REFRESHER](https://refresher.sk/76138-Cardi-B-prezradila-coho-sa-boji-najviac-moderatorke-Cardi-E-Kto-je-jej-dvojnicka)


        Nie je veľa známych interpretov, ktorí by sa na verejnosti prezentovali emotívnejšie ako práve Cardi B.
      
Populárna moderátorka Ellen sa tentokrát vo svojej show prezliekla sa Cardi B, a to so všetkým, čo k tomu patrí, vrátane vyzývavého oblečenia a pŕs po plastickej operácii. Dôvod bol jednoduchý, práve táto raperka bola hosťom v najnovšom halloweenskom pokračovaní obľúbeného konceptu, v rámci ktorého jej celebrity prezradia viac, ako komukoľvek inému.
Cardi B odhalila, že jej najväčším strachom sú výšky a tma. Nie však taká, keď je ešte možné vidieť tiene, ale skutočná čierna tma. To je dôvod, prečo spí pri zapnutej televízii a závesy na oknách nezaťahuje úplne. 
Okrem toho sme sa dozvedeli, že po skončení show Rhythm+Flow na Netflixe má v pláne dať možnosť hneď niekoľkým zatiaľ málo známym účastníkom vydávať pesničky pod jej mentorstvom. 
Taktiež sme sa dozvedeli, že jedna z obľúbených vecí na materstve v jej prípade je tiež to, že môže jesť sladkosti, ktoré dostane jej dcéra. Taktiež sa vraj chystá v Las Vegas navštíviť miesto s tajomnou krabicou, ktorej by sa vraj nemal nikto dotýkať, lebo bude mať navždy nešťastie. Cardi B dodáva, že tam chce ísť preto, lebo sa jej má v pláne dotknúť. Je zvedavá, či je povera pravdivá. 
