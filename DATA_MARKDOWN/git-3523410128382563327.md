
# 
        ترامپ برای فتح «آیوا» خیز برداشت
      

Published at: **2019-11-02T11:23:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637425/%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D9%81%D8%AA%D8%AD-%D8%A2%DB%8C%D9%88%D8%A7-%D8%AE%DB%8C%D8%B2-%D8%A8%D8%B1%D8%AF%D8%A7%D8%B4%D8%AA)

به گزارش بولتن نیوز، دونالد ترامپ رئیس‌جمهوری آمریکا از احتمال امضای نخستین مرحله از توافق تجاری با چین در ایالت کلیدی و در عین حال زراعت محورِ «آیوا» خبر داد.
آیوا از جمله ایالت‌های سرنوشت‌ساز در انتخابات ریاست‌جمهوری ۲۰۲۰ است حال آنکه به دلیل جنگ تجاری با چین که محصول اعمال تعرفه‌های سنگین بر کالاهای چینی و درمقابل، امتناع پکن از خرید محصولات کشاورزی آمریکایی است، متحمل ضرر زیادی شده است.
قرار بود این توافق در اجلاس همکاری اقتصادی آسیاپاسیفیک که مقرر بود در بازه زمانی ۱۶ تا ۱۷ نوامبر (۲۵ تا ۲۶ آبان) در شیلی برگزار شود، به امضای ترامپ و شی جینپینگ همتای چینی برسد اما شیلی از میزبانی مراسم امتناع داده و رئیس‌جمهوری آمریکا می‌گوید ترجیح می‌دهد در آیوا یا جایی دیگری از آمریکا میزبان شی باشد.
با این حساب، امضای توافق به اوایل ماه میلادی فوریه موکول می‌شود که شرایط جوی آیوا مساعد است.
ترامپ در انتخابات ۲۰۱۶، آیوا را به نسبت آراء ۵۱.۱ درصد در برابر ۴۱.۷ درصد از هیلاری کلینتون رقیب دموکرات بُرد.
