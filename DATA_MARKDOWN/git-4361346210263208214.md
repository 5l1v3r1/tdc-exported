
# 
        Börtönbe küldené András herceget Virginia Roberts
      

Published at: **2019-11-07T09:30:00+00:00**

Author: **H.P.**

Original: [www.borsonline.hu](http://www.borsonline.hu/aktualis/bortonbe-kuldene-andras-herceget-virginia-roberts/186025)


        Kamerák elé állt András yorki herceg vádlója. A 35 éves Virginia Roberts szerint II. Erzsébet királynő másodszülött fiának a rács mögött lenne a helye, amiért szexuális kapcsolatot létesített vele, mikor még csak 17 éves volt. 
        Kamerák elé állt András yorki herceg vádlója. A 35 éves Virginia Roberts szerint II. Erzsébet királynő másodszülött fiának a rács mögött lenne a helye, amiért szexuális kapcsolatot létesített vele, mikor még csak 17 éves volt.
      
A nőt 20 évvel ezelőtt Jeffrey Epstein New York-i villájában tartotta fogva szexrabszolgaként. Virginia Roberts szerint az amerikai üzletember arra utasította őt még kiskorúként, hogy feküdjön le befolyásos barátaival, köztük András herceggel is. A nő szeretné, ha bántalmazóit felelősségre vonnák.
– A világ elitjének voltam kiszolgáltatva. Meg kéne szégyeníteni őket, mert szörnyűséges dolgokat műveltek. A testemnek nincs olyan része, amit ne bántalmaztak volna – mondta a 60 Minutes Australia interjújának előzetesében Virginia. A nő azt a fotót is megmutatta a kameráknak, amelyen átkarolja őt András herceg. Állítása szerint a képet még Epstein készítette abban a villában, ahol fogva tartották őt.
– András hercegnek börtönben a helye. De vajon rács mögé kerül valaha is? Valószínűleg nem – közölte Virginia. A Buckingham-palota korábban közleményben tagadta a vádakat, a yorki herceg ügyvédei pedig hamisítványnak nevezték a fotót.
