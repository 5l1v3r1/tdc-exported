
# బండి సంజయ్‌పై దాడి: ఎన్‌హెచ్‌ఆర్సీ కేసు నమోదు

Published at: **2019-11-07T13:21:10+00:00**

Author: ****

Original: [Andhrajyothy](https://www.andhrajyothy.com/artical?SID=948823)

ADVT
ఢిల్లీ: బీజేపీ ఎంపీ బండి సంజయ్‌పై దాడి చేసిన పోలీసులపై ఎన్‌హెచ్‌ఆర్సీ కేసు నమోదు చేసింది. రాష్ట్ర ప్రభుత్వం, పోలీసులకు ఎన్‌హెచ్‌ఆర్సీ నోటీసులు జారీ చేసింది. ప్రతివాదులుగా సీఎస్‌, హోంశాఖ కార్యదర్శి, డీజీపీ, కరీంనగర్ సీపీ, దాడి ఘటనలోని పోలీస్ అధికారులను చేర్చింది.
 
మరోవైపు పోలీసుల దాడి ఘటనపై లోక్‌సభ స్పీకర్‌కు బండి సంజయ్ ఫిర్యాదు చేశారు. తన హక్కులకు పోలీసులు భంగం కలిగించారని.. ప్రివిలేజ్ మోషన్ ఇచ్చారు. ఆర్టీసీ డ్రైవర్ బాబు అంతిమయాత్రలో తనపై దాడికి పాల్పడ్డ పోలీసులపై చర్యలు తీసుకోవాలని కోరారు. ఇన్‌చార్జ్‌ సీపీ సత్యనారాయణ, అడిషనల్ డీసీపీ సంజీవ్, ఏసీపీ నాగయ్య, ఇన్‌స్పెక్టర్ అంజయ్యపై చర్యలు తీసుకోవాలని విన్నవించారు.
