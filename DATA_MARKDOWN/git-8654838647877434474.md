
# Death Stranding, il lavoro di Hideo Kojima è una reazione a Trump e alla Brexit

Published at: **2019-11-04T00:00:00+00:00**

Author: **Davide Spotti**

Original: [Multiplayer.it](https://multiplayer.it/notizie/death-stranding-lavoro-hideo-kojima-reazione-trump-brexit.html)

Le tematiche trattate in Death Stranding affondano le loro radici nella situazione geopolitica contemporanea. A spiegarlo è stato lo stesso Hideo Kojima, durante un interessante documentario della durata di 26 minuti realizzato da BBC Radio 1 Newsbeat.Oltre ad aver parlato del suo desiderio di dedicarsi anche ai film in futuro, l'autore giapponese è entrato nel merito delle delicate vicende politiche che hanno interessato in particolare Stati Uniti e Regno Unito."Il presidente Trump in questo momento sta costruendo un muro. Poi c'è la Brexit, il Regno Unito sta cercando di andarsene dall'Unione Europea. Ci sono molti muri e le persone pensano solo a sé stesse", spiega Kojima. "L'era odierna riguarda l'individualismo".Nel video del dietro le quinte di Death Stranding si parla anche della gestione della solitudine e di come ciò lo abbia ispirato nella creazione di un'esperienza di gioco unica. Secondo Kojima, anche i giocatori sono soli: "anche se si divertono con gli altri, quando si trovano da soli e giocano ai videogiochi nel loro salotto, non si sentono come se facessero parte della società e della loro comunità. Quando queste persone giocano a questo titolo si rendono conto che persone come loro esistono in tutto il mondo. Sapere che anche se sono soli esistono altre persone come loro li fa sentire a proprio agio ed è quello che vorrei provassero giocando".Qui di seguito il filmato integrale realizzato da BBC Radio 1 Newsbeat.
