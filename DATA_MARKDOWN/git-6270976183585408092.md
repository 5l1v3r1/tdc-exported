
# Слуга народу спростувала тлумачення слів Ткаченка щодо Донбасу

Published at: **2019-11-06T15:08:03+00:00**

Author: **Ольга Проскурова**

Original: [Рубрика](https://rubryka.com/2019/11/06/sluga-narodu-sprostuvala-tlumachennya-sliv-tkachenka-shhodo-donbasu/)


        
          У партії “Слуга народу” заявили, що ЗМІ хибно потрактували слова їхнього партійця Максима Ткаченка щодо людей, які наразі працюють в ОРДЛО і зможуть потрапити в нову владу.
        
      
Про це йдеться у заяві партії “Слуга народу” на офіційній сторінці у Facebook.
В партії навели нові заяви Ткаченка.
“Деякі ЗМІ потрактували його слова хибно, назвавши “спеціалістами” представників так званих “ЛНР/ДНР”. Насправді, Максим Ткаченко чітко наголошує: “За результатами цього вибору в нових українських луганській та донецькій місцевих владах можуть опинитися нинішні керівники лікарень, шкіл, університетів, театрів Луганська, Донецька та інших міст, які не брали ніякої участі в незаконних діях, а залишилися на тій території як заручники ситуації”, – сказано у заяві.
Крім того, Ткаченко на своїй сторінці Facebook вказав, що рано чи пізно вибори таки відбудуться, але тільки згідно із законодавством України та тільки за участю міжнародних організацій.
Нагадаємо, видання Донбасс.Реалії взяло коментар у нардепа від “Слуги народу” Максима Ткаченка, який заявив: “Мені здається, що і на тій стороні (в ОРДЛО – ред.) є професійні люди, все одно є притомні люди, все одно є чесні і порядні люди, які хочуть миру, хочуть повернення території (в Україну – ред.), але з різних причин залишаються там… Я не виключаю, що хтось із них може залишитися в команді нової влади”.
