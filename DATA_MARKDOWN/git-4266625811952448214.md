
# Нападник «Шахтаря» Жуніор Мораес: Усе в наших руках і залежить від нас самих

Published at: **2019-11-06T18:11:00+00:00**

Author: ****

Original: [ZIK.UA](https://zik.ua/news/2019/11/06/napadnyk_shahtarya_zhunior_moraes_use_v_nashyh_rukah_i_zalezhyt_vid_nas_1685319)


        Нападник донецького «Шахтаря» Жуніор Мораес відповів на запитання журналістів напередодні сьогоднішнього матчу з «Динамо» (Загреб) у Лізі чемпіонів УЄФА.
      

        – Жуніоре, було помітно, що в Харкові у вас виникли проблеми з подоланням насиченої оборони «Динамо». Чи знайшли спосіб обіграти захист загребців?
      
– Ми чудово знаємо, наскільки міцною та небезпечною є команда «Динамо» (Загреб). У першому поєдинку суперник дуже ускладнив нам гру високим пресингом та агресією, проте наші останні результати допомогли трохи збадьоритися, оговтатись, і тепер ми готові докласти всіх зусиль, аби здобути перемогу в матчі у Загребі.

        – Ти відпочивав під час зустрічі з «Карпатами». Чи набрався сил, щоб забивати?
      
– Гра з «Карпатами» була дуже важливою. Добре, що ми домоглися перемоги. Також було важливо здійснити ротацію, аби деякі хлопці відновилися й були готові до Ліги чемпіонів.

        – Позаду половина групового етапу. Як оціниш дистанцію для «Шахтаря» і якими є шанси на вихід із групи?
      
– Коли говорити щодо наших шансів, то я вважаю, ми маємо все для того, аби пройти далі. Переконаний, гра на «Максимірі» це продемонструє. Усе в наших руках і залежить від нас самих.
 
