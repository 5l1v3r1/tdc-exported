
# “Sergio sarai sempre nel cuore di tutti noi”: un ultimo commosso saluto

Published at: **2019-11-04T16:06:52+00:00**

Author: ****

Original: [LaProvinciaDiBiella.it](https://laprovinciadibiella.it/attualita/sergio-sarai-sempre-nel-cuore-di-tutti-noi-un-ultimo-commosso-saluto)

E’ mancato a soli 62 anni Sergio Trabbia, padre del Sindaco di Vallanzengo, si è spento all’ospedale degli Infermi di Ponderano dopo una lunga malattia. La sua scomparsa ha gettato, non solo i familiari, ma anche gli amici e le persone che lo conoscevano in un profondo dolore. Come quello della signora Giuliana che ha scritto alla nostra redazione e in poche righe ha raccontato chi era Sergio Trabbia.
“Sono un’ abitante di Vallanzengo. Ho 74 anni e devo fare la badante per sopravvivere. Sono rimasta vedova nel 2015 e sono sola. La forza di combattere e di continuare a vivere mi è venuta dalla grande amicizia con tutta la famiglia Trabbia!
Mi sentivo sicura, protetta non avevo paura degli anni che inesorabilmente sarebbero passati, c’era lui… c’era Sergio, il grande uomo che tante volte è intervenuto per aiutarmi. Ora Sergio non c’è più e mi rendo conto di quanto mi mancherà. Grazie. Sergio sarai sempre nel cuore di tutti noi.”
Sentite condoglianze alla famiglia da parte di tutta la nostra redazione.
