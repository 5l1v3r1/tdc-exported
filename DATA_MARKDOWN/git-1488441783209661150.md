
# Galaxy S10 Lite vorrebbe sentirsi un po’ S10+, un po’ S9+. Le prove arrivano da un brevetto (foto)

Published at: **2019-11-04T09:56:05+00:00**

Author: **Enrico Paccusse**

Original: [AndroidWorld](https://www.androidworld.it/2019/11/04/galaxy-s10-lite-vorrebbe-sentirsi-un-po-s10-un-po-s9-le-prove-arrivano-un-brevetto-foto-677953/)

Se ne parla da un po’, ma al momento non ci sono grandi certezze. Molti degli indizi vanno però a delineare uno smartphone decisamente interessante, con specifiche da top di gamma e batteria entusiasmante.
Si tratta di Galaxy S10 Lite, la versione economica del top di gamma di casa Samsung che finora non abbiamo mai visto in nessun leak o render. Ciò che vi offriamo oggi arriva direttamente da un brevetto rilasciato da USPTO.
Non sono immagini reali, sono bozze di un prototipo, ma non possiamo fare a meno di speculare già da ora sulle reali fattezze dello smartphone. Come potete vedere voi stessi dal disegno qui sotto, possiamo dire che il dispositivo eredita qualcosa da entrambi gli ultimi top di gamma della serie Galaxy S.
La parte anteriore dello smartphone è infatti molto simile a quella di Galaxy S10+, con un modulo fotografico di 2 sensori posto nell’angolo in alto a destra. Il retro sembra invece ripreso da Galaxy S9+, con un’altra coppia di sensori piazzati al centro della cover posteriore, con flash LED annesso a destra. La domanda che ancora ci assilla è: viste le premesse, quali saranno le caratteristiche su cui la società coreana scenderà a compromessi?
Via: SamMobile
