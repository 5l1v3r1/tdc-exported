
# Quanto è presente Samsung sul mercato? Basta leggere quante volte è stata scaricata la sua app Email

Published at: **2019-11-07T06:58:36+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/07/quanto-presente-samsung-sul-mercato-basta-leggere-quante-volte-stata-scaricata-la-sua-app-email-679144/)

Samsung Email è un’app disponibile da diverso tempo sul Play Store di Google, ma compatibile soltanto con alcuni dispositivi Samsung selezionati. Nelle ultime ore ha fatto registrare un record importante.
Samsung Email è entrata nelle ultime ore in un club abbastanza esclusivo: quello delle app Android che sono state scaricate dal Play Store almeno un miliardo di volte. È vero che l’app arriva preinstallata su alcuni dispositivi, ma il fatto che sia compatibile solo con alcuni di quelli commercializzati da Samsung rende il traguardo una testimonianza dell’importante presenza di Samsung sul mercato smartphone.
Samsung Email è passata da 100 milioni di download ad 1 miliardo in 2 anni ed ultimamente ha ricevuto un sostanziale rinnovamento, coerentemente con l’introduzione della One UI. Qui sotto trovate il relativo badge del Play Store.
Via: Android Police
