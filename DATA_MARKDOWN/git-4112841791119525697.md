
# Cara Delevingne sa vydala so Samsungom do vesmíru a urobila si prvú SpaceSelfie

Published at: **2019-11-04T15:19:00+00:00**

Author: **Matej Krajčovič**

Original: [REFRESHER](https://refresher.sk/70585-Cara-Delevingne-sa-vydala-so-Samsungom-do-vesmiru-a-urobila-si-prvu-SpaceSelfie)


        Vďaka projektu SpaceSelfie svoju fotku s našou planétou v pozadí získalo aj množstvo bežných ľudí.
      
Samsung si tento rok pripomína 50. výročie od založenia svojej divízie pre spotrebiteľskú elektroniku a 50 rokov je to aj od pristátia ľudskej posádky na povrchu Mesiaca počas misie Apollo 11. Na lunárny povrch vtedy ako prvý zoskočil Neil Armstrong a na Zem vyslal svoju pamätnú vetu: „Je to malý krok pre človeka, ale obrovský skok pre ľudstvo.“
Technologická spoločnosť sa tieto míľniky rozhodla spojiť. Pripravila unikátny projekt SpaceSelfie a v Londýne zorganizovala večierok plný hviezd, zameraný na budúcnosť a obľúbené sociálne siete.
Samsung sa rozhodol, že šancu dostať sa do vesmíru, dá každému. Aspoň prostredníctvom fotografie. Použil na to špeciálny balón a smartfón Samsung Galaxy S10 5G, na ktorom bežala špeciálna aplikácia.
Mobil vyletel do výšky 19 800 m n. m. a na displeji začal zobrazovať selfies, ktoré použivatelia mohli nahrať na webovú stránku projektu. Špeciálna kamera ich potom nasnímala tak, aby sa za tvárami záujemcov objavila takmer celá Zem. Výsledok ako z inej planéty sa následne každému vrátil na jeho e-mailovú adresu. Takúto možnosť využili desaťtisíce záujemcov z celého sveta. 
Tvárou kampane sa na úvodnom večierku stala herečka a modelka Cara Delevingne. Selfie 27-ročnej Britky s prilbou pre astronautov a rukou zdvihnutou na znamenie mieru bola úplne prvá, ktorá sa do vesmíru dostala. 
Nasledovali fotografie od bežných ľudí, ale aj selfie, ktorú si Cara spravila s ostatnými účastníkmi podujatia. Nechýbal taliansky rapper Fedez, dídžejka Clara Amfo z BBC Radio 1 a Carina priateľka Ashley Benson. 
„Je mi cťou byť priekopníčkou SpaceSelfie spoločnosti Samsung. Na oslavu som chcela poslať prvú skupinovú selfie do vesmíru. Nemôžem sa dočkať, až sa k nám moji fanúšikovia vo vesmíre pripoja a sami ku SpaceSelfie priložia ruky,“ povedala Cara Delevingne ešte pred štartom projektu. 
  
Telefón musel počas letu zvládnuť náročné striedanie teplôt v rozmedzí +40 až -60°C. Štartoval totiž z Južnej Dakoty v USA a cestou nahor ho mohol zastihnúť dážď aj mráz.
Samsung Galaxy S10 5G je však vodeodolný a zvládne aj stratosferický tlak 0,0056 barov.
Návštevníci akcie sa mohli odfotiť na niekoľkých zaujímavých stanovištiach, okrem toho ale dostali príležitosť vidieť aj ďalšie technologické hračky od Samsungu.
Nechýbal Samsung Galaxy Note 10 s dotykovým perom S Pen, tablety, skladací Galaxy Fold, VR okuliare pre virtuálnu realitu, QLED televízory či smart hodinky zo série Galaxy Watch.
Viac informácií o projekte nájdeš na samsung-spaceselfie.com.
