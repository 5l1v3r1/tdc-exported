
# Barnier: nehéz és aprólékos tárgyalások várhatók a kereskedelmet érintő kérdésekben

Published at: **2019-11-05T16:50:00+00:00**

Author: **Infostart / MTI**

Original: [infostart](https://infostart.hu/kulfold/2019/11/05/barnier-nehez-es-aprolekos-targyalasok-varhatok-a-kereskedelmet-erinto-kerdesekben)

Michel Barnier a Web Summit nemzetközi technológiai konferencián mondott beszédet a brit kilépés utáni Európa jövőjéről, és emlékeztetett arra, hogy az uniós és brit tárgyalók által elért, majd pedig a tagországok vezetői által október végén elfogadott, a brit EU-tagság rendezett megszűnését (brexit) biztosító megállapodás ambiciózus szabadkereskedelmi egyezményt vázol fel a jövőre nézve, zérókulcsos vámokkal és kvóták nélkül, egyenlő versenyfeltételekkel.
Az Egyesült Királyságnak azonban nem szabad azt gondolnia, hogy mindez elegendő a jövőbeli partnerséghez. Az EU-nak szilárd garanciákra lesz szüksége az egyenlő versenyfeltételek biztosításához - emelte ki a francia politikus.
Szavai szerint, ha a brit parlament is ratifikálja is a kilépési megállapodást, az még messze nem jelenti a folyamat végét.
- figyelmeztetett Michel Barnier.
Az Európai Bizottság tárgyalói készen állnak a tárgyalásokra, amelyek legalább olyan nehéznek ígérkeznek, mint a brexit előkészítését szolgáló, éveken át tartó megbeszélések. Előbb azonban a brit parlament illetékeseinek kell ratifikálniuk a megállapodást - tette hozzá.
Noha - mint mondta - ez idáig senkinek sem sikerült elmagyaráznia számára a brexit "hozzáadott értékeit", az uniós főtárgyaló reményét fejezte ki, hogy az Egyesült Királyság választói a december 12-re kiírt előrehozott parlamenti választáson a már korábban választott út megtartása mellett döntenek.
az ugyanis komoly nehézségekkel, átláthatatlan fejleményekkel járhat. A megállapodás viszont biztonságot jelenthet mindkét fél számára - mondta. Kiemelte azonban, a brexit bizonytalanságot jelent Írországnak, de a tárgyalók az Írország és Észak-Írország különleges problémáira is közös megoldást találtak. Az egész régiónak békére és stabilitásra van szüksége - tette hozzá.
"Óvatosnak kell lennünk, fel kell készülnünk a legnehezebb forgatókönyvre is. A brexit mindkért fél számára vesztes történet, de törekedni kell a barátság, az együttműködés és a közös célok megóvására" - fogalmazott Barnier.
Nagy-Britanniában december 12-én előrehozott parlamenti választást tartanak. A 2016-os brexitreferendum óta már másodszor szólítják urnához a választókat, miután a kilépés dátumát háromszor is el kellett halasztani.

        Nyitókép: MTI/AP/Geert Vanden Wijngaert
      
