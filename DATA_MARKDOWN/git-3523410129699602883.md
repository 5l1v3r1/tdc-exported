
# 
        برنامه خانواده کدام شبکه بیشترین طرفدار را دارد؟
      

Published at: **2019-11-05T09:54:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638253/%D8%A8%D8%B1%D9%86%D8%A7%D9%85%D9%87-%D8%AE%D8%A7%D9%86%D9%88%D8%A7%D8%AF%D9%87-%DA%A9%D8%AF%D8%A7%D9%85-%D8%B4%D8%A8%DA%A9%D9%87-%D8%A8%DB%8C%D8%B4%D8%AA%D8%B1%DB%8C%D9%86-%D8%B7%D8%B1%D9%81%D8%AF%D8%A7%D8%B1-%D8%B1%D8%A7-%D8%AF%D8%A7%D8%B1%D8%AF)

به گزارش بولتن نیوز، بر اساس نظرسنجی مرکز تحقیقات سازمان صداوسیما، درمجموع ۴۶ درصد از پاسخگویان پیگیر برنامه‌ها و مطالب مربوط به خانواده از سیمای جمهوری اسلامی یا سایر رسانه‌ها هستند که از این میزان ۳۳.۵ درصد پاسخگویان فقط از سیمای رسانه ملی و ۵.۷ درصد فقط از سایر رسانه‌ها و ۶.۸ درصد هم از سیمای رسانه ملی و هم سایر رسانه‌ها برنامه‌ها و مطالب مربوط به خانواده را پیگیری می‌کنند.
بر این اساس، میانگین مدت تماشای برنامه‌ها و مطالب مربوط به خانواده از رسانه ملی در بین پاسخگویان ۲۳ دقیقه در شبانه‌روز و میانگین مدت پیگیری این مطالب از سایر رسانه‌ها ۷ دقیقه در شبانه‌روز است.
در این نظرسنجی، پاسخگویان، برنامه‌ها و مطالب مربوط به خانواده را با آمار ۱۷.۶ درصد از شبکه یک، ۹.۲ درصد از شبکه سه و ۷.۲ درصد از شبکه پنج سیما دنبال می‌کنند و ۵.۷ درصد از طریق شبکه‌های اجتماعی پیگیر آن هستند.
