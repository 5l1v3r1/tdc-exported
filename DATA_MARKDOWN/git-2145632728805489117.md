
# Skateboarding în Cehoslovacia comunistă şi povestea unui fals chelner

Published at: **2019-11-01T22:00:00+00:00**

Author: **Redactia Descopera.ro**

Original: [DESCOPERĂ](https://www.descopera.ro/cultura/18523752-skateboarding-in-cehoslovacia-comunista-si-povestea-unui-fals-chelner)

Skateboarding în Cehoslovacia comunistă şi povestea unui fals chelner sunt senzaţiile serilor dedicate luni şi de marţi documentarului şi filmului de ficţiune, de la orele 20.00, la Centrul Ceh din Bucureşti, potrivit agenţiei de presă Mediafax.
Noul sezon de proiecţii de film la Centrul Ceh a început, iar publicul filmelor documentare şi al celor de ficţiune cehe sunt aşteptaţi în serile de luni şi marţi, de la ora 20.00.
"Pe 4 noiembrie, sala Centrului Ceh se transformă într-o rampă de skateboarding – nu una reală, din păcate, însă una imaginară cu siguranţă, deoarece documentarul „King Skate” vă va transpune într-o lume total neaşteptată. În Cehoslovacia a existat o comunitate foarte bine închegată de skateri, toţi tineri, cu chef de viaţă şi dorinţă de libertate, care, împotriva tuturor piedicilor, au reuşit să-şi construiască, şi la propriu, şi la figurat, o lume liberă în interiorul uneia mai puţin libere", se arată în comunicatul remis MEDIAFAX.
Documentarul îi prezintă pe cei care practicau skateboarding-ul în Cehoslovacia anilor ‘70-‘80. Filmul reţine "aspecte sociale şi politice, dar şi nebunia de care dădeau dovadă skaterii în acea perioadă. Privitorul este transportat în lumea tinerilor rebeli din spatele Cortinei de Fier prin intermediul materialelor video din arhive personale, interviurilor cu skaterii în prezent şi reportajelor TV de la acea vreme, toate pe un soundtrack punk", explică realizatorii.
Protagoniştii documentarului "King Skate", pionieri ai skateboarding-ului cehoslovac, rememorează anii ‘70 şi ‘80, în timpul cărora îşi construiseră propria lume eliberată de socialism, cu petreceri, adrenalină, plăci de skateboard şi rampe diy, competiţii în toată regula şi tot ce era interzis de sistem.
Imagini din documentarul din 2018, programat luni la Centrul Ceh, pot fi văzute mai jos:
