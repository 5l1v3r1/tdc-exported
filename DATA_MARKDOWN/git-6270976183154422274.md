
# Орбана призначили новим прем'єром Румунії

Published at: **2019-11-04T15:54:38+00:00**

Author: **Богдан Петришин**

Original: [Рубрика](https://rubryka.com/2019/11/04/orbana-pryznachyly-novym-prem-yerom-rumuniyi/)


        
          Парламент Румунії у понеділок проголосував за призначення нового уряду на чолі з прем’єр-міністром Людовіком Орбаном
        
      
Про це повідомляє видання Romania-Insider.
За склад нового кабміну проголосували 240 депутатів. Своїм голосуванням вони схвалили уряд у складі 16 міністрів та його програму.
Сьогоднішнє голосування у парламенті є важливим не лише для Румунії, але й для ЄС. Нова Європейська комісія повинна була почати роботу 1 листопада, проте через політичні перетурбації в Румунії Бухарест затягнув із висуненням свого єврокомісара.
Орбан очолює Національно-ліберальну партію (PNL), яка є членом правоцентристського альянсу Європейської народної партії (ЄНП).
Президент Румунії Клаус Йоганніс попросив Орбана сформувати уряд після краху уряду соціал-демократів.
Раніше повідомлялося, що в уряду Орбана буде короткий мандат, оскільки він виступає за проведення дострокових виборів.
