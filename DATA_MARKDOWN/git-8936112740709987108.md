
# Strzelił gola i się nie cieszył. Przeprosił przed kamerami za koszmarną kontuzję

Published at: **2019-11-07T09:00:00+00:00**

Author: ****

Original: [TVN24](https://eurosport.tvn24.pl/pilka-nozna,105/son-heung-min-przeprosil-w-meczu-crvena-zvezda-tottenham-liga-mistrzow,983599.html)

Tottenham wygrał w Belgradzie z Crveną Zvezdą 4:0, a Son w krótkim odstępie czasu zdobył dwie bramki. Najpierw w 57. minucie. Wylewnej radości u Koreańczyka nie było.
Wyraźnie widać było, że ma coś do przekazania.
 
Gol z dedykacją
Gola zadedykował Andre Gomesowi z Evertonu, który po jego nieostrożnym zagraniu w niedzielnym meczu Premier League doznał poważnej kontuzji. U Portugalczyka zdiagnozowano złamanie kostki z przemieszczeniem, na drugi dzień przeszedł operację. Nie wiadomo, kiedy wróci na boisko.
Wszystko wyglądało koszmarnie. Piłkarze odwracali wzrok, chowali głowy w rękach. Son płakał, wiedział, co spowodował. - To były dla mnie trudne dni. Szczerze przepraszam za ten wypadek i sytuację - przyznał po środowym meczu w Belgradzie.
Potwierdził też, do kogo zaadresowany był gest. Piłkarz Tottenhamu podziękował również za wsparcie kolegom, trenerowi i kibicom. Son w niedzielę wyleciał z boiska z czerwoną kartką za nieszczęśliwe zagranie, ale Angielska Federacja Piłkarska (FA) zmieniła decyzję i karę anulowano. Po zwycięstwie z Crveną Zvezdą Koguty mają siedem punktów przewagi, ale wciąż nie mogą być pewne awansu do 1/8 finału Ligi Mistrzów. Co innego Bayern, lider grupy B. W środę pokonał Olympiakos 2:0 i jest pewny gry w fazie pucharowej.
Wyniki środowych meczów 4. kolejki Ligi Mistrzów:grupa AReal Madryt - Galatasaray Stambuł 6:0 (4:0)Paris Saint Germain - FC Brugge 1:0 (1:0)grupa BBayern Monachium - Olympiakos Pireus 2:0 (0:0)Crvena Zvezda Belgrad - Tottenham Hotspur 0:4 (0:1)grupa CDinamo Zagrzeb - Szachtar Donieck 3:3 (1:1)Atalanta Bergamo - Manchester City 1:1 (0:1)grupa DLokomotiw Moskwa - Juventus Turyn 1:2 (1:1)Bayer Leverkusen - Atletico Madryt 2:1 (1:0)
Autor: twis / Źródło: eurosport.pl, BBC
