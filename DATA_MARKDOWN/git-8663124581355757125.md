
# «Спал» – «Сампдорія». Прогноз і ставка Юрія Шевченка

Published at: **2019-11-03T17:46:00+00:00**

Author: **Юрій Шевченко**

Original: [Рейтинг Букмекерів](https://bookmaker-ratings.com.ua/tips/spal-sampdoriya-prognoz-i-stavka-yuriya-shevchenka/)

Прогнозом на матч Серії А «Спал» – «Сампдорія» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».

        21:45, 04 лис 2019
      
У «Спала» сім очок і 19 місце, у «Сампдорії» – п’ять і остання сходинка. Зустрічаються дві найгірші команди чемпіонату (як мінімум за результатами), і це дуже важливий матч, адже переможець може навіть залишити зону вильоту.
«Сампдорія» вже змінила тренера – замість Еусебіо Ді Франческо прийшов Клаудіо Раньєрі. Керівництво «Спала» ще вагається. З одного боку, команда Леонардо Семплічі вдома обіграла «Лаціо» (2:1) та взяла очко з «Наполі» (1:1);. З іншого, в гостях у «Спала» п’ять поразок і жодного забитого гола.
«Самп» так само невдало грає в гостях, але хоча б забиває – це вдалося тричі. Загалом «Сампдорія» не виграє на чужому полі вже дев’ять матчів (=2-7). Але з Раньєрі справи, здається, трохи покращуються: команда засушила гру проти «Роми» (0:0) та мала шанси на очки в Болоньї (1:2). Було б логічно, аби першу перемогу з новим тренером «Самп» здобула саме в матчі проти прямого конкурента. Все ж таки здається, що шансів на прогрес у генуезців наразі більше, ніж у «Спала».
