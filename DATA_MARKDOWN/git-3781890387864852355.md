
# ชิน ชินวุฒส่งซีดีนักร้องรุ่นน้องเข้าค่ายทหารเกณฑ์ผลัด2

Published at: **2019-11-01T08:10:00+00:00**

Author: ****

Original: [เดลินิวส์](https://www.dailynews.co.th/politics/739485)


        “ชิน ชินวุฒ” ส่ง “ซีดี”นักร้องรุ่นน้องเข้าค่ายทหารเป็นทหารเกณฑ์ผลัด2 ใช้พื้นที่ รร. ขนส่งทบ.เรียกรวมพล หลังกองพันดารา ย้ายมาอยู่ฝั่งแจ้งวัฒนะ
      
เมื่อวันที่ 1 พ.ย. ที่โรงเรียนทหารขนส่ง กรมการขนส่งทหารบก ผู้สื่อข่าวรายงานว่า ในการรับทหารเกณฑ์ผลัด 2/2562 ประมาณ 2,000 นายในพื้นที่กทม.และปริมณฑลเข้าประจำการวันแรก นายชินวุฒิ อินทรคูสิน หรือ ชิน นักร้องชื่อดัง ซึ่งเป็นอดีตทหารเกณฑ์ปลดประจำการ เดินทางมาส่งศิลปินรุ่นน้องนายกันต์ธีร์ ปิติธัญ หรือ ซีดี เข้าค่ายวันแรก หลังจากนายกันต์ธีร์ จับได้ใบแดงได้ในการตรวจเลือกฯเข้าเป็นทหารเกณฑ์ ทบ.ผลัด2/62 ประจำกองพันทหารราบมณฑลทหารบกที่ 11( พัน.ร.มทบ.11)สำหรับนายซีดีเคยได้รับการเลือกเป็นศิลปินหน้าใหม่ หรือกลุ่มจี-จูเนียร์รุ่น2 ของค่ายจีเอ็มเอ็มแกรมมี่ และเคยร่วมแสดงในละครเรื่อง”ล่า”เวอร์ชั่นที่แสดงนำโดยหมิว ลลิตา อย่างไรก็ตามในปีนี้กองพันทหารราบ มณฑลทหารบกที่ 11 (พัน ร.มทบ.11) ซึ่งดาราศิลปินมักถูกส่งไปประจำการที่หน่วยนี้จนเรียกว่า “กองพันดารา”ได้ย้ายหน่วยจากที่ตั้งเดิมถนนนครไชยศรี เขตดุสิตไปตั้งอยู่พื้นที่เดิมของกองพันทหารราบที่ 2 กรมทหารราบที่1 มหาดเล็กราชวัลลภรักษาพระองค์ (ร. 1พัน2 ทม.รอ.) ถนนแจ้งวัฒนะ ทำให้พื้นที่ยังไม่พร้อมรับภารกิจการเรียมรวมพล จึงได้ใช้โรงเรียนทหารขนส่ง กรมการขนส่งทหารบก อ.ปากเกร็ด ดำเนินการแทน.
