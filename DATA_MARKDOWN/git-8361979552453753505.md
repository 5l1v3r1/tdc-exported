
# У Конгресі оприлюднили стенограму свідчень Тейлора

Published at: **2019-11-06T19:20:00+00:00**

Author: ****

Original: [НВ](https://nv.ua/ukr/world/countries/impichment-trampa-svidchennya-vilyama-teylora-rozsekretili-50052043.html)

Про це повідомляє CNN.
22 жовтня високопоставлений американський дипломат дав свідчення на закритих слуханнях в рамках процедури імпічменту Дональда Трампа. Він відповідав на запитання американських законодавців більше 10 годин.
У вступній частині показань, яку оприлюднили ЗМІ, Вільям Тейлор заявив, що президент США Дональд Трамп хотів, щоб Володимир Зеленський відкрито заявив про розслідування справи Burisma і втручання у вибори 2016 року, від чого залежало проведення зустрічі і надання військової допомоги.
Читайте також:&nbspШах і мат, містере президент. Чому свідчення в.о. посла США в Україні можуть стати відсутньою ланкою у справі про імпічмент Трампа
31 жовтня Палата представників Конгресу США прийняла резолюцію на підтримку процедури імпічменту президента Дональда Трампа.
Розслідування щодо імпічменту Трампа ініціювали після скандалу навколо телефонної розмови очільника Білого дому і президента України Володимира Зеленського.
Читайте також:
Іван ЯковинаУкраїна підкорює Америку. Чому всі очманіли від свідчень Тейлора
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.
Демократи хочуть з’ясувати, чи пов’язано рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.
Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).
