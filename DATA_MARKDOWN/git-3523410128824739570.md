
# 
        فیس بوک در حال آزمایش سیستم تشخیص چهره برای تایید هویت است
      

Published at: **2019-11-05T22:49:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638425/%D9%81%DB%8C%D8%B3-%D8%A8%D9%88%DA%A9-%D8%AF%D8%B1-%D8%AD%D8%A7%D9%84-%D8%A2%D8%B2%D9%85%D8%A7%DB%8C%D8%B4-%D8%B3%DB%8C%D8%B3%D8%AA%D9%85-%D8%AA%D8%B4%D8%AE%DB%8C%D8%B5-%DA%86%D9%87%D8%B1%D9%87-%D8%A8%D8%B1%D8%A7%DB%8C-%D8%AA%D8%A7%DB%8C%DB%8C%D8%AF-%D9%87%D9%88%DB%8C%D8%AA-%D8%A7%D8%B3%D8%AA)

گروه IT: به نظر می رسد فیس بوک قصد دارد سیستم تشخیص چهره را به شبکه اجتماعی خود اضافه کند. به تازگی Jane Manchun Wong به کدهایی از اپلیکیشن موبایل فیسبوک دسترسی پیدا کرده که به سیستم تشخیص چهره برای تایید هویت کاربران اشاره می کند. به نظر می رسد برای استفاده از این سیستم، باید ویدیوی سلفی بگیرید. در این ویدیو باید بخش های مختلف چهره کاربر ضبط شود.   به گزارش بولتن نیوز به نقل از کلیک، به نظر می رسد این سیستم دارای عملکرد مشابه با فیس آیدی اپل است؛ با این حال نیازی به سنسور تشخیص عمق نیست. فیس بوک پس از 30 روز این ویدیو را حذف کرده و آن را در اختیار فرد دیگری قرار نمی دهد. با وجود این موضوع، امنیت آن پایین تر از فیس آیدی است.در کدهای اپلیکیشن موبایل فیس بوک به فرایند جدیدی برای تایید حساب کاربری توسط تصویر کاربران اشاره شده است. این فرایند ساده بوده و تنها لازم است کاربران در یک سطح صاف، از تصویر ID خود عکس بگیرند. فیس بوک اعلام کرده وجود کدهای مربوط به سیستم تشخیص چهره، به معنای استفاده از آن در آینده نیست.در صورتی که این سیستم به فیسبوک اضافه شود، شاهد بحث های زیادی در رابطه با آن خواهیم بود. در حال حاضر فیس بوک در زمینه امنیت عملکرد خوبی ندارد. استفاده از سیستم تشخیص چهره همراه با تصویر ID می تواند از نفوذ افراد دیگر به حساب شما جلوگیری کند؛ با این حال شاید فیسبوک اطلاعات شما را به شرکت های دیگر بفروشد!
