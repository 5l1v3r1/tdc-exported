
# На Львівщині BMW скоїв наїзд на 63-річного пішохода

Published at: **2019-11-02T11:12:00+00:00**

Author: ****

Original: [ZIK.UA](https://zik.ua/news/2019/11/02/na_lvivshchyni_bmw_skoiv_naizd_na_63richnogo_pishohoda_1682173)


        Внаслідок наїзду автомобіля на Львівщині травмований чоловік похилого віку. Поліція встановлює обставини ДТП.
      
Про це повідомляє пресслужба поліції.
«В поліцію 1 листопада надійшла інформація про автопригоду, яка сталася близько 17.40 у місті Пустомити на вулиці Шевченка», – йдеться у повідомленні.
За даними правоохоронців, водій автомобіля «БМВ 320», 35-річний житель Городоцького району, скоїв наїзд на 63-річного місцевого мешканця. Внаслідок автопригоди пішохід отримав тяжкі травми та був госпіталізований у лікарню.
За цим фактом відкрито кримінальні провадження за ч.2 ст.286 КК України (порушення правил безпеки дорожнього руху або експлуатації транспорту особами, які керують транспортними засобами). Санкція статті передбачає покарання – позбавлення волі на строк від трьох до восьми років, з позбавленням права керувати транспортними засобами на строк до трьох років або без такого.
Нагадаємо, у Рівному нетверезий чоловік вчинив наїзд на службовий автомобіль, в якому перебували патрульні поліцейські.

        
          Читайте більше новин на тему: ДТП
        
      
