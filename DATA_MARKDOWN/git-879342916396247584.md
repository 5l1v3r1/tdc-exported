
# ЗМІ повідомили про намір Луценко скласти повноваження нардепа

Published at: **2019-11-04T00:02:01+00:00**

Author: ****

Original: [Слово і Діло](https://www.slovoidilo.ua/2019/11/04/novyna/polityka/zmi-povidomyly-pro-namir-lucenko-sklasty-povnovazhennya-nardepa)


        Нардеп від фракції Євросолідарність Ірина Луценко, дружина ексгенпрокурора Юрія Луценка, написала заяву про дострокове припинення повноважень депутата у зв'язку зі станом здоров'я.
      
Про це повідомляє Українська правда з посиланням на джерело в апараті Верховної Ради.
За даними джерела, Луценко написала заяву у зв'язку зі станом здоров'я і планує працювати в парламенті на найближчому пленарному тижні.
Документ в апарат ВР був поданий у п'ятницю, 1 листопада.
Про рішення Луценко скласти мандат лідер партії Європейська солідарність Петро Порошенко проінформований, зазначив співрозмовник.
Нагадаємо, Національне антикорупційне бюро України завело кримінальну справу на колишнього генерального прокурора Юрія Луценка про можливі зловживання службовим становищем.
Раніше в Держбюро розслідувань України повідомили про порушення кримінальної справи стосовно Луценка в зв'язку з можливим зловживанням службовим становищем, заяву подав голова парламентської фракції «Слуга народу» Давид Арахамія.
Хочете обговорити цю новину? Долучайтеся до телеграм-чату CHORNA RADA
