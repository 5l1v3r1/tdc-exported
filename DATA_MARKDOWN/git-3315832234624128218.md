
# Turiştii nu mai au voie să fotografieze gheişe în Kyoto pentru că le hărţuiesc

Published at: **2019-11-05T16:32:00+00:00**

Author: **Jurnal.md**

Original: [Jurnal.md](http://jurnal.md/ro/news/bf1e076c6ec0c940/turistii-nu-mai-au-voie-sa-fotografieze-gheise-in-kyoto-pentru-ca-le-hartuiesc.html?utm_source=RSS&utm_medium=RSS&utm_campaign=RSS)


        Autorităţile din Kyoto au interzis fotografiile în zonele turistice populate de geishe, după ce plângeri au fost înregistrate în ceea ce priveşte comportamentul abuziv şi hărţuirea de către turiştii în căutarea selfie-ului perfect a geishelor, relatează The Guardian.
      
Interdicţia va fi aplicată în districtul Gion al fostei capitale japoneze. Cei care nu o vor respecta, vor primi amenzi de 80 de euro. Kyoto, dar şi întreaga Japonie primesc constant valuri de turişti în ultima vreme, mai ales ca urmare a faptului că ţara va găzdui Jocurile Olimpice de anul viitor.
„Poluarea turistică” a devenit, astfel, o adevărată probleă pentru Kyoto, unde turiştii se năpustesc pentru a se fotografia cu altare Shinto şi urmăresc geishele pentru a le fotografia sau pentru a îşi face selfie-uri cu ele.
Districtul Gion găzduieşte mai multe restaurante unde geishele îi servesc pe clienţi pe muşamale tatami. Într-un sondaj în 300 de restaurante şi magazine din zona, oamenii s-au plâns că turiştii aruncă ambalaje, fumează în mers, blochează traficul şi încalcă proprietatea privată. Unii spun chiar că turiştii aleargă după geishe şi le hărţuiesc pentru a îşi face fotografii alături de ele.
Măsura vine la pachet cu implementări de mesaje pe telefoane pentru turişti - în momentul în care cineva se apropie de districtul Gion, smartphone-ul său va primi un mesaj în engleză şi mandarină în care li se va cere să se comporte civilizat, să nu hărţuiască geishele şi să fotografieze pe cineva doar după ce primesc permisiune, scrie digi24.ro.
31 de milioane de turişti au vizitat Japonia anul trecut, o creştere de 9% faţă de anul precedent.
