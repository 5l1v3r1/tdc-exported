
# Χωρίς ειδικότητα κινδυνεύουν να μείνουν 200 γιατροί

Published at: **2019-11-07T20:55:00+00:00**

Author: **Άννα Μαρία Ευτυχίου**

Original: [SIGMALIVE](https://www.sigmalive.com/news/dimosia-igeia/596273/xoris-eidikotita-kindynevoun-na-meinoun-200-giatroi)

Χωρίς ειδικότητα κινδυνεύουν να μείνουν περίπου 200 γιατροί, οι οποίοι μένουν εκτεθείμενοι λόγω της αλλαγής της νομοθεσίας στην Ελλάδα που διέπει την έκδοση τίτλων ιατρικών ειδικοτήτων. Με βάση την νομοθεσία, οι εν λόγω γιατροί που έχουν ολοκληρώσει τον απαιτούμενο χρόνο για την απόκτηση της ειδικότητάς τους δεν μπορούν να παρακαθήσουν στις σχετικές εξετάσεις εάν δεν δηλώσουν μόνιμη διαμονή στην Ελλάδα και να συμπληρώσουν αγροτικό χρόνο επίσης στην Ελλάδα. Σύμφωνα με την πρόεδρο των Ειδικευόμενων Γιατρών: "Η κατάσταση μας ανησυχεί ιδιαίτερα. Δεν θέλουμε να προκαλέσουμε κανένα πρόβλημα στις υπηρεσίες μας, αλλά ανακοινώνουμε ότι θα προβούμε σε στάση εργασίας στις 13 Νοεμβρίου εάν δεν υπάρξει οριστική λύση". Η προειδοποίηση για στάση εργασίας των γιατρών έρχεται σε μια περίοδο που ο Οργανισμός Κρατικών Υπηρεσιών Υγείας ψάχνει απεγνωσμένα γιατρούς για να στελεχώσουν τα νοσηλευτήριά του. Έγκυρες πληροφορίες του ΣΙΓΜΑ αναφέρουν πως το θέμα χειρίζεται προσωπικά ο Υπουργός Υγείας σε συνεργασία με τον  Ελλαδίτη ομόλογο του και υπάρχει διαβεβαίωση από την Ελληνική κυβέρνηση ότι θα υπάρξει θετική κατάληξη τις επόμενες μέρες. Σε ανάλογες ενέργειες με τους ομολόγους του έχει προβεί και ο Παγκύπριος Ιατρικός Σύλλογος, προς διευθέτηση του θέματος. 
