
# Під Києвом горів пасажирський потяг (фото)

Published at: **2019-11-05T13:10:18+00:00**

Author: ****

Original: [ГЛАВКОМ](https://glavcom.ua/kyiv/news/pid-kijevom-goriv-pasazhirskiy-potyag-foto-637837.html)

У ніч на вівторок, 5 листопада, між залізничними станціями «Ірпінь» та «Біличі» сталося загорання в локомотиві пасажирського потягу Київ-Ковель. Повідомлення про пожежу надійшло до оперативно-диспетчерської служби Ірпінського регіону о 00:01.
На місце події було направлено рятувальників 36-ї Державної пожежно-рятувальної частини м. Ірпінь, повідомляє пресслужба Головного управління ДСНС у Київській області.
Резервним локомотивом було відбуксировано 15 вагонів потягу, в якому знаходилося 146 пасажирів, на станцію «Біличі».
О 01:20 пожежу ліквідовано.
Внаслідок пожежі пошкоджена високовольтна камера локомотива на площі 6 кв. м, прибори управління на площі 1 кв. м, скло кабіни.
На гасіння було задіяно 6 чоловік особового складу та 1 одиниця техніки.
Внаслідок загорання постраждав чоловік 1992 року народження, якого направлено до Бучанської ЦРЛ з діагнозом отруєння чадним газом.
