
# Olivares versiona Hitchcock a la sèrie ‘Atrapa a un ladrón’

Published at: **2019-11-07T09:44:31+00:00**

Author: ****

Original: [Ara.cat](https://www.ara.cat/media/Olivares-versiona-Hitchcock-Atrapa-ladron_0_2339766029.html)

Després de fer viatjar els espectadors al passat amb El ministerio del tiempo, Javier Olivares s’embarca ara cap a un altre univers: el del mestre del suspens, Alfred Hitchcock. El canal Paramount Network estrena avui les dues primeres entregues d’ Atrapa a un ladrón, una sèrie que recupera la història dirigida pel britànic l’any 1955. Si en aquella ocasió eren Cary Grant i Grace Kelly els que jugaven al gat i el ratolí -policialment i amorosament- ara són Pablo Echarri i Alexandra Jiménez els que protagonitzen aquesta ficció sobre un elegant lladre de guant blanc que actua en la luxosa Riviera francesa. Els episodis d’aquesta sèrie es podran veure també l’endemà a Amazon Prime.
Rodada entre Espanya i l’Argentina, els deu episodis d’ Atrapa a un ladrón segueixen l’estela d’homenatges cinèfils que Olivares va deixar caure en el seu El ministerio del tiempo. En aquest cas, es pica l’ullet sobretot a altres films de Hitchcock. Mentrestant, el showrunner està a punt d’iniciar el rodatge dels nous capítols de la seva sèrie sobre viatges en el temps, que no es podran veure, però, fins a l’any que ve.
