
# 'Mazzu straalt niet uit dat hij het gaat oplossen bij KRC Genk'

Published at: **2019-11-04T13:24:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902365/-mazzu-straalt-niet-uit-dat-hij-het-gaat-oplossen-bij-krc-genk-.html)


        KRC Genk verloor tijdens het afgelopen weekend met 2-0 van KAS Eupen. Heel wat supporters duiden Felice Mazzu als de schuldige van het falen. Bij Sporza geeft Peter Vandenbempt zijn mening over de trainer van KRC Genk.
      
'Mazzu, met alle sympathie, is op dit moment ook geen trainer die uitstraalt dat hij het gaat oplossen, dat hij overtuigd is van zijn keuzes en zijn aanpak. De twijfel en de angst om het verkeerd te doen om bij zijn kans aan de top niet te slagen, staan eigenlijk al van redelijk in het begin op zijn gezicht te lezen. Toen er helemaal nog niets aan de hand was. En ja, de spelers zien dat natuurlijk', stelt Vandenbempt over Mazzu.
De erfenis van ClementNa Philippe Clement moest Genk op zoek naar een opvolger. Niet iedereen was toen fan van de komst van Mazzu. 'In deze situatie roeren zij die deze zomer al niet overtuigd waren van de keuze voor Mazzu zich steeds harder. De erfenis van Clement van het kampioenenjaar van Genk is nog zwaarder gebleken dan al gedacht: voor Mazzu, voor de spelers en voor de club. En we weten: Genk heeft anders dan in andere post-kampioenenjaren fors geïnvesteerd en te veel geïnvesteerd om tevreden te zijn met wat de ploeg nu brengt.'
De landskampioen staat momenteel op een achtste plaats. Uit haar voorbije dertien wedstrijden wist het maar twintig punten te verzamelen. Voorlopig telt het dertien punten dan leider Club Brugge.
