
# Підтримав ініціативу. Леонардо Ді Капріо зустрівся з Гретою Тунберг

Published at: **2019-11-04T10:00:00+00:00**

Author: ****

Original: [НВ](https://style.nv.ua/ukr/znamenitosti/greta-tunberg-leonardo-di-kaprio-pidtrimav-16-richnu-aktivistku-50051441.html)

Американський актор Леонардо ді Капріо зустрівся з Гретою Тунберг під час її туру по США. Про цю зустріч він написав у своєму Instagram:
«Історія людства знає лише кілька випадків, коли в критичні моменти історії до одного самотнього голосу приєднувалися мільйони голосів. Грета Тунберг стала лідером нашого часу».
Він зазначив, що історія неодмінно оцінить, в якому стані сучасна людина передасть планету майбутнім поколінням, адже вона приймає її як належне.
«Я сподіваюся, — зазначив він, — що послання Грети стало тривожним сигналом для світових лідерів усього світу, і що часи бездіяльності минули. Завдяки Греті і іншим молодим активістам я з оптимізмом дивлюся в майбутнє», — повідомляє Dazed.
Леонардо Ді Капріо не вперше звертає увагу на захист навколишнього середовища. Так, разом з бізнес-леді і вдовою Стіва Джобса Лорен Пауелл Джобс, а також інвестором і філантропом Брайаном Шетхом, актор є засновником екологічного фонду Earth Alliance, який в цьому році пожертвував $5 млн на боротьбу з пожежами в лісах Амазонки.
Читайте також:&nbspВід Грети Тунберг до Белли Торн. ВВС назвала 100 найвпливовіших жінок 2019 року
