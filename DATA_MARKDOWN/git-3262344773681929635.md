
# I giochi di Steam anche in streaming. Primi indizi su Steam Cloud Gaming, l'anti-Stadia

Published at: **2019-11-07T09:40:00+00:00**

Author: **Pasquale Agizza**

Original: [DDay.it](https://www.dday.it/redazione/32984/valve-giochi-streaming-steam-google-stadia)

Il gioco in cloud sembra essere la prossima frontiera del divertimento online. Oltre a Google Stadia e Microsoft xCloud sembra che presto potrebbe debuttare un altro concorrente. Valve sarebbe intenzionata, infatti, a espandere le funzionalità di Steam per accogliere una piattaforma di gioco streaming in cloud.
A lanciare l’indiscrezione è Steam Database, una pagina Twitter che già in passato si è dimostrata molto informata sulle mosse di Valve. La pagina è arrivata a formulare questa ipotesi grazie ad una serie di files nel codice sorgente di Steam che sembrano annunciare l’arrivo della nuova funzionalità.
