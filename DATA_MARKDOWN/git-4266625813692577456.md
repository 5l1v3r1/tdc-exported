
# Митниці в Україні немає: Насіров заявив, що бюджет щомісяця недоотримує до 500 млн дол.

Published at: **2019-11-02T00:15:00+00:00**

Author: ****

Original: [ZIK.UA](https://zik.ua/news/2019/11/02/mytnytsi_v_ukraini_nemaie_nasirov_zayavyv_shcho_byudzhet_shchomisyatsya_nedootrymuie_do_1682055)


        Державний бюджет України кожного місяця недоотримує близько 400-500 мільйонів доларів через неналежну роботу митниці.
      
Про це в ефірі інформаційно-політичного інтерактивного ток-шоу «Народ проти» на телеканалі ZIK заявив ексголова Державної фіскальної служби України Роман Насіров.
Коментуючи ситуацію в Україні із роботою митних служб та боротьбу із контрабандою, Роман Насіров заявив, що нині так склалося, що, фактично, митниці в Україні немає.
«Так, начебто створена митна служба, чотири місяці на сьогодні процес відбувається, а там лише чотири особи зареєстровані, і це все. На митниці реально безконтрольний процес, який почався ще у грудні минулого року… У нас часто говорять «реформи, реформи, реформи», але це тільки слова. Сказали, що буде реформуватися Державна фіскальна служба, що вона буде роз’єднуватися, і з тих часів почалася безконтрольна позиція», – заявив Роман Насіров.
