
# سفارتخانه‌های آمریکا در هر جای دنیا یک لانه جاسوسی است/ نابودی البغدادی درس عبرتی است برای کسانی که به غرب و آمریکا دل بستند

Published at: **2019-11-01T13:47:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543863.html/%D8%B3%D9%81%D8%A7%D8%B1%D8%AA%D8%AE%D8%A7%D9%86%D9%87-%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%87%D8%B1-%D8%AC%D8%A7%DB%8C-%D8%AF%D9%86%DB%8C%D8%A7-%DB%8C%DA%A9-%D9%84%D8%A7%D9%86%D9%87-%D8%AC%D8%A7%D8%B3%D9%88%D8%B3%DB%8C-%D8%A7%D8%B3%D8%AA--%D9%86%D8%A7%D8%A8%D9%88%D8%AF%DB%8C-%D8%A7%D9%84%D8%A8%D8%BA%D8%AF%D8%A7%D8%AF%DB%8C-%D8%AF%D8%B1%D8%B3-%D8%B9%D8%A8%D8%B1%D8%AA%DB%8C-%D8%A7%D8%B3%D8%AA-%D8%A8%D8%B1%D8%A7%DB%8C-%DA%A9%D8%B3%D8%A7%D9%86%DB%8C-%DA%A9%D9%87-%D8%A8%D9%87-%D8%BA%D8%B1%D8%A8-%D9%88-%D8%A2%D9%85%D8%B1%DB%8C%DA%A9%D8%A7-%D8%AF%D9%84-%D8%A8%D8%B3%D8%AA%D9%86%D8%AF)

امام جمعه موقت بیرجند گفت: نابودی البغدادی برای کسانی که به غرب و آمریکا دل بستند درس عبرت است چراکه سرانجام نوکران آمریکا از صدام، مبارک و قذافی تا بن‌لادن و البغدادی نابودی به دست آمریکایی‌ها است.
به گزارش شبکه اطلاع رسانی راه دانا؛ به نقل از خاورستان، حجت‌الاسلام و المسلمین غلامحسین نوفرستی امام جمعه موقت بیرجند در خطبه‌های امروز نمازجمعه بیرجند با بیان این‌که 13  آبان سالروز تبعید امام خمینی (ره) به ترکیه در سال 1342 است گفت: دشمنان خواستند رابطه مردم با رهبری را قطع کنند.
 
وی افزود: کشتار دانشجویان در سال 1357 در دانشگاه تهران و تسخیر لانه جاسوسی توسط دانشجویان پیرو خط امام در سال 1358 که امام خمینی(ره) از آن به انقلاب دوم تعبیر کردند و فرمودند از انقلاب اول مهمتر است، دیگر مناسبت روز 13 آبان است.
 
امام جمعه موقت بیرجند گفت: جریان لیبرال می‌خواست تعبیر غلطی از تسخیر لانه جاسوسی بین مردم ایجاد کند چراکه دنبال برگرداندن شاه بودند اما امام خمینی(ره) به لیبرال‌ها و دشمنان تودهنی زدند و توطئه را خنثی کردند.
 
حجت‌الاسلام نوفرستی افزود: امروز نیز برای ما و برای آنان که فکر باز دارند ثابت است و هر انسان آزاده‌ای می‌داند سفارت‌خانه‌های آمریکا و غربی‌ها در هر جای دنیا یک لانه جاسوسی و مرکز اطلاعاتی برای مقاصدشان است.
 
وی اظهار کرد: هرگز آمریکایی‌ها و غرب به هیچ کشوری به عنوان خدمت قدمی در جهت خیر برای انسان‌ها برنداشتند و نمی‌دارند و این را همه آن‌هایی که مطالعه حداقلی و روح آزادگی داشته باشند درک می‌کنند.
 
امام جمعه موقت بیرجند گفت: امام خامنه‌ای هرگونه وابستگی به غرب و تکیه به آمریکا را حماقت می‌دانند.
 
حجت‌الاسلام نوفرستی افزود: در روز 13 آبان با صراحت یاد خواهیم کرد از سخنان امام و افتخار می‌کنیم از چهل سال عظمت و ایستادگی و با تفکر و با اندیشه بلند، "مرگ بر آمریا" را فریاد خواهیم زد.
 
وی اظهار کرد: توطئه‌های آمریکا را در منطقه در روزهای اخیر ملاحظه می‌کنید.
 
امام جمعه موقت بیرجند گفت: در ایران اسلامی از ابتدا تاکنون از نفوذ گرفته تا حوادث تلخ فتنه کوی دانشگاه سال 1378 و فتنه سال 1388 و فتنه آشوب‌ها در سال 1396 دشمنان علیه مردم انجام دادند.
 
حجت‌الاسلام نوفرستی افزود: مانند آن‌چه در سال 1396 در ایران رقم خورد در کشورهای منطقه توسط آمریکایی‌ها دنبال می‌شود.
 
وی اظهار کرد: در سال 1396 دشمنان خواستند در کشور ناامنی ایجاد کنند.
 
امام جمعه موقت بیرجند گفت: مقام معظم رهبری فرمودند "بزرگترین لطمه دشمنان به یک ملت ایجاد ناامنی است".
 
حجت‌الاسلام نوفرستی افزود: ظاهر تظاهرات مشکلات معیشتی است اما پشت‌صحنه دشمن مدیریت می‌کند و کشور را برای رسیدن به مقاصدش ناامن می‌کند.
 
وی یادآور شد: مردم بصیر ایران اسلامی به سرعت متوجه شدند و جلوی اقدامات دشمنان را گرفتند.
 
امام جمعه موقت بیرجند گفت: مقام معظم رهبری فرمودند " اولویت اصلی، علاج ناامنی است و مردم این کشورها نیز متوجه باشند که دشمن به‌دنبال برهم زدن ساختارهای قانونی و ایجاد خلأ در این کشورها است و تنها راه رسیدن مردم به مطالبات بر حقی که دارند، پیگیری آن‌ها در چارچوب ساختارهای قانونی است".
 
حجت‌الاسلام نوفرستی تصریح کرد: باتوجه به شناختی که از مردم عراق و لبنان داریم ان شاءالله سیلی بزرگ و شکست بزرگ را در منطقه برای دشمنان شاهد باشیم.
 
وی با اشاره به ادعایی که ترامپ رئیس جمهور آمریکا 5 آبان‌ماه داشت که البغدادی رئیس داعش را نابود کردند اظهار کرد: دشمنان دنبال فریب مردم و مدیریت اذهان مردم هستند.
 
امام جمعه موقت بیرجند تصریح کرد: آمریکایی‌ها داعش را ایجاد کردند و امروز با دستگیری او می‌خواهند ذهن مردم را مدیریت کنند.
 
حجت‌الاسلام نوفرستی با بیان این‌که آمریکایی‌ها از این هنرها و عملکردها قبلا نیز داشتند متذکر شد: ادعای نابودی البغدادی همزمان با ادعای خروج آمریکا از منطقه جای تأمل دارد.
 
وی یادآور شد: در زمان اوباما یکسال مانده به انتخابات ریاست جمهوری آمریکا، اوباما ادعا کرد بن‌لادن را به قتل رسانده است و وقتی پرسیدند جسدش کجاست گفتند به عمق دریا فرستادیم و امروز نیز آن جریان تکرار می‌شود.
 
امام جمعه موقت بیرجند گفت: امیدوار هستیم با نابودی رئیس گروهک داعش، ته‌مانده‌های داعش نیز نابود شوند.
 
حجت‌الاسلام نوفرستی افزود: نابودی البغدادی برای کسانی که به غرب و آمریکا دل بستند درس عبرت است چراکه سرانجام نوکران آمریکا از صدام، مبارک و قذافی تا بن‌لادن و البغدادی نابودی به دست آمریکایی‌ها است.
 
وی اظهار کرد: هشتم ربیع‌الاول سالروز شهادت امام حسن عسکری علیه‌السلام و آغاز مرحله‌ای جدید از تاریخ بشریت است.
 
امام جمعه موقت بیرجند افزود:250 سال زندگی امامان معصوم علیه‌السلام که در میان مردم بودند، پایان یافت و دوران غیبت شروع شد.
 
حجت‌الاسلام نوفرستی افزود: امام حسن عسکری علیه‌السلام بستر را برای جایگاه فقاهت و ولایت با روایات مختلف آماده کردند.
 
وی تأکید کرد: کسی که با تقواست و خود را در محضر خداوند بییند، مراقب اعمالش هست.
 
امام جمعه موقت بیرجند گفت: اعمال انسان آثاری در دنیا و آخرت دارد و انسان باتقوا از محرمات دوری می‌کند.
 
انتهای پیام/
