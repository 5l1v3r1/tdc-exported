
# A legnagyobb nevek a magyarok elleni walesi keretben

Published at: **2019-11-05T08:42:37+00:00**

Author: **Infostart**

Original: [infostart](https://infostart.hu/sport/2019/11/05/a-legnagyobb-nevek-a-magyarok-elleni-walesi-keretben)

A két legnagyobb sztár, Aaron Ramsey és Gareth Bale is tagja az azeriek és a magyarok elleni Európa-bajnoki selejtezőkre készülő walesi labdarúgó-válogatott keretének.
A walesi szövetség honlapjának beszámolója szerint előbbi a kvalifikációs sorozatban először áll Ryan Giggs szövetségi kapitány rendelkezésére, míg utóbbi az elmúlt hetekben sérülés miatt nem játszott klubjában, a Real Madridban.
A walesi csapat jövő szombaton Azerbajdzsán vendégeként lép pályára, három nappal később pedig Marco Rossi csapatát fogadja Cardiffban. Amennyiben a magyarok nyernek, akkor kijutnak a jövő évi kontinensviadalra, amelynek egyik helyszíne a Puskás Aréna lesz.

        Nyitókép: MTI/Illyés Tibor
      
