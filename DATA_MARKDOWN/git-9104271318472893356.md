
# Profondo cordoglio per la scomparsa di Michela, barista di soli 49 anni

Published at: **2019-11-06T16:37:45+00:00**

Author: ****

Original: [LaProvinciaDiBiella.it](https://laprovinciadibiella.it/cronaca/profondo-cordoglio-per-la-scomparsa-di-michela-barista-di-soli-49-anni)

Borgosesia piange la barista Michela, morta a soli 49 anni. Michela Vercelli ha combattuto fino all’ultimo, con il sorriso sulle labbra, contro la malattia che l’ha strappata all’amore della famiglia e all’affetto degli amici come riporta Notizia Oggi.
In tantissimi, sabato in chiesa parrocchiale, hanno voluto portare l’ultimo saluto a Michela, stringendosi al dolore del marito Alessio, dei genitori Elio e Anna, del fratello Paolo. Era molto conosciuta, per trent’anni ha servito al bancone del “Piccolo caffè”, nell’area pedonale di piazza Mazzini.
