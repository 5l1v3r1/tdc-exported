
# Gyilkos áron: itt a Xiaomi Apple Watch klónja

Published at: **2019-11-05T00:00:00+00:00**

Author: **Phone Arena**

Original: [Telefonguru](https://www.telefonguru.hu/hir/Gyilkos_aron_itt_a_Xiaomi_Apple_Watch_klonja_2019-11-05)

A „kínai Apple” bemutatta az alig pár napja pletykálni kezdett okosórát, a Xiaomi Mi Watch modellt. Az óra lelke a Google Wear OS platformja, némi rossz hír, hogy egyelőre csak Kínában lesz elérhető a készülék, jó viszont, hogy aki szereti a MIUI-t, az a Mi Watch felületét is kedvelni fogja. Elég nagy az esély arra, hogy a Xiaomi leányvállalata, a Huami kiadhatja ugyanezt az órát Amazfit néven Európában.
Kínában a Xiaomi Mi Watch-ért 185 dollárt, alig 55 ezer forintot kérnek el úgy, hogy a specifikáció nagyja egyezik az Apple Watch Series 5-tel, amely 500 dollárért, 155 ezer forintért talál gazdára a messzi távolban is. Beépített GPS és folyamatos pulzusmérés, önálló LTE-kapcsolat, 1.78 colos AMOLED kijelző 410×410 pixeles kijelzővel, always-on funkcióval mind adott a Mi Watch-ban.
A szögletes, minden tekintetben az Apple legújabb óráját másoló burkolatban Snapdragon Wear 3100 processzor dolgozik. A chipset mellett bújik meg a méretes, 570 mAh-s akkumulátor. Érdekességképp: a Samsung Galaxy Watch Active 2-be csak egy 340 mAh-s változat került. Vennéd?

        A cikkhez kapcsolódó linkek:
      
