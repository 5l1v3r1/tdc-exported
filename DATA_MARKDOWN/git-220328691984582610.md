
# Ето кой попълни първата нова карта за донорство

Published at: **2019-11-06T11:03:43+00:00**

Author: **Редактори**

Original: [Стандарт Новини](https://standartnews.com/balgariya-zdraveopazvane/eto-koy-poplni-prvata-nova-karta-za-donorstvo-406009.html)

Здравният министър Кирил Ананиев раздаде на министрите карти за донорство в рамките на стартиралата вчера национална информационна кампания за насърчаване на донорството и трансплантацията.
Същата карта ще получат чрез БЧК и РЗИ 50 000 души в страната, които могат да отбележат дали са съгласни след смъртта им техните органи да бъдат трансплантирани.

        Преди началото на заседанието карта попълни премиерът Бойко Борисов, който заяви, че подкрепя инициативата.
      
Към момента 1151 души се нуждаят от трансплантация, съобщи Ананиев.
Борисов апелира да не се гледа егоистично, да няма предразсъдъци към този акт, а всеки да си помисли, че чрез донорството починалият близък продължава да живее с живота на спасения.
Кирил Ананиев отбеляза, че ръка в кампанията са подали всички религиозни общности, които ще апелират да се даряват органи в своите проповеди.
