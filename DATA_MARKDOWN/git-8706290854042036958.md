
# Υπερπολυτελή βίλα στην Κύπρο αγόρασαν Σακίρα και Πικέ

Published at: **2019-11-05T12:22:00+00:00**

Author: ****

Original: [enikos.gr](http://www.enikos.gr/international/682371/yperpolyteli-vila-stin-kypro-agorasan-sakira-kai-pike)

Η Σακίρα και ο σύζυγός της, Ζεράρ Πικέ αγόρασαν μια υπερπολυτελή έπαυλη στην Κύπρο και συγκεκριμένα στον Άγιο Γεώργιο Πέγειας.
Στην ολοκαίνουργια έπαυλη, η ίδια και ο διάσημος ποδοσφαιριστής της Μπαρτσελόνα, μαζί με τα δύο παιδιά τους, μπορούν να απολαμβάνουν πολυτελείς ανέσεις όπως γυμναστήριο με την τελευταία λέξη της τεχνολογίας, σάουνα, υδρομασάζ, θερμαινόμενες πισίνες και σπα, καθώς επίσης γήπεδα και υποδομές διαφόρων αθλημάτων.
Η εντυπωσιακή έπαυλη διαθέτει έξι υπνοδωμάτια και οκτώ μπάνια, ένα δωμάτιο έχει διαμορφωθεί σε home cinema. Η εξωτερική πισίνα έχει θέα το απέραντο γαλάζιο της Μεσόγειου και τα ηλιοβασιλέματα είναι μοναδικά.
Οι άνθρωποι που γνώρισαν τη Σακίρα μίλησαν με τα καλύτερα λόγια, τονίζοντας ότι είναι πολύ ενθουσιασμένη με την περιοχή και ειδικά τη θάλασσα.
Πηγή: Φιλελεύθερος Κύπρου
