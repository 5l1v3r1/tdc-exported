
# Skandal u Italiji: Baloteli zbog rasističkih povika napucao loptu u publiku (VIDEO)

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/skandal-u-italiji-baloteli-zbog-rasistickih-povika-napucao-loptu-u-publiku-video/341537)

Veliki skandal uzdrmao je Apenine ovog popodneva. U prvom planu je bio Mario Baloteli i Veronina publika, koja je poznata po sličnim ispadima tokom istorije. Temperamentni Baloteli je tokom čitavog meča trpeo uvrede na rasnoj osnovi, a onda mu je prekipelo na početku drugog poluvremena, posle čega je čak i otišao sa terena.
Igrao se 54. minut, bivši reprezentativac Italije je bio kod korner zastavice, a onda je u jeku povika uzeo loptu i napucao je prema najvatrenijim pristalicama domaćeg tima. Čitav kolaps trajao je nekoliko minuta, Baloteli se posle višeminutnog prekida ipak vratio i na kraju postigao izuzetan pogodak u 85. minutu. Ipak, tada je uspeo samo da ublaži poraz svog tima, ali je rezultat ostao u potpunosti u drugom planu.
Verona je povela četiti minuta ranije golom Salseda More, a sve je bilo rešeno u 81. minutu, kada je prednost duplirao Pesina u 81. minutu. Balotelijev pogodak je samo na kratko podigao potpuno utučenu Brešu.
