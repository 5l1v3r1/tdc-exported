
# Marocco, si è sposata la reporter Raissouni condannata per aborto e poi graziata dal re

Published at: **2019-11-01T11:35:00+00:00**

Author: ****

Original: [Repubblica.it](https://www.repubblica.it/esteri/2019/11/01/news/marocco_si_e_sposata_la_reporter_raissouni_condannata_per_aborto_e_poi_graziata_dal_re-240016756/)

RABAT - Hajar Raissouni, la giornalista marocchina 28enne condannata per aborto e graziata dal re, si è sposata giovedì 31 ottobre con Rafaat El Amine, il fidanzato di origini sudanesi, pure coinvolto nel caso giudiziario che ha puntato i riflettori internazionali sul tema delle libertà individuali in Marocco. L'avvocato della coppia ha pubblicato il video con la firma dell'atto civile.Hajar Raissouni e Rafaat El Amine erano stati condannati a un anno il 30 settembre, dopo un mese di carcere preventivo, per relazioni sessuali fuori dal matrimonio e aborto. Il 15 ottobre hanno ricevuto la grazia reale e sono tornati in libertà.La reporter 28enne era stata arrestata il 31 agosto mentre lasciava una clinica a Rabat: secondo l'accusa si era sottoposta a un aborto clandestino, mentre lei si è sempre difesa affermando che era stata ricoverata per un'emorragia interna, tesi sostenuta anche dal ginecologo. Raissouni aveva denunciato nei suoi confronti un "processo politico", sostenendo di essere stata interrogata dalla polizia su membri della famiglia e sul suo lavoro per il quotidiano Akhbar Al-Yaoum, giornale indipendente critico nei confronti delle autorità. 
