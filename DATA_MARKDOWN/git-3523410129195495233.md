
# 
        استقرار ۳۰۰ نظامی و ۲۰ خودروی زرهی روسیه در شمال سوریه
      

Published at: **2019-11-01T12:11:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637334/%D8%A7%D8%B3%D8%AA%D9%82%D8%B1%D8%A7%D8%B1-%DB%B3%DB%B0%DB%B0-%D9%86%D8%B8%D8%A7%D9%85%DB%8C-%D9%88-%DB%B2%DB%B0-%D8%AE%D9%88%D8%AF%D8%B1%D9%88%DB%8C-%D8%B2%D8%B1%D9%87%DB%8C-%D8%B1%D9%88%D8%B3%DB%8C%D9%87-%D8%AF%D8%B1-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87)

به گزارش بولتن نیوز، روسیه ۳۰۰ تن از نیروهای پلیس نظامی خود را به همراه ۲۰ خودروی نظامی در شمال سوریه مستقر کرده است.
طبق این گزارش، قرار است پلیس نظامی روسیه و ترکیه گشت‌زنی‌های روزانه مشترکی را در دست‌کم ۹ منطقه مسکونی در شمال سوریه انجام دهند.
در همین راستا، خبرگزاری نووستی گزارش داد که نیروهای گشتی روسیه و ترکیه پیش از آغاز عملیات گشت‌زنی در مناطق از پیش توافق شده به یکدیگر ملحق خواهند شد. این عملیات از امروز (جمعه) آغاز می‌شود و شامل گشت زنی در حدود ۱۵۰ کیلومتر طی پنج ساعت می‌شود.
در پی دیدار چند ساعته اخیر ولادمیر پوتین، رئیس جمهوری روسیه با رجب طیب اردوغان، همتای ترکیه‌ای خود دو طرف توافقنامه ۱۰ ماده‌ای را امضا کردند که گشت‌زنی مشترک در شمال سوریه جزئی از بندهای این توافقنامه به شمار می‌رود.
