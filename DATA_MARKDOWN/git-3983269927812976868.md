
# L'Espanya buidada, les províncies on Vox pot pescar vots el 10N

Published at: **2019-11-07T19:47:00+00:00**

Author: **Albert Calatrava i Jordi Pons**

Original: [CCMA](https://www.ccma.cat/324/lespanya-buidada-les-provincies-on-vox-pot-pescar-vots-el-10n/noticia/2961760/)

Amb el vent favorable de les enquestes, Vox s'ha llançat a la caça del votant de l'anomenada "Espanya buidada", les zones menys poblades, on hi ha en joc 66 escons del 350, importants en un context de bloqueig polític.
Són 26 províncies, bàsicament de les dues Castelles, Galícia, Aragó i també Lleida. Són les circumscripcions amb menys diputats a repartir, menys de cinc. En les últimes eleccions, el PSOE va recollir 27 escons en aquestes petites circumscripcions, i el PP, 20. Ciutadans hi va esgarrapar fins a 13 diputats.
 

        Les 26 províncies menys poblades es reparteixen 66 escons
      
           
La formació d'Albert Rivera va aconseguir diputats en fins a 40 províncies espanyoles. Ara, però, la formació taronja sembla que serà la més afectada per l'increment de l'extrema dreta, que tot indica que superarà els resultats de l'abril, quan va obtenir escó a 18 provincies.
 

        Ciutadans va aconseguir representació a la majoria de províncies a les eleccions del 28 d'abril del 2019
      
 
Vox pot ser el tercer partit en moltes d'aquestes províncies, segons Joan Rodríguez Teruel, professor de Ciència Política de la Universitat de València:
 

        Vox va aconseguir 18 escons a les últimes eleccions generals
      
 
Els candidants saben que se la juguen també en les circumscripcions allunyades dels grans nuclis urbans, així que no han parat de fer picades d'ull durant la campanya.
