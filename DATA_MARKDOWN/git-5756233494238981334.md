
# فرمانده سپاه: نمی‌توانیم در هیچ نبردی شکست بخوریم/ جنگ اقتصادی و عملیات روانی دشمن تمام شد

Published at: **2019-11-07T17:53:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620376/%D9%81%D8%B1%D9%85%D8%A7%D9%86%D8%AF%D9%87-%D8%B3%D9%BE%D8%A7%D9%87-%D9%86%D9%85%DB%8C%E2%80%8C%D8%AA%D9%88%D8%A7%D9%86%DB%8C%D9%85-%D8%AF%D8%B1-%D9%87%DB%8C%DA%86-%D9%86%D8%A8%D8%B1%D8%AF%DB%8C-%D8%B4%DA%A9%D8%B3%D8%AA-%D8%A8%D8%AE%D9%88%D8%B1%DB%8C%D9%85-%D8%AC%D9%86%DA%AF-%D8%A7%D9%82%D8%AA%D8%B5%D8%A7%D8%AF%DB%8C-%D9%88-%D8%B9%D9%85%D9%84%DB%8C%D8%A7%D8%AA-%D8%B1%D9%88%D8%A7%D9%86%DB%8C-%D8%AF%D8%B4%D9%85%D9%86-%D8%AA%D9%85%D8%A7%D9%85-%D8%B4%D8%AF)


        فرمانده کل سپاه با تاکید بر اینکه گروه‌های جهادی سربازان و افسران یک نبرد بزرگ هستند، گفت: این نبرد عزت ملت و سرزمین ما را هدف قرار گرفته است.
      

        آفتاب‌‌نیوز :
      
سرلشکر حسین سلامی فرمانده کل سپاه پاسداران انقلاب اسلامی، صبح امروز (پنجشنبه ۱۶ آبان) در جمع بسیجیان و سپاهیان سپاه حضرت محمد رسول الله تهران بزرگ و در آیین بهره‌برداری از ۷۰۰ پروژه عمرانی و محرومیت‌زدایی این سپاه در سراسر کشور، اظهار داشت: ما نمی‌توانیم در هیچ نبردی شکست بخوریم و این غیرممکن است. گروه های جهادی سربازان و افسران یک نبرد بزرگ هستند، نبردی که عزت ملت و سرزمین ما را هدف قرار گرفته است.
وی افزود: جنگ اقتصادی و عملیات روانی دشمن، عزت و اقتدار و سربلندی ما را هدف قرار گرفته بود، اما تمام شد.
فرمانده کل سپاه با تاکید بر اینکه شما جهادی ها که باشید، ایران همیشه روز و روشن است، گفت: شما جهادی‌ها که باشید ملت ما از سختی‌ها، ساده‌تر عبور می‌کنند و به اهداف بزرگ زودتر می‌رسند.
سرلشکر سلامی تاکید کرد: شان ملت ما کمیت‌های کوچک نیست، مردم ما باید همیشه خوشحال و سرحال باشند.
وی خاطرنشان کرد: به دشمنان هم می‌گوییم هر تهدید را دنبال کنید ما آن را به فرصت تبدیل می‌کنیم و شکست خواهید خورد، چرا که شما آموخته‌اید همیشه بازنده باشید و ما هم یاد گرفته‌ایم همیشه پیروز باشیم.
