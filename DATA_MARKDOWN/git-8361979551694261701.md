
# Дмитро Биков: Я засуджую присвоєння Криму, це трагедія

Published at: **2019-11-07T18:15:00+00:00**

Author: ****

Original: [НВ](https://nv.ua/ukr/ukraine/events/dmitro-bikov-pro-aneksiyu-krimu-interv-yu-novini-ukrajini-50051667.html)

За його словами, він не відвідує тимчасово окуповану територію з 2013 року.
«Навесні 2014 року [було] звернення Конгресу інтелігенції проти всіх цих кримських справ. Ми тоді нашу позицію заявили, що ми стоїмо на боці міжнародного права і в даному випадку виступаємо проти присвоєння Криму такими методами, поза розмов про те, як відчував себе Крим в Україні та іншого забалакування теми. Це абсолютно очевидно, я засуджую присвоєння Криму», — заявив Биков.
Читайте також:
Віталій ПортниковЯк формула Штайнмайєра вплине на Крим
За словами письменника, ситуація з окупацією українського півострова стала для нього «важкою травмою», а сам він «позбавлений Криму і дуже гірко це переживає».
«Всі свої кращі тексти я придумував там, всі свої романи писав там, працював в Артеку, жив там. Мені дуже болісна відсутність Криму на мапі мій душі. Я хотів туди їздити. Зараз у мене такої можливості немає, мені це дуже гірко», — зазначив Биков.
У той же час літератор розповів, що не знає, яке майбутнє чекає на Крим.
«Мене вся ця „каша“, заварена тоді (я вже не кажу про „кашу“, заварену на Донбасі), найглибшим чином засмучує. Для мене це трагедія», — підсумував письменник.

        Дмитро Биков розповідає про своє відношення до анексії Криму
      

        Повне інтерв'ю з письменником Дмитром Биковим слухайте в ефірі програми Особистий код на Радіо НВ завтра о 16:00
      
