
# Ο Ρουβίκωνας απειλεί με παρεμβάσεις σε όλες τις πρεσβευτικές κατοικίες της Αθήνας

Published at: **2019-11-07T21:50:24+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/society/o-rouvikonas-apeilei-me-paremvaseis-se-oles-tis-presveytikes-katoikies-tis-athinas/)

Με απειλές εναντίον πρεσβευτικών κατοικιών απειλεί εκ νέου η αναρχική συλλογικότητα του Ρουβίκωνα.
Με ανάρτηση στα μέσα κοινωνικής δικτύωσης, ηγετικό στέλεχος της συλλογικότητας σημειώνει πως «σε περίπτωση που πραγματοποιηθούν κατασταλτικές επιχειρήσεις εναντίον μας, είτε επειδή θα μας ρίξουν βαριές ποινές, είτε επειδή θα επιτεθούν σε δομή μας, εμείς το γάντι θα το σηκώσουμε. Αυτομάτως θα ενεργοποιηθεί ένας πρώτος κύκλος παρεμβάσεων σε όλες τις κατοικίες πρεσβευτών στην Αθήνα».

        Κύπρος : Έσοδα 9,3 δισ. δολάρια για 18 χρόνια από την «Αφροδίτη»
      
Μάλιστα, δίνει στη δημοσιότητα τις διευθύνσεις 85 πρεσβειών στην Αθήνα, στοχοποιώντας τες ευθέως, ενώ την ίδια ώρα απειλεί να δώσει και τις διευθύνσεις των πρεσβευτικών κατοικιών.
«Όπως ανέφερα και σε μια ανάρτηση που έκανα χτές (την οποία «έριξαν» σε μια ώρα) ο Ρουβίκωνας διαθέτει ένα μεγάλο αρχείο πληροφοριών.
Οι πληροφορίες αυτές προέρχονται από πολλούς ανθρώπους που υποστηρίζουν την ομάδα.
Αφορούν μια μεγάλη γκάμα πραγμάτων και σημείων ενδιαφέροντος που μπορεί να ενδιαφέρουν μια μαζική πολιτική οργάνωση όπως ο Ρουβίκωνας.
Ενα κομμάτι των πληροφοριών αυτών είναι και οι διευθύνσεις των πρεσβευτικών κατοικιών στην Αθήνα. Έτσι μπορέσαμε άλλωστε να κάνουμε και μια σειρά παρεμβάσεών σε σπίτια πρεσβευτών όπως της Χιλής, της Βραζιλίας, της Αυστρίας, του Ισραήλ κ.α.
Θα επαναλάβω πως το τελευταίο διάστημα έχουν πυκνώσει οι αναφορές που μας στοχοποιούν είτε μέσω του καινούργιου ποινικού κώδικα είτε μέσω μίας επαπειλούμενης εισβολής σε κάποια δομή μας (βοξ).
Σε περίπτωση που πραγματοποιηθούν κατασταλτικές επιχειρήσεις εναντίον μας, είτε επειδή θα μας ρίξουν βαριές ποινές, είτε επειδή θα επιτεθούν σε δομή μας εμείς το γάντι θα το σηκώσουμε. Αυτομάτως θα ενεργοποιηθεί ένας πρώτος κύκλος παρεμβάσεών σε όλες τις κατοικίες πρεσβευτών στην Αθήνα.
Στις παρακάτω φωτογραφίες που βλέπετε είναι ένα μικρό κομμάτι του υλικού που διαθέτουμε. Είναι 85 διευθύνσεις πρεσβευτικών κατοικιών.
Στην 1η στήλη είναι η χώρα, στην 2η η διεύθυνση της πρεσβείας και στην 3η η διεύθυνση κατοικίας του πρέσβη. Τις διευθύνσεις των πρεσβειών όπως και τα ονοματεπώνυμα των πρεσβευτών μπορεί να τα βρεί ο καθένας στο Google για αυτό και τα δημοσιεύω.
Την 3η στήλη με τις διευθύνσεις των κατοικιών την έχω κρύψει να μην φαίνεται.
Σε περίπτωση όμως που ανοίξει δικογραφία για αυτήν την ανάρτηση η μου ρίξουν την σελίδα, θα δημοσιευτούν κανονικά όλες οι διευθύνσεις των σπιτιών σε ιστοσελίδες όπου δεν θα μπορεί κανείς να τις «ρίξει».
Χτές έδωσα μερικές διευθύνσεις όπου μπορούσαν οι ενδιαφερόμενοι να διασταυρώσουν τις πληροφορίες και να δουν εάν μπλοφάρω η γράφω μούφες. Ο Ρουβίκωνας μετά το διήμερο ανοιχτού καλέσματος έχει δυναμώσει και άλλο.Θα βρεθεί δίπλα σε όλους τους ανθρώπους της τάξης μας.
Αυτή η ομάδα δεν μπορεί να κατασταλεί εύκολα. Πάρτε το χαμπάρι.
ΗΡΘΑΜΕ ΓΙΑ ΝΑ ΜΕΙΝΟΥΜΕ».

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
