
# Европейски отбори ще наблюдават звезда на Лудогорец в Лига Европа

Published at: **2019-11-06T11:40:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/ligaeurope/evropejski-otbori-shte-nablyudavat-zvezda-na-ludogorec-v-liga-evropa-1403406.html)

Утре вечер от 22:00 часа българско време Лудогорец излиза срещу Еспаньол във важен мач от груповата фаза на Лига Европа. А една от звездите на "орлите" - Джоди Лукоки, ще бъде наблюдаван от скаути на европейски отбори, съобщава "Тема спорт".
С добрите си игри 26-годишният атакуващ футболист е привлякъл вниманието на тимове от Белгия и Германия. Сред тях е Андерлехт, който в момента се намира в слаба форма, заемайки незавидното 11-то място. Друг заинтересован отбор е Гент, на който вече "орлите" продадоха свой играч - Игор Пластун, през 2018 г.
Разградчани са осъществявали трансфери и в Германия. Преди няколко сезона Жуниор Кайсара премина в Шалке 04, а след това съдбата му последва и Върджил Мисиджан, който продължи в Нюрнберг. А какво заяви треньорът Станислав Генчев преди мача срещу Еспаньол - вижте в този материал на SportLive.
