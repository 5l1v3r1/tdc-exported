
# جو بایدن: اگر رئیس‌جمهور شوم توافق هسته‌ای را دوباره برقرار می‌کنم

Published at: **2019-11-05T12:23:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620013/%D8%AC%D9%88-%D8%A8%D8%A7%DB%8C%D8%AF%D9%86-%D8%A7%DA%AF%D8%B1-%D8%B1%D8%A6%DB%8C%D8%B3%E2%80%8C%D8%AC%D9%85%D9%87%D9%88%D8%B1-%D8%B4%D9%88%D9%85-%D8%AA%D9%88%D8%A7%D9%81%D9%82-%D9%87%D8%B3%D8%AA%D9%87%E2%80%8C%D8%A7%DB%8C-%D8%B1%D8%A7-%D8%AF%D9%88%D8%A8%D8%A7%D8%B1%D9%87-%D8%A8%D8%B1%D9%82%D8%B1%D8%A7%D8%B1-%D9%85%DB%8C%E2%80%8C%DA%A9%D9%86%D9%85)


        نامزد پیشتاز دموکرات‌ها در انتخابات ریاست‌جمهوری آمریکا گفت: اگر رئیس‌جمهور شوم توافق هسته‌ای با ایران را مجددا برقرار می‌کنم.
      

        آفتاب‌‌نیوز :
      
جو بایدن معاون پیشین رئیس‌جمهور آمریکا و نامزد پیشتاز حزب دموکرات در انتخابات ریاست جمهوری 2020 این کشور در یک گفت‌وگو در پاسخ به سوالی درباره بازگشت به توافق هسته‌ای اظهار داشت: اگر به قدرت برسم توافق هسته‌ای با ایران را که محدودیت‌هایی بر این کشور اعمال کرد، مجددا برقرار می‌کنم.
بایدن ادامه داد: این توافق به ما اجازه راستی‌آزمایی داد که سخت‌ترین رژیم بازرسی (هسته‌ای) در تاریخ است. خروج ما از این توافق به هیچ وجه منطقی نبود.
دولت آمریکا در دامه سیاست‌های خصمانه خود علیه کشورمان سال گذشته از توافق هسته‌ای خارج شد و تعهدات خود را زیر پا گذاشت که با انتقاد شدید سایر کشورها به‌ویژه طرف‌های دیگر توافق مواجه شد. این کشور سپس تحریم‌ها علیه ایران را بازگرداند و تحریم‌هایی جدید وضع کرد که به تشدید تنش‌ها میان دو کشور منجر شده است.
جمهوری اسلامی ایران نیز پس از گذشت یک سال از نقض برجام توسط آمریکا و محقق نشدن وعده‌های اروپا برای جبران تحریم‌های آمریکا و فراهم کردن امکان بهره‌مندی ایران از منافع اقتصادی توافق هسته‌ای، اعلام کرد که طبق متن توافق، اجرای برخی تعهداتش را کاهش خواهد داد، مگر اینکه اروپا برای حفظ برجام اقدامی موثر و عملی انجام دهد.
