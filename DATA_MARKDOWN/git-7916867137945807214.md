
# Naują lyderį atradusi „Warriors“ įveikė Lillardo vedamą „Blazers“

Published at: **2019-11-05T08:05:00+00:00**

Author: ****

Original: [basketnews.lt](https://www.basketnews.lt/news-134322-nauja-lyderi-atradusi-warriors-iveike-lillardo-vedama-blazers.html)

Nuotr.: AFP - Scanpix
Nuotr. AFP - Scanpix
Praėjusio sezono NBA Vakarų konferencijos finalo pakartojime Portlando „Trail Blazers“ (3-4) neatsilaikė prieš išretėjusią „Golden State Warriors“ (2-5).
Damiano Lillardo vedama „Blazers“ išvykoje 118:127 (32:34, 31:26, 20:27, 35:40) nusileido NBA vicečempionams.
„Warriors“ tai buvo pirmoji pergalė naujai pastatytoje „Chase Center“ arenoje.
Šiame mače „Warriors“ vertėsi be traumas besigydančių pagrindinių žaidėjų – Stepheno Curry, Klay Thompsono, Draymondo Greeno bei D'Angelo Russello.
Nepaisant visų netekčių, šeimininkai diktavo rungtynių tempą didžiąją mačo dalį ir nors ketvirtajame kėlinyje Lillardas išvedė svečius į priekį (97:96), tai truko neilgai.
Erico Paschallo vedami Steve'o Kerro auklėtiniai spurtavo 15:2 (111:99) ir po šio smūgio „Blazers“ atsigauti nebesugebėjo.
