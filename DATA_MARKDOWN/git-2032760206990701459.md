
# Video: Autobus spoločnosti FlixBus dostal pri Amiense šmyk a prevrátil sa

Published at: **2019-11-03T18:35:02+00:00**

Author: **Webnoviny**

Original: [Denník politika](http://dennikpolitika.sk/archiv/88578)

3.11.2019 (Webnoviny.sk) – Pri havárii autobusu na severe Francúzska utrpelo v nedeľu zranenia 29 osôb, štyri z nich sú vo vážnom stave. Ako informujú francúzske médiá, neďaleko mesta Amiens havaroval medzištátny autobus nemeckej spoločnosti FlixBus, ktorý viezol cestujúcich z Paríža do Londýna.
Vozidlo dostalo šmyk na mokrej vozovke a prevrátilo sa na stranu. V autobuse cestovalo 32 ľudí, pričom cestujúci pochádzali zo Španielska, Austrálie, Holandska, Rumunska, Ruska, Veľkej Británie a Francúzska. Zranených previezli do nemocnice v Amiens.
Viac k témam: Amiens, dopravná nehodaZdroj: Webnoviny.sk – Video: Autobus spoločnosti FlixBus dostal pri Amiense šmyk a prevrátil sa © SITA Všetky práva vyhradené.
