
# Anderlecht weet niet wanneer Dimata terugkeert: ‘Door een vertrouwensbreuk’

Published at: **2019-11-07T08:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902757/anderlecht-weet-niet-veel-over-blessure-dimata-door-een-vertrouwensbreuk-.html)


        Wanneer keert Landry Dimata terug op een veld? De aanvaller kampt al maandenlang met een kraakbeenletsel. Meerdere specialisten kwamen al aan bod, maar Anderlecht weet eigenlijk niet veel over de blessure en wanneer Dimata terug is, dat meldt Het Laatste Nieuws.
      
Dimata koos ervoor om zich niet te laten behandelen op de club. ‘Dat is te verklaren door een vertrouwensbreuk. Dimata had na eerdere kwaaltjes geen goed gevoel meer bij de medische staf van Anderlecht. Daarom ook dat hij zich tijdens de play-offs niet liet opereren door Geert Declercq, wel door een buitenlandse collega.’
Anderlecht is dus niet goed op de hoogte over de blessure van zijn aanvaller. ‘Neerpede viel snel af als gevolg van de vertroebelde relatie. Liever trok Dimata naar Lyon en Parijs. Slechts zelden is hij in Brussel voor een controle, waardoor Anderlecht naar verluidt maar moeilijk kan inschatten hoe dicht hij bij een rentree staat’, klinkt het.
Een datum is dus onmogelijk te voorspellen. De geruchten over een mogelijk einde van de carrière wordt tegengesproken door de entourage van Dimata. “Nany zal terugkomen”, luidt de boodschap. Het ziet er echter naar uit dat Anderlecht extra voorzichtig zal omspringen met Dimata. Een terugval mag zeker niet voorvallen.
