
# IND vs BAN, 2nd T20: राेहित की धमाकेदार पारी, भारत ने बांग्लादेश को 8 विकेट से हराकर की सीरीज 1-1 से बराबर

Published at: **2019-11-07T13:02:23+00:00**

Author: **लाइव हिन्दुस्तान टीम,राजकोट**

Original: [https://www.livehindustan.com](https://www.livehindustan.com/cricket/story-india-vs-bangladesh-ind-vs-ban-2nd-t20i-live-cricket-score-and-full-match-scorecard-live-match-updates-from-saurashtra-cricket-association-stadium-rajkot-2836886.html)

भारत और बांग्लादेश(India vs Bangladesh) के बीच राजकोट के सौराष्ट्र क्रिकेट एसोशिएसन स्टेडियम में टी-20 सीरीज का दूसरा मैच खेला गया। टीम इंडिया ने बांग्लादेश को इस मैच में आसानी से पटखनी देते हुए आठ विकेट से जीत दर्ज की। दोनों टीमों के बीच तीसरा मुकाबला 10 नवंबर को इंदौर में खेला जाएगा। टॉस हारकर पहले बल्लेबाजी करते हुए बांग्लादेश ने निर्धारित 20 ओवरों में छह विकेट के नुकसान पर 153 रन बनाए। जवाब में टीम इंडिया ने 15.4 ओवर में ही दो विकेट खोकर यह मुकाबला जीत लिया। भारत की तरफ से कप्तान रोहित शर्मा ने 85 की ताबड़तोड़ पारी खेली। 

        
          इस मैच का FULL SCORECARD देखने के लिए यहां CLICK करें-
        
      

        India vs Bangladesh 2nd T20I: Follow match updates from Saurashtra Cricket Association Stadium  Rajkot-
      

        10.20 PM: भारत ने रोहित शर्मा के बाद श्रेयस अय्यर की छोटी लेकिन तेज पारी के दम पर बांग्लादेश को दूसरे टी20 मैच में आसानी से हराते हुए सीरीज में 1-1 से बराबरी कर ली है।
      

        10.05 PM: भारतीय कप्तान रोहित शर्मा टी20 में रिकॉर्ड पांचवे शतक से मात्र 15 रन से चूक गए। उनकी इस खास पारी के दम पर भारत लक्ष्य की तरफ तेजी से बढ़ रहा है। भारत का स्कोर इस समय 126-2 है।
      

        09.56 PM: भारत को शिखर धवन के रूप में पहला झटका लगा है। धवन अमिनुल इस्लाम की गेंद पर क्लीन बोल्ड हो गए। भारत का स्कोर 119-1 है।
      

        09.50 PM: राजकोट में रोहित शर्मा की तूफानी पारी जारी है। वो अब तक 80 रन बना चुके हैं। भारत को इस समय जीतने के लिए 58 गेंदों पर सिर्फ 38 रनों की जरूरत है।
      

        09.28 PM: रोहित शर्मा की तेजतर्रार पारी के दम पर भारत ने लक्ष्य का पीछा करते हुए 50 रन का आंकड़ा पार कर लिया है। भारत का स्कोर बिना किसी नुकसान के 62 रन है।
      

        09.20 PM: रोहित शर्मा और शिखर धवन की जोड़ी ने टीम को मजबूत शुरुआत दिलाते हुए पांचवे ओवर में ही स्कोर 50 के करीब पहुंचा दिया है। रोहित शर्मा 30 रन बनाकर खेल रहे हैं।
      

        09.00 PM: भारतीय टीम ने लक्ष्य का पीछा करना शुरू कर दिया है। टीम के लिए सलामी बल्लेबाज के तौर पर शिखर धवन और कप्तान रोहित शर्मा क्रीज पर मौजूद हैं।
      

        08.48 PM: बांग्लादेश की टीम ने 20 ओवर खेलने के बाद भारत के सामने 154 रनों का लक्ष्य रखा है। भारत की तरफ से युजवेंद्र चहल ने सबसे ज्यादा 2 विकेट लिए।
      

        08.40 PM: तेज गेंदबाज दीपक चाहर ने टीम को बड़ी सफलता दिलाते हुए कप्तान महमूदुल्लाह को चलता किया। उन्होंने 30 रन की पारी खेली।
      

        08.30 PM: पहले दो ओवरों में काफी रन खाने वाले तेज गेंदबाज खलील अहमद ने अपने तीसरे ओवर में टीम को सफला दिलाते हुए अफीफ हुसैन को आउट किया। बांग्लादेश ने 128 रनों के स्कोर पर अपना पांचवा विकेट गंवाया।
      

        08.14 PM: चहल यहीं ही नहीं रूके। उन्होंने अपने ओवर में रहीम के बाद सौम्य सरकार को भी चकमा देकर विकेटकीपर ऋषभ पंत के हाथों कैच कराया। उनका विकेट 103 के स्कोर पर गिरा।
      
