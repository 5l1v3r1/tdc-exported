
# Vrancken zet KV Mechelen weer op scherp: “De concentratie moet naar omhoog”

Published at: **2019-11-02T13:11:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902065/vrancken-zet-kv-mechelen-weer-op-scherp-de-concentratie-moet-naar-omhoog-.html)


        KV Mechelen verloor afgelopen speeldag in eigen huis van STVV met 1-2. Coach Wouter Vrancken zet zijn manschappen op scherp voor de wedstrijd tegen Sporting Charleroi. Malinwa staat nog steeds op een derde plek in het klassement.
      
“Het feit dat we nog steeds derde staan omdat de rest punten liet liggen, beschouw ik niet als een ‘opluchting’”, wordt Vrancken geciteerd door Het Nieuwsblad. “De ontgoocheling na het verlies tegen Sint-Truiden primeert gewoon. Net als tegen Moeskroen verloren we punten door een dekkingsfout achterin. De concentratie moet naar omhoog.”
“Het niveau van Charleroi is te vergelijken met dat van ons”, gaat Vrancken verder. “Al nemen zij misschien iets meer een afwachtende houding aan dan wij. Het is een moeilijk te bespelen ploeg, met een sterk blok van vier achterin en twee verdedigende middenvelders die alles dicht houden.”
Charleroi countert goed. “Op de tegenaanvaller zijn ze zéér sterk, met uitblinkers Bruno en Morioka. We moeten tonen dat we mentaal sterk zijn om de draad meteen weer op te pikken. Daar is mijn ploeg wel toe in staat denk ik”, aldus de oefenmeester van KV Mechelen.
