
# Cadavere affiora nel lago di Iseo: indagini per stabilire l'identità e le cause della morte

Published at: **2019-11-01T15:20:00+00:00**

Author: ****

Original: [Repubblica.it](https://milano.repubblica.it/cronaca/2019/11/01/news/cadavere_lago_iseo_brescia-240029119/)

Un cadavere è stato recuperato questa mattina nelle acque del lago d'Iseo a Iseo, nel Bresciano. Il corpo senza vita è stato notato da alcune persone che stavano passeggiando sul lungolago intorno alle 11.Sul posto sono arrivati subito i Vigili del fuoco e i carabinieri della compagnia di Chiari: il corpo è stato portato all'Istituto di medicina legale dell'ospedale di Brescia per l'autopsia: al momento non si sa chi possa essere la persona trovata nel lago é quali siano le cause della morte. Dai primi rilievi sembra si tratti di un uomo tra i 50 e i 60 anni: non c'erano documenti, aveva indosso una casacca blu e il cadavere non era in uno stato di avanzata decomposizione, cosa che farebbe pensare a una morte recente.
