
# FaZe Jarvis: Ο 17χρονος gamer που αποκλείστηκε από το Fortnite!

Published at: **2019-11-06T15:46:13+00:00**

Author: **Marianthi Dovri**

Original: [neolaia.gr](https://neolaia.gr/2019/11/06/faze-jarvis-o-games-pou-apoklistike-apo-to-fortnite/)

O FaZe Jarvis είναι ένας 17χρονος gamer και YouTuber από τη Μεγάλη Βρετανία, που οι συνδρομητές του καναλιού του ξεπερνούν τους 1.97 εκατομμύρια.
Σάλος προκλήθηκε, λοιπόν, όταν ο ίδιος κλαίγοντας μπροστά στην κάμερα δήλωσε ότι έχει αποκλειστεί από όλα τα παιχνίδια της Epic Games, επειδή … έκλεβε! Πιο ησυγκεκριμένα πιάστηκε να χρησιμοποιεί «aimbots», ένα παράνομο δηλαδή κόλπο που του επέτρεπε να στοχεύει με ακρίβεια τους εχθρούς του στην εικονική αρένα του Fortnite.
Στην διαδικτυακή του απολογία, που έγινε viral διεθνώς δεν προσπάθησε να δικαιολογηθεί. Αντιθέτως, παραδέχτηκε την πράξη του, η οποία αύξησε κατακόρυφα τις επιδόσεις του στο παιχνίδι και κατ’ επέκταση τις προβολές στα video στο youtube του. Mόλις όμως η απάτη έγινε αντιληπτή, οι υπεύθυνοι απέκλεισαν για πάντα τον FaZe Jarvis από όλα τα παιχνίδια και ο ίδιος ανέβασε ένα απολογητικό video διάρκειας 7 λεπτών όπου δήλωσε τα εξής: «To μόνο που σκεφτόμουν κάνοντας αυτά τα video, είναι πόσο διασκεδαστικά και ενδιαφέροντα θα ήταν για εσάς παιδιά. Δεν μου πέρασε από το μυαλό ότι θα με απέκλειαν για πάντα από το Fortnite εξαιτίας αυτών των video. Θέλω να είμαι ξεκάθαρος ότι αυτή ήταν η πρώτη φορά που έκανα κάτι τέτοιο, ούτε είχα παίξει με αυτό τον τρόπο σε ανταγωνιστικό mode».
Ο ίδιος έδωσε συνέχεια στο θέμα τονίζοντας στο Twitter ότι αναλαμβάνει πλήρως την ευθύνη για όσα έκανε και ότι δεν είναι αυτό το τέλος της καριέρας του.
