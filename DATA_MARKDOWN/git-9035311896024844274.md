
# Hollanda: IŞİD'e yönelik operasyonda siviller de öldü

Published at: **2019-11-04T14:51:07+00:00**

Author: **Euronews **

Original: [euronews](https://tr.euronews.com/2019/11/04/hollanda-irak-ta-isid-e-yonelik-hava-operasyonunda-sivillerin-de-oldugunu-kabul-etti)

Hollanda Savunma Bakanlığı, Hollandalı askeri savaş uçaklarının 2015 yılında Irak'ın kuzeyinde IŞİD'in bomba imal ettiği iddia edilen bir fabrikaya düzenlediği hava saldırısında aralarında İŞİD militanlarıyla birlikte sivillerin de olduğu yaklaşık 70 kişinin hayatını kabul ettiğini açıkladı.
Savunma Bakanı Anna Bijleveld-Schouten, parlamentoya gönderdiği mektupta, "ABD'nin öncülük ettiği askeri koalisyona katılan Hollandalı bir F-16 savaş uçağından 2 Haziran gecesi düşen bir bombanın İŞİD militanlarıyla birlikte sivillerinde ölüme yol açtığını" bildirdi.
Yine mektupta istihbarat servislerinin hava saldırısının gerçekleştiği bölgede sivillerin yaşamaması yüzünden ölü sivil sayısını bilmenin güç olduğu yolunda rapor verdiği kaydedildi.
İstihbarat raporlarına göre, savaş uçağından atılan bomba, bölgede ardı ardına patlamalara yol açarak, diğer binaların tamamen tahrip olmasına yol açtı.
Mektupta, ölen sivillerin sayısının tam olarak bilinemediği belirtilirken, bununla birlikte, sivil ölü sayısının tahmin edilenden daha fazla olduğu kaydedildi.
Bakanlık, 2014 ila 2016 arasında Hollandalı savaş uçaklarının Irak'ta yaklaşık 2 bin 100 uçuş gerçekleştirdiğini bildirdi.
Hollanda hükümeti, daha önce Kerkük yakınlarında gerçekleşen bu hava saldırısında ölenlerle ilgili ayrıntılı bilgi vermemişti.
