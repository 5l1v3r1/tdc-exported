
# Ліга Європи. Динамо ще раз не зуміло перемогти Копенгаген

Published at: **2019-11-07T19:56:00+00:00**

Author: ****

Original: [НВ](https://nv.ua/ukr/sport/football/kopengagen-dinamo-liga-yevropi-rezultat-matchu-07-11-2019-50052282.html)

Читайте також:&nbspКопенгаген — Динамо. Відео голів та огляд матчу Ліги Європи
Гості пропустили вже на 4-й хвилині. Це Бущан невдало зіграв на виході, чим скористався Стаге, замкнувши навіс в порожні ворота.
Через 10 обертів секундної стрілки київська команда мала шанс зрівняти рахунок, але Циганков не забив ударом з пенальті після гри рукою в штрафному суперника.
Надалі підопічні Олексій Михайличенка втратили ще кілька моментів, щоб пробити ворота суперника, але Бєсєдін і Караваєв були неточні в завершенні атак.
Читайте також:&nbspКопенгаген — Динамо 1:1. Події по хвилинах матчу Ліги Європи
Відновити рівновагу вдалося на 70-й хвилині, коли Вербич віддав на Циганкова, той відпасував назад на словенця і хавбек ударом з-за меж штрафного влучив у кут воріт.
Динамо зробило спроби вирвати перемогу, але не досягло успіху. За підсумками чотирьох турів київський клуб посідає друге місце в групі з шістьма очками, програючи першому Копенгагену за різницею м’ячів. В іншому матчі цієї групи Лугано и Мальме зіграли внічию 0:0.
Голи: Стаге, 4 — Вербич, 70
Копенгаген: Йонссон — Варела, Папаяннопулос, Нельссон, Бенгтссон (Бартолец, 69) — Стаге, Зека, Фішер (Томсен, 82) — Сантос, Сотіріу, Фальк (Дарамі, 55)
Динамо: Бущан — Кендзьора, Попов, Шабанов, Миколенко — Караваєв, Сидорчук, Шепелєв — Циганков, Бєсєдін, Вербич (Де Пена, 88)
Попереджені: Зека, Сантос, Нельсон — Шабанов

        На 15-й хвилині Циганков не забив пенальті (воротар)
      
Раніше в домашньому матчі третього туру групового етапу Ліги Європи Динамо не зуміло перемогти Копенгаген, зігравши 1:1.

        НВ
      
