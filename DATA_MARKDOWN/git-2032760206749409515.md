
# Do novej éry s novou hudbou, hovorí speváčka Dua Lipa, ktorá predstavila nový singel

Published at: **2019-11-01T17:35:00+00:00**

Author: **Webnoviny**

Original: [Denník politika](http://dennikpolitika.sk/archiv/88454)

1.11.2019 (Webnoviny.sk) – Anglická speváčka Dua Lipa zverejnila singel Don’t Start Now. „Rozhodla som sa zverejniť túto pieseň ako prvú, aby som mohla uzavrieť jednu kapitolu môjho života a začať druhú. Do novej éry s novou hudbou,“ vyjadrila sa 24-ročná interpretka o novinke.
Pieseň je podľa nej o napredovaní v živote a „nedovolení, aby tomu niekto stál v ceste“. Na piesni speváčka spolupracovala s rovnakým tímom ako v prípade singla New Rules.
Rodáčka z Londýna ku skladbe zároveň na službe YouTube zverejnila aj videoklip. V ňom spolu s kamarátkami navštívila viacero miest, na každom ju však niekto prenasledoval, no ona sa s ním napokon vysporiadala. O réžiu klipu sa postaral Nabil.
začala s hudobnou kariérou už ako 14-ročná, keď na službe YouTube zverejňovala coververzie hitov iných speváčok. Jej prvým vlastným singlom bola skladba New Love, ktorú uviedla v auguste 2015. Preslávila sa však najmä skladbou Be The One, ktorú ponúkla v októbri toho istého roka. Na konte má štúdiovku Dua Lipa (2017) a tri EP. Z debutového albumu pochádza zmienený singel New Rules, s ktorým sa jej podarilo dobyť UK Chart.
Informácie pochádzajú z webstránky pitchfork.com a archívu agentúry SITA.
Viac k témam: singelZdroj: Webnoviny.sk – Do novej éry s novou hudbou, hovorí speváčka Dua Lipa, ktorá predstavila nový singel © SITA Všetky práva vyhradené.
