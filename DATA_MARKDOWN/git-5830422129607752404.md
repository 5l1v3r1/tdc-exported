
# سرقت های اینترنتی حساب بانکی بیشتر شده / تعجب از جعل اسامی هکرها

Published at: **2019-11-01T12:49:00+00:00**

Author: ****

Original: [boursepress.ir](http://boursepress.ir/news/138311/%D8%B3%D8%B1%D9%82%D8%AA-%D9%87%D8%A7%DB%8C-%D8%A7%DB%8C%D9%86%D8%AA%D8%B1%D9%86%D8%AA%DB%8C-%D8%AD%D8%B3%D8%A7%D8%A8-%D8%A8%D8%A7%D9%86%DA%A9%DB%8C-%D8%A8%DB%8C%D8%B4%D8%AA%D8%B1-%D8%B4%D8%AF%D9%87-%D8%AA%D8%B9%D8%AC%D8%A8-%D8%A7%D8%B2-%D8%AC%D8%B9%D9%84-%D8%A7%D8%B3%D8%A7%D9%85%DB%8C-%D9%87%DA%A9%D8%B1%D9%87%D8%A7)


        نماینده مجلس با ابراز تعجب از جعل اسامی و اطلاعات هکرها و صاحبان برخی حساب های بانکی از افزایش سرقت های اینترنتی در چند ماه اخیر خبر داد.
      
به گزارش پایگاه خبری بورس پرس، شهاب نادری عضو کمیسیون اقتصادی مجلس با اشاره به افزایش سرقت های اینترنتی در چند ماه اخیر به خانه ملت گفت: متأسفانه میزان سرقت از حساب های بانکی افزایش یافته و این مسئله مردم و مشتریان بانک ها را بسیار نگران کرده است.
وی افزود: مالباختگان بعد از مراجعه به پلیس فتا و طرح شکایت از سارقان به بانک ها مراجعه کرده اند تا هویت حساب سارقان مشخص شود اما بعد از بررسی ، مشخص می شود اسامی و اطلاعات صاحبان حساب ها جعلی است که واقعا تعجب آور است. زیرا بانک ها در زمان افتتاح حساب ها ، کارت ملی و شناسنامه طلب کرده و اثر انگشت فرد افتتاح کننده حساب ثبت می شود اما مشخص نیست چگونه اسامی برخی افراد جعلی از آب در می آید. یعنی یک نفر نامشخص صاحب حساب بانکی است که پول واریز به حسابش شده است.
این نماینده مجلس ادامه داد: حفاظت از اموال و دارایی ها مشتریان یکی از وظایف اصلی بانک ها بوده و افزایش سرقت های بانکی الکترنیکی در این شرایط به هیچ وجه قابل پذیرش نیست. هرچند مردم نیز باید نکاتی را رعایت کنند اما حفاظت از اموال و دارایی ها مشتریان از وظایف اصلی بانک ها بوده و افزایش سرقت های بانکی به هیچ وجه قابل پذیرش نیست.
نادری افزود :بانک ها، پلیس فتا، دستگاه قضا، سازمان بازرسی و ... باید هماهنگ تر به پرونده افزایش سرقت های اینترنتی ورود کرده و با متخلفان و قانون شکننان برخورد جدی کنند. نباید پیشگیری و ارتقا سرعت عمل مقابله با سرقت های اینترنتی افزایش یابد. بانک ها نیز باید در جهت ایمن سازی بستر و مسیر تبادلات بانکی اقدام کنند. زیرا گسترش سرقت های اینترنتی موجب بی اعتمادی مردم و مشتریان می شود.
انتهای پیام
