
# حمله با چاقو در ایستگاه پلیس پاریس

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696460/%D8%AD%D9%85%D9%84%D9%87-%D8%A8%D8%A7-%DA%86%D8%A7%D9%82%D9%88-%D8%AF%D8%B1-%D8%A7%DB%8C%D8%B3%D8%AA%DA%AF%D8%A7%D9%87-%D9%BE%D9%84%DB%8C%D8%B3-%D9%BE%D8%A7%D8%B1%DB%8C%D8%B3)

پلیس فرانسه مردی را در پی حمله با چاقو به یک زن جوان بازداشت کرد.
به گزارش ایلنا به نقل از خبرگزاری اسپوتنیک، پلیس فرانسه امروز -‌شنبه- مردی جوان را منطقه سنت دنیس پاریس به اتهام «خشونت عامدانه و هواداری از تروریسم» بازداشت کرده است. این خبر را رسانه‌های فرانسوی گزارش کردند.
رسانه‌ها گزارش داده‌اند که این مرد جوان تلاش داشته با چاقو به زنی جوان در یک ایستگاه پلیس حمله کند.
خبرگزاری فرانسه گزارش کرده است که این مرد جوان که حدودا ۲۰ سال سن دارد در لابی ایستگاه پلیس به یک زن جوان حمله کرده و چاقو را زیر گلوی او گذاشته است و شعارهایی در حمایت از گروه‌های افراط‌گرا فریاد زده است. پلیس اعلام کرده که این فرد بازداشت شده و به زن جوان نیز آسیبی نرسیده است.
تحقیقات در این زمینه در حال انجام است.
