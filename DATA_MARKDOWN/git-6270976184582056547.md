
# В Арктиці через потепління з’явилися нові острови

Published at: **2019-11-07T12:05:26+00:00**

Author: **Богдан Петришин**

Original: [Рубрика](https://rubryka.com/2019/11/07/v-arktytsi-cherez-poteplinnya-z-yavylysya-novi-ostrovy/)


        
          Дослідницька гідрографічна група Північного флоту виявила в Карському морі п’ять нових, раніше невідомих островів.
        
      
Територіально новий острівний масив відноситься до архіпелагу Земля Франца-Йосипа. Він розташований в бухті Візе на захід від острова Північний, в районі льодовика Вілку.
Вперше про їхнє існування вчені дізналися ще в 2016 році, отримавши дані з супутників. В даний час всі вони описані і сфотографовані.
На одному з островів команда навіть залишила «капсулу часу» — сховище з компакт-диском, на який записані фотографії першовідкривачів. Розмір островів варіюється від крихітних (всього 30×30 метрів) до значних — найбільший займає площу в 54 500 квадратних метрів.
Ніхто поки не може сказати, наскільки стабільна ця суша. Відступаючи, крижаний покрив значно руйнує грунтовий шар, оскільки сам лід є свого роду природним «клеєм». Незважаючи на те, що острови оголилися зовсім недавно, вони вже заселені.
За словами глави гідрографічної служби Північного флоту Олексія Корніса, на них були виявлені водорості, рослинність і навіть птахи. Крім того, на островах були виявлені рештки тюленя, убитого ведмедем.
Джерело: НВ
