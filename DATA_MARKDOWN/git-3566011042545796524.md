
# حوادث رانندگی در استان مرکزی ۶ کشته و مجروح بر جا گذاشت

Published at: **2019-11-04T15:46:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544874.html/%D8%AD%D9%88%D8%A7%D8%AF%D8%AB-%D8%B1%D8%A7%D9%86%D9%86%D8%AF%DA%AF%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C---%DA%A9%D8%B4%D8%AA%D9%87-%D9%88-%D9%85%D8%AC%D8%B1%D9%88%D8%AD-%D8%A8%D8%B1-%D8%AC%D8%A7-%DA%AF%D8%B0%D8%A7%D8%B4%D8%AA)

رئیس پلیس راه فرماندهی انتظامی استان مرکزی گفت: حوادث رانندگی روز گذشته در محورهای مواصلاتی استان مرکزی ۲ کشته و ۴ مجروح در پی داشت.
به گزارش شبکه اطلاع رسانی راه دانا؛ سرهنگ"ایرج کهریزی"رئیس پلیس راه فرماندهی انتظامی استان مرکزی در گفتگو با دیار آفتاب؛ گفت: در نخستین سانحه رانندگی که در حدود ساعت ۷:۵۴ روز گذشته بر اثر برخورد یک دستگاه خودروی سواری پراید با تنه پل در کیلومتر ۴۳  محور اراک - توره رخ داد، تنها سرنشین آن بر اثر شدت جراحات وارده در صحنه تصادف فوت و راننده خودرو نیز مجروح  و به وسیله نیروهای امدادی به بیمارستان منتقل شد.
کهریزی اظهار کرد: علت وقوع این حادثه از سوی کارشناسان تصادفات پلیس راه "عدم توجه به جلوناشی از خستگی و خواب آلودگی راننده خودروی پراید" بیان شده است.
وی بیان کرد: در سانحه ای دیگر که در حدود ساعت ۱۷:۵۳ همین روز، بر اثر برخورد یک دستگاه خودروی سمند با خودروی پراید در کیلومتر۳۴ محور ازنا - اراک به وقوع پیوست، سرنشین خودروی پراید براثرشدت جراحات وارده جان سپرد و ۲ سرنشین دیگر خودروی سمند و راننده خودروی پراید نیز مجروح و به وسیله نیروهای امدادی به بیمارستان منتقل شدند رئیس پلیس راه فرماندهی انتظامی استان مرکزی اظهار داشت: بر اساس اعلام  کارشناسان" انحراف به چپ راننده خودرو راننده خودروی سمند"علت وقوع  این حادثه بوده است.
کهریزی در پایان از تمامی رانندگان خواست تا به منظور پیشگیری از وقوع چنین حوادثی همواره در هنگام رانندگی، رعایت قوانین و مقررات راهنمایی و رانندگی را سرلوحه رانندگی خود قرار داده و از هرگونه عجله و شتاب خودداری کنند.
انتهای پیام/
