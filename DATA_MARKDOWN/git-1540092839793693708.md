
# Θεσσαλονίκη: Έβαψαν με σπρέι το μνημείο απελευθέρωσης της πόλης από τους Γερμανούς

Published at: **2019-11-04T10:23:00+00:00**

Author: **Newsroom**

Original: [CNN.gr](https://www.cnn.gr/news/ellada/gallery/18985/thessaloniki-evapsan-me-sprei-to-mnimeio-apeleytherosis-tis-polis-apo-toys-germanoys)

Με σπρέι έβαψαν άγνωστοι δράστες την αναθηματική πλάκα, που έχει τοποθετηθεί πλησίον του Βασιλικού Θεάτρου, επί της Λεωφόρου 30ης Οκτωβρίου, για την απελευθέρωση της Θεσσαλονίκης από τα ναζιστικά στρατεύματα Κατοχής.
Σύμφωνα με το ΑΠΕ - ΜΠΕ, οι δράστες έγραψαν με μαύρο χρώμα τις λέξεις «ανιστόρητοι» και «προδότες».
Παράλληλα, έσβησαν με μία γραμμή τα όσα έχουν χαραχθεί στην αναθηματική πλάκα για τους μαχητές του ΕΛΑΣ.
Όπως αναφέρει, εξάλλου, το thestival.gr, κοντά στο σημείο, πραγματοποιήθηκε την Κυριακή συγκέντρωση για το μεταναστευτικό από μέλη εθνικιστικών συλλόγων.
Προανάκριση για το περιστατικό διενεργεί η Αστυνομία.
