
# Giorgio Tirabassi dimesso dall’ospedale dopo l’infarto

Published at: **2019-11-06T22:00:00+00:00**

Author: **Redazione Online**

Original: [Corriere della Sera](https://www.corriere.it/spettacoli/19_novembre_07/giorgio-tirabassi-dimesso-dall-ospedale-l-infarto-95ad7a86-016f-11ea-bfaf-9602a8f3f6c1.shtml)

E’ stato dimesso mercoledì sera «in ottime condizioni cliniche» Giorgio Tirabassi. Lo riferisce in una nota l’ospedale di Avezzano in Abruzzo dove l’attore era stato ricoverato venerdì scorso a seguito di un infarto. «Al momento di lasciare l’ospedale - si legge ancora nella comunicazione - ha ringraziato l’équipe medica del reparto di cardiologia-Utic-emodinamica, diretto dal dr. Giuliano Valentini».
Tirabassi si era sentito male dunque venerdì, mentre stava presentando il suo nuovo film «Il grande salto» nel piccolo borgo di Civitella Alfedena, in provincia dell’Aquila. Immediatamente portato in codice rosso ad Avezzano, all’inizio le sue condizioni erano sembrate piuttosto gravi, colpito da «infarto del miocardio anteriore». Poi il lento recupero e infine le dimissioni
