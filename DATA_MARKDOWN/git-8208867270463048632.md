
# Ciclismo su pista, Ganna super a Minsk: record del mondo nell'inseguimento

Published at: **2019-11-03T11:23:00+00:00**

Author: ****

Original: [Repubblica.it](https://www.repubblica.it/sport/ciclismo/2019/11/03/news/pista_ganna_record_del_mondo_inseguimento-240123027/)

MINSK - Filippo Ganna scatenato a Minsk nella tappa di Coppa del Mondo di ciclismo su pista. Il 23enne azzurro ha prima abbassato e poi ritoccato nuovamente il record del mondo nell'inseguimento individuale.Durante le qualifiche Ganna, già tre volte iridato nella specialità, ha stabilito il nuovo primato con il tempo di 4'04"252 e una media di 58.956 km/h sui 4 km. Battuto il 4'05"042 stabilito dall'americano Ashton Lambie lo scorso settembre a Cochabamba, in Bolivia, ai Campionati Panamericani.Ganna, lo scorso settembre bronzo nella cronometro ai Mondiali su strada di Harrogate, è tornato poi in pista per la finale per l'oro contro il britannico John Archibald dominandola: 4'02"647 il nuovo record con una media di 59,345 km/h sui 4 km.. 
