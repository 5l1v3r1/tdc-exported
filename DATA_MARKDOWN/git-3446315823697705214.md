
# В Олександрії майора Нацгвардії, якого спіймали на хабарі, оштрафували

Published at: **2019-11-01T00:00:00+00:00**

Author: **Наталка Маринець**

Original: [Кировоградская правда](https://pravda-kr.com.ua/najsvizhishe/16581-v-oleksandriji-majora-natsgvardiji-yakogo-spijmali-na-khabari-oshtrafuvali.html)


        В Олександрії старшого офіцера відділення кадрів військової частини 2269 Національної гвардії якого затримали на хабарі у тисячу доларів, оштрафували, пишуть «Олександрійські новини».
      
 
Офіцер визнав себе винуватим у вчиненні кримінального правопорушення, передбаченого частиною 2 статті 369-2 Кримінального кодексу – прийняття пропозиції, обіцянки або одержання неправомірної вигоди для себе чи третьої особи за вплив на прийняття рішення особою, уповноваженою на виконання функцій держави, або пропозиція чи обіцянка здійснити вплив за надання такої вигоди.Суд призначив покарання у виді штрафу у розмірі однієї тисячі п`ятисот неоподатковуваних мінімумів доходів громадян, з позбавленням права обіймати у військових формуваннях посади, пов`язані із комплектуванням та проходженням військової служби особовим складом, на один рік.Нагадаємо, майор вимагав тисячу доларів.За ці гроші обіцяв вирішити питання щодо укладання контракту з чоловіком на проходження військової служби.Посадовця затримали біля військової частини після отримання хабара 15 лютого.За цим фактом відкрили кримінальне провадження за частиною 3 статті 368 Кримінального кодексу – одержання хабара в особливо великому розмірі або службовою особою, яка займає особливо відповідальне становище.
