
# Κακοκαιρία : 12.000 κεραυνοί έπεσαν στο Ιόνιο

Published at: **2019-11-07T15:59:45+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/society/kakokairia-12-000-keraynoi-epesan-sto-ionio/)

Εξακολουθούν να σαρώνουν τη χώρα τα έντονα καιρικά φαινόμενα, όπου από το πρωί της Πέμπτης πλήττουν κυρίως το Ιόνιο και την Ήπειρο.
Οι βροχές και οι καταιγίδες που εκδηλώνονται το πρωί της Πέμπτης 7/11, στο Βόρειο Ιόνιο και στην Ήπειρο έως το βράδυ θα επεκταθούν στο σύνολο της Δυτικής Ελλάδας, σύμφωνα με το meteo.gr, ενώ τις νυχτερινές ώρες θα κινηθούν ανατολικότερα.

        Bloomberg : Το μάτι στους επενδυτές κλείνει η κυβέρνηση
      
Κατά τη διάρκεια τη νύχτας προς Παρασκευή βροχές και καταιγίδες θα εκδηλωθούν σε πολλές περιοχές της ηπειρωτικής χώρας, στις Σποράδες και στα νησιά του Βορείου Αιγαίου.
Τα φαινόμενα θα είναι τοπικά έντονα και σε ορισμένες περιπτώσεις θα συνοδευτούν από χαλαζοπτώσεις και πολύ ενισχυμένους ριπαίους ανέμους.
Στο χάρτη που ακολουθεί παρουσιάζονται τα εκτιμώμενα αθροιστικά ύψη βροχόπτωσης έως το ξημέρωμα της Παρασκευής, και επισημαίνονται οι περιοχές όπου περιμένουμε τα εντονότερα φαινόμενα.
Παράλληλα, το μέτωπο που τις απογευματινές ώρες της Πέμπτης βρίσκεται στο Ιόνιο, επηρεάζοντας με βροχές και καταιγίδες τα νησιά του Βορείου Ιονίου και την Ήπειρο, έχει δώσει έως τις 16:00 12.000 κεραυνούς, 4.000 εκ των οποίων εντός της Ελληνικής επικράτειας.
Στη δορυφορική εικόνα που ακολουθεί απεικονίζεται το μέτωπο και με κίτρινους σταυρούς οι περιοχές όπου σύμφωνα με το σύστημα ανίχνευσης κεραυνών «ΖΕΥΣ» εκδηλώνονται καταιγίδες στις 16:00 ώρα Ελλάδας.
Πρόκειται για ένα τεράστιο μέτωπο που ήρθε από Δυτικά και ξεκινούσε από τη Νότια Ιταλία και συγκεκριμένα από τη Μάλτα, έφτανε μέχρι τα σύνορα βόρεια της Αλβανίας συνολικού μήκους 500 μιλίων, με έντονη ηλεκτρική δραστηριότητα και θυελλώδης ανέμους με βροχή.
Στη δορυφορική εικόνα που ακολουθεί απεικονίζεται το μέτωπο και με κίτρινους σταυρούς οι περιοχές όπου σύμφωνα με το σύστημα ανίχνευσης κεραυνών «ΖΕΥΣ» του Meteo εκδηλώνονται καταιγίδες στις 16:00 ώρα Ελλάδας.
Υπενθυμίζεται πως νωρίτερα, η ΕΜΥ εξέδωσε έκτακτο δελτίο επιδείνωσης του καιρού που περιλαμβάνει ισχυρές βροχές και καταιγίδες σε αρκετές περιοχές της χώρας.
Σύμφωνα με την ΕΜΥ, οι  ισχυρές βροχές και καταιγίδες οι οποίες εκδηλώνονται στο βόρειο Ιόνιο και την Ήπειρο αναμένεται να συνεχιστούν και να επεκταθούν και σε άλλες περιοχές.

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
