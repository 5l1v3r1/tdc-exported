
# Яна Маринова се впуска в ново приключение

Published at: **2019-11-02T13:03:00+00:00**

Author: ****

Original: [Blitz.bg](https://blitz.bg/layfstayl/shoubiznes/yana-marinova-se-vpuska-v-novo-priklyuchenie_news706867.html)

https://blitz.bg/layfstayl/shoubiznes/yana-marinova-se-vpuska-v-novo-priklyuchenie_news706867.html Blitz.bg
"Преспав" е комедиен сериал в три сезона и общо 80 епизода, а в момента се снима 4-ти сезон с още 20 епизода. Това е най-гледаният и най-популярният сериал, който досега е сниман в Северна Македония. Той е базиран на семейната история на трима братя, които отварят пансион в преспанския регион с евросредства.Пансионът е метафора на реални събития (политически и обществени) в страната, в които се сблъсква балканският манталитет с евростандартите, за които е получена субсидията. Продуцентите на сериала "Преспав" гледали Яна Маринова в сериала "Връзки" и много я харесали. "В Македония отидох по покана на македонските продуценти на сериала "Преспав". Той разказва за един семеен хотел, където се развихрят едни култови интриги заради субсидии, заради европейски бонуси, всичко, което се случва и в България.Моята героиня се казва Преслава", разказва Маринова.И, междувременно, докато снима сериала в Македония, Яна Маринова играе и в две представления: "Любовни писма", в което си партнира със Свежен Младенов и "Изборът на Марта", където си партнира със Симеон Лютаков. И двете са режисирани от Георги Михалков."Любовни писма" се играе всеки месец в Сити Марк Арт Център в София, а с "Изборът на Марта" Яна тръгва на турне."Тръгвам на турне с "Избора на Марта" в Търговище, Велико Търново, Варна, Театър на българската армия на 8 ноември в София. И след това, на 30 ноември, специално за българите в Лондон, "Риджънс парк": всички българи, чакам ви!"
