
# У проект держбюджету-2020 закладено курс 27,5 гривень за долар

Published at: **2019-11-06T15:59:00+00:00**

Author: ****

Original: [DT.ua](https://dt.ua/ECONOMICS/u-proekt-derzhbyudzhetu-2020-zakladeno-kurs-27-5-griven-za-dolar-328720_.html)

Проект закону "Про Державний бюджет України на 2020 рік", який Кабмін доопрацював і підготував до другого читання у Верховну Раду, побудований з урахуванням розрахункового валютного курсу 27,5 гривень за долар до кінця 2020 року.
"Розрахунки зроблені з використанням прогнозного курсу на кінець року 27,5 гривень за долар", – йдеться в пояснювальній записці до документа.
Раніше Міжнародний валютний фонд оновив прогноз курсу долара до гривні до кінця 2019 року і на наступні роки. МВФ очікує, що за підсумками цього року долар коштуватиме в середньому 26,75 грн, в 2020 - 27,72 грн, в 2021 - 28,7 грн.
І хоча середній курс долара в проєкті держбюджету на 2020 рік на разі не закладено, але у макропрогнозі уряду він встановлений на рівні 28,2 грн/долар.
Бізнес при плануванні бюджету на наступний рік закладає вартість валюти на рівні 28 грн/долар, повідомляється в дослідженні Європейської бізнес асоціації (ЄБА) "Глобальний огляд економіки України".
 
