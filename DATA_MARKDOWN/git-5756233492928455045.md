
# مصرف زیاد ویتامین B خطرناک است

Published at: **2019-11-02T09:12:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619365/%D9%85%D8%B5%D8%B1%D9%81-%D8%B2%DB%8C%D8%A7%D8%AF-%D9%88%DB%8C%D8%AA%D8%A7%D9%85%DB%8C%D9%86-b-%D8%AE%D8%B7%D8%B1%D9%86%D8%A7%DA%A9-%D8%A7%D8%B3%D8%AA)


        یک کارشناس ارشد تغذیه و رژیم درمانی مصرف بیش از حد ویتامین‌های B۶ و B۱۲ را باعث کاهش جذب کلسیم، پوکی استخوان و افزایش۵۰ درصدی احتمال شکستگی لگن در زنان دانست.
      

        آفتاب‌‌نیوز :
      
زهرا احدی صریح کرد: مطالعات جدید نشان داده که مصرف زیاد ویتامین‌های B۶ و B۱۲ با افزایش خطر شکستگی استخوان لگن مرتبط است.
وی افزود: در این بررسی‌ها اطلاعات ۷۵ هزار و ۸۶۴ زن یائسه مورد ارزیابی قرار گرفته است که در مدت زمان ۲۰ سال حدود ۲۳۰۴ مورد شکستگی لگن گزارش شد که به سرطان یا آسیب‌دیدگی جدی از قبیل سانحه رانندگی مرتبط نبود.
احدی تصریح کرد: بررسی محققان نشان داده احتمال شکستگی لگن در زنان که از هر دو نوع ویتامین مصرف کرده بودند؛ حدود ۵۰ درصد بیشتر بوده‌ است.
این‌ کارشناس ارشد تغذیه، مصرف زیاد ویتامین B۶ را باعث ایجاد آتاکسی (شلی دست وپا) عنوان کرد که احتمال عدم تعادل و افتادن وشکستن لگن را درزنان بیشتر می‌کند.
وی افزود: همچنین به دلیل کاهش تاثیر استروژن برگیرنده‌های استروئیدی و در نتیجه کاهش جذب کلسیم، باعث پوکی استخوان و افزایش احتمال شکستگی لگن می‌شود.
