
# Младок на Реал разпердушини Галатасарай в голова фиеста на Сантяго Бернабеу

Published at: **2019-11-06T23:53:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/mladok-na-real-razperdushini-galatasaraj-v-golova-fiesta-na-santqgo-bernabeu-1403446.html)

Испанският колос Реал Мадрид постигна втората си победа в груповата фаза на Шампионска лига и вече гледа уверено към 1/8-финалите на надпреварата. "Белия балет" победи Галатасарай с категоричното 6:0 на "Сантяго Бернабеу" в четвърти мач от група А.
В герой за "белите" се превърна 18-годишният нападател Родриго, който записа хеттрик и асистенция на своето име. Карим Бензема добави още две попадения, докато Серхио Рамос впечатли феновете с красиво изпълнена дузпа в стил "паненка".
Двубоят стартира по отличен начин за домакините, които след 14 минути игра вече водиха с три гола, благодарение на Родриго и Рамос. До края на частта Бензема се разписа след подаване на голмайстора Родриго, а в края на втората част отново Бензема и Родриго се разписаха за крайното 6:0.
По този начин Реал Мадрид вече разполага със седем точки на второто място в групата след лидера ПСЖ, който е с пълен актив от 12 точки. "Белите" почти си осигуриха участие в следващата фаза на турнира, след като третият Брюж се намира на пет точки зад тях и изглежда почти невъзможно да скъси дистанцията да испанския гранд.

        Първо полувреме
      
Още в четвъртата минута Реал успя да излезе напред в резултата. Намиращият се в отлична форма Тони Кроос изпрати топката на фланга към Марсело, а бразилецът веднага центрира в наказателното поле. Там Родриго овладя на гърди и спокойно си осигури пространство за изстрел, след което прати топката в мрежата на Муслера - 1:0.
