
# ابطحی در گفتگو با الف مطرح کرد؛ شناسائی سرشبکه های معاند داخلی مرتبط با زم/خبرهای خوب در روزهای آینده

Published at: **2019-11-05T08:23:00+00:00**

Author: ****

Original: [جامعه خبری تحلیلی الف](https://www.alef.ir/news/3980813178.html)

عضوکمیسیون آموزش و تحقیقات مجلس از شناسائی سرشبکه های معاند داخلی مرتبط با زم و کانال آمدنیوز خبر داد و گفت: خبرهای خوب در روزهای آینده منتشر خواهد شد.
محمد جواد ابطحی نماینده خمینی شهر در مجلس شورای اسلامی در گفتگو با خبرنگار الف  با اشاره به دستگیری روح اله زم موسس کانال ضد انقلاب آمدنیوز، گفت: بر اساس اطلاعاتی که به ما نمایندگان رسیده سر شبکه های معاند داخلی مرتبط با روح اله زم شناسائی شدند.
وی با بیان اینکه افراد مرتبط با این کانال از نهادهای مختلف کشور هستند، افزود: افراد شناسائی شده هم از دولت هستند و هم در قوای دیگر.
عضو فراکسیون اصولگرایان ولایی مجلس از توبه نامه برخی افراد خبر داد و گفت: بعد از دستگیری زم، برخی افراد به مسئولین مربوطه نامه نوشته و ضمن ابراز ندامت خواستار عفو و بخشش شدند.
