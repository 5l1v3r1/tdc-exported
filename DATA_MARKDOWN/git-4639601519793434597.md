
# Γάζα : Ολονύκτιες ισραηλινές επιδρομές με 1 νεκρό και 3 τραυματίες

Published at: **2019-11-02T06:29:03+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/world/gaza-olonykties-israilines-epidromes-me-treis-traymaties/)

Η ισραηλινή πολεμική αεροπορία έπληξε δεκάδες στόχους στη Λωρίδα της Γάζας σήμερα τη νύχτα, απαντώντας στις επιθέσεις με ρουκέτες που εβλήθησαν από τον παλαιστινιακό θύλακο στα νότια του εβραϊκού κράτους, ανακοινώθηκε από τις αρχές ασφαλείας.
Σύμφωνα με πηγές του παλαιστινιακού υπουργείου Υγείας, ενας Παλαιστίνιος σκοτώθηκε και τρεις τραυματίστηκαν από τους βομβαρδισμούς. Ο ήχος από τις εκρήξεις έγινε αισθητός σε όλη την επικράτεια της Λωρίδας της Γάζας.

        Διαβάστε ακόμη : Μέγαρα - Ο δράστης φίλησε το παιδί του πριν σκοτώσει τον κουνιάδο του
      
Οι ισραηλινές επιδρομές είχαν ως στόχους εγκαταστάσεις της Χαμάς, του ισλαμιστικού κινήματος που κυβερνά τη Γάζα, όπως και συμμάχους του, πρόσθεσαν πηγές των αρχών ασφαλείας στη Γάζα.
Ο ισραηλινός στρατός ανακοίνωσε πως έπληξε «τρομοκρατικούς στόχους». Οι αεροπορικές επιδρομές ήταν αντίποινα για τις ρίψεις τουλάχιστον δέκα ρουκετών από τη Λωρίδα της Γάζας, για δεύτερη συνεχόμενη νύχτα.
Οι οκτώ από αυτές αναχαιτίστηκαν από το σύστημα αντιπυραυλικής άμυνας «Σιδηρούς Θόλος».
Οι ρουκέτες έπεσαν στον τομέα της πόλης Σντερότ, σε κοντινή απόσταση από τη Γάζα, με μία από αυτές να πλήττει κατοικία χωρίς να προκαλέσει όμως ζημιές, ή θύματα.
Πηγή: ΑΠΕ

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
