
# Керівника Інституту раку відсторонили від роботи

Published at: **2019-11-07T17:02:00+00:00**

Author: ****

Original: [DT.ua](https://dt.ua/UKRAINE/kerivnika-institut-raku-vidstoronili-vid-roboti-328842_.html)

Директорку Інституту раку відсторонили від роботи - з 8 листопада Олена Колеснік не виконуватиме обов'язки керівника Національного інституту раку на час перевірки. Про це повідомив на засіданні комітету з питань здоров'я нації замміністра Андрій Семиволос.
Як пише "Українська правда. Життя", за словами заступника голови МОЗ, міністерство буде прискіпливо стежити за Інститутом та проведе комплексну перевірку, яка протриває до кінця грудня.
Зазначимо, що за даними проведеного аудиту в Національному інституті раку потреби для закупівлі лікарських засобів та медичних виробів в Інституті формували безсистемно, дороге обладнання не використовується для лікування пацієнтів, при цьому з мед закладу зникла комп'ютерна техніка на загальну суму близько 700 тисяч гривень. Матеріали за результатами перевірки Міністерство охорони здоров'я направило до правоохоронних органів.
