
# Парно в София - навсякъде до края на седмицата

Published at: **2019-11-06T08:57:00+00:00**

Author: **Редактори**

Original: [Стандарт Новини](https://standartnews.com/balgariya-obshtestvo/parno-v-sofiya-shche-ima-navsyakde-do-kraya-na-sedmitsata-406000.html)

„Топлофикация София” стартира общото включване на отоплението в столицата. С приоритет са детските градини, болниците, училищата.
"На второ място ще започнем да включваме и сградите, етажните собствености, като се надяваме до края на седмицата, когато ще стане малко по-студено, да сме приключили с включването на жилищните сгради. Така че хората да са на топло през почивните дни. И, разбира се, през следващите дни ще включим и офис сградите, държавните учреждения", съобщи пред БНТ говорителят на "Топлофикация София" Елизабет Павлова.
По думите на Павлова дружеството е напълно готово за началото на отоплителния сезон. Ремонтите са приключили още към 1 октомври. Към днешна дата има малки аварии. Успяваме да се справим с тях в много по-кратки срокове, отколкото ни дава право нормативната уредба - до 48 часа, каза още .
Как ще се контролира неправомерното използване на топлинна енергия?
"Контролирането на това неправомерно използване на топлинна енергия винаги е било в рамките на етажната собственост. Когато получаваме сигнал от дадена етажна собственост, че съмнения, правим проверки. Хубавото е, че все повече сгради се оборудват с уреди за дистанционно отчитане", обясни говорителката.
