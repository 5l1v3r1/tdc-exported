
# Український тренер Григорчук виграв з Астаною чемпіонат Казахстану

Published at: **2019-11-03T15:32:00+00:00**

Author: ****

Original: [DT.ua](https://dt.ua/SPORT/ukrayinskiy-trener-grigorchuk-vigrav-z-astanoyu-chempionat-kazahstanu-328333_.html)

Український тренер казахстанської "Астани" Роман Григорчук разом зі своїми підопічними достроково виграв національний чемпіонат.
Сьогодні, 3 листопада, в передостанньому турі чемпіонату Казахстану клуб з Нур-Султана на виїзді переміг "Тобол" (1:0), після чого "Астана" стала недосяжною для конкурентів.
Григорчук очолив "Астану" в 2018 році і виграв з нею чемпіонат Казахстану в минулому сезоні.
Останнім клубом Григорчука до "Астани" була азербайджанська "Габала", яку він очолював з 2015 року. За цей час він двічі вигравав срібні медалі чемпіонату Азербайджану, також двічі ставав 3-м у турнірі. Ще два рази він грав у фіналі Кубка і двічі виводив команду в груповий етап Ліги Європи.
У минулому Григорчук працював у латвійських "Дінабурзі" і "Вентспілсі", а також у запорізькому "Металурзі" та одеському "Чорноморці".
Раніше повідомлялося про те, що екс-тренер "Зорі" Вернидуб очолить "Шахтар" у Білорусі.
