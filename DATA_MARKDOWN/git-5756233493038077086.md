
# کارشناسی داوری دیدار فولاد و پرسپولیس

Published at: **2019-11-04T20:52:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619912/%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D8%AF%D8%A7%D9%88%D8%B1%DB%8C-%D8%AF%DB%8C%D8%AF%D8%A7%D8%B1-%D9%81%D9%88%D9%84%D8%A7%D8%AF-%D9%88-%D9%BE%D8%B1%D8%B3%D9%BE%D9%88%D9%84%DB%8C%D8%B3)


        یک کارشناس داوری می‌گوید داور مسابقه فولاد و پرسپولیس در نتیجه نهایی این بازی تاثیری نداشته است.
      

        آفتاب‌‌نیوز :
      
نادر جعفری درباره عملکرد اشکان خورشیدی داور دیدار پرسپولیس و فولاد در هفته دهم لیگ برتر گفت: او خطاها را به خوبی می‌شناسد و کنترل بازی را در دست داشت. در بازی برای هر دو تیم به صورت یکنواخت و همسان سوت زد. به طور کلی تیم داوری همکاری خوبی داشت و اگر هم اشتباهی کرده باشند، این اشتباه در نتیجه بازی تاثیری نداشت.
این کارشناس داوری درباره برخورد سید جلال حسینی با مهاجم تیم فولاد نزدیک محوطه جریمه پرسپولیس و قبل از تک گل بازی گفت: با اینکه بازیکن فولاد مدعی خطا بود، اما تصمیم داور درست بود و در آن صحنه خطایی رخ نداد.
جعفری همچنین درباره صحنه مشکوک به پنالتی برای فولاد در دقیقه ۴۴ و ۴+۹۰ بازی گفت: هر دو صحنه یک برخورد عادی‌ به شمار می‌رفت و خطایی رخ نداد.
