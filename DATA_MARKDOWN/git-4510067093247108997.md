
# Nenorocirile continuă! Victimă încarcerată în urma unui accident în Borod, cu două autovehicule şi o căruţă

Published at: **2019-11-03T19:16:00+00:00**

Author: **Elena Marinescu**

Original: [Bihoreanul](https://www.ebihoreanul.ro/stiri/ultima-or-31-1/nenorocirile-continua-persoana-incarcerata-intr-un-accident-cu-doua-autovehicule-si-o-caruta-petrecut-la-borod-152534.html)


        Şirul evenimentelor rutiere a continuat duminică seară, în jurul orei 18, cu un accident petrecut pe raza comunei Borod.
      
În evenimentul care a avut loc pe DN1 au fost implicate două autovehicule şi o căruţă.
"În urma accidentului două persoane au fost rănite, din care una a fost încarcerată", a declarat pentru BIHOREANUL purtătorul de cuvânt al Poliţiei Bihor, comisarul şef Alina Fărcuţa.
Victimele vor fi transportate la spital pentru îngrijiri medicale.
La ora transmiterii acestei ştiri, traficul rutier este blocat.
"Poliţiştii rutieri din Aleşd sunt la faţa locului şi efectuează cercetări pentru a stabili cauzele accidentului. Rugăm conducătorii auto să respecte indicaţiile agenţilor prezenţi în teren", a spus Fărcuţa.

        UPDATE: Traficul a fost reluat
      
Traficul rutier pe DN1 a fost reluat în jurul orei 19. Conducătorii auto sunt sfătuiți să manifeste atenție la volan.
