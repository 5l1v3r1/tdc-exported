
# У США в прокуратурі працюватиме лабрадор: він уже склав присягу - Радіо Максимум

Published at: **2019-11-01T16:14:00+00:00**

Author: **Лазур Назарій**

Original: [Радіо Максимум](https://maximum.fm/u-ssha-v-prokuraturi-pracyuvatime-labrador-vin-uzhe-sklav-prisyagu_n168899)


        У прокуратурі Чикаго пройшла собача церемонія посвяти. Лабрадор на прізвисько Хетті дав присягу, поклавши лапу на книгу законів.
      
Собаці виповнилося два роки. Вона працюватиме в офісі з 9 до 17.
Головне завдання лабрадора полягає в тому, щоб емоційно підтримувати постраждалих, особливо дітей, котрі стали жертвами насильства й отримали психологічну травму. Собаку тренували в'язні чоловічої тюрми Іллінойсу.
Очікується, що Хетті залучать у двох сотнях випадках на рік. На думку прокурора Кім Фокс, діти, котрі зазнали насилля, почуватимуться комфортніше поруч із лабрадором і це допоможе їм налагодити зв'язок.
Раніше школяру з Кропивницького Кирилу Пацелі вдалося зібрати понад мільйон лайків під знімком в Instagram. Коли хлопчик виконав таку непросту умову, батьки купили синові собаку. Хлопчина опублікував своє фото з плакатом з написом: "Моя мама сказала, що я отримаю цуценя, якщо зберу мільйон лайків". Зібрати потрібну кількість відміток "подобається" школяру вдалося всього за 5 днів.
Джерело: Associated Press
