
# Ботев Пд се раздели с титуляр

Published at: **2019-11-07T19:29:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/botevpd/botev-pd-se-razdeli-s-titulqr-1404074.html)

Ботев (Пловдив) официално се раздели с Еберт Кардосо. Двете страни са прекратили взаимоотношенията си по взаимно съгласие.
Еберт Кардосо се присъедини към "канарчетата" в края на месец януари 2019 година. За този период защитникът изигра 30 мача с екипа на "жълто-черните". "ПФК Ботев пожелава на Еберт успехи в бъдещите му професионални планове!", написаха пловдичани на сайта си.
Междувременно отборът проведе възстановителна тренировка след победата над Дунав. "Канарчетата" бяха разделени на две групи, като титулярите от мача направиха няколко бегови упражнения, след което се насочиха към спа-центъра на клубната база.
Тодор Неделев е с леки болки в адуктора и в утрешния ден ще тренира на облекчен режим. От медицинския щаб на "жълто-черните" ще направят всичко възможно националът да бъде на разположение на Ферарио Спасов за дербито с Левски.

        
          По-рано стана ясно, че ремонтните дейности по стадиона на Ботев Пд се отлагат - вижте повече в този материал.
        
      
