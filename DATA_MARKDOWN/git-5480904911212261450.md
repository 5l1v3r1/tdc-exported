
# Bayern může v prvním zápase s dočasným koučem slavit postup v LM

Published at: **2019-11-05T13:23:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/bayern-muze-v-prvnim-zapase-s-docasnym-koucem-slavit-postup-v-lm/1817442?utm_source=rss&utm_medium=feed)

Praha - Fotbalisty Bayernu Mnichov čeká první zápas po odvolání trenéra Nika Kovače a proti Olympiakosu mohou pod vedením dočasného kouče Hanse-Dietera Flicka oslavit postup do osmifinále Ligy mistrů. V dalších středečních zápasech si může účast v play off zajistit také Paris St. Germain, Manchester City, Juventus a Atlético Madrid.
Bayern vyměnil trenéra po sobotním bundesligovém debaklu 1:5 s Frankfurtem, který byl pro německého šampiona nejvyšší porážkou za posledních deset let. Týmu se dočasně ujal dosavadní asistent Flick a hned s ním může slavit postup.
Zatímco v domácí soutěži Bayern vyhrál jen jedno z posledních čtyř kol, v Lize mistrů je stoprocentní a navíc má se třinácti góly nejlepší útok. "Očekávám, že hráči to vezmou jako impulz a začnou hrát tak, abychom splnili své cíle," prohlásil sportovní ředitel Bayernu Hasan Salihamidžič.
Postup německému celku zajistí vítězství. Pokud by ve druhém utkání skupiny B Tottenham porazil Crvenou zvezdu Bělehrad, stačila by Bayernu i remíza. Kdyby Bayern vyhrál a Tottenham s Crvenou zvezdou remizoval, měl by bavorský celek dvě kola před koncem jistotu postupu z první pozice.
Ve stejné situaci je ve skupině A Paris St. Germain, který čeká zápas s Bruggami. Pařížský celek vyhrál všechny tři dosavadní zápasy, navíc jako jediný v soutěži ještě nedostal gól. Ve druhém duelu se utká Real Madrid s Galatasarayem, který naopak ještě neskóroval.
Bez problémů by si měl ve skupině C zajistit místo v play off Manchester City. Anglický tým se představí na hřišti nováčka z Bergama, kterého v minulém kole doma porazil 5:1. Třemi góly během jedenácti minut se na vítězství podílel Raheem Sterling a postaral se o třetí nejrychlejší hattrick Ligy mistrů. City posune do osmifinále vítězství.
Jasno o obou postupujících může být ve skupině D. Juventusu zajístí účast ve vyřazovacích bojích vítězství na hřiště Lokomotivu Moskva. Výhru "Staré dámy" potřebuje i Atlético Madrid, aby si ziskem tří bodů na stadionu Leverkusenu zajistilo postup.
V dresu Juventusu si může Cristiano Ronaldo připsat 174. start v pohárech a na druhém místě historické tabulky se dotáhnout na bývalého slavného obránce AC Milán Paola Maldiniho. Oba by se dělili o rekord pro hráče z pole, absolutní maximum patří se 188 duely brankáři Porta Ikeru Casillasovi, který strávil většinu kariéry v Realu Madrid.
--------

        Skupina A:
      

        Paris St. Germain - Club Bruggy
      
Výkop: středa 6. listopadu 21:00
Rozhodčí: Madden - Stewart, Roome (všichni Skot.) - Attwell (Angl., video)
Bilance: 1 1-0-0 (5:0)

        Zajímavosti:
      
- PSG si výhrou zajistí postup, v případě ztráty Galatasaraye s Realem Madrid ho do osmifinále posune i remíza
- PSG v minulém kole Bruggy porazilo 5:0 a Mbappé dal za 23 minut hattrick
- pro PSG šlo o vyrovnání nejvyššího vítězství v pohárech
- pro Bruggy šlo o první porážku v LM po 6 zápasech ve skupině
- PSG jako jediný tým v této sezoně LM ve skupině ještě nedostalo gól

        Real Madrid - Galatasaray Istanbul
      
Výkop: středa 6. listopadu 21:00
Rozhodčí: Zwayer - Schiffner, Achmüller - Stegemann (všichni Něm., video)
Bilance: 8 5-0-3 (22:10)

        Zajímavosti:
      
- Real vyhrál všechny 3 dosavadní domácí pohárové zápasy s Galatasarayem
- Real je vítězem 4 z posledních 6 ročníků LM
- v minulé sezoně skončil v osmifinále a poprvé od roku 2010 nedošel minimálně do semifinále
- Galatasaray prohrál posledních 5 pohárových zápasů se španělskými soupeři
- Galatasaray jako jediný tým v této sezoně LM ve skupině ještě nedal gól

        Tabulka:
      

        Skupina B:
      

        Bayern Mnichov - Olympiakos Pireus
      
Výkop: středa 6. listopadu 18:55
Rozhodčí: Raczkowski - Obukowicz, Sijeka (všichni Pol.) - Hernández (Šp., video)
Bilance: 5 5-0-0 (17:4)

        Zajímavosti:
      
- Bayernu výhra zajistí postup, pokud Tottenham porazí Crvenou zvezdu Bělehrad, bude mu stačit i remíza
- Bayern poprvé povede dosavadní asistent Flick, který v neděli dočasně nahradil kvůli špatným výsledkům odvolaného trenéra Kovače
- Bayern od vítězství 7:2 nad Tottenhamem v LM v domácí soutěži vyhrál jen 1 z 4 zápasů (1 remíza, 2 prohry)
- v LM je Bayern stoprocentní a se 13 góly má nejlepší útok soutěže
- Olympiakos nedal gól ve 3 z posledních 4 pohárových zápasů s Bayernem

        Crvena zvezda Bělehrad - Tottenham
      
Výkop: středa 6. listopadu 21:00
Rozhodčí: Del Cerro - Yusta, Alonso - Sánchez (všichni Šp., video)
Bilance: 3 1-0-2 (1:7)

        Zajímavosti:
      
- Crvena zvezda vyhrála jen 4 z posledních 19 pohárových zápasů (8 remíz, 7 proher)
- Crvena zvezda v pohárech doma prohrála jen 1 z posledních 14 zápasů (7 výher, 6 remíz)
- Tottenham v minulé sezoně LM došel až do finále
- Tottenham vyhrál jen 1 z posledních 6 soutěžních zápasů (2 remízy, 3 prohry)
- Tottenham v minulém kole Crvenou zvezdu rozstřílel 5:0

        Tabulka:
      

        Skupina C:
      

        Dinamo Záhřeb - Šachtar Doněck
      
Výkop: středa 6. listopadu 21:00
Rozhodčí: Brych - Borsch, Lupp - Dingert (všichni Něm., video)
Bilance: 3 0-1-2 (3:7)

        Zašjímavosti:
      
- Dinamo už 9 pohárových zápasů doma neprohrálo (7 výher, 2 remízy)
- Dinamo ještě nikdy v pohárech soupeře z Ukrajiny neporazilo (3 remízy, 8 proher)
- Dinamo hraje ve skupině LM posedmé, ale ani jednou nepostoupilo do play off
- Doněck vyhrál jen 2 z posledních 10 zápasů v LM (4 remízy, 4 prohry)
- Doněck vyhrál jen 3 z posledních 13 zápasů v LM venku (2 remízy, 8 proher)

        Bergamo - Manchester City
      
Výkop: středa 6. listopadu 21:00
Rozhodčí: Kulbavkov - Žuk, Masljanko (všichni Běl.) - Turpin (Fr., video)
Bilance: 1 0-0-1 (1:5)

        Zajímavosti:
      
- Manchester City si výhrou zajistí postup
- Manchester City v minulém kole Bergamo rozstřílel 5:1
- Sterling dal za 11 minut tři góly a zaznamenal třetí nejrychlejší hattrick v historii LM
- Bergamo startuje ve skupině LM poprvé
- Bergamo prohrálo všechny 3 dosavadní zápasy ve skupině

        Tabulka:
      

        Skupina D:
      

        Lokomotiv Moskva - Juventus Turín
      
Výkop: středa 6. listopadu 18:55
Rozhodčí: Buquet - Debart, Pacelli - Millot (všichni Fr., video)
Bilance: 3 0-0-3 (1:6)

        Zajímavosti:
      
- Lokomotiv vyhrál jen 1 z 12 pohárových zápasů s italskými celky (4 remízy, 7 proher)
- Juventus posune výhra do osmifinále
- Juventus vyhrál jen 3 z posledních 8 zápasů v LM (2 remízy, 3 prohry)
- Juventus v pohárech už 4 zápasy venku nevyhrál (2 remízy, 2 prohry)
- Ronaldo (Juventus) si může připsat 174. start v pohárech a vyrovnat na druhém místě historického pořadí Paola Maldiniho; víc startů už má jen brankář Iker Casillas

        Leverkusen - Atlético Madrid
      
Výkop: středa 6. listopadu 21:00
Rozhodčí: Skomina - Prapotnik, Vukan (Slovin.) - Orsato (It., video)
Bilance: 7 1-3-3 (5:8)

        Zajímavosti:
      
- Leverkusen prohrál všechny 3 dosavadní zápasy ve skupině
- Leverkusen vyhrál jen 2 z posledních 16 zápasů v LM (8 remíz, 6 proher)
- Atlético postoupí do osmifinále, pokud zvítězí a Lokomotiv Moskva prohraje s Juventusem
- Atlético prohrálo 3 z posledních 25 zápasů v pohárech (16 výher, 6 remíz)
- Atlético si za posledních 10 let zahrálo 2x finále LM a 3x finále EL

        Tabulka:
      
