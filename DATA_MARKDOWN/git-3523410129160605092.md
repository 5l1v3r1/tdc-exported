
# 
        مرگ کارگر جوان بر اثر سقوط از ارتفاع در آزادراه تهران شمال
      

Published at: **2019-11-03T11:24:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637723/%D9%85%D8%B1%DA%AF-%DA%A9%D8%A7%D8%B1%DA%AF%D8%B1-%D8%AC%D9%88%D8%A7%D9%86-%D8%A8%D8%B1-%D8%A7%D8%AB%D8%B1-%D8%B3%D9%82%D9%88%D8%B7-%D8%A7%D8%B2-%D8%A7%D8%B1%D8%AA%D9%81%D8%A7%D8%B9-%D8%AF%D8%B1-%D8%A2%D8%B2%D8%A7%D8%AF%D8%B1%D8%A7%D9%87-%D8%AA%D9%87%D8%B1%D8%A7%D9%86-%D8%B4%D9%85%D8%A7%D9%84)

به گزارش بولتن نیوز، در پی تماس شهروندان با سامانه ۱۲۵مبنی بر سقوط شخص از ارتفاع، ستاد فرماندهی آتش‌نشانی تهران ساعت ۰۹:۳۶ روز جمعه بلافاصله گروه امداد و نجات ۱۹ را به آزاد راه تهران- شمال اعزام کرد.
مهدی بهداری رئیس ایستگاه ۷۴ درباره این حادثه گفت: به محض رسیدن به محل حادثه مشاهده شد کارگر ۲۲ ساله ای درهنگام کار در ارتفاعات کوه ناگهان از ارتفاع حدود ۳ متری به پایین سقوط کرده و از قسمت پا و سر دچار شکستگی و خونریزی شدید شده و بر اثر جراحات وارده و تایید عوامل اورژانس مرگ وی تایید شد.
وی افزود: آتش نشانان با رعایت کامل تمهیدات ایمنی پس از طی مسیر طولانی و صعب العبور به صورت پیاده، به محل حادثه رسیدند و کارگر جوان را بلافاصله با استفاده از تجهیزات موجود و با رعایت تمامی مراحل ایمنی داخل برانکارد مخصوص نجات تثبیت و به فضای بازتر و ایمن تر انتقال داده و پس از تحویل محل به مدیر پروژه و عوامل انتظامی به ماموریت خود پایان دادند.
