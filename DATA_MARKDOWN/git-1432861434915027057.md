
# И Тони Кроос постави под съмнение бъдещето на Бейл в Реал Мадрид

Published at: **2019-11-07T17:13:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/i-toni-kroos-postavi-pod-symnenie-bydeshteto-na-bejl-v-real-madrid-1404021.html)

Бъдещето на Гарет Бейл изглежда, че се отдалечава все повече от "Сантяго Бернабеу", въпреки че Зинедин Зидан продължава да твърди колко важен е за него. Тони Кроос също взе отношение по темата, като заяви, че след всичко случило се много трудно Бейл би се чувствал по същия начин в Реал Мадрид.
"Той беше пред напускане през лятото. След всички тези събития, които показаха, че и двете страни са обърнали страницата, много трудно всичко би продължило по нормален начин. Въпреки това, ми прави впечатление, че е мотивиран и имаше някои страхотни двубои. Това, което го подразни най-много е контузията е с националния отбор", сподели Кроос.
Бейл отнесе доста критики и затова, че напуска доста по-рано стадиона преди да свърши двубоя на съотборниците му. Освен това бе повикан от Уелс, въпреки че в последните седмици не игра за Реал. "Не може да се каже, че е идеалният момент да отиде с националния отбор, след като не играеш за клубния си отбор и се очаква да си във форма за националния. Убеден съм, че ние все още се нуждаем от него и неговите качества".

        А кой ключов играч на Манчестър Сити може да премине в Реал чрез Бейл и огромна сума - вижте в този материал на SportLive.
      
