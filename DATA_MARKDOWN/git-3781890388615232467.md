
# 'สม รังสี'ยอมเสี่ยงถูก'จับ'หรือ'ตาย' ขอแค่ได้กลับกัมพูชา

Published at: **2019-11-05T12:23:00+00:00**

Author: ****

Original: [เดลินิวส์](https://www.dailynews.co.th/foreign/740149)


        นายสม รังสี นักการเมืองฝ่ายค้านคนสำคัญของกัมพูชาเผยพร้อมยอมเสี่ยงถูกจับหรือแม้กระทั่งเสียชีวิต ขอเพียงแค่ได้กลับจากการลี้ภัยในต่างแดน
      
สำนักข่าวเอพีรายงานจากกรุงบรัสเซลส์ ประเทศเบลเยียม เมื่อวันที่ 5 พ.ย.ว่า นายสม รังสี นักการเมืองฝ่ายค้านคนสำคัญของกัมพูชาในฐานะผู้ร่วมก่อตั้งพรรคกู้ชาติกัมพูชา เปิดเผยว่า เขายอมเสี่ยงถูกจับหรือแม้กระทั่งเสียชีวิตเพียงเพื่อขอเดินทางกลับกัมพูชาจากการลี้ภัยในต่างแดน โดยหวังว่าแผนการเดินทางกลับของเขาในวันเสาร์ที่ 9 พ.ย.นี้จะปลุกชนวนเคลื่อนไหวด้วยพลังประชาชน เพื่อขับไล่นายกรัฐมนตรีฮุนเซนให้พ้นจากอำนาจได้นายสม รังสี เปิดเผยที่กรุงบรัสเซลส์ซึ่งเขามาหาเสียงสนับสนุนจากสมาชิกรัฐสภายุโรป เพราะเขาต้องการยุติการครองอำนาจเผด็จการของนายกรัฐมนตรีฮุนเซน
ขณะที่รัฐบาลกัมพูชาของนายกรัฐมนตรีฮุนเซนกล่าวหาว่า นายสม รังสีต้องการที่จะโค่นอำนาจรัฐบาลกัมพูชาของนายกรัฐมนตรีฮุนเซน แต่เขาจะต้องถูกจับกุมในทันทีหากเดินทางเข้ามาในกัมพูชาพรรคกู้ชาติกัมพูชาของนายสม รังสี ถูกมองว่าเป็นภัยคุกคามต่อพรรคของนายกรัฐมนตรีฮุนเซนในการเลือกตั้งเมื่อปีที่แล้ว แต่พรรคกู้ชาติกัมพูชาถูกศาลสั่งยุบพรรคเครดิตภาพAP
