
# کره شمالی: آزمایش موشکی اخیر موفق بود

Published at: **2019-11-01T13:41:00+00:00**

Author: ****

Original: [جامعه خبری تحلیلی الف](https://www.alef.ir/news/3980810062.html)

رسانه رسمی کره شمالی از موفقیت آزمایش‌ موشکی خبر داد که روز گذشته در محدوده دریای ژاپن انجام شد.
 به گزارش مهر، رسانه رسمی کره شمالی امروز جمعه آزمایش پرتابگر راکت‌های چند منظوره را که روز گذشته انجام شد، موفقیت‌آمیز اعلام کرد.
این رسانه همچنین اعلام کرد آزمایش اخیر که پیرو آزمایش‌هایی از همین نوع در ماه‌های آگوست و سپتامبر انجام شد؛ نشانه پیشرفت توسعه تسلیحاتی پیونگ یانگ همزمان با بن‌بست مذاکرات کره شمالی- آمریکا است.
کیم جونگ اون رهبر کره شمالی که بر ۲ آزمایش قبلی نظارت داشته است؛ از نتیجه آزمایش دیروز ابراز رضایت کرده و به دانشمندانی که در انجام آن دخیل بوده‌اند، تبریک گفته است.
روز گذشته، ستاد مشترک ارتش کره جنوبی اعلام کرد کره شمالی دو شیء ناشناس به سمت دریای ژاپن شلیک کرده است.  
کره شمالی در آغاز ماه جاری میلادی نیز اقدام به شلیک موشک از زیردریایی به سمت دریای ژاپن کرده بود.   
