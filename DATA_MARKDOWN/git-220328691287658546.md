
# Къде има балотаж за районен кмет в София?

Published at: **2019-11-03T06:51:12+00:00**

Author: **Редактори**

Original: [Стандарт Новини](https://standartnews.com/blgariya-mestni-izbori-2019/kde-ima-balotazh-za-rayonen-kmet-v-sofiya-405689.html)

Във всички 24 района на София, които излъчват районен кмет, на 3 ноември има балотаж. Единствено "Банкя" и "Кремиковци" няма да гласуват на втория тур, тъй като избраха кметовете си от раз.
В Банкя ГЕРБ Рангел Марков печели първия тур, а в "Кремиковци" районен кмет стана независимата Лилия Донкова.
Във всички останали места районният кмет ще бъде определен с повторно гласуване на 3 ноември. Ето го и пълният списък с претендентите за районен кмет на балотажа:
Район "Искър": Ивайло Цеков от ГЕРБ/СДС е на балотаж срещу Борис Цветков от БСП.
Район "Подуяне": Ева Митова от ГЕРБ срещу Веселин Жечев от БСП.
Район "Лозенец": Балотажът е между Любомир Дреков (ГЕРБ-СДС) и кандидата на "Демократична България" Константин Павлов.
Район "Младост": Мария Илиева от ГЕРБ се изправя срещу независимия Стефан Стефанов, подкрепен и от БСП.
Район "Витоша": Теодор Петков (ГЕРБ-СДС) срещу Христо Вълчанов от „Демократична България“.
Район "Нови Искър": Даниела Райчева от коалицията ГЕРБ-СДС отива на балотаж с Владислав Владимиров от местната коалиция Движение "България на гражданите" (ДБГ, ЗНС, НДСВ).
Район "Красна поляна": Иван Чакъров от ГЕРБ-СДС срещу независимия Георги Миланов.
Район "Възраждане": Балотажът е между Савина Савова от ГЕРБ срещу Васил Кънев от "Демократична България".
Район "Оборище": Кандидатът на ГЕРБ Петър Митев излиза срещу Николай Александров от "Демократична България".
Район "Сердика": Тодор Кръстев (ГЕРБ-СДС) срещу кандидата на БСП Янко Янков.
Район "Люлин": Милко Младенов от ГЕРБ срещу Мая Александрова от БСП.
Район "Илинден": Иван Божилов от ГЕРБ срещу Георги Томов от БСП.
Район "Надежда": Димитър Димов от ГЕРБ с 40.15 срещу Стоян Цветков от БСП.
Район "Красно село": Балотажът е между Христо Апостолов (ГЕРБ-СДС) Росина Станиславова от "Демократична България".
Район "Слатина": На втори тур са досегашният кмет Наталия Стоянова (ГЕРБ) и Георги Илиев от "Демократична България".
Район "Панчарево": Независимият кандидат Николай Гюров срещу Димитър Сичанов от ГЕРБ.
Район "Овча купел": Христина Семерджиева (ГЕРБ-СДС) срещу Ангел Стефанов от "Демократична България".
Район "Триадица": Николай Терзиев от ГЕРБ срещу Димитър Божилов от "Демократична България".
Район "Изгрев": Вторият тур ще е между Делян Георгиев от БСП за България и кандидата на ГЕРБ Цветомир Жеков.
Район "Връбница": Младен Младенов от ГЕРБ срещу Владимир Петров от БСП.
Район "Средец": Трайчо Трайков от "Демократична България" срещу Любомир Ковачев от ГЕРБ.
Район "Студентски": Досегашният районен кмет Димитър Дилчев (ГЕРБ) срещу Петко Горанов от "Демократична България".
