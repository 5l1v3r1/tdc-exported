
# فيديو| سارة الطباخ ومحمد الشرنوبي.. قصة خطوبة تنتهي بـ «ورطة»

Published at: **2019-11-04T13:30:00+00:00**

Author: **سارة القصاص**

Original: [مصر العربية](http://www.masralarabia.com/%D9%81%D9%86-%D9%88%D8%AB%D9%82%D8%A7%D9%81%D8%A9/1522675-%D9%81%D9%8A%D8%AF%D9%8A%D9%88--%D8%B3%D8%A7%D8%B1%D8%A9-%D8%A7%D9%84%D8%B7%D8%A8%D8%A7%D8%AE-%D9%88%D9%85%D8%AD%D9%85%D8%AF-%D8%A7%D9%84%D8%B4%D8%B1%D9%86%D9%88%D8%A8%D9%8A--%D9%82%D8%B5%D8%A9-%D8%AE%D8%B7%D9%88%D8%A8%D8%A9-%D8%AA%D9%86%D8%AA%D9%87%D9%8A-%D8%A8%D9%88%D8%B1%D8%B7%D8%A9)

يعيش الفنان محمد الشرنوبي، مأزق مع مديرة أعماله  السابقة سارة الطباخ، التي تسببت في قرار منعه من الغناء مؤخرا.
 
وقررت نقابة المهن الموسيقية، إيقاف المطرب الشاب محمد الشرنوبي؛ لحين حل النزاع مع المنتجة سارة الطباخ ،  ويبدو أن الأزمة ستصل إلى مجال التمثيل.
 
ورفعت سارة  دعوى قضائية ضد منتج مسلسل "نصيبي وقسمتك" الذي يقدم خلاله الشرنوبي قصة "ماتيجى يا مليجى"، ونرصد في هذا الموضوع القصة الكاملة لعلاقة سارة الطباخ ومحمد الشرنوبي التي بدأت بخطوبة وانتهت بورطة.
 

        الخطوبة 
      
 
بدأت العلاقة بين الشرنوبي وسارة الطباخ ، عندما تولت إدارة أعمال الفنان الشاب محمد الشرنوبي وانتجت له البومه الغنائي الأخير.
 
ثم نشرت الطباخ في يونيو الماضي 3 مقاطع فيديو خلال تقدم "الشرنوبي" لخطبتها في تجمع عائلي، ضم والدها وبعض أفراد أسرتها، وعلقت "الطباخ": "اتخطبنا رسميا".
 

        حب أم استغلال؟
      
 
لم تمضي عدة أشهر حتى خرج الشرنوبي، وكشف أسباب إعلان فسخ خطوبته بمديرة أعماله سارة الطباخ، وكيف استغلته لتحقيق مصالحها الشخصية، مشيرا إلى تسببها فى توتر العلاقة بينه وبين والده.
 
 
وكتب في وقتها عبر حسابه في وقتها "في "سبتمبر ٢٠١٧" بعد مسلسل لا تطفئ الشمس وحلقات صاحبة السعاده وحفلة الموسيقار الكبير عمر خيرت واغنية "مين فينا" مع النجمة الكبيرة اصالة وبعد ما كنت لسة ماضي مسلسل كأنه امبارح وفيلم الممر، جالي شغل مع شركة كبيرة عشان انزلّهم بوست على انستجرام عندي، اللي كانت ماسكة الحملة دي واحدة اسمها سارة الطباخ .. نشأت علاقة صداقه لطيفة وكانت بتقنعني اني احترف الغناء .. في فترة كنت عاوز اركز في التمثيل اكتر ".
 
وتابع : "سارة كانت انسانة جميلة وجدعة جداً .. الموضوع بعد كدة اتطور من صداقة لعلاقة حب وبقى فيه ما بينا ثقة و احترام بس دي كانت بداية مشاكل قوية جداً حصلتلي في حياتي اهمها عدم رضا ابويا عن العلاقة دي بسبب ان فرق السن بيني وبينها ١٥ سنة وده كان السبب الرئيسي ان ابويا مكانش موجود في فيديو قراية الفاتحة اللي معظم الناس شافته". 
 
وقال : "اقتنعت و ابتدينا نشتغل بعدها فوجئت بيها بتقدملي عقد احتكار مدته ١٠ سنين والشرط الجزائي اللي في العقد ٦٠٠.٠٠٠ دولار وماليش حق امضاء اي عمل سواء تمثيل او غناء .. و للأسف دي غلطتي .. انا كنت متخيل ان شروط العقد دة؛ الشروط المتعارف عليها، و لما خفت و قلقت من الشروط دي شوية كانت سارة بتقنعني ان دي مجرد شكليات وان كل حاجه هاتتم بالتراضي وقالتلي بالحرف "اي وقت هاتيجي تقولي فيه ان العقد دة مش مريحك هديلك العقد .. عمري ما هغصبك على حاجه" و بسبب ثقتي فيها وحبي ليها وافقت على كل ده ووافقت كمان اني امضي العقد ده رغم انه كان معمول بتاريخ قبله بحوالي ١٠ شهور (بتاريخ اليوم اللي قابلتها فيه تقريباً) .. ومن بعد ما مضيت العقد و بعد ما قريت الفاتحة اللي وقفت قدام كل الناس فيها .. لقيت طريقة تعامل مختلفة تماماً وتوتر بدون اسباب بيحصل بيني وبينها".
 
وأردف : "ومن ساعتها بقى فيه شكل اشرس في التعامل .. ولإن هي بس اللي ليها الحق في الامضاء على العقود .. وهي مابتردش على اي حد بيطلبني في شغل .. فا بقى شغلي واقف و حتى فلوسي القديمة مش عارف اخدها منها وفيه حملات غير مبررة وغير منطقية معمولة عليا و فيها تجريح شخصي ليا ولعيلتي .. ومحاولات لعمل مشاكل بيني وبين الصحفيين اللي عمري ماكان بيني وبينهم مشاكل وبكنلهم كل احترام .. مع العلم ان من اقوى نقاط القوه عندها الميديا والصحافه والعلاقات العامه بحكم شغلها ومع العلم برضه ان شركتها لسه المفروض بتمثلني وبتدير اعمالي".
 
