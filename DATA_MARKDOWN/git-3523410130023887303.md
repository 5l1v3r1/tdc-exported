
# 
        زمان اکران انیمیشن «مرد عنکبوتی» اعلام شد
      

Published at: **2019-11-02T12:27:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637454/%D8%B2%D9%85%D8%A7%D9%86-%D8%A7%DA%A9%D8%B1%D8%A7%D9%86-%D8%A7%D9%86%DB%8C%D9%85%DB%8C%D8%B4%D9%86-%D9%85%D8%B1%D8%AF-%D8%B9%D9%86%DA%A9%D8%A8%D9%88%D8%AA%DB%8C-%D8%A7%D8%B9%D9%84%D8%A7%D9%85-%D8%B4%D8%AF)

به گزارش بولتن نیوز، به نقل از ورایتی، دنباله انیمیشن «مرد عنکبوتی: به درون دنیای عنکبوتی» که سال گذشته فاتح اسکار شده بود، در تاریخ ۸ آوریل ۲۰۲۲ (۱۹ فروردین ۱۴۰۱) اکران می‌شود.
واکیم داس سانتون برای کارگردانی این انیمیشن که هنوز نام مشخصی ندارد، انتخاب شده است. نویسندگی آن را نیز دیو کالاهام انجام داده که داستان شخصیت خیالی و ابرقهرمانی مایلز مورالز در لباس مرد عنکبوتی روایت می‌کند.
«به درون دنیای عنکبوتی» داستان پسری ۱۳ ساله را روایت می‌کند که مانند همیشه با نیش یک عنکبوت، به یک مرد عنکبوتی تبدیل می‌شود و این در حالی است که چندین مرد عنکبوتی دیگر نیز وجود دارند. این انیمیشن به طوری خاص ساخته شده و جلوه‌ای منحصر به فرد از ترکیب انیمیشن‌های کامپیوتری مدرن و تکنیک‌های نقاشی‌ دستی و سنتی را دارد.
این انیمیشن در سال ۲۰۱۹ برای باب پرسیچتی، پیتر رمزی، رادنی راثمن و کریستوفر میلر جایزه اسکار بهترین انیمیشن را به ارمغان آورد. «به درون دنیای عنکبوتی» جوایز دیگری نیز از جشنواره‌هایی مثل گلدن گلوب، بفتا و انجمن تهیه کنندگان آمریکا دریافت کرد.
انیمیشن مرد عنکبوتی که ۹۰ میلیون دلار بودجه ساخت داشت، موفقیتی غیر منتظره در گیشه تجربه کرد و ۳۸۰ میلیون دلار در مجموع گیشه‌های جهانی کسب کرد. این فیلم توسط پرسیچتی، رمزی و راثمن از روی فیلمنامه‌ای نوشته لرد و راثمن کارگردانی شده است. میلر و و لرد تهیه کنندگان این فیلم نیز بوده اند.
«مرد عنکبوتی: به درون دنیای عنکبوتی» دومین انیمیشن کمپانی سونی است که برای بخش انیمیشن اسکار نامزد شد. انیمیشن «موج سواری» در سال ۲۰۰۷ دیگر نماینده سونی در اسکار بوده است.
علاوه بر این انیمیشن، کمپانی سونی تاریخ اکران انیمیشن سونی را از تاریخ ۶ نوامبر ۲۰۲۰ به ۱۶ آوریل ۲۰۲۱ (۲۷ فروردین ۱۴۰۰) تغییر داده است.
