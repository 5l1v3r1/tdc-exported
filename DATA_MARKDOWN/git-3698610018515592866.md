
# УЄФА призначив арбітрів на матчі Динамо та Олександрії в Лізі Європи

Published at: **2019-11-05T10:02:00+00:00**

Author: ****

Original: [DT.ua](https://dt.ua/SPORT/uyefa-priznachiv-arbitriv-na-matchi-dinamo-ta-oleksandriyi-v-lizi-yevropi-328499_.html)

УЄФА призначив суддівські бригади арбітрів на матчі київського "Динамо" та "Олександрії" Лізі Європи.
Угорська бригада арбітрів на чолі з Томашом Богнаром розсудить зустріч 4-го туру групового етапу Ліги Європи між "Динамо" і "Копенгагеном".
Асистувати 40-річному арбітру ФІФА будуть Балаж Бузаш і Петер Кобор, четвертим арбітром призначений Петер Солімосі. Делегат УЄФА — Борха Більбао Віскайно (Іспанія), суддівський спостерігач — Едгар Штейнборн (Німеччина).
Матч четвертого туру групового раунду Ліги Європи між "Олександрією" та "Сент-Етьєном" розсудить португальська бригада арбітрів на чолі з Жоау Педру да Сілвою Пінейро.
Поєдинки "Копенгаген" – "Динамо" і "Олександрія" – "Сент-Етьєн" пройдуть у четвер, 7 листопада.
Раніше повідомлялося про те, що матч "Шахтаря" проти загребського "Динамо" обслужить німецька бригада арбітрів.
