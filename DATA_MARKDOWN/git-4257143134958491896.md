
# A fél ország kedden is elázik

Published at: **2019-11-05T04:00:00+00:00**

Author: **Infostart**

Original: [infostart](https://infostart.hu/eletmod/2019/11/05/a-fel-orszag-kedden-is-elazik)

A hidegfront nyomában kedden is csapadék érkezik, néhol kiadós esőre is számítani kell. A hajnali óráktól fokozatosan megnövekszik a felhőzet és elered az eső. A Nagykanizsa-Nyíregyháza vonaltól északra várható tartós esőzés. A déli országrészekben inkább záporosabb idő várható, a zivatarok kialakulása sem kizárt - derül ki az Országos Meteorológiai Szolgálat előrejelzéséből.
Szintén sok eső várható Borsod-Abaúj-Zemplén, Győr-Moson-Sopron, Heves, Jász-Nagykun-Szolnok, Somogy és Tolna megyében, ott elsőfokú a figyelmeztetés.
Baranya, Somogy, Veszprém és Zala megyére zivatarveszély miatt is kiadták az elsőfokú figyelmeztetést.
Mindezzel együtt marad az enyhe idő, sőt néhol akár 20 fokos csúcs vagy még melegebb is lehet. Budapesten 15, Győrben 11, Pécsen 22, szegeden 21 Celsius-fok várható. Nyíregyházán 16, Miskolcon 13 Celsius-fokig emelkedik a hőmérők higanyszála.
