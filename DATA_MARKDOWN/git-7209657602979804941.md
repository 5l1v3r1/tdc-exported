
# I bambini e il cellulare, guida all’uso intelligente

Published at: **2019-11-02T06:16:37+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/commento/cellulare-bambini-1.4864954)

Bologna, 2 novembre 2019 - Il cellulare, già a 6-7 anni, può far male, tanto più se per parlare o conoscere nuovi amici devi iscriverti sui social. E poi tra i ragazzi il sesso facile è alimentato dai siti di settore. Prima di aprire la porta di casa o del cellulare guardiamo chi bussa; i corsi per tutelarci da internet vanno fatti anche alle elementari. Roberto Zanoli, Modena

        Risponde il condirettore del Resto del Carlino, Beppe Boni
      
Non possiamo più far finta di nulla. Il telefono, simbolo delle nuove tecnologie e oggetto alla portata di chiunque, è divenuto quasi una esigenza a tutte le età. E’ inutile demonizzarlo o esaltarne l’utilizzo ma è necessario costruire un percorso consapevole anche per i più giovani. Come fare? La scuola può avere un ruolo fondamentale per guidare nel modo giusto questo mezzo evitando che se ne faccia un utilizzo distorto. Uno sbocco di tipo educativo si può avere ma solo nel caso in cui ci sia una equilibrata consapevolezza dei rischi e dei pregi. Il telefono potrebbe diventare uno strumento anche didattico per i più piccoli se utilizzato in maniera intelligente e con un obiettivo preciso. beppe.boni@ilcarlino.net
Iscriviti alla newsletterRimani sempre aggiornato sulle notizie nazionaliAccedi per Iscriverti
