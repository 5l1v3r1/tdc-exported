
# adidas bude testovať tenisky Boost vo vesmíre

Published at: **2019-11-06T18:53:00+00:00**

Author: **Peter Hlavička**

Original: [REFRESHER](https://refresher.sk/76269-adidas-bude-testovat-tenisky-Boost-vo-vesmire)


        Do projektu je zahrnutá aj NASA, tenisky s podrážkou Boost by tak onedlho mohli prejsť veľkými zmenami.
      
Či už hovoríme o podrážkach z 3D tlačiarne, 100 % recyklovateľných materiáloch alebo teniskách z morského odpadu, do vývoja nových technológií adidas investoval v posledných rokoch poriadne peniaze.
Tentokrát však posúva odvetvie športovej obuvi na úplne nový level a technológia Boost sa tak bude testovať v laboratóriách Medzinárodnej vesmírnej stanice ISS, ktorá orbituje vo výške 408 km nad zemou. 
V spolupráci s NASA by sa v blízkej dobe mala do spomínaného laboratória medzinárodnej vesmírnej stanice vo vesmíre dostať zásielka materiálov a kľúčových komponentov od adidas.
Astronauti budú následne vykonávať rôzne experimenty pri tvorbe podrážok športových tenisiek a sledovať pritom, ako ovyplvňuje stav beztiaže pohyb a formovanie samotných guličiek Boost. 
Celý proces bude zaznamenávaný vysokorýchlostnou kamerou a vzorky podrážok budú následne odoslané späť na Zem. Cieľom je, pochopiteľne, vylepšenie výrobného procesu a samotnej technológie Boost, ktorej potenciál by sa mohol podľa vedcov rozšíriť práve v podmienkach nízkej gravitácie. 
