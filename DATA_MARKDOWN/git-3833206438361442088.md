
# Българинът Денис Бейтула призна, че е убил с нож бебето си, ето я и майката!

Published at: **2019-11-01T17:56:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Bulgarinut-Denis-Beitula-prizna-che-e-ubil-s-nozh-bebeto-si-eto-ya-i-maikata-910440)

Българският гражданин Денис Бейтула се призна за виновен, че е наръгал смъртоносно 3-седмичното си бебе в английското градче Уолсенд. 27-годишният мъж се яви пред съд в Нюкасъл, за да отговаря за смъртта на своя син и опит за убийство и на неговата майка. Според проведеното до момента разследване Бейтула е нападнал двамата по време на битов скандал на 2 октомври.
Грабнал нож и започнал да нанася удари с него върху приятелката си Андреа от Румъния и бебето Андрей. 21-годишната жена успява да се обади на телефона за спешни случаи, преди самият Бейтула да звънне в полицията, за да съобщи за случилото се. Дошлите на място спасителни екипи намират майката и бебето облени в кръв. Откарват ги в болница, където малкият Андрей умира след няколко дни, пише "24 часа".
