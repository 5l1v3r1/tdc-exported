
# Обявиха официално с кой ще се бие Кобрата

Published at: **2019-11-01T11:47:00+00:00**

Author: **Пламен Вълков**

Original: [Стандарт Новини](https://standartnews.com/sport/obyavikha-s-ofitsialno-s-koy-shche-se-bie-kobrata-405555.html)

Най-добрият българския боксьор в тежка категория Кубрат Пулев ще се бие за световната титла на Международната боксова федерация (IBF) срещу победителя сблъсъка Анди Руис - Антъни Джошуа. 
Това пише в официално писмо от президента на Световната боксова асоциация (WBA) Дарил Пипълс, което бе оповестено от мениджъра на Кобрата Ивайло Гоцев, съобщи БГНЕС. Според този документ шампионът, който и да е той, е задължен да се бие с Пулев до 31 май 2020 година.
„Срещата между Руис и Джошуа трябва да се състои на 7 декември или преди това. Победителят от тази среща трябва да се бие в следващия си двубой с Кубрат Пулев най-късно до 31 май 2020 година, без да има други междинни боеве", пише в писмото от IBF. Реваншът между световния шампион Руис и Джошуа е на 7 декември в Саудитска Арабия. Кубрат Пулев пък ще се бие с Райдъл Букър на 9 ноември във Фресно, щата Калифорния.
Всичко това значи, че ако настоящият световен шампион откаже мач с Пулев, то поясът му на IBF ще бъде отнет по подобие на Тайсън Фюри през 2015 г. В такъв случай българинът ще се бие с друг съперник за титлата. Първо обаче Пулев трябва да победи Букър, за да затвърди статута си на задължителен претендент. 
