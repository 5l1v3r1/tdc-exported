
# Πέφτει το βράδυ η θερμοκρασία-Δείτε αναλυτικά τον καιρό

Published at: **2019-11-07T16:53:00+00:00**

Author: **sigmalive**

Original: [SIGMALIVE](https://www.sigmalive.com/news/local/596244/peftei-to-vrady-i-thermokrasiadeite-analytika-ton-kairo)

Σχετικά θερμή αέρια μάζα επηρεάζει την περιοχή.
Απόψε ο καιρός θα είναι κυρίως αίθριος. Οι άνεμοι θα πνέουν βορειοδυτικοί ως βορειοανατολικοί, ασθενείς και τοπικά μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη, ενώ στα δυτικά και τοπικά στα νότια θα καταστεί ήρεμη μέχρι λίγο ταραγμένη. Η θερμοκρασία θα πέσει στους 14 βαθμούς στο εσωτερικό, γύρω στους 17 στα παράλια και στους 10 βαθμούς στα ψηλότερα ορεινά.
Αύριο ο καιρός θα είναι αρχικά κυρίως αίθριος, ωστόσο από το μεσημέρι και μετά θα παρατηρούνται παροδικά αυξημένες νεφώσεις, κυρίως στα ορεινά και το εσωτερικό. Οι άνεμοι θα πνέουν κυρίως βορειοανατολικοί ως νοτιοανατολικοί, ασθενείς μέχρι μέτριοι, 3 με 4 μποφόρ και η θάλασσα θα είναι λίγο ταραγμένη. Η θερμοκρασία θα ανέλθει γύρω στους 29 βαθμούς στο εσωτερικό, γύρω στους 28 στα παράλια και στους 21 βαθμούς στα ψηλότερα ορεινά.
Αύριο βράδυ ο καιρός θα είναι κυρίως αίθριος. Οι άνεμοι θα πνέουν βορειοδυτικοί ως βορειοανατολικοί, ασθενείς και τοπικά μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη, ενώ στα δυτικά και τοπικά στα νότια θα καταστεί ήρεμη μέχρι λίγο ταραγμένη.
Το Σάββατο, την Κυριακή και τη Δευτέρα ο καιρός θα είναι αρχικά κυρίως αίθριος, ωστόσο από το μεσημέρι και μετά θα παρατηρούνται παροδικά αυξημένες νεφώσεις, κυρίως στα ορεινά και το εσωτερικό.
Η θερμοκρασία δεν θα σημειώσει αξιόλογη μεταβολή, κατά το τριήμερο, για να παραμείνει πάνω από τις μέσες κλιματολογικές τιμές.
