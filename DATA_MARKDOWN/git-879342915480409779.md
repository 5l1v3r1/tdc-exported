
# Зеленський поговорив по телефону з Ердоганом

Published at: **2019-11-06T22:40:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/zelenskyj-pohovoryv-po-telefonu-erdohanom)


        Президент України Володимир Зеленський під час телефонної розмови в середу, 6 листопада, обговорив з президентом Туреччини Реджепом Таїпом Ердоганом підготовку до засідання Стратегічної ради високого рівня.
      
Про це повідомляє пресслужба Офісу Президента (ОП).
Засідання Стратегічної ради високого рівня відбудеться в Києві під спільним головуванням президентів України і Туреччини.
Глави держав відзначили обопільну налаштованість на подальше посилення співпраці в усіх напрямках, що становлять взаємний інтерес.
Співрозмовники погодилися з важливістю активізації переговорного процесу щодо підготовки до укладення Угоди про вільну торгівлю між Україною та Туреччиною.
Зеленський привітав участь турецьких компаній у виставці Зброя та безпека-2019, наголосивши на важливості співпраці з Туреччиною в контексті посилення обороноздатності України.
Зі свого боку, Ердоган підкреслив незмінність підтримки Туреччиною суверенітету і територіальної цілісності України. Він також привітав кроки президента України з мирного врегулювання ситуації на Донбасі.
Раніше Зеленський і Ердоган домовилися розширити торгово-економічне співробітництво.
Як відомо зустріч двох президентів відбулася в серпні.
Хочете обговорити цю новину? Долучайтеся до телеграм-чату CHORNA RADA
