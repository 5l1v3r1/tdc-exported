
# 
        رئیس سیا به دیدار شاه سعودی رفت
      

Published at: **2019-11-07T18:10:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638725/%D8%B1%D8%A6%DB%8C%D8%B3-%D8%B3%DB%8C%D8%A7-%D8%A8%D9%87-%D8%AF%DB%8C%D8%AF%D8%A7%D8%B1-%D8%B4%D8%A7%D9%87-%D8%B3%D8%B9%D9%88%D8%AF%DB%8C-%D8%B1%D9%81%D8%AA)

به گزارش بولتن نیوز، «جینا هاسپل» رئیس سازمان اطلاعات مرکزی آمریکا (سیا) امروز (پنجشنبه) وارد عربستان سعودی شد و با سلمان بن عبدالعزیز شاه سعودی دیدار و گفت و‌گو کرد.
خبرگزاری رسمی عربستان سعودی (واس) بدون ارائه  جزئیات، صرفا نوشت که در این دیدار دو طرف در خصوص موضوعات مشترک بحث و رایزنی کردند.
در این دیدار وزرای خارجه و کشور سعودی و همچنین سفیر آمریکا در ریاض نیز حضور داشتند.
 
این دیدار در شرایطی صورت می‌گیرد که در آخرین تحولات، وزارت دادگستری آمریکا روز چهارشنبه (دیروز) چند کارمند سابق شبکه اجتماعی توئیتر را متهم کرد که به جاسوسی از حساب‌های کاربری مخالفان برای مقامات ارشد عربستان سعودی می‌پرداختند.
این برای نخستین بار است که دادستان‌های فدرال به صورت آشکار چند سعودی را متهم به جاسوسی در آمریکا می‌کنند.
