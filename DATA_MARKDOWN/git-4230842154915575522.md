
# На Київщині затримали постачальника наркотиків у військову частину

Published at: **2019-11-01T08:31:04+00:00**

Author: ****

Original: [ФАКТИ](https://fakty.com.ua/ua/proisshestvija/20191101-na-kyyivshhyni-zatrymaly-postachalnyka-narkotykiv-u-vijskovu-chastynu/)

Співробітники поліції викрили та затримали постачальника та реалізатора наркотиків в одну з військових частин Київської області.
У Київській області поліція викрили канал постачання наркотиків в одну з військових частин.
Протягом 2019 року 24-річний військовослужбовець ЗСУ за попередньою змовою з 25-річним жителем столиці на території Києва вирощували і збували канабіс.
Киянин за місцем проживання вирощував, подрібнював, фасував і віддавав контрактнику, який збував наркотики товаришам по службі.

        Читайте: 
        10 років збувала речовини в мережі: затримана найбільша організація наркоторговців
      
Затримали солдата під час збуту, коли він приніс продати наркотики в частині.
Поліція провела обшуки в квартирі, де вирощувався наркотик. У приміщенні були виявлені ретельно обладнані душові кабінки з рослинами, різне обладнання для їх вирощування, прилади для фасування та гроші.
Військовий і постачальник затримані в порядку ст. 208 КПК України і знаходяться в СІЗО. Їм оголошено про підозру за ч. 1, ч. 2 ст. 307 (Незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів) КК. Санкція статті передбачає позбавлення волі на строк від чотирьох до восьми років.
На Київщині затримали постачальника наркотиків у військову частину / 5 фотографий
Нагадаємо, трьох громадян України засудили у Польщі за контрабанду 237 кг наркотиків з Євросоюзу до Росії.
