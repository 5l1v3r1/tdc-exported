
# Китай презентував новий літак з українським двигуном

Published at: **2019-11-03T20:35:00+00:00**

Author: ****

Original: [ZIK.UA](https://zik.ua/news/2019/11/03/kytay_prezentuvav_novyy_litak_z_ukrainskym_dvygunom_1682731)


        Китай презентував новий легкий навчально-бойовий літак L-15B, який оснащений розробленим запорізьким КБ «Івченко-Прогрес» форсажним варіантом двигуна АІ-222-25 виробництва АТ «Мотор-Січ».
      
Про це повідомляє АрміяІнформ.
Презентація й демонстраційні польоти відбулись 2 листопада на льотній конференції китайської авіапромислової групи Hongdu Aircraft Industry Group (HAIG), яка триває в Наньчані.
Двомісний L-15B призначений для використання як легкий винищувач-штурмовик і перехідний навчально-бойовий літак. Викатка дослідного зразка відбулася 3 травня 2017-го в одному з цехів авіазаводу в Наньчані.
Головна відміна від «базового» L-15 – оснащення розробленим запорізьким КБ «Івченко-Прогрес» форсажним варіантом двигуна АІ-222-25 виробництва АТ «Мотор-Січ». Вони дають змогу літаку розвивати надзвукову швидкість. Це помітна перевага перед існуючою серійною модифікацією, що позитивно позначиться на підготовці пілотів і надасть певні переваги у можливому бойовому застосуванні.
L-15B оснащений бортовою РЛС, комплексами самооборони і управління озброєнням, зокрема керованим, й має 11 вузлів зовнішньої підвіски.
Упродовж кількох років тривали переговори з військовим відомством КНР про організацію виробництва на українських авіапідприємствах китайського двомісного багатоцільового літака L-15. Але Китай був готовий лише продати лінію з їхнього збирання на Одеському авіазаводі, а виробництво всіх комплектуючих залишити у Піднебесній.
Нагадаємо, у Львові розробили літальні тренажери для армії, що вдвічі дешевші за світові аналоги.
