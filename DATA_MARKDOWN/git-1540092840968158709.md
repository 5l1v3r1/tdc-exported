
# Super League: «Μάχες» σε όλα τα μέτωπα σήμερα

Published at: ****

Author: ****

Original: [CNN.gr](https://www.cnn.gr/news/sports/story/196059/super-league-maxes-se-ola-ta-metopa-simera)

Newsroom, CNN Greece 12:34 , 03 November 2019
Η αρχή γίνεται στις 15:00, όπου η ΑΕΛ υποδέχεται τον ΟΦΗ σε μια «μάχη Ευρώπης», καθώς οι δυο ομάδες δείχνουν εντυπωσιακά στοιχεία στην εκκίνηση του φετινού πρωταθλήματος. Στις 17:00, ο Παναιτωλικός αντιμετωπίζει τον Αστέρα Τρίπολης με τους δυο αντιπάλους να βρίσκονται χαμηλά στη βαθμολογία και να θέλουν να πάρουν μια ανάσα ενόψει της δύσκολης συνέχειας.
Στις 19:30, στο ΟΑΚΑ η ΑΕΚ υποδέχεται τον Ατρόμητο. Η Ένωση θέλει να αφήσει πίσω της την ήττα στο ντέρμπι με τον Ολυμπιακό και να επανέλθει στα νικηφόρα αποτελέσματα. Από την άλλη, η ομάδα του Περιστερίου θέλει να δείξει πως δεν ήταν τυχαία η νίκη επί του Πανιωνίου και να θυμίσει έστω κάτι από την περσινή εντυπωσιακή της πορεία.
Τέλος, στις 20:00 στο γήπεδο της Τούμπας, ο ΠΑΟΚ αντιμετωπίζει τον Παναθηναϊκό στο ντέρμπι της αγωνιστικής. Ο «Δικέφαλος του Βορρά» θέλει να εκμεταλλευτεί την απώλεια βαθμών του Ολυμπιακού και να βρεθεί μαζί στην πρώτη θέση του βαθμολογικού πίνακα. Από την άλλη οι «πράσινοι» καλούνται να δείξουν ότι μπορούν να τα βάλουν με τους νταμπλούχους Ελλάδος και να ανεβούν στις θέσεις της Super League.
Αναλυτικά το πρόγραμμα της 9ης αγωνιστικής της Super League:
Κυριακή 3 Νοεμβρίου
15:00 Λάρισα - ΟΦΗ
17:00 Παναιτωλικός - Αστέρας Τρίπολης
19:30 ΑΕΚ - Ατρόμητος
20:00 ΠΑΟΚ - Παναθηναϊκός
Δευτέρα 4 Νοεμβρίου
20:00 Λαμία - ΝΠΣ Βόλος

        Διαβάστε επίσης
      
