
# Тернопіль: шість ДТП впродовж вихідних принесли смерть кільком людям

Published at: **2019-11-05T10:22:00+00:00**

Author: ****

Original: [PRESS-ЦЕНТР](http://press-centr.com/ua/news/42647_Ternopil-shist-DTP-vprodovzh-vikhidnikh-prinesli-smert-kilkom-lyudyam)


        Шість автопригод з яких дві смертельних трапилося на автодорогах Тернопільщини в перших три дні листопада.
      
У селищі Березовиця 1 листопада близько 18:50 на автодорозі Доманово-Ковель-Чернівці-Тереблече водій автомобіля FIAT збив жінку ромської національності, 1991 року народження. Вона переходила проїжджу частину дороги за межами пішохідного переходу.В результаті удару пішохід отримала травми несумісні з життям. Жінка померла дорогою до лікарні. За попередньою інформацією, загибла перебігала дорогу з дитиною. На щастя, неповнолітня травм не отримала.Ще одна автопригода трапилася того дня на Шумщині. Водій автомобіля DAEWOO-NEXIA, виїжджаючи з узбіччя, не надав переваги руху автомобілю ВАЗ, який рухався головною дорогою, і допустив зіткнення.
В результаті аварії закриту черепно-мозкову травму, забій головного мозку та хребта отримав водій іномарки. в обох кермувальників взяли кров для перевірки на вміст алкоголю.Другого листопада дорожньо-транспортна пригода з потерпілими зареєстрована в Підволочиському районі.При виїзді слідчо-оперативної групи стало відомо, що водій автомобіля ВАЗ-21099 зіткнувся з ВАЗ-21010. Останній стояв припаркований на узбіччі проїжджої частини дороги. В результаті удару травми отримала пасажир одного з авто.У Тернополі на вулиці Бродівській автомобіль SKODA Octavia врізався в електроопору. За попередніми даними, водій іномарки не впорався з керуванням, врізався в стовп, а після цього за інерцією влетів у стіну будинку. В результаті удару водій загинув на місці події, пасажира госпіталізували в реанімаційне відділення.Два автомобілі не розминулися 3 листопада в Чортківському районі. Кермувальник Toyota Corolla не впорався з керуванням , виїхав на смугу зустрічного руху, де врізався в автомобіль Daewoo Lanos. В результаті удару в реанімаційне відділення потрапив кермувальник Daewoo.За попередньою інформацією, водій Toyota Corolla на момент зіткнення перебував у стані алкогольного сп`яніння.Ще два автомобілі третього листопада не розминулися в обласному центрі на вулиці Збаразькій. Там зіткнулися Peugeot та Mazda. Водій автомобіля Mazda не надала переваги в русі Peugeot. Кермувальник останнього, за попередньою інформацією, перебував у стані алкогольного сп`яніння.Автопригоди внесені в ЄРДР. Триває слідство.

        Фото ілюстративне
      
