
# 
        ششمین نمایشگاه صنایع بومی پدافند غیرعامل برگزار می‌شود
      

Published at: **2019-11-03T12:19:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637747/%D8%B4%D8%B4%D9%85%DB%8C%D9%86-%D9%86%D9%85%D8%A7%DB%8C%D8%B4%DA%AF%D8%A7%D9%87-%D8%B5%D9%86%D8%A7%DB%8C%D8%B9-%D8%A8%D9%88%D9%85%DB%8C-%D9%BE%D8%AF%D8%A7%D9%81%D9%86%D8%AF-%D8%BA%DB%8C%D8%B1%D8%B9%D8%A7%D9%85%D9%84-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%D8%B4%D9%88%D8%AF)

گروه اقتصادی: ششمین نمایشگاه صنایع بومی پدافند غیرعامل با همکاری وزارت صنعت، معدن و تجارت و سازمان پدافند غیرعامل کشور برپا می‌شود.
 
 
به گزارش بولتن نیوز به نقل از شاتا، امسال ششمین نمایشگاه پدافندی با ارایه محصولات پدافند حوزه هسته‌ای و معرفی محصولات دانش بنیان و همچنین محصولات در حوزه پدافند زیستی و کالبدی در ۱۲۵ غرفه نمایشگاه ارایه می‌شود.
در این نمایشگاه حدود ۲۰۰ شرکت دانش‌بنیان حضور خواهند داشت و محصولات بومی مورد تایید در آن ارایه می‌شود.
این نمایشگاه با هدف معرفی و شناسایی توانمندی‌های صنایع بومی و شرکت‌های دانش‌بنیان و فناورانه در حوزه‌های پدافند سایبری، پدافند زیستی، پدافند شیمیایی، پدافند پرتویی، از 18 تا 21 آبان‌ماه در سالن های ۱۰ تا ۱۳ محل دائمی نمایشگاه‌های بین‌المللی تهران برگزار می‌شود و مجری برگزاری این نمایشگاه شرکت بازرگانی بین المللی ایدرو خواهد بود.
