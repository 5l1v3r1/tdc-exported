
# Miljoenenaankoop Anderlecht krijgt raad: “Naar KAA Gent trekken”

Published at: **2019-11-05T07:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902442/miljoenenaankoop-anderlecht-krijgt-raad-naar-kaa-gent-trekken-.html)


        Het gaat niet goed met Bubacarr Sanneh. De verdediger viel door de mand bij RSC Anderlecht en ook op uitleenbasis bij het Turkse Göztepe speelt hij niets klaar.
      
De Gambiaanse verdediger zit in een diep dal. “Hij stuit er op exact hetzelfde probleem als bij Anderlecht”, vertelt Tom Saintfiet, de Belgische bondscoach van Gambia en dus ook van Sanneh aan Het Nieuwsblad. “Hij heeft de voorbereiding gemist en is net als in Brussel meteen voor de leeuwen gegooid.”
Sanneh ligt nog tot 2023 onder contract bij Anderlecht. “Het wordt heel moeilijk omdat zijn imago nu eenmaal al gevormd is. Zelfs trainers en bestuursleden laten zich daardoor leiden. Als hij ooit een échte, faire kans krijgt en een hele voorbereiding meedraait, zie ik hem slagen”, vindt Saintfiet.
De Gambiaanse bondscoach heeft ook transferraad voor Sanneh “Hij is een jongen die vertrouwen nodig heeft. Eigenlijk is terugkeren naar Denemarken, waar ze hem graag zien, de enige oplossing. Of naar AA Gent, want onder Jess Thorup kende hij bij Midtjylland zijn beste periode.”
