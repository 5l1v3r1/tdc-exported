
# Офіційно: Туск вирішив не балотуватися на пост президента Польщі

Published at: **2019-11-05T19:05:00+00:00**

Author: ****

Original: [НВ](https://nv.ua/ukr/world/countries/tusk-ne-balotuvatimetsya-na-post-prezidenta-polshchi-novini-svitu-50051807.html)

Про це він сказав у коментарі польським телеканалам Polsat News та TVN24.
«Після глибоких роздумів я прийняв рішення, що не буду кандидатом на найближчих президентських виборах», — сказав Туск.
За його словами, він вирішив оголосити про своє рішення, оскільки час йде, а опозиції треба швидко визначатися з суперником для нинішнього президента Анджея Дуди, який спробує в наступному році переобратися на пост.
Туск додав, що опозиція може ці вибори виграти, але для цього потрібно вибрати кандидата, що не буде обтяжений багажем складних й непопулярних рішень, таких як є за його плечима з часів, коли він був прем'єр-міністром Польщі (2007−2014 рр.).
