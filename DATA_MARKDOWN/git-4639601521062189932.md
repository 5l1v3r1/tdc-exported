
# «Ελλάδα 2021» : Την Πέμπτη η πρεμιέρα της Επιτροπής στη Βουλή

Published at: **2019-11-06T11:13:08+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/politics/ellada-2021-tin-pempti-i-premiera-tis-epitropis-sti-vouli/)

Την έναρξη των εργασιών της Επιτροπής «Ελλάδα 2021» και της συνεργασίας της με το Ίδρυμα της Βουλής των Ελλήνων για τον Κοινοβουλευτισμό και τη Δημοκρατία, ενόψει της προετοιμασίας της χώρας μας για την επέτειο της συμπλήρωσης 200 χρόνων από την Εθνική Παλιγγενεσία, θα κηρύξει ο Πρόεδρος της Βουλής, κ. Κωνσταντίνος Τασούλας, αύριο, Πέμπτη 7 Νοεμβρίου 2019, στις 10:30 π.μ., σε πανηγυρική εκδήλωση που θα διεξαχθεί στην αίθουσα Γερουσίας του ελληνικού κοινοβουλίου.
Την εκδήλωση θα τιμήσει με την παρουσία του ο Πρόεδρος της Δημοκρατίας κ. Προκόπης Παυλόπουλος.

        Κύπρος : Περιέλουσε με οξύ την πρώην γυναίκα του – Παλεύει για την ζωή της
      
Θα μιλήσουν, κατά σειράν, ο Πρόεδρος της Βουλής κ. Κωνσταντίνος Τασούλας, ο Πρωθυπουργός κ. Κυριάκος Μητσοτάκης και η Πρόεδρος της Επιτροπής «Ελλάδα 2021» κυρία Γιάννα Αγγελοπούλου.
Η εκδήλωση θα μεταδοθεί απευθείας από τον τηλεοπτικό σταθμό της Βουλής.

        Κτηματολόγιο : Καλοκαίρι τα πρόστιμα για τις ληξιπρόθεσμες δηλώσεις
      
