
# تعهدات معوق فروش فوری ایران‌ خودرو به صفر رسید

Published at: **2019-11-05T13:42:00+00:00**

Author: ****

Original: [boursepress.ir](http://boursepress.ir/news/140453/%D8%AA%D8%B9%D9%87%D8%AF%D8%A7%D8%AA-%D9%85%D8%B9%D9%88%D9%82-%D9%81%D8%B1%D9%88%D8%B4-%D9%81%D9%88%D8%B1%DB%8C-%D8%A7%DB%8C%D8%B1%D8%A7%D9%86%E2%80%8C-%D8%AE%D9%88%D8%AF%D8%B1%D9%88-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF)


        مدیرعامل ایران خودرو با اشاره به تحویل ۲۰۰ هزار دستگاه خودرو از تعهدات معوق تا ۱۲ آبان ماه گفت: در حال حاضر این خودروساز هیچ‌گونه تعهد معوقی برای فروش فوری محصولات ندارد.
      
به گزارش پایگاه خبری بورس پرس، فرشاد مقیمی از روند کاهشی تعهدات معوق با موعد تحویل سال ۹۷ و عرضه خودرو‌های ثبت نامی خبر داد و گفت: از ابتدای سال تا دوازدهم آبان ماه حدود ۲۰۰ هزار دستگاه خودرو از تعهدات معوق تحویل مشتریان شده است.
وی افزود: البته برخی از تعهدات نیز از سال قبل وجود دارند که به دلیل شرایط خاص اقتصادی، خودرو آن‌ها قابل تولید و تحویل نیست که پیشنهاداتی به مشتریان ارائه شده تا در صورت تمایل و رضایت، خودرو مورد نظر تبدیل و با تعیین تکلیف نهایی، خودروی تبدیلی به سرعت در فهرست تحویل قرار گیرد.
مقیمی گفت: تعهدات معوق در فروش فوری محصولات ایران‌خودرو در هفته اول مهرماه ۳ هزار و ۶۰۰ دستگاه بود که در حال حاضر این شرکت هیچ‌گونه تعهد معوقی برای فروش فوری محصولات ندارد.
انتهای پیام
