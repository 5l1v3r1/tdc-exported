
# 35 буковинців пройшли професійну підготовку і здобули нові професії

Published at: **2019-11-05T18:19:00+00:00**

Author: ****

Original: [Погляд](https://pogliad.ua/news/bukovina/35-bukovinciv-proyshli-profesiynu-pidgotovku-i-zdobuli-novi-profesiyi-379871)

Від початку року у навчальних закладах, на підприємствах, в установах та організаціях області за направленням обласної служби зайнятості навчалося 2656 безробітних буковинців, з них 23 учасники АТО/ООС та двоє внутрішньо переміщених осіб. 35 безробітних проходили професійну підготовку та перепідготовку за 10 робітничими професіями.
«Сьогодні служба зайнятості застосовує новітні підходи в організації професійного навчання дорослого населення, які дають змогу підвищити продуктивність праці, якісно виконувати роботу та опановувати нові види професійної діяльності», - зазначає директорка Чернівецького обласного центру зайнятості Любов Кожолянко.
Безробітні здобули професії: операторів котелень (22 особи), слюсарів з експлуатації та ремонту газового устаткування (3 особи), електрогазозварників (2 особи), обліковців з реєстрації бухгалтерських даних (2 особи), а також бармена, електромонтера з ремонту та обслуговування електроустаткування, перукаря-модельєра, тракториста-машиніста сільськогосподарського (лісогосподарського) виробництва, адміністратора та кухаря.
Решта 2621 особа підвищувала свою кваліфікацію та рівень компетенції за різноманітними навчальними планами та програмами, зокрема через стажування та курсах цільового призначення. Про це повідомляє пресслужба Чернівецької ОДА.
