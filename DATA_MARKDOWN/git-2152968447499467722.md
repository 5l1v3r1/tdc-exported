
# Стоянка Мутафова се възстановява от операцията, но бавно

Published at: **2019-11-02T13:00:00+00:00**

Author: **Нели Христова**

Original: [Dnes.bg](https://www.dnes.bg/index/2019/11/02/stoianka-mutafova-se-vyzstanoviava-ot-operaciiata-no-bavno.428300)

Стоянка Мутафова се възстановява от операцията, но бавно. Това каза дъщеря й Мария Грубешлиева-Муки пред NOVA,
"Състоянието на майка ми се влоши ненадейно. В болницата установиха, че тя има гной в жлъчката. Поставиха ми две условия – жлъчката да бъде отстранена с операция и силна упойка или тя да се пръсне и Стоянка да си отиде за няколко дни. Трябваше да избера от двете злини - едната. Съгласих се за операцията", сподели Грубешлиева.
Преди десетина дни актрисата получава тежко възпаление на жлъчката. 97-годишната Мутафова се възстановява в реанимацията на Университетска болница "Лозенец".
"След операцията тя излезе в доста добро състояние. Каза ми, че ме обича и беше доста комуникативна. Малко по-късно обаче се наложи тя да бъде интубирана и вдигна висока температура. Сега се възстановява, но бавно", допълни Муки.
