
# È giunto il momento di Redmi Note 7: iniziato il rilascio della MIUI 11 stabile anche in Italia!

Published at: **2019-11-01T08:57:13+00:00**

Author: **Edoardo Carlo Ceretti**

Original: [AndroidWorld](https://www.androidworld.it/2019/11/01/redmi-note-7-miui-11-stabile-677381/)

Nel pieno rispetto della tabella di marcia pubblicata nelle scorse settimane, Xiaomi ha iniziato a distribuire l’aggiornamento che porta in dote la MIUI 11 anche ai possessori del suo smartphone campione di incassi in questo 2019: Redmi Note 7.
Nella serata di ieri infatti, anche gli utenti italiani hanno iniziato a ricevere la notifica di aggiornamento, per poter scaricare e installare da subito il nuovo firmware MIUI V11.0.3.0.PFGEUXM. L’OTA in fase di distribuzione ha un peso di ben 755 MB, mentre il changelog appare scarno, menzionando soltanto miglioramenti per prestazioni, stabilità e sicurezza, ma le novità della MIUI 11 sono ben note.
Anche in questo caso, il nuovo firmware è ancora basato su Android 9 Pie, infatti per ricevere l’agognato avanzamento di versione ad Android 10 occorrerà attendere ancora un po’. Si tratta comunque di un aggiornamento molto importante, che mira a migliorare ulteriormente l’esperienza di utilizzo della MIUI. Avete già ricevuto anche voi l’update?

        Ringraziamo William per la segnalazione sul gruppo Facebook ufficiale di SmartWorld
      

        TUTTO SUL BLACK FRIDAY
      

        ALTRE OFFERTE SU AMAZON
      

        CANALE TELEGRAM OFFERTE
      
