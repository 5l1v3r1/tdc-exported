
# Εξοργισμένος ο Τάντιτς με τον διαιτητή του Τσέλσι - Άγιαξ: «Μας έκλεψε»

Published at: **2019-11-06T12:17:00+00:00**

Author: ****

Original: [enikos.gr](http://www.enikos.gr/sports/682614/exorgismenos-o-tantits-me-ton-diaititi-tou-tselsi-agiax-mas-eklep)

Οργισμένος με τον διαιτητή της αναμέτρησης του Άγιαξ με την Τσέλσι ήταν ο Ντούσαν Τάντιτς.
Πιο συγκεκριμένα, μετά το 4-4 για την τέταρτη αγωνιστική των ομίλων του Τσάμπιονς Λιγκ, ο Σέρβος μεσοεπιθετικός άφησε αιχμές κατά της διαιτησίας.
«Θα έπρεπε να μιλάμε για τον Άγιαξ και για το ωραίο ποδόσφαιρο που παίζει η ομάδα μας, όμως, ένας άνθρωπος ήρθε και μας έκλεψε όλο το παιχνίδι. Είμαστε απογοητευμένοι. Έχει γίνει φάουλ από τον Πούλισικ νομίζω στον Μπλιντ, έπειτα δεν θα υπήρχε κίτρινη στον Μπλιντ ούτε κίτρινη στον Βέλτμαν ούτε πέναλτι. Δεν το έχω ξαναδεί αυτό με τις δύο αποβολές. Ο Άγιαξ ήταν καλύτερος από την Τσέλσι και ένας άνθρωπος κατέστρεψε όλο το παιχνίδι», ανέφερε χαρακτηριστικά.
Πηγή: filathlos.gr
