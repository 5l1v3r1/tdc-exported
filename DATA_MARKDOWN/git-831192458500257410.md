
# Αλωνίζουν οι Τουρκοι στην Αν. Μεσόγειο! TOTAL και ENI κάνουν πίσω μετά τους «τσαμπουκάδες» του Ερντογάν στο οικόπεδο 7!

Published at: **2019-11-04T09:00:24+00:00**

Author: ****

Original: [europost.gr](https://europost.gr/alonizoyn-oi-toyrkoi-stin-an-mesogeio-total-kai-eni-kanoyn-piso-meta-toys-tsampoykades-toy-erntogan-sto-oikopedo-7/)

Ο τσαμπουκάς των Τούρκων στο οικοπέδο «7» της Κυπριακής ΑΟΖ φαίνεται ότι φέρνει αποτελέσματα, καθώς σύμφωνα με πληροφορίες η γαλλοϊταλική κοινοπραξία TOTAL- ENI φέρεται να μετακινείται σε άλλο εκτός τουρκικής ακτίνας δράσης σημείο του οικοπέδου.
Σύμφωνα με τις ίδιες πληροφορίες, η αρνητική αυτή εξέλιξη για τα συμφέροντα της Κύπρου, αν και επισήμως αποδίδεται σε λόγους που έχουν να κάνουν με συμβατικές υποχρεώσεις, σαφέστατα σχετίζεται και με τα ζητήματα ασφάλειας που προκαλεί η έντονη τουρκική στρατιωτική παρουσία στη περιοχή.
Δύο μήνες πριν από την επανέναρξη των γεωτρητικών δραστηριοτήτων εντός της Κυπριακής ΑΟΖ, οι ανησυχίες που είχε εκφράσει ο CEO της ιταλικής ENI Κλάουντιο Ντεσκάλτσι, (ο ποίος είχε δξλώσει ότι “αν κάποιος εμφανίζεται με πολεμικά πλοία, δεν κάνω γεωτρήσεις”), για το κλίμα έντασης που έχει προκαλέσει η Τουρκία στο τεμάχιο 7, φαίνεται να επιδρούν στους αρχικούς προγραμματισμούς.
Την ανησυχία αυτή φαίνεται να συμμερίζεται και η γαλλική TOTAL.
Την ίδια ώρα, ενημερωμένες πηγές υποστηρίζουν πως μια τέτοια εξέλιξη δεν συνιστά υποχώρηση της κοινοπραξίας, αλλά μια κίνηση τακτικής.
Οι δύο εταιρείες προσανατολίζονται τώρα, σύμφωνα με πληροφορίες, να κάνουν αρχή από γειτονικά τεμάχια.
ΠΗΓΗ: kathimerini.com.cy
