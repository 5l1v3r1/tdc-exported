
# H Κύπρος προσπέρασε την Ελλάδα στη βαθμολογία UEFA

Published at: **2019-11-07T21:01:29+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/sports/h-kypros-prosperase-tin-ellada-sti-vathmologia-uefa/)

Ο ΑΠΟΕΛ βρέθηκε πίσω στο σκορ στο παιχνίδι με την Καραμπάχ, αλλά κατάφερε να γυρίσει το παιχνίδι και να πάρει τη νίκη με 2-1 για τους ομίλους του Europa League.
Μια νίκη – «μαχαιριά» για την Ελλάδα, καθώς έδωσε στην Κύπρο 500 βαθμούς και τη βοήθησε να προσπεράσει τη χώρα μας στην ειδική βαθμολογία της UEFA.

        Κύπρος : Έσοδα 9,3 δισ. δολάρια για 18 χρόνια από την «Αφροδίτη»
      
Συγκεκριμένα, μετά τη νίκη του ΑΠΟΕΛ η Κύπρος έχει 25.500 και βρίσκεται στην 15η θέση, ενώ η Ελλάδα έμεινε στους 25.300 και έπεσε στην 16η θέση.
Από εκεί και πέρα, στην 17η θέση βρίσκεται η Κροατία με 24.875, ενώ στην 18η είναι η Σερβία με 24.750 και στην 19η η Σκωτία με 24.375. Η Κροατία έχει έναν εκπρόσωπο στις ευρωπαϊκές διοργανώσεις, ενώ οι Σερβία και Σκωτία έχουν από δύο.
Υπενθυμίζουμε ότι η 15η θέση δίνει πέντε ευρωπαϊκά εισιτήρια (δύο στα προκριματικά του Champions League, ένα στα προκριματικά του Europa League 1 και δύο στα προκριματικά του Europa League 2 που θα εισαχθεί εκείνη τη σεζόν).
Από την άλλη, αν η Ελλάδα κλείσει τη σεζόν στην 16η θέση, τότε θα χάσει ένα ευρωπαϊκό εισιτήριο. Συγκεκριμένα, θα εκπροσωπηθεί από μία ομάδα στα προκριματικά του Champions League, δεν θα έχει καμία σε αυτά του Europa League 1, ενώ τρεις ομάδες θα βρίσκονται σε αυτά του Europa League 2.

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
