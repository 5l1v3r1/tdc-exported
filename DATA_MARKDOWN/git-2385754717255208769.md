
# Αθωώθηκε ο πρώην καταδρομέας για το «Μακεδονία ξακουστή» (BINTEO)

Published at: **2019-11-05T14:27:00+00:00**

Author: **SigmaLive**

Original: [SIGMALIVE](https://www.sigmalive.com/news/greece/595831/athoothike-o-proin-katadromeas-gia-to-makedonia-ksakousti-binteo)

Αθώος κρίθηκε από το Στρατοδικείο της Λάρισας το πρωί της Τρίτης ο Σφακιανός πρώην καταδρομέας, Μανώλης Μπούχλης, που τον Μάρτιο του 2019 είχε ανεβάσει βίντεο στο οποίο φαινόταν ο ίδιος να τραγουδά το «Μακεδονία Ξακουστή» κατά τη διάρκεια άλματος που είχε πραγματοποιήσει με αλεξίπτωτο από στρατιωτικό ελικόπτερο.
Το βίντεο αυτό είχε προκαλέσει σάλο καθώς το ΓΕΣ είχε τότε προχωρήσει σε διοικητική εξέταση του θέματος, μια ενέργεια που πυροδότησε πλήθος σχολίων και αντιδράσεων.
Η απόφαση της εκδίκασης ανακοινώθηκε πριν από λίγη ώρα, με τον ίδιο να βρίσκεται στο εδώλιο μετά από περίπου 8 μήνες με τον ίδιο να έχει ολοκληρώσει τη θητεία του στις ειδικές δυνάμεις του στρατού.
Θυμίζουμε πως σύμφωνα με πληροφορίες δικάστηκε για το γεγονός ότι κρατούσε κινητό και τραβούσε βίντεο, για ζήτημα της σωματικής ακεραιότητας των υπολοίπων στρατιωτών και για εθνικό ζήτημα καθώς φαίνεται στρατιωτικό υλικό και περιοχή που μπορούν να δουν και να πάρουν άλλες χώρες.
