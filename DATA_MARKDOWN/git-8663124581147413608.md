
# Прогноз і ставка. «Реал» – «Галатасарай»: не очікуємо багато забитих м’ячів

Published at: **2019-11-05T14:20:00+00:00**

Author: **Наталя Касьянова**

Original: [Рейтинг Букмекерів](https://bookmaker-ratings.com.ua/tips/prognoz-i-stavka-real-galatasaraj-ne-ochikuyemo-bagato-zabytyh-m-yachiv/)

Цього разу розглянемо матч четвертого туру групового раунду Ліги чемпіонів «Реал» – «Галатасарай». «Рейтинг Букмекерів» впевнений в перемозі господарів, але не очікує багато голів.

        22:00, 06 лис 2019
      
Мадридський «Реал» поки не виправдовує сподівання своїх вболівальників. «Вершкові» змогли виграти лише 7 матчів з 14 у цьому сезоні. Якщо поразка від ПСЖ в Парижі не стала великою несподіванкою, то втрата очок з суперниками рівня «Мальорки», «Брюгге» та «Вальядоліда» – це явний провал.
Не тільки результат, гра команди Зідана також далека від ідеальної. Азар поки не зміг компенсувати втрату Роналду, минулорічні лідери далекі від піку своєї форми, а Куртуа не демонструє рівень голкіпера світового класу. Проте не все так погано. Завдяки невдачам конкурентів «Реал» досі знаходиться на вершині турнірної таблиці Прімери, а ймовірність вийти з групи Ліги чемпіонів доволі велика.
«Галатасарай» має схожу ситуацію на внутрішній арені. Турецькі «Леви» займають сьому сходинку Суперліги, але відстань до лідера складає всього три пункти. А ось в Лізі чемпіонів шанси не надто яскраві. Після домашньої поразки від «Реалу» (0-1) допомогти стамбульському клубу зможуть лише якісь дива, хоча трапляються вони в сучасному футболі все частіше.
Господарі значно сильніше свого суперника та будуть мати підтримку власних вболівальників. В мене немає сумнівів щодо перемоги «Вершкових», проте якогось розгрому очікувати не варто. «Галатасарай» вміє надійно зіграти в обороні, про що свідчать всі три їх матчі в групі А. Отже, ставимо на банальні ТМ (3,5), а більш ризикованим гравцям раджу розглянути варіант з П1+ТМ (2,5).
