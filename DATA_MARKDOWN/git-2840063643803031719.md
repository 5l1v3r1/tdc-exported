
# Juve vince 2-1 a Mosca, bianconeri agli ottavi di Champions

Published at: **2019-11-06T20:49:00+00:00**

Author: ****

Original: [Adnkronos](https://www.adnkronos.com/sport/2019/11/06/juve-vince-mosca-bianconeri-agli-ottavi-champions_cbyOsLTBZcPhxBIP3G5YzJ.html)

La Juventus vince 2-1 sul campo della Lokomotiv Mosca al fotofinish e si qualifica per gli ottavi di finale di Champions League con due giornate d'anticipo. Nel match valido per la quarta giornata del Gruppo D, i bianconeri passano in vantaggio al 4' con Ramsey, complice la papera del portiere moscovita Guilherme.
I padroni di casa replicano al 12' con Miranchuk, rapido a ribadire in rete il pallone dopo aver centrato il palo con un colpo di testa. La Juve, protagonista di una prestazione opaca, si accende al 93' con il lampo di Douglas Costa. Il brasiliano dialoga con Higuain, si presenta davanti alla porta e insacca con un morbido tocco: 2-1 per la Juve, missione compiuta. La formazione di Sarri sale a 10 punti nel girone, la Lokomotiv rimane a quota 3.
