
# Понад 100 тис. українців цього року повідомили про домашнє насильство, - поліція

Published at: **2019-11-06T19:03:00+00:00**

Author: ****

Original: [ZIK.UA](https://zik.ua/news/2019/11/06/ponad_100_tys_ukraintsiv_tsogo_roku_povidomyly_pro_domashnie_nasylstvo__1685325)


        Поліцейські мобільні групи з протидії домашньому насильству винесли вже 1200 термінових заборонних приписів. Тільки у цьому році до поліції звернулися більше ніж 100 тисяч осіб, які потерпали від домашнього насильства.
      
Про це сьогодні, 6 листопада, повідомив голова Національної поліції України Ігор Клименко під час передачі службових автомобілів для цих груп, передає пресслужба Національної поліції.
«За словами Ігоря Клименка, тільки у цьому році до поліції звернулися більше 100 тисяч осіб, які потерпали від домашнього насильства, із них 1400 – це діти», - повідомили у поліції.
Тож, поліція запустила проєкт мобільних груп з протидії домашньому насильству. Голова Нацполіції зауважив, що цей проект почав функціонувати у вересні 2019 року. 37 мобільних груп впродовж півтора місяця здійснили 7000 виїздів на повідомлення про факти домашнього насильства, склали 2000 адміністративних протоколів, провели 3000 превентивних заходів і винесли 1200 термінових заборонних приписів.
У наступному році заплановано ввести в дію такі мобільні патрулі у всіх містах, які мають населення більше 50 тисяч.
Як повідомляли, у всіх регіонах України будуть запущені групи реагування, які обслуговують виключно виклики по домашньому насильству.
