
# 21-годишен се прицели в капитанската лента в Ливърпул

Published at: **2019-11-01T09:58:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/21-godishen-se-priceli-v-kapitanskata-lenta-v-livyrpul-1390652.html)

Десният бранител на Ливърпул Трент Александър-Арнолд се прицели в капитанската лента в тима. 21-годишният футболисти е юноша на мърсисайдци, но вече се утвърди като твърд титуляр и има зад гърба си два финала в Шампионска лига. Сега английският национал е изправен пред мач №100 с фланелката на Ливърпул и говори за амбициите и любовта си към клуба.
"Не се срамувам да кажа, че за мен винаги е било мечта да бъде капитан на Ливърпул. Дали ще стане, или не, не зависи от мен. Не аз избирам кой да носи лентата. Но това е нещо, което бих искал да ми се случи един ден. Това е отдавнашна мечта за мен и ме мотивира", заяви в интервю за BBC футболистът.
Александър-Арнолд е роден в Ливърпул и още на 6 години се присъединява към академията на клуба. Той сподели, че никога не си е мислил да играе на друго място, освен при "червените".
"Винаги съм бил играч на Ливърпул и това е моят дом. Никога съм си помислял да напускам. Докато растях, мечтата ми винаги е била да играя за Ливърпул. Сега изживявам тази мечта и не виждам как това ще се промени", каза още Александър-Арнолд. А защо успехът в Шампионска лига бе по-специален за него вижте в този материал. 
