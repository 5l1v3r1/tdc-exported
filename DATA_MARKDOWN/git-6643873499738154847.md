
# Solbakken fyrer opp stemningen før gullduell: kommer med stikk mot tittelrivalen

Published at: **2019-11-05T07:01:47+00:00**

Author: **NTB-Ritzau**

Original: [Bergens Tidende](https://www.bt.no/sport/i/wPk4XP/solbakken-fyrer-opp-stemningen-foer-gullduell-kommer-med-stikk-mot-tit)

Midtjylland topper tabellen i superligaen etter 1-0-seier over Aalborg søndag. Samtidig tok FC København en solid 3-0-seier over Sønderjyske. Foran kommende helgs toppmøte lagene imellom skiller det fire poeng i Midtjyllands favør.
Oppladningen til storkampen blir samtidig svært ulik for lagene. Solbakkens FCK skal ut i europaligakamp mot Dynamo Kiev hjemme i Parken torsdag. Midtjylland er på sin side ute av både den danske cupen, og klarte heller ikke kvalifisere seg for spill i Europa.
– Hadde FC Midtjylland hatt vårt program, så hadde ligaen vært avgjort nå, for da hadde vi allerede vunnet, sier Solbakken.

        Les ogsåStor kåring: Her er de 15 største fotballtalentene i verden
      
Han er klar på at gullrivalen har en fordel inn mot kampen kommende søndag.
– FCM kan gå i startblokken og forberede seg til kampen mot oss hele uken. Vi tenker ikke på den FCM-kampen før på lørdag. Vi har kamp torsdag mot Kiev, og så har vi restitusjon der kropp og hode skal renses, sier Solbakken.
Midtjylland har tatt 2,65 poeng i snitt per kamp denne sesongen. Det imponerer FCK-sjefen, men han er samtidig tydelig på én ting:
– Med vårt kampprogram og alle de skadene vi har hatt, så er det vi leverer nå en større prestasjon. Vi skal bare fortsette, sier Solbakken.
På samme tidspunkt forrige sesong hadde FCK to poengs luke til Midtjylland på tabelltoppen.
