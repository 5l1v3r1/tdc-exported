
# Віра в Диявола і загадки Всесвіту

Published at: **2019-11-04T00:41:00+00:00**

Author: **Олексій Бондарєв**

Original: [НВ](https://nv.ua/ukr/opinion/novini-nauki-vira-v-diyavola-i-zagadki-vsesvitu-50051328.html)

Міжнародна група дослідників виявила переконливі докази того, що віра у злі сили з’явилася й існувала століттями тому, що дозволяла людям знижувати ризик хвороб.
Віра у всяку нечисть була не просто примітивним марновірством, а функціональною поведінкою.
У своїх роботах вчені розглядали чаклунство і віру в лихе око, а також наявність віри в те, що зазвичай називають «дияволом». Вчені порівнювали ці переконання в різних культурах з поширеністю патогенів, зокрема малярію, тиф і лихоманку денге. З’ясувалося, що насправді існує помітний зв’язок.
Що сильніше була поширена та чи інша хвороба, то ймовірніше, що в цій частині світу існувала віра в чаклунство, пристріт або самого диявола, роблять висновок дослідники.
Віра у злі сили та супутні їй ритуали дозволяли людям з більшою ймовірністю уникати контакту зі смертельними патогенами. Інакше кажучи, забобони та хибні погляди рятували людей від смерті.
Вчені з Вашингтонського університету й Університету Карнегі — Меллона провели експерименти зі зчитуванням думок на відстані.
Експеримент виявився цілком вдалим.
У перспективі такі технології уможливлюють використання мозку людини ефективніше, передавати інформацію силою думки і навіть управляти іншими істотами. Попри те, що такі системи поки дуже примітивні, деякі вчені вже побоюються, що їхній розвиток може спричинити багато етичних розбіжностей.
Вони припускають, що через деякий час ми можемо прийти до того, що відправник сигналу буде здатний впливати на одержувача. Та й самі думки людини втратять приватність, оскільки їх оброблятимуть електронні пристрої. Такий собі уявний вуаєризм, від якого не сховатися.
Я одразу згадав сумне видовище з токійського метро — багато людей в Японії носять білі маски. Не для захисту від грипу (як це робить дехто в нас узимку). А для того, щоб їхні обличчя не були відображені на камерах спостереження. Мої емоції — це моя справа, недвозначно кажуть вони. Можливо, незабаром поширеними стануть якісь пристрої, «умовні шапочки з фольги», для захисту приватності своїх думок.
Серед матеріалів, які ми в НВ Техно публікували цього тижня, один був особисто для мене особливо важливий.
Це великий лонгрід про загадки Всесвіту, які ми вже майже розгадали. Ну або нам так здається.
Тут і нейтронні зірки, і магнетари, і галактичні нитки, і нова постійна Хаббла, і багато іншого.
Читаючи про ці відкриття, розумієш, що міць науки безмежна. Що, як казав класик, немає нічого неможливого для людини з інтелектом.
І трохи про кумедне.
У лісах Шотландії сфотографували таємничу білку-альбіноса.
Можливо, вона не зовсім біла. Однак, у пензликах на її вухах немає сірого пігменту. Що саме собою унікальне.
Справжніх альбіносів у природі зустріти вкрай складно. Це велика удача, констатують вчені.
Читайте також:
