
# Tiram srušio Romu u nadoknadi, Belgijanci ukrotili „vukove“, uspešan i drugi škotski velikan

Published at: **2019-11-07T23:20:08+00:00**

Author: **Zile**

Original: [Sportska centrala](https://www.sportskacentrala.com/2019/11/07/tiram-srusio-romu-u-nadoknadi-belgijanci-ukrotili-vukove-uspesan-i-drugi-skotski-velikan/)

Poznati su svi ishodi utakmica četvrtog kola Lige Evrope.
Posle Seltika uspešan je bio i drugi velikan iz Glazgova. Rendžers je pobedio Porto i stekao odlične šanse da zauzme jedno od prva dva mesta u G grupi. Junaci pobede „policajaca“ bili su Morelos i Dejvis, koji su postigli golove u 69. odnosno 73. minutu. U drugoj utakmici grupe Fejnord i Jang Bojs su podelili bodove na popularnom „tiganju“ u Roterdamu. Holanđani su poveli iz jedanaesterca, ali je Špilman izjednačio u nastavku.
Bugari su se proveli kao bosi po trnju u Kataloniji. Espanjol je i drugi put pobedio Ludogorec, ovog puta mnogo lakše. Gosti su od 35. minuta igrali sa devetoricom, pa na kraju mogu da budu zadovoljni sa „samo“ pola tuceta lopti u mreži. Dobra vest za „ludu šumu“ stigla je iz Budimpešte gde su Ferencvaroš i moskovski CSKa igrali bez golova, pa su oni ostali na drugom mestu.
Belgijski Gent je osvojio bodove u gradu automobila, nemačkom Volfsburgu. „Vukovi“ su potpuno van forme, pa su vezali treći uzastopni poraz u svim takmičenjima, a već sedam utakmica ne znaju za trijumf. I oni su srećni zbog ishoda druge utakmice u grupi, ukrajinska Oleksandrija nadokandila je dva gola prednosti Sent Etjena i sada te dve ekipe imaju po tri boda, dok je Volfsburg ostao na pet.
Roma je prepustilia prvo mesto u grupi J porazom u Menhengladbahu. Lider nemačke Bundeslige slavio je sa 2:1. Prvo je Facio postigao po gol na obe strane. Njegovim autogolom domaći su poveli, ali je isti fudbaler izjednačio. Odluka je pala u 95. minutu, a strelac je bio sve bolji Markus Tiram.
Na prvo mesto popela se ekipe turskog Bašakšehira, pobedivši austrijski Volfsberger sa 3:0 u gostima. Naš Nemanja Rnić je isključen u 70. minutu i tada je krenuo potop domaćina. Vića i Kriveli dva puta, doneli su trijumf gostima.
Sve je jasno u K grupi, dalje će Braga i Vulverhempton. Portugalci su bili sigurni protiv Bešiktaša, koji još nema ni bod, a istakao se Paulinjo, dvostruki strelac za portugalski tim. „Vukovi“ su imali mnogo muke sa slovačkim šampionom, Neveš je promašio penal na startu drugog poluvremena, da bi gol odluke postigao Himenez u drugom minutu sudijske nadoknade.
Grupa G:
Rendžers – Porto 2:0(0:0)Fejnord – Jang Bojs 1:1(1:0)
Grupa H:
Espanjol – Ludogorec 6:0(3:0)Ferencvaroš – CSKA 0:0
Grupa I:
Volfsburg – Gent 1:3(1:0)Oleksandrija – Sent Etjen 2:2(0:1)
Grupa J:
Menhengladbah – Roma 2:1(1:0)Volfsberger – Bašakšehir 0:3(0:0)
Grupa K:
Braga – Bešiktaš 3:1(2:1)Vulverhempton – Slovan 1:0(0:0)
Grupa L:
Mančester Junajted – Partizan 3:0(2:0)Astana – AZ Alkmar 0:5(0:1)
