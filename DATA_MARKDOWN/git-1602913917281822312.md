
# Europarlamentarul USR Clotilde Armand a publicat un document cu odraslele PSD-ALDE în funcţii publice. Vedeţi LISTA

Published at: **2019-11-07T10:54:26+00:00**

Author: **Firuta Flutur, Mediafax**

Original: [Ziarul Financiar](https://www.zf.ro/eveniment/europarlamentarul-usr-clotilde-armand-a-publicat-un-document-cu-odraslele-psd-alde-in-functii-publice-vedeti-lista-18551494)

Europarlamentarul USR Clotilde Armand a publicat, joi, pe Facebook, o listă cu numele copiilor unor membri PSD şi ALDE, despre care susţine că sunt angajaţi în funcţii publice. 
"Las şi eu lista aceasta Guvernului Orban. Sper să-i fie de folos", a notat europarlamentarul USR, pe Facebook.
Lista "odraslelor PSD-ALDE" în funcţii publice publicată de Clotilde Armand este:
"- Fiul Vioricăi Dăncilă este angajat la Curtea de Conturi;- Fiul vitreg al lui Teodor Meleşcanu numit consul la Strsbourg;- Fiul lui Daniel Barbu (ALDE) consul la Edinburgh;- Fiica domnului Daea este angajată la Agenţia pentru Finanţarea Investiţiilor Rurale;- Fiica lui Florin Iordache lucrează la Cancelaria Băncii Naţionale. În trecut a lucrat la Ministerul Afacerilor Externe, Departamentul pentru Relaţia cu Românii de Pretutindeni. Altă întrebare?!- Fiica domnului Ţuţuianu este consilier juridic la Primăria Capitalei;- Fiul lui Dumitru Buzatu şi al senatoarei PSD Gabriela Creţu, numit secretar de stat: ''Îl recomandă cunoaşterea limbilor străine'';- Fiica senatoarei PSD Neamţ Emilia Arcan, a fost numită vicepreşedinte în cadrul Agenţiei Naţionale a Funcţionarilor Publici cu rang de secretar de stat;- Fiul domnului Tudorel Toader s-a angajat ca asistent la Universitatea Alexandru Ioan Cuza, în condiţiile în care codul de etică al Universităţii interzice angajarea rudelor;- Fiul şefului PSD Neamţ, numit secretar de stat în Ministerul Tineretului şi Sportului;- Fiica lui Nicolae Bădălău este angajată la protocolul Aeroportului Otopeni, acolo unde ocupă funcţia de Director al departamentului Conformare, Calitate, Siguranţă şi Mediu;- Fiica fostului eurodeputat PSD de Bacău Minodora Cliveti este consilier diplomatic la Reprezentanţa României la UE;- Fiul fostului ministru Victor Paul Dobre, este referent principal la Consulatul României în Chicago;- Fiul lui Ilie Grădinar zis Ilie Gigacalorie este ambasadorul României în Danemarca;- Fiica lui Constantin Preoteasa, fost şef al Direcţiei pentru Protecţia Copilului Gorj, este secretar general în Ministerul Românilor de Pretutindeni. Ea a deţinut, pe rând, diverse funcţii în Ministerul de Externe, înainte de promovarea de la MRP fiind director în cadrul MAE;- Fiul judecătoarei Maria Huza, fost preşedinte a Tribunalului Bucureşti şi prietenă a fostului ministru PSD Rodica Stănoiu, este secretar I la Ambasada României la Tokyo;- Fiul fostului şef al organizaţiei de pensionari PSD Dâmboviţa este secretar de stat în cadrul MAE;- Fiica fostului ministru PSD Constantin Niţă este secretar I la Reprezentanţa României la UE;- Fiul fostului ministru al Muncii Mariana Câmpeanu, angajat la ASF".
Miercuri a apărut în Monitorul Oficial decizia de eliberare din funcţia de consilier onorific al vicepremierului pentru parteneriate Strategice a lui Mihnea Daniel Năstase, fiul lui Adrian Năstase şi a lui Tudor Buzatu, fiul lui Dumitru Buzatu (lider PSD Vaslui), din funcţia de secretar de stat.
