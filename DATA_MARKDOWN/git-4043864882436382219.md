
# Рябошапка обіцяє хороші зрушення у справі Гандзюк

Published at: **2019-11-01T13:39:46+00:00**

Author: ****

Original: [Українська правда](https://www.pravda.com.ua/news/2019/11/1/7230746/)

Генеральний прокурор Руслан Рябошапка обіцяє найближчими днями оприлюднити важливу інформацію з розслідування вбивства активістки Катерини Гандзюк.
Джерело: коментар журналістам, який подає агентство "Інтерфакс-Україна"
Пряма мова: "У нас будуть дуже хороші зрушення в цій справі. І, можливо, навіть на наступному тижні ми дещо зможемо повідомити суспільству".
Деталі: За словами Рябошапки, з вересня слідство у цій справі значно активізувалося, "тому невдовзі будуть результати".
Чому це важливо: 4 листопада виповнюється рік з дня смерті херсонської активістки Катерини Гандзюк, яка померла в лікарні після нападу з сірчаною кислотою. Друзі, близькі Гандзюк і активісти наголошують, що покарання понесли учасники нападу, а замовники досі не названі слідством.
Нагадаємо: У понеділок 4 листопада у багатьох містах України та світу пройдуть акції "Рік без Каті" з вимогою справедливості в розслідуванні вбивства Гандзюк.
