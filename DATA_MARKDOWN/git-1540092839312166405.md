
# Οι ΗΠΑ ενημέρωσαν επισήμως τον ΟΗΕ ότι αποχωρούν από τη Συμφωνία του Παρισιού

Published at: ****

Author: ****

Original: [CNN.gr](https://www.cnn.gr/news/kosmos/story/196257/oi-hpa-enimerosan-episimos-ton-ohe-oti-apoxoroyn-apo-ti-symfonia-toy-parisioy)

Newsroom, CNN Greece 23:16 , 04 November 2019 - 00:00
Με την κίνηση αυτή ξεκινά η διαδικασία που θα κρατήσει έναν χρόνο για την αποχώρηση από τη Συμφωνία αυτήν, όπως είχε δεσμευτεί ο πρόεδρος Ντόναλντ Τραμπ από το 2017.
Η αντίστροφη μέτρηση που ξεκινά σήμερα θα ολοκληρωθεί στις 4 Νοεμβρίου 2020, δηλαδή μία ημέρα μετά τις επόμενες προεδρικές εκλογές στις ΗΠΑ όπου θα είναι υποψήφιος ο Τραμπ διεκδικώντας μια δεύτερη θητεία.
«Η Συμφωνία του Παρισιού θα επιβάλλει στους Αμερικανούς παραγωγούς εξαντλητικούς κανονιστικούς περιορισμούς, σε βαθμό που δεν θα πιστεύετε, ενώ θα επιτρέπει στους ξένους παραγωγούς να ρυπαίνουν έχοντας ατιμωρησία», είχε δηλώσει τον προηγούμενο μήνα σε ομιλία του ο Ντόναλντ Τραμπ.
«Αυτό που δεν θέλουμε είναι να τιμωρήσουμε τους Αμερικανούς κάνοντας πλούσιους τους ξένους που μολύνουν το περιβάλλον», είπε ο Τραμπ, προσθέτοντας:
«Είμαι υπερήφανος να το πω και λέγεται Πρώτα η Αμερική».
