
# Noul premier, Ludovic Orban, taie în carne vie: Valentin Mavrodin, secretar de stat în Ministerul Finanţelor şi şeful Trezoreriei statului, a fost eliberat din funcţie. El este şi preşedintele board-ului CEC Bank

Published at: **2019-11-07T19:13:00+00:00**

Author: **Cristian Hostiuc**

Original: [Ziarul Financiar](https://www.zf.ro/eveniment/noul-premier-ludovic-orban-taie-carne-vie-valentin-mavrodin-secretar-stat-ministerul-finantelor-seful-trezoreriei-statului-eliberat-functie-presedintele-board-ului-cec-bank-18553847)

Ludovic Orban, noul premier, a anunţat joi că a semnat deciziile de eliberare din funcţie a mai multor secretari de stat şi consilieri de la mai multe ministere.
Pe listă se află şi Valentin Mavrodin, secretar de stat în Ministerul Finanţelor şi şeful Trezoreriei statului, poziţie din care trebuie să asigure finanţarea bugetului de stat.
Mavrodin este şi preşedintele consiliului de administraţie al CEC Bank, o bancă deţinută integral de stat.
Secretarii de stat eliberaţi din funcţie sunt de la Ministerul Dezvoltării, Ministerul Educaţiei, Ministerul Sănătăţii, Ministerul Apărării şi de la Finanţe.
Noul premier a declarat după investitură că prima misiune este depesederizarea administraţiei.
Poziţia de preşedinte al board-ului CEC Bank este non-executivă.
El a preluat această funcţie în mai 2019 de la Radu Gheţea, fiind de mai mulţi ani membru în board-ul CEC Bank. 
Pieţele financiare, de unde se împrumută România, atât cele interne cât şi cele externe, vor aştepta să vadă cine este noul şef al Trezoreriei, o poziţie extrem de importantă. 
