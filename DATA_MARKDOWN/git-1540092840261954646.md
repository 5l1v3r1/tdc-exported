
# Ο φετινός Οκτώβριος ήταν ο θερμότερος στην ιστορία της Γης

Published at: ****

Author: ****

Original: [CNN.gr](https://www.cnn.gr/news/kosmos/story/196360/o-fetinos-oktovrios-itan-o-thermoteros-stin-istoria-tis-gis)

Newsroom, CNN Greece 21:27 , 05 November 2019 - 21:28
Ο μήνας Οκτώβριος φέτος ήταν 0,63 βαθμούς Κελσίου πάνω από τη μέση θερμοκρασία της περιόδου αναφοράς 1981-2000, καταρρίπτοντας με πολύ μικρή διαφορά (0,01 βαθμό Κελσίου) το ρεκόρ του Οκτωβρίου 2015, όμως κατά 1,2 βαθμό Κελσίου πάνω από τη θερμοκρασία της προβιομηχανικής περιόδου.
«Είναι ο πέμπτος κατά σειρά μήνας που καταγράφει ένα ρεκόρ ή προσεγγίζει κατά πολύ ένα ρεκόρ», υπογραμμίζει η ευρωπαϊκή υπηρεσία για την κλιματική αλλαγή σε ένα δελτίο Τύπου.
Ο Ιούνιος του 2019 ήταν ο θερμότερος Ιούνιος και ο Ιούλιος κατέγραψε το απόλυτο ρεκόρ του θερμότερου μήνα που έχει ποτέ καταγραφεί.
Ο Αύγουστος του 2019 ήταν ο δεύτερος θερμότερος μήνας Αύγουστος και ο Σεπτέμβριος ο ζεστότερος παγκοσμίως.
Τα τέσσερα τελευταία χρόνια ήταν τα θερμότερα που έχουν ποτέ καταγραφεί στον πλανήτη και τον Αύγουστο, ο Παγκόσμιος Οργανισμός Μετεωρολογίας διατύπωσε την εκτίμηση ότι το έτος 2019 θα βρεθεί μεταξύ των 5 με τις υψηλότερες θερμοκρασίες στις προβλέψεις, σε συνδυασμό με τις επιπτώσεις της κλιματικής αλλαγής.

        Διαβάστε επίσης
      
