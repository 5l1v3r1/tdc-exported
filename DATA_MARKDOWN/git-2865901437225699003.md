
# Nema više poigravanja za Real, Sveci imaju prolaz na tacni

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/fudbal/vesti/nema-vise-poigravanja-za-real-sveci-imaju-prolaz-na-tacni/341783)

Sveci su perfektni u Ligi šampiona. I to u svakom smislu. Pored toga što su upisali sva tri trijumfa u dosadašnjem toku takmičenja, Parižani nisu primili nijedan pogodak, a deluju sasvim impresivno i u napadu gde su došli do čak devet golova. Kada se sve sabere, čini se da će Klub Briž večeras u glavnom gradu Francuske biti samo puki „prolaznik“ (Arena Sport 4, 21.00).
Za razliku od prethodnog okršaja sa istim rivalom u Belgiji, PSŽ u ovaj ulazi nakon manjeg kiksa u domaćem šampionatu gde je poražen od ekipe Dižona nakon preokreta. Ruku na srce, to može da bude samo dodatni motiv Parižanima da pokažu zube i obezbede plasman u narednu fazu takmičenja.
Iza Svetaca je i fantastična tradicija koja kaže da PSŽ nije izgubio u grupnoj fazi takmičenja na domaćem terenu u poslednja 22 susreta. Poslednji neuspeh desio se sada već davne 2004. godine kada je CSKA iz Moskve uspeo da odnese sva tri boda sa „Parka prinčeva“.
Tomas Tuhel neće moći da računa na Čupo-Motanga, kao ni na Paredesa, ali bi i sa sastavom koji im je trenutno na raspolaganju morali veoma lako da dođu do pobede protiv Klub Briža.
Real Madrid nikako ne blista od početka nove sezone. Taman što uđe u seriju dobrih rezultata usledi neki prilično šokantan kiks, što kao da je prešlo u konstantnu za Kraljeviće. Ni u četvrto kolo Lige šampiona, Madriđani ne ulaze u dobrom raspoloženju, pošto su za vikend u Primeri odigrali „samo“ nerešeno protiv Betisa - 0:0.
Da sve bude još interesantnije, Realu još uvek visi plasman u nokaut fazu takmičenja, pošto nakon tri kola ima samo četiri osvojena boda u Ligi šampiona, a stanje je moglo biti još gore da je Klub Briž uspeo da se „sačuva“ u drugom kolu kada je imao dva gola prednosti.
Još pri samom pogledu na sastav Reala, jasno je da je na „Santjago Bernabeuu“ otvorena bolnica. Van stroja su neki od najboljih igrača poput Marka Asensija i Gereta Bejla. Međutim, bez obzira na to, Galatasaraj bi morao da padne u Madridu. U suprotnom, stanje u grupi bi se maksimalno zakomplikovalo.
A u jeku svih utakmica u ovoj grupi, stoji priča isključivo o jednom fudbaleru - Kilijanu Mbapeu. Nije tajna da se Real Madrid ozbiljno interesuje za usluge fudbalera PSŽ-a. Jedini problem koji se tu javlja jeste ugovor koji Francuza veže za pariski klub.
Dok se to ne razreši, ostaje da uživamo u fudbalu. Ko zna, možda Mbape večeras indirektno pomogne Realu da se približi stepenik bliže prolasku u narednu fazu takmičenja.

        LIGA ŠAMPIONA, GRUPNA FAZA - 4. KOLO
      

        
          
            GRUPA A
          
        
      

        Sreda21.00: (1,18) PSŽ (7,75) Klub Briž (13,0)21.00: (1,20) Real Madrid (7,25) Galatasaraj (12,0)
      

        
          
            GRUPA B
          
        
      

        Sreda18.55: (1,20) Bajern (7,5) Olimpijakos (12,0)21.00: (5,10) Crvena zvezda (3,70) Totenhem (1,70)
      

        
          
            GRUPA C
          
        
      

        Sreda21.00: (5,70) Atalanta (4,30) Mančester Siti (1,55)21.00: (2,35) Dinamo Zagreb (3,35) Šahtjor (3,05)
      

        
          
            GRUPA D
          
        
      

        Sreda18.55: (5,50) Lokomotiva Moskva (3,80) Juventus (1,65)21.00: (2,85) Leverkuzen (3,10) Atletiko Madrid (2,60)
      

        
          
            GRUPA E
          
        
      
UtorakLiverpul - Genk 2:1 (1:1)/Vajnaldum 14, Okslejd Čemberlen 53 - Samata 41/
Napoli - Salcburg 1:1 (1:1)/Lozano 43 - Haland 11. penal/

        
          
            GRUPA F
          
        
      
UtorakBarselona - Slavija 0:0
Dortmund - Inter 3:2 (0:2)/Hakimi 51, 77, Brant 64 - Martinez 5, Vesino 40/

        
          
            GRUPA G
          
        
      
UtorakZenit - Lajpcig 0:2 (0:1)/Deme 45+4, Zabicer 63/
Lion - Benfika 3:1 (2:0)/Andersen 4, Depaj 33, Traore 89 - Seferović 76/

        
          
            GRUPA H
          
        
      
UtorakČelsi - Ajaks 4:4 (1:3)/Žoržinjo 5pen, 71pen, Aspilikueta 63, Džejms 74 – Abraham 2ag, Proms 20, Peka 35ag, Van de Bek 55/
Valensija - Lil 4:1 (0:1)/Pareho 66pen, Soumaoro 82ag, Kondogbija 84, Tores 90 – Osimhen 25/

        *Kvote su podložne promenama
      
Foto: Reuters
