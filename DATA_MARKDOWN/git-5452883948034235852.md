
# Incontro su un futuro plastic free. appuntamento al Liceo Publio Virgilio Marone

Published at: **2019-11-04T12:52:00+00:00**

Author: **Redazione**

Original: [AvellinoToday](http://www.avellinotoday.it/green/uso-plastica-incontro-liceo-publio-virgilio-marone-4-novembre-2019.html)

Martedì 5 novembre alle ore 10 presso l’Aula Magna del Liceo Statale “Publio Virgilio Marone” di Avellino gli studenti si confronteranno sul tema dell’arte e dell’ecologia con il Presidente della Provincia di Avellino, Avv. Domenico Biancardi, l’artista Emiliano Stella e l’amministratore unico di Irpiniambiente, Avv. Nicola Boccalone. Apre l’evento, organizzato dalla Referente Rapporti con il territorio Prof.ssa Barbara Matetich, la Dirigente del Liceo, dott.ssa Lucia Forino. L’iniziativa vuole focalizzare l’attenzione degli studenti e delle studentesse sul divieto nell' Ue, entro il 2021, all’uso di oggetti di plastica monouso: posate, piatti, cannucce , bastoncini cotonati, bastoncini per palloncini, e all’uso delle plastiche ossi-degradabili, ai contenitori per alimenti e tazze in polistirolo espanso. Dedicare particolare attenzione al problema dell’impatto ambientale, della sostenibilità e dell’ecologia, drammaticamente diventato scottante a causa di una effettiva situazione perennemente a rischio, è diventato fondamentale; educare le giovani generazioni al rispetto dell’ambiente, imprescindibile. Ma come si relaziona e quanto sente e rielabora la ricerca artistica su questo tema? Questi temi hanno coinvolto la comunità scolastica del Liceo Virgilio Marone di Avellino: martedì 5 novembre gli studenti cercheranno di proporre la loro visione sulle tematiche ambientali. Scuola ed Enti territoriali al lavoro nella stessa direzione!
