
# Електроразпределение Юг с проведена подготовка за зима 2019/2020

Published at: **2019-11-01T17:31:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Elektrorazpredelenie-Yug-s-provedena-podgotovka-za-zima-20192020-910435)

Още през лятото на 2019 г. Електроразпределение Юг (част от EVN) традиционно започна подготовка на съоръженията за работа при тежки зимни условия. В тази връзка техническите дейности включват инспекции на всички съоръжения средно и ниско напрежение, обслужвани от дружеството.
Извършените дейности от Електроразпределение Юг обхванаха инспекции на 13 454 трафопоста и възлови станции, на 16 788 км кабелни линии и 42 452 км въздушни линии. Общо 621 км просеки по въздушни линии средно и ниско напрежение бяха почистени.
Извършените дейности от Електроразпределение Юг обхванаха:
-       3 129 подменени стълба
-       268 km подменени проводници
-       4 782 подменени изолатори по въздушни линии средно напрежение
-       2 783 бр. санирани или почистени фундаменти на железорешетъчни стълбове средно напрежение
-       107 бр. подменени разединители и прекъсвачи средно напрежение
-       75 аварийни екипа 
Налична специализирана техника:
-       384 високопроходими автомобила
-       30 високопроходими автовишки
-       5 центъра за кабелни лаборатории
-       радиостанции във всеки авариен автомобил
-       2 АТВ и 4 UTV – оборудвани с вериги
-       9 моторни шейни 
-       2 специализирани диспечерски звена за управление на мрежата 
През 2019 г. Електроразпределение Юг акцентира върху намирането на гъвкави и бързи решения в случай на авария: За справяне с тежки зимни ситуации Електроразпределение Юг разполага с общо 14 мобилни агрегата с обща мощност над 2 МVA (мегаволтампера), като има възможност да използва и такива на външни фирми. В допълнение на разположение са 4 мобилни трафопоста с обща мощност над 2.4 MVA. Мобилните трафпостове oсигуряват по-добра техническа оперативност и могат да се използват за по-бързо възстановяване на захранването при необходимост.  
В Електроразпределение Юг функционира  и Кризисен щаб с обучени ръководители и специалисти, както и координационни щабове на място в КЕЦ. За справянето с различни ситуации през зимата, дружеството разчита и на доброто взаимодействие на своите регионални диспечери и ръководители на звена с местните власти в лицето на областните управители, общините и териториални дирекции "Гражданска защита“.
