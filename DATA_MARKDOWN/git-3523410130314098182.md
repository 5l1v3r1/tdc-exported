
# 
        «مرد مورچه‌ای ۳» کارگردان خود را شناخت
      

Published at: **2019-11-02T12:50:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637461/%D9%85%D8%B1%D8%AF-%D9%85%D9%88%D8%B1%DA%86%D9%87%E2%80%8C%D8%A7%DB%8C-%DB%B3-%DA%A9%D8%A7%D8%B1%DA%AF%D8%B1%D8%AF%D8%A7%D9%86-%D8%AE%D9%88%D8%AF-%D8%B1%D8%A7-%D8%B4%D9%86%D8%A7%D8%AE%D8%AA)

به گزارش بولتن نیوز، به نقل از ورایتی، با انتخاب پیتون رید به عنوان کارگردان فیلم سینمایی جدید «مرد مورچه ای»، به نظر می‌رسد مراحل پیشرفت و ساخت خود را به زودی طی خواهد کرد.
پاول راد برای بازی در نقش ابرقهرمان اصلی این فیلم سینمایی باز خواهد گشت. انتظار می‌رود اوانجلین لیلی و مایکل داگلاس هم برای بازی دوباره نقش‌های سابق خود حضور یابند. کمپانی مارول هنوز به این موضوع واکنش نشان نداده است.
جزئیات داستان فیلم مشخص نیست، اما گفته می‌شود در محدوده کوانتومی خواهد بود. اطلاعاتی نیز از اکران و انتشار این فیلم منتشر نشده است، اما به گفته منابع این فیلم توسط کیون فیگ در پایان سال ۲۰۲۰ میلادی فیلمبرداری خود را آغاز می‌کند و در سال ۲۰۲۲ نیز اکران می‌شود.
این یکی از موارد نادری است که کارگردانی مشابه، تمامی فیلم‌ها در خصوص یک شخصیت مارول را کارگردانی می‌کند. البته رایان کولگر هم برای کارگردانی دنباله فیلم «پلنگ سیاه» باز خواهد گشت.
پاو راد هم با این فیلم برای پنجمین بارنقش مرد مورچه‌ای را بازی خواهد کرد. او قبلا در دو فیلم مستقل مرد مورچه‌ای و همچنین «کاپیتان آمریکا» و «انتقام جویان:پایان بازی» به ایفای این نقش پرداخته است. در سال ۲۰۱۵ فیلم اول مرد مورچه‌ای ۵۱۹ میلیون دلار فروش کرد و مرد مورچه‌ای و زنبورک هم سال گذشته فروش ۶۲۲ میلیونی در گیشه جهانی را تجربه کرد.
