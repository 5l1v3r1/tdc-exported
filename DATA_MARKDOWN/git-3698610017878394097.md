
# У центрі Києва добудували цілий поверх в ЖК для прокурора Кулика — Bihus

Published at: **2019-11-05T01:18:00+00:00**

Author: ****

Original: [DT.ua](https://dt.ua/UKRAINE/u-centri-kiyeva-dobuduvali-ciliy-poverh-v-zhk-dlya-prokurora-kulika-bihus-328482_.html)

Прокурор Генеральної прокуратури України Костянтин Кулик незаконно добудував чотирнадцятий поверх в житловому комплексі Diplomat Hall в центрі столиці. Про це повідомляє Bihus info.
Зокрема, будівництво 14-поверху в житловому комплексі Diplomat Hall відбувалося під час розслідування незаконного збагачення прокурора.
Крім цього, сім'я Кулика вже має в Diplomat Hall дві квартири загальною площею понад 400 квадратних метрів. Ціна однієї квартири в цьому будинку в середньому становить 300 000 гривень. Також в житловому комплексі сім'я прокурора має два гаражі і одне приміщення на даху площею в 88 квадратних метрів.
До слова, одна з цих квартир оформлена на співмешканку держслужбовця Ірину Німець.
Як наголошується, будівництво додаткового поверху не погоджували ні з Департаментом з питань державного архітектурно-будівельного контролю Києва, ні з Державною архітектурно-будівельною інспекцією.
До того ж, в Єдиному реєстрі документів немає інформації про видачу документів з дозволом на будівництво об'єкта по вулиці Жилянська 59, приміщення 1420.
У зв'язку з цим, в ході розслідування було встановлено, що 14-й поверх для Кулика будувався незаконно.
