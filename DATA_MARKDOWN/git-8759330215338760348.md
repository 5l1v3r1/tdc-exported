
# Geduld raakt stilaan op bij KRC Genk: Wij willen een kentering zien

Published at: **2019-11-04T12:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902357/geduld-raakt-stilaan-op-bij-krc-genk-wij-willen-een-kentering-zien-.html)


        Het gaat niet goed bij KRC Genk. De Limburgers hebben met 2-0 verloren van Eupen en blijven zo kwakkelen. Sportief directeur Dimitri De Condé en voorzitter Peter Croonen stonden bij het vertrek naar Liverpool de pers te woord.
      
"We zitten in een moeilijke periode", aldus De Condé bij Sporza. "We hadden gehoopt de drie punten mee te nemen uit Eupen en dat is niet gebeurd. Vooral de manier waarop was niet oké. Daarover zijn we ontgoocheld en boos. Nu zitten we in een situatie die niet ideaal is om naar Liverpool te gaan."
Coach Felice Mazzu ligt daarom onder vuur. "Ik wil niet praten over problemen, maar over oplossingen. Dat wil ik ook zien tegen Liverpool en Gent. Het is de taak van de trainer om de spelers naar hun beste niveau te brengen. Dat is op dit moment niet het geval. Daar moeten we met zijn allen hard aan werken."
Ook Croonen maakt duidelijk dat er beterschap moet komen. "Het was op veel vlakken te weinig en daar ben ik wel wat van geschrokken. We kregen te makkelijk goals tegen en de reactie was ook ondermaats. We geloven er nog in en Felice Mazzu ook, maar ik verwacht deze week wel een reactie. In de volgende matchen willen we een kentering zien."
