
# Raper T.I. prezradil, že každý rok chodí s dcérou ku gynekológovi, aby „skontroloval jej panenskú blanu,“ fanúšikovia reagujú

Published at: **2019-11-07T12:40:00+00:00**

Author: **Viktor Kniš**

Original: [REFRESHER](https://refresher.sk/76317-Raper-TI-prezradil-ze-kazdy-rok-chodi-s-dcerou-ku-gynekologovi-aby-skontroloval-jej-panensku-blanu-fanusikovia-reaguju)


        T.I. kontroluje podľa Twitteru svoju 18-ročnú dcéru viac, než by bolo zdravé.
      
Raper a herec T.I. patrí medzi uznávaných umelcov a podnikateľov medzi americkými celebritami, vďaka čomu sa prirodzene zúčastňuje aj rozhovorov. Aktuálne pre portál Ladies Like Us prezradil čosi viac o svojom prístupe k rodičovstvu, keďže má aktuálne 18-ročnú dcéru, ktorá absolvuje prvý rok na univerzite. 
Keď sa ho moderátori pýtali, či sa s dcérou, ktorá má na Instagrame 1,4 milióna sledovateľov, rozpráva aj o veciach okolo sexu, T.I. odpoveďou značne zaskočil verejnosť. Povedal totiž, že každý rok od šestnástich chodieva so svojou dcérou ku gynekológovi, aby „skontroloval jej panenskú blanu.“ Chce sa tak presvedčiť, že je „stále nepoškvrnená.“
Relatívne podrobne opísal aj svoju konverzáciu s lekárom, mnoho sledovateľov na Twitteri však vidí v jeho chovaní značný problém. Ľudia si myslia, že herec a raper správaním prekračuje hranicu a tvári sa, že vlastní telo svojej dcéry, ktorá je už dospelá. Zároveň ju tým pred celým svetom podľa niektorých strápnil – predsa len, platí, že s obrovským počtom sledovateľov je verejne známou osobou. 
Ďalší sa čudujú, prečo nenájde iný spôsob, ako osláviť, že s dcérou prežili ďalší spoločný rok. T.I. je podľa Američanov staromódny, svoju dcéru ponižuje a zosmiešňuje. Čo si myslíš ty? 
