
# U19 van Club Brugge veegt de vloer aan met PSG en pakt optie op verlengd Europees avontuur in de Youth League

Published at: **2019-11-06T15:44:00+00:00**

Author: ****

Original: [De Standaard](https://www.standaard.be/cnt/dmf20191106_04703567)


        De jeugd van Club Brugge blijft het goed doen in de Youth League. Op het veld van PSG haalde de Brugse U19 zelfs zwaar uit: 0-4. Blauw-zwart zet een knappe negen op twaalf neer, waardoor het nu al een stevige optie neemt op een verlengd verblijf in de Youth League. Door de zege van Galatasaray op het veld van Real Madrid komen de Bruggelingen zelfs op kop in hun groep.
      
Straf staaltje van de Brugse jonkies in Frankrijk. De U19 van blauw-zwart blikte de leeftijdsgenoten van PSG, waar supertalent Xavi Simons een hele match op het veld stond, in met een zware 0-4-score. Noah Aelterman (18) zette Club al vroeg op voorsprong, en scoorde vlak na rust meteen ook zijn tweede. Voor de aanvallende middenvelder al zijn derde Ã©n vierde treffer van de groepsfase.
Maxim De Cuyper (18) besliste de match met een knappe vrije trap, en in de ultieme slotfase zette het 16-jarige talent Wilkims Ochieng de kers op de taart met de 0-4. Ochieng, die Aelterman ook al de 0-2 op het hoofd geschilderd had, zit intussen ook al aan drie treffers.
