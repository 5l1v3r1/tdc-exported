
# کرمان میزبان 27 سفیر و رایزن اقتصادی از ۱۵کشور خارجی

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696259/%DA%A9%D8%B1%D9%85%D8%A7%D9%86-%D9%85%DB%8C%D8%B2%D8%A8%D8%A7%D9%86-27-%D8%B3%D9%81%DB%8C%D8%B1-%D9%88-%D8%B1%D8%A7%DB%8C%D8%B2%D9%86-%D8%A7%D9%82%D8%AA%D8%B5%D8%A7%D8%AF%DB%8C-%D8%A7%D8%B2-%DB%B1%DB%B5%DA%A9%D8%B4%D9%88%D8%B1-%D8%AE%D8%A7%D8%B1%D8%AC%DB%8C)

رایزن اقتصادی بلژیک در ایران گفت: از سال ۲۰۱۹ شرکت‌های بلژیکی به دنبال افزایش مراودات خود با ایرانی هستند که در این راستا نیز چند شرکت بلژیکی، در ایران مشغول به فعالیت شده اند.
به گزارش ایرنا؛ نوشین رهگذار افزود: انتظار این است تا این ارتباطات در آینده بیشتر شود و تلاش داریم سطح همکاری های اقتصادی را ادامه دهیم.
نشست بررسی های پتانسیل توسعه روابط اقتصادی فرامرزی در کرمان با حضور معاون اقتصادی وزارت امور خارجه، استاندار کرمان و سفرا و رایزنان اقتصادی ۱۵ کشور، جمعی از نمایندگان مردم استان کرمان در مجلس شورای اسلامی، مسئولان و فعالان اقتصادی در محل هتل پارس کرمان برگزار شد.
۲۷سفیر و رایزن اقتصادی از ۱۵کشور آسیایی و اروپایی بمنظور آشنایی با ظرفیت های گردشگری و اقتصادی استان کرمان از روز چهارشنبه وارد این استان شده اند و با حضور در شهرستان های سیرجان، رفسنجان و کرمان در جشن پسته و گلیم شرکت کردند.
