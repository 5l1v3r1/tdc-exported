
# 
        آمادگی داعش برای گرفتن انتقام البغدادی درمیان معترضان عراقی
      

Published at: **2019-11-01T11:52:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637326/%D8%A2%D9%85%D8%A7%D8%AF%DA%AF%DB%8C-%D8%AF%D8%A7%D8%B9%D8%B4-%D8%A8%D8%B1%D8%A7%DB%8C-%DA%AF%D8%B1%D9%81%D8%AA%D9%86-%D8%A7%D9%86%D8%AA%D9%82%D8%A7%D9%85-%D8%A7%D9%84%D8%A8%D8%BA%D8%AF%D8%A7%D8%AF%DB%8C-%D8%AF%D8%B1%D9%85%DB%8C%D8%A7%D9%86-%D9%85%D8%B9%D8%AA%D8%B1%D8%B6%D8%A7%D9%86-%D8%B9%D8%B1%D8%A7%D9%82%DB%8C)

به گزارش بولتن نیوز، گروه تروریستی داعش پس از کشته شدن ابوبکر البغدادی، سرکرده خود و به منظور گرفتن انتقام خون وی، برای انجام یک عملیات تروریستی بزرگ در جمعه آینده در بغداد برنامه‌ریزی می‌کند.
گزارش العهد نیوز فاش کرد که طرح تروریستی که داعش در حال برنامه‌ریزی برای انجام آن است، با بهره‌برداری از تظاهرات در عراق، با هدف بحرانی کردن اوضاع عمومی این کشور است.
طبق این گزارش، اطلاعات حاکی از آمادگی بالای داعش برای اثبات وجود و قدرت خود است و این گروه برای این کار قصد استفاده از پهپاد و نفوذ چند فرد انتحاری به میان معترضان را دارد.
داعش سرانجام بعد از چند روز سکوت، شامگاه پنج‌شنبه ضمن تایید خبر مرگ ابوبکر البغدادی و ابو حسن المهاجر، سخنگوی این گروه، ابو ابراهیم الهاشمی القرشی را به عنوان جانشین البغدادی معرفی کرد. داعش تهدید کرد انتقام قتل البغدادی را می‌گیرد.
