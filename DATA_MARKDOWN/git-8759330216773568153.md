
# Antwerp-icoon laat zich uit over Bölöni: Ik vrees dat dit einde verhaal is

Published at: **2019-11-05T11:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902477/antwerp-icoon-laat-zich-uit-over-b-l-ni-ik-vrees-dat-dit-einde-verhaal-is-.html)


        Laszlo Bölöni heeft al betere tijden gekend bij Antwerp. Na de nederlaag tegen Moeskroen (3-1) wordt voorzitter Paul Gheysens ongeduldig. Volgens Marc Van Der Linden (55) is dit het einde.
      
"Ik vrees dat dit einde verhaal is", stelt de voormalige Rode Duivel bij Gazet Van Antwerpen. "Er lopen te veel zaken verkeerd. Zo vind ik de keuze om Refaelov op de bank te zetten bizar. Vorig jaar vloog Hairemans nog uit de ploeg, omdat hij geen statistieken kon voorleggen. Nu gebeurt hetzelfde met Refaelov, dieaan zes goals en vier assists zit: onbegrijpelijk."
Bovendien is de sfeer ook niet zoals vorig seizoen. "Jongens als Haroun en Bolat grepen naast een transfer. Als ex-voetballer ken ik de wrange nasmaak. Ik mis hun drive van de voorbije seizoenen, waardoor ook de rest van de ploeg zomaar zijn ding doet. Volgens mij is deze situatie onder Bölöni onomkeerbaar."
Het speelschema helpt ook niet. "Vergeet niet dat na Brugge twee duels tegen AA Gent wachten. Daarom vind ik het eigenlijk beter om déze week nog de knoop door te hakken. Het zou alleszins de immense spanning wegnemen die nu op de topper tegen Club Brugge zit."
