
# Джокович посочи какво е липсвало на Гришо досега

Published at: **2019-11-01T22:43:00+00:00**

Author: ****

Original: [Blitz.bg/sport](https://blitz.bg/sport/tenis/dzhokovich-posochi-kakvo-e-lipsvalo-na-grisho-dosega_442272.html)

Световният №1 Новак Джокович ще се изправи срещу Григор Димитров в полуфинала на тенис турнира в Париж, а преди сблъсъкът и сърбинът похвали българина. Ноле победи Стефанос Циципас с 6:1, 6:2 в своя четвъртфинален двубой.
„Това е един от най-добрите ми мачове през тази година. Бях добре подготвен за тази среща. Загубих от него преди три седмици в Шанхай. След този мач направи обстоен анализ за това къде мога да подобря представянето си. Явно условията бяха различни. Той не започна добре мача и не му позволих да се върне обратно в двубоя. Пробивът, който направи в началото на втория сет беше много важен“, коментира Ноле.
„Григор е един от най-добрите тенисисти. През последните години имаше постоянни сравнения между него и Федерер. Просто му липсваше постоянство. На US Open той стигна до полуфиналите и това е добра основа за него. От началото на турнира в Париж играе страхотен тенис. Изглежда, че му допадат условията и играе чудесен тенис. Аз също не играя лошо, така че очакванията са за добър мач...“, добави сърбинът.
