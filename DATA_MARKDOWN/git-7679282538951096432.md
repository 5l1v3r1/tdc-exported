
# सनी लियोनी ने इवेंट में परफॉर्म करने से किया मना, जानें इसकी वजह

Published at: **2019-11-01T03:56:48+00:00**

Author: **एजेंसी,मुंबई**

Original: [https://www.livehindustan.com](https://www.livehindustan.com/entertainment/story-sunny-leone-ne-event-main-perform-karne-se-kia-mana-janen-iski-vajah-2826454.html)

बॉलीवुड एक्ट्रेस सनी लियोनी के लाखों दीवाने हैं। उनकी एक झलक देखने के लिए फैन्स बेताब रहते हैं, लेकिन इसी बीच सनी के फैन्स के लिए एक बुरी खबर है। दरअसल,सनी लियोनी एक परफॉर्मेंस देने वाली थीं, लेकिन पेमेंट की गड़बड़ी के चलते उन्होंने'अभिमन्यु' नामक एक म्यूजिकल शो में परफॉर्म करने से मना कर दिया है।  रिपोर्ट्स के मुताबिक, शो का आइडिया कथक उस्ताद संदीप महावीर का था और इसे उन्होंने ही कोरियोग्राफ भी किया था।
कहा जा रहा है कि 'संदीप महावीर से चूक हुई है और चेक में गड़बड़ी है। सनी के हर प्रशंसकों और दर्शकों को इस बात की जानकारी दी जा रही है कि वह 'अभिमन्यु' में परफॉर्म नहीं करेंगी।'
खबर के मुताबिक इस कार्यक्रम का आयोजन 8-10 नवंबर को अहमदाबाद में होना था और सनी इसमें परफॉर्म करने के लिए पूरी तरह से तैयार थीं।

        ऐश्वर्या की मैनेजर को आग से बचाने के लिए सलमान ने की शाहरुख की तारीफ
      

        प्रेग्नेंट कल्कि बोलीं- मुझसे पूछा जाता है बच्चे का पिता कहाँ है?
      

        एकता कपूर की वेब सीरीज 'कामसूत्र' में नजर आएंगी सनी लियोनी...
      
पिछले कुछ दिनों से सनी लियोनी बड़े पर्दे से दूर हैं। लेकिन अब वो धमाकेदार वापसी करने जा रही हैं। 'जिस्म 2', 'रागिनी एमएमएस 2', और जैकपॉट जैसी शुरूआती फिल्मों के बाद कई फिल्मों में सनी लियोनी ने अभिनय से ज्यादा आइटम सॉन्ग्स शूट किए हैं। खबरों की मानें तो एकता कपूर ने सनी लियोन को ऑल्ट बालाजी के लिए एक वेबसीरीज ऑफर की है जिसका नाम है कामसूत्र और ये कामसूत्र किताब पर ही बनेगी। कामसूत्र एक किताब है जिसे वात्यायन ने लिखा है जो ज़िंदगी जीने के तरीके के मूल बताती है। इस वेब सीरीज़ के अलावा सनी लियोन के पास इस वक्त एक काफी बड़ी फिल्म भी है। यह फिल्म एक तमिल बायोपिक फिल्म है। वीरमादेवी नामक योद्धा पर आधारित यह फिल्म इसी मशहूर योद्धा की कहानी दर्शाएगी। फिल्म में सनी लियोन ही विरमादेवी का किरदार निभाती नज़र आएंगी।
