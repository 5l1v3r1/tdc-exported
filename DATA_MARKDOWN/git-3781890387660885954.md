
# รอรีดวลเพลย์ออฟแชมป์เอชเอสบีซี

Published at: **2019-11-03T08:06:00+00:00**

Author: ****

Original: [เดลินิวส์](https://www.dailynews.co.th/sports/739803)


        "รอรี" เฉือนแชมป์เก่า "ชอฟเฟเล" คว้าแชมป์ประชันวงสวิง "เอชเอสบีซี"
      
การแข่งขันกอล์ฟ เวิลด์ กอล์ฟ แชมเปี้ยนชิพ รายการ เอชเอสบีซี แชมเปี้ยนส์ ชิงเงินรางวัลรวม10 ล้านดอลลาร์สหรัฐ (ราว 302 ล้านบาท) ที่สนามเส่อชาน กอล์ฟ คลับ ในนครเซี่ยงไฮ้ สาธารณรัฐประชาชนจีน หลังจบรอบสุดท้าย ซานเดอร์ ชอฟเฟเล เจ้าของแชมป์เก่าชาวอเมริกัน ทำเบอร์ดี้หลุมสุดท้าย จบที่มีเพิ่ม 6 อันเดอร์พาร์ 66 สกอร์รวม 19 อันเดอร์พาร์ 269 เท่ากับ รอรี แม็คอิลรอย โปรมือ 2 โลกชาวไอร์แลนด์เหนือ ที่ตีเข้ามา 4 อันเดอร์พาร์ 68 จึงต้องตัดสินแชมป์ด้วยการดวลเพลย์ออฟที่หลุม 18 ปรากฎว่า แม็คอิลรอย วัย 30 ปี ยิงเบอร์ดี้จากระยะ 2 ฟุต  คว้าแชมป์ไปได้สำเร็จผลงานคนอื่นที่น่าสนใจ หลุยส์ อุสธุยเซน จากแอฟริกาใต้ จบอันดับ 3 สกอร์รวม 17 อันเดอร์พาร์ 271, ฮิเดกิ มัตสึยามา จากญี่ปุ่น สกอร์รวม 11 อันเดอร์พาร์ 277 อันดับ 11 ร่วมเท่ากับ อดัม สกอตต์ จากออสเตรเลีย และ อิม ซองแจ จากเกาหลีใต้ ขณะที่ “โปรแจ๊ส” อติวิชญ์ เจนวัฒนานนท์ หนี่งเดียวของไทยในรายการนี้ ปิดฉากทำ 5 เบอร์ดี้ เสีย 3 โบกี้ ได้มาอีก 2 อันเดอร์พาร์ 70 สกอร์รวม 10 อันเดอร์พาร์ 278 จบที่อันดับ 14 ร่วม.

        อติวิชญ์ เจนวัฒนานนท์
      
