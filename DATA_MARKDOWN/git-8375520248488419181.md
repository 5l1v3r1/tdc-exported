
# Нові судді Конституційного суду України складуть присягу 5 листопада

Published at: **2019-11-03T03:25:22+00:00**

Author: ****

Original: [ГЛАВКОМ](https://glavcom.ua/country/incidents/novi-suddi-konstituciynogo-sudu-ukrajini-skladut-prisyagu-5-listopada-637286.html)

Спеціальне пленарне засідання Конституційного суду України, на якому новопризначені судді Галина Юровська та Петро Філюк складуть присягу судді, заплановано на 5 листопада 2019 року.
Про це інформує портал Судова влада України.
«Відповідно до статті 148 Конституції України суддя Конституційного Суду України набуває повноважень з дня складення ним присяги на спеціальному пленарному засіданні Конституційного суду України. Спеціальне пленарне засідання Суду зі складення присяги новопризначеними суддями Конституційного суду України заплановано на 5 листопада 2019 року», - йдеться в повідомленні.
Як повідомлялося, на ХVІІ позачерговому з’їзді суддів України, який відбувся 29-30 жовтня 2019 року, за результатами таємного голосування призначено двох суддів Конституційного суду України – Петра Філюка та Галину Юровську.
До слова, у «Слузі народу» запропонували свого представника у Конституційному суді.

        Конституційний суд України складається з 18 суддів — по шість призначаються президентом, Верховною радою та з'їздом суддів України.
      
