
# Еліна Світоліна сьогодні зіграє проти Белінди Бенчіч в півфіналі тенісного турніру WTA Finals-2019

Published at: **2019-11-02T09:45:00+00:00**

Author: ****

Original: [ZIK.UA](https://zik.ua/news/2019/11/02/elina_svitolina_sogodni_zigraie_proty_belindy_benchich_v_pivfinali_tenisnogo_1682149)


        Перша «ракетка» України та восьмий номер світового рейтингу Еліна Світоліна сьогодні, 2 листопада, буде боротися за вихід у фінал Підсумкового чемпіонату 2019 року Жіночої тенісної асоціації – WTA Finals-2019, який триває у китайському Шеньчжені. Суперницею 25-річної українки буде сьома «ракетка» світу 22-річна Белінда Бенчіч зі Швейцарії. Їх поєдинок почнеться о 12:30 за київським часом.
      
Як повідомляє btu.org.ua, суперниці сьогодні зіграють між собою четвертий поєдинок. Наразі рахунок їхнього очного протистояння 2-1 на користь швейцарки
2019. Торонто (Premier 5), хард, третє коло, перемога Світоліної – 6:2 6:4
2019. Дубай (Premier 5), хард, ½ фіналу, перемога Бенчіч – 6:2 3:6 7:6
2014. Чарльстон (Premier), ґрунт, третє коло, перемога Бенчіч – 6:7 6:4 6:1

        
          Шлях суперниць на груповому етапі турніру WTA Finals-2019
        
      

        Еліна Світоліна
      
Кароліна Плішкова (Чехія) – 7:6 6:4
Сімона Халеп (Румунія) – 7:5 6:3
Софія Кенін (США) – 7:5 7:6

        Белінда Бенчіч
      
Ешлі Барті (Австралія) – 7:5 1:6 2:6
Петра Квітова (Чехія) – 6:3 1:6 6:4
Кікі Бертенс (Нідерланди) – 7:5 1:0 відмова

        
          Історія виступу суперниць на турнірі
        
      
Еліна Світоліна – 9 перемог / 2 поразки. Еліна втретє виступає на Підсумковому чемпіонаті WTA. У минулому році українка стала чемпіонкою турніру, здобувши перемоги у всіх п’яти поєдинках.
Белінда Бенчіч – 2 перемоги / 1 поразка. Белінда цього року дебютувала на Підсумковому чемпіонаті WTA.

        
          Котирування букмекерів
        
      
Букмекери віддають перевагу в цьому матчі українській тенісистці, оцінюючи її шанси на перемогу коефіцієнтом 1,615. Успіх її швейцарської суперниці оцінюється коефіцієнтом 2,31.

        Пропонуємо Вашій увазі п’ять фактів про виступ Еліни Світоліної в Шеньчжені
      
• Вчора, 1 листопада, в заключному матчі в «Пурпурній» групі 25-річна українка рівно за дві години здолала дебютантку змагань Софію Кенін з США: 7:5, 7:6 (12-10).  
– Тепер на рахунку Світоліної дев’ять поспіль перемог на кортах WTA Finals. Це найдовша безпрограшна серія з 2014 року, коли перервалася серія Серени Вільямс (16 перемог за сезони 2009 та 2012–2014, в сезонах 2010­–2011 американка не брала участі в Підсумковому чемпіонаті).
• У своєму квартеті Світоліна оформила всі три перемоги (над Кароліною Плішковою, Сімоною Халеп і Софією Кенін) в двох партіях.
– Вперше з 2013 року одній з тенісисток вдалося вийти з групи, не програвши жодного сету. Шість років тому Серена Вільямс на груповому етапі була аналогічно сильнішою за Анжеліку Кербер, Агнешку Радванську і Петру Квітову.
• Путівку до півфіналу в Шеньчжені Еліна гарантувала собі за підсумками двох раундів в «Пурпурній» групі.
– В останній раз кому-небудь з тенісисток вдавалося зіграти в двох півфіналах поспіль – в минулому році (Кароліна Плішкова, 2017–2018). У цьому сезоні чешка продовжила свою серію і проведе вже третій півфінал поспіль на WTA Finals.
• Нагадаємо, що в минулому сезоні Еліна Світоліна виграла титул на Підсумковому чемпіонаті, обігравши Слоан Стівенс з США.
– В останній раз чинній чемпіонці вдавалося дійти до півфіналу WTA Finals на наступний рік – в 2016 році. Чемпіонка сезону-2015 Агнешка Радванська виборола трофей, здобувши перемогу над Петрою Квітовою, а через рік у півфіналі польська тенісистка поступилася Анжелік Кербер.
• За вихід в свій другий фінал поспіль на Підсумковому турнірі українка посперечається зі швейцаркою Беліндою Бенчіч (рахунок особистих зустрічей в цьому році 1-1, а загалом 1-2).
– За останні 20 років як мінімум два рази поспіль в фіналах грали: Мартіна Хінгіс (фінал-1999 / титул-2000), Серена Вільямс (титул-2001 / фінал-2002), Кім Клійстерс (титул-2002 / титул-2003), Амелі Моресмо (титул-2005 / фінал-2006), Жюстін Енен (титул-2006 / титул-2007), Вінус Вільямс (титул-2008 / фінал-2009), Серена Вільямс (титул-2012 / титул-2013 / титул 2014).
– За всю історію змагань (з 1972 року) свій титул на Підсумковому чемпіонаті захищали Кріс Еверт (1972–1973), Мартіна Навратілова (1978–1979; 1983­–1986), Моніка Селеш (1990–1992), Штеффі Граф (1995–1996), а також вже згадані вище Кім Клійстерс (2002–2003), Жюстін Енен (2006–2007) і Серена Вільямс (2012–2014).
Додамо, що в іншому півфіналі цьогорічного тенісного турніру WTA Finals-2019 у китайському Шеньчжені сьогодні, 2 листопада, о 14:00 за київським часом зіграють перша та друга «ракетки» світу – Ешлі Барті (Австралія) та Кароліна Плішкова (Чехія) відповідно.  
 
