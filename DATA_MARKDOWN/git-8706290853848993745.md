
# Ανεμοστρόβιλος έκοψε στη μέση δέντρα και “σήκωσε” σκεπή στάβλου στην Αχαΐα - ΦΩΤΟ

Published at: **2019-11-04T19:12:00+00:00**

Author: ****

Original: [enikos.gr](http://www.enikos.gr/society/682227/anemostrovilos-ekopse-sti-mesi-dentra-kai-sikose-skepi-stavlou-st)

Εικόνες καταστροφής από το πέρασμα ανεμοστρόβιλου στην Αχαΐα, το πρωί της Δευτέρας.
Στα Σπάτα, ο ανεμοστρόβιλος έκοψε ελαιόδεντρα στη μέση και “σήκωσε” την σκεπή στάβλου.
Όπως δηλώνει ο αγρότης Παναγιώτης Γεωργόπουλος, πρώτη φορά έζησε ένα τέτοιο φαινόμενο. Η ένταση του ανεμοστρόβιλου ήταν τόσο δυνατή που "σήκωσε" στον αέρα (περίπου 40 μέτρα μακριά) τη σκεπή από το ποιμνιοστάσιό του.
"Είδαμε να σηκώνονται στον αέρα οι λαμαρίνες, εργαλεία ακόμη και πέτρες!", αναφέρει ο κ. Γεωργόπουλος στο tempo24.news.
"Ευτυχώς τα ζώα μου σώθηκαν", σημειώνει και συμπληρώνει. "Δέκα λεπτά νωρίτερα από το πέρασμα του ανεμοστρόβιλου, είχα φύγει από το στάβλο. Δεν ξέρω τί θα είχε γίνει αν ήμουν ακόμη εκεί... Όταν τελείωσε το φαινόμενο, έτρεξα γρήγορα να δω τί είχε γίνει. Και είδα μέχρι και κομμένα τα ελαιόδεντρά μας... Καταστροφή. Είμαι 53 ετών, ποτέ μου δεν είχα δει κάτι τέτοιο...".
Ο αγρότης μετέφερε τα όσα συνέβησαν στο αρμόδιο γραφείο του ΕΛΓΑ στην Πάτρα, κλιμάκιο του οποίου αναμένεται να μεταβεί αύριο στο σημείο.
Πηγή/ΦΩΤΟ: tempo24.news
