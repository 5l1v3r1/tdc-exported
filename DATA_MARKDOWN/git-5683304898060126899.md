
# ടോം ജോസിന്റെ ലേഖനം അനുമതിയില്ലാതെ എന്ന് മുഖ്യമന്ത്രി; അഭിപ്രായം വ്യക്തിപരം

Published at: **2019-11-06T10:28:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/06/pinarayi-vijayan-s-reaction-on-tom-jose-s-article.html)

തിരുവനന്തപുരം∙ അട്ടപ്പാടിയിലെ മാവോയിസ്റ്റ് ഏറ്റുമുട്ടലിനെ അനുകൂലിച്ചുകൊണ്ട് ദേശീയമാധ്യമത്തിൽ പ്രസിദ്ധീകരിച്ച ചീഫ് സെക്രട്ടറി ടോം ജോസിന്റെ ലേഖനം മുൻകൂർ അനുമതിയില്ലാതെയാണെന്ന് മുഖ്യമന്ത്രി പിണറായി വിജയൻ. അഭിപ്രായങ്ങൾ വ്യക്തിപരമാണെന്നും അന്വേഷണത്തെ ബാധിക്കില്ലെന്നും മുഖ്യമന്ത്രി അറിയിച്ചു. ക്രൈംബ്രാഞ്ച് അന്വേഷണത്തിനിടെയുള്ള പരാമർശം അനുചിതമാണെന്നായിരുന്നു പ്രതിപക്ഷ നേതാവ് രമേശ് ചെന്നിത്തല നിയമസഭയെ അറിയിച്ചത്. 
മാവോയിസ്റ്റുകൾ തീവ്രവാദികളാണെന്നും കൊല്ലപ്പെടേണ്ടവരാണെന്നുമായിരുന്നു ടോം ജോസിന്റെ ലേഖനത്തിലെ പരാമർശം. ചീഫ് സെക്രട്ടറിയുടെ പരാമർശത്തിനെതിരെ വലിയ തോതിലുള്ള വിമർശനങ്ങളാണു വിവിധ കോണുകളിൽ നിന്നും ഉയർന്നത്. ലേഖനമെഴുതാനുള്ള സ്വാതന്ത്ര്യം ചീഫ് സെക്രട്ടറിക്കു ആരാണ് നൽകിയതെന്ന ചോദ്യവും സിപിഐ ഉന്നയിച്ചിരുന്നു. 
English Summary: CHief Minister Pinarayi Vijayan's Reaction On Tom Jose's Article
