
# Про всяк випадок. Україна підготувалася до імпорту газу з Румунії

Published at: **2019-11-07T18:14:00+00:00**

Author: ****

Original: [НВ](https://nv.ua/ukr/biz/markets/tranzit-gazu-ukrajina-gotova-importuvati-gaz-z-rumuniji-novini-ukrajini-50052265.html)

Укртрансгаз завершив модернізацію газовимірювальної станції Гребеники в Одеській області, що дозволить здійснювати реверсне транспортування газу з Румунії через Молдову в разі припинення транзиту з РФ, повідомили в компанії.
«Модернізація технологічної трубопровідної обв’язки станції дозволила істотно підвищити маневреність і надійність функціонування ГТС, особливо в разі припинення транзиту російського газу з 1 січня 2020 року. Проектна потужність станції після модифікації становить 70 млн кубометрів на добу в аверсному режимі і 4 млн кубометрів на добу в реверсному режимі з боку Молдови», — заявили в Укртрансгазі.
У компанії відзначили, що роботи були здійснені відповідно до ініціативи CESEC, яка передбачає забезпечення транспортування природного газу через трансбалканські трубопроводи в реверсному напрямку з Греції через Болгарію і Румунію в Україну і Молдову.
Раніше повідомлялося, що Укртрансгаз підключив нову ділянку для реверсу газу з Польщі на випадок припинення транзиту російського газу.
