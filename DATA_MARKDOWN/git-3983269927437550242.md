
# Fabio Quartararo polvoritza el rècord de Sepang

Published at: **2019-11-01T08:22:43+00:00**

Author: **esport3**

Original: [CCMA](https://www.ccma.cat/esport3/fabio-quartararo-polvoritza-el-record-de-sepang/noticia/2960193/)

Fabio Quartararo ha establert un nou rècord del circuit de Sepang a la segona sessió d'entrenaments del Gran Premi de Malàisia. Una sessió marcada per la superioritat de les Yamaha, que han ocupat quatre de les cinc primeres posicions de la llista de temps. Darrere el pilot de Niça s'han classificat, en aquest ordre, Franco Morbidelli, Andrea Dovizioso (amb Ducati), Maverick Viñales i Valentino Rossi. Marc Márquez s'ha hagut de conformar amb el sisè millor temps, just per davant d'Àlex Rins.
 
 
