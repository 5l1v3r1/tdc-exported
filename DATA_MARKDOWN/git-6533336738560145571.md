
# Anche leonardo dicaprio

Published at: **2019-11-02T13:15:00+00:00**

Author: ****

Original: [DAGOSPIA](https://www.dagospia.com/rubrica-29/cronache/anche-leonardo-dicaprio-gretino-ndash-rsquo-attore-incontra-217925.htm)


        ANCHE LEONARDO DICAPRIO È UN GRETINO – L’ATTORE INCONTRA L’AMBIENTALISTA E SU FACEBOOK SI SPERTICA IN LODI, PROCLAMANDO LA SEDICENNE SVEDESE UNA LEADER DEL NOSTRO TEMPO: “È GRAZIE A LEI E AI GIOVANI ATTIVISTI DI TUTTO IL MONDO CHE SONO OTTIMISTA SU CIÒ CHE RISERVA IL FUTURO. È STATO UN ONORE PASSARE DEL TEMPO CON GRETA. LEI E IO CI SIAMO IMPEGNATI A SOSTENERCI L'UN L'ALTRO, NELLA SPERANZA DI…”
      

        Da
         "www.leggo.it"
      
«Greta Thunberg è diventata una leader del nostro tempo», ne è convito Leonardo Di Caprio, che ha deciso di incontrare la sedicenne svedese diventata un simbolo della lotta ai cambiamenti climatici.
L'attore hollywoodiano di film come "Titanic" o "Revenant" (per citarne alcuni) si è sempre mostrato sensibile alla problematica ambientalista. E sul suo profilo Facebook ha documentato l'incontro con Greta sostenendo pubblicamente il suo messaggio.
«Ci sono alcune volte nella storia umana in cui le voci sono amplificate in momenti così cruciali e in modi così rivoluzionari - scrive Di Caprio sui social - ma Greta Thunberg è diventata una leader del nostro tempo. La storia ci giudicherà per ciò che facciamo oggi per contribuire a garantire che le generazioni future possano godere dello stesso pianeta vivibile che abbiamo dato così chiaramente per scontato».
Nel post l'attore condivide due fotografie insieme alla sedicenne svedese. «Spero che il messaggio di Greta - conclude - sia un campanello d'allarme per i leader mondiali ovunque sia finito il tempo per l'inazione.
È grazie a Greta e ai giovani attivisti di tutto il mondo che sono ottimista su ciò che riserva il futuro. È stato un onore passare del tempo con Greta. Lei e io ci siamo impegnati a sostenerci l'un l'altro, nella speranza di assicurare un futuro più luminoso per il nostro pianeta».
