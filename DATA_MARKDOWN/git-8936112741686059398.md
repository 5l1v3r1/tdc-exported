
# Włosi chwalą Recę. Najlepszy w zespole

Published at: **2019-11-05T08:34:00+00:00**

Author: ****

Original: [TVN24](https://eurosport.tvn24.pl/pilka-nozna,105/spal-sampdoria-arkadiusz-reca-z-najwyzsza-nota,982987.html)

Poniedziałkowy mecz zamykający 11. kolejkę Serie A był starciem dwóch najgorszych drużyn ligi. Z pięciu Polaków od początku na murawie pojawił się tylko Reca. Pozostali Biało-Czerwoni (Bartosz Salamon i Thiago Cionek w SPAL oraz Bartosz Bereszyński w Sampdorii) przesiedzieli całe spotkanie na ławce rezerwowych, a Karol Linetty (Sampdoria) z powodu kontuzji mięśnia przywodziciela kolejny raz nie znalazł się w meczowej kadrze.
Nasz jedynak należał do najlepszych na boisku, szczególnie w pierwszej połowie. Reprezentant Polski napędzał lewą stroną ataki SPAL, z łatwością mijał przeciwników, zwłaszcza Fabio Depaoliego, dobrze dośrodkowywał i sam był blisko premierowej bramki w Serie A. Jego strzał zatrzymał jednak bramkarz Sampdorii Emil Audero. 24-latek miał szansę na gola z dobitki, ale i ta była nieskuteczna.
 
To wystarczyło, by dziennikarze "La Gazzetta dello Sport" przyznali mu tytuł "Il Migliore", czyli najlepszego piłkarza SPAL. Polak otrzymał najwyższą notę - "6,5" w dziesięciostopniowej skali. Tak samo zostało ocenionych pięciu graczy Sampdorii.
"Czasami wydawał się nieuchwytny dla rywali, zapytajcie o to Depaoliego. Najpierw lider, potem słabiej" - napisali dziennikarze najważniejszej włoskiej sportowej gazety w adnotacji przy nazwisku piłkarza powołanego w poniedziałek przez Jerzego Brzęczka na listopadowe mecze kadry z Izraelem i Słowenią.
 
Jego drużyna zeszła jednak z boiska pokonana. Przesądził o tym gol w doliczonym czasie gry, a strzelił go głową Gianluca Caprari. Włoski napastnik zaledwie kilkanaście sekund wcześniej wszedł na boisko.
Dzięki wygranej drużyna z Genui opuściła ostatnie miejsce w tabeli na rzecz SPAL. Drużyna Claudio Ranieriego i tak ciągle znajduje się w strefie spadkowej. Wyniki meczów 11. kolejki:sobotaAS Roma - Napoli 1:1Bologna - Inter Mediolan 1:2Torino - Juventus 0:1niedzielaAC Milan - Lazio Rzym 1:2Atalanta Bergamo - Cagliari 0:2Genoa - Udinese 1:3Verona - Brescia 2:1Lecce - Sassuolo 2:2Fiorentina - Parma 1:1poniedziałekSPAL Ferrara - Sampdoria 0:1
Autor: lukl / Źródło: eurosport.pl
