
# Irpinia terra di Ravece, in partenza il treno dell'olio

Published at: **2019-11-03T10:39:00+00:00**

Author: **Redazione**

Original: [AvellinoToday](http://www.avellinotoday.it/eventi/irpinia-terra-ravece-treno-olio.html)

Irpinia terra di vini ma anche terra di grandi olii. I terreni, spesso argillosi e marnosi delle terre irpine, dove si possono ammirare i grandi vigneti irpini sono anche i siti per la produzione di olive eccellenti, delle varietà Ravece ed Ogliarola Avellinese - su tutte - da cui si ottiene un olio pregiato. Un prodotto fortemente identitario, frutto di un territorio molto vocato, che grazie alla sua personalità ed alla sua riconoscibilità è molto apprezzato da gastronomi, assaggiatori, importatori e dai migliori chef in Italia e all’estero.
Un treno storico attraverserà le valli dei grandi vini e degli uliveti dai quali si produce l’Olio extravergine di oliva Presidio Slow Food.
Gli esperti Slow Food ci accompagneranno in un viaggio esperienziale dedicato all’oro verde irpino, ai suoi profumi, al suo sapore.
- 9.00 Raduno presso la Stazione di Avellino
- 9.30 Partenza da Avellino
- 10.30 Arrivo Stazione di LUOGOSANO e Trasferimento in navetta agli oliveti delle Colline di Sant’Angelo
- 10:45 Colazione
- 11.00 In giro per oliveto con Angelo Lo Conte, agronomo e Presidente Condotta Slow Food Irpinia Colline dell’Ufita e Taurasi
- 11:30 Trasferimento in navetta al Frantoio Angelo Barberi.
- 11:40 Visita e degustazione oli
- 12:40 Trasferimento in navetta a Taurasi
- 13:00 Arrivo al Castello di Taurasi.
Laboratorio dell’olio a cura di Angelo Lo Conte.
- 13:30 Pranzo al Castello, a cura dello chef Salvatore Gennuso.
Il menù avrà come protagonisti i prodotti presidi irpini slow food. Ogni piatto avrà un olio abbinato.
Al castello verrà allestito un piccolo mercatino di produttori slow food e di produttori vini di Taurasi.
- 15:30 Passeggiata digestiva libera nel borgo
- 16:30 Trasferimento in navetta alla stazione di Taurasi
- 17:00 Partenza treno per Avellino
