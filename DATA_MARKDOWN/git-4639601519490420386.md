
# Τι πραγματικά έγινε στην συνέντευξη Τύπου του Μαρτίνς

Published at: **2019-11-03T16:05:53+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/sports/ti-pragmatika-egine-stin-synenteyksi-typou-tou-martins/)

Δεν είναι η πρώτη φορά που δημοσιογράφοι σε εκτός έδρας ματς του Ολυμπιακού δεν σέβονται τους ανθρώπους της ομάδας. Ούτε καν τον προπονητή του Ολυμπιακού, Πέδρο Μαρτίνς.
Όπως φαίνεται στο σχετικό βίντεο ο Πέδρο Μαρτίνς έχει ξεκινήσει την συνέντευξη Τύπου αλλά προφανώς αυτά που υποστηρίζει δεν αρέσουν σε κάποιους. Δικαίωμα τους.

        Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα
      
Δεν είναι όμως δικαίωμα τους να επιδιώκουν να μην αφήσουν τον προπονητή του Ολυμπιακού να μιλήσει. Είναι χαρακτηριστικό πως με την στάση δημοσιογράφου από τοπικό ΜΜΕ δεν μπορεί να γίνει καν η μετάφραση των όσων έχει πει ο Μαρτίνς.
Ο Πορτογάλος τεχνικός καταλαβαίνοντας τι γίνεται προσπαθεί μιλώντας αγγλικά να εξηγήσει ευγενικά πως δεν είναι υποχρεωμένος να πει αυτά που θέλει να ακούσει ο δημοσιογράφος.
Την ίδια ώρα πολύ ευγενικά και ο διευθυντής επικοινωνίας της ερυθρόλευκης ΠΑΕ Νίκος Γαβαλάς εξηγεί στον δημοσιογράφο πως δεν είναι σωστό αυτό που κάνει και πως πρέπει να αφήσει τον Μαρτίνς να μιλήσει.
Έως ότου πλέον ο Μαρτίνς καταλαβαίνει πως δεν έχει νόημα η διαδικασία, τονίζει πως δεν έχει κάτι άλλο να πει και ευγενικά αποχωρεί.
