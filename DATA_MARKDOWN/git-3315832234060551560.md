
# A fost identificat și al doilea infractor care a încercat să-i fure mașina lui Mesut Ozil

Published at: **2019-11-07T08:18:27+00:00**

Author: **Jurnal.md**

Original: [Jurnal.md](http://jurnal.md/ro/news/8808295f142c7838/a-fost-identificat-si-al-doilea-infractor-care-a-incercat-sa-i-fure-masina-lui-mesut-ozil.html?utm_source=RSS&utm_medium=RSS&utm_campaign=RSS)


        Jordan Northover (26 de ani) a recunoscut în instanţă că a încercat să-i jefuiască în iulie pe Mesut Ozil şi Sead Kolasinac.
      
În atacul de la Londra a mai fost implicat un bărbat, Ashley Smith (30 de ani), care a pledat și el vinovat.
Smith s-a prezentat în octombrie în faţa instanţei.
Mesut Ozil a fost pe 25 iulie victima unui atac al unei bande de infractori care au vrut să-i fure maşina în nordul Londrei. Vedeta lui Arsenal a fost încolţită de tâlhari sub ameninţarea cuţitului, în timp ce se afla la volanul maşinii sale.
Germanul a avut însă noroc cu coechipierul său, Sead Kolasinac. Bosniacul supranumit "Tancul" a intervenit prompt şi l-a răpus pe unul dintre atacatorii care purtau căşti de motociclişti.
Apoi au sărit în ajutor membrii personalului unui restaurant din apropiere, care i-au alungat pe hoţii de pe scutere. Ozil s-a refugiat înspăimântat în local, iar martorii l-au descris ca fiind în stare de şoc.
Mesut Ozil şi Sead Kolasinac sunt prieteni buni din copilărie. Amândoi sunt de religie musulmană.
Bosniacul a jucat pentru naţionalele de juniori ale Germaniei, dar apoi a ales să apere culorile ţării de origine, Bosnia-Herţegovina, pe care familia sa o părăsise în timpul războiului din anii '90.
Dacă fanii lui Arsenal l-au poreclit "Tancul" sau "Distrugătorul", cei bosniaci îl numesc "Hulk".
