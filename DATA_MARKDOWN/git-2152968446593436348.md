
# След Тео Ушев – още една БГ анимация с шанс за Оскар

Published at: **2019-11-02T12:00:00+00:00**

Author: **Нели Христова**

Original: [Dnes.bg](https://www.dnes.bg/bulgaria/2019/11/02/sled-teo-ushev-oshte-edna-bg-animaciia-s-shans-za-oskar.428296)

"Задачи за деня" на Весела Данчева и Иван Богданов влезе в дългия списък на Американската филмова академия, който осигурява шанс да влезе в битката за "Оскар".
"Занимаваме се с анимационни филми отдавна. Когато ги създаваме те се популяризират на различни фестивали по света. „Задачи за деня” спечели международно отличие, което го квалифицира за наградите на Американската академия”, каза Весела Данчева от продуцентска къща "Компот колектив" пред NOVA.В сюжета на анимацията е заложена темата за загубата и самотата. "Филмчето е базирано на стихотворението "Задачи за деня” на Стефан Иванов. В литературната творба тази тема е заложена много фино", допълни Данчева."Живее се с проблеми. Човек, който няма от тях - не е жив. Тези филми се занимават точно с това – проблемите да бъдат погледнати под друг ъгъл. Това е интересното на анимацията", посочи Иван Богданов.
