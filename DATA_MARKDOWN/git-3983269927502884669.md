
# Nou rècord de temporada per a l'APM?, un dimecres que TV3 torna a liderar amb contundència, amb un 20,8% de quota

Published at: **2019-11-07T08:27:06+00:00**

Author: **CCMA**

Original: [CCMA](https://www.ccma.cat/premsa/nou-record-de-temporada-per-a-lapm-un-dimecres-que-tv3-torna-a-liderar-amb-contundencia-amb-un-20-8-de-quota/nota-de-premsa/2961613/)

Ahir, TV3 va tornar a ser la cadena més vista a Catalunya, amb una quota del 20,8%, a 10,6 punts de la segona classificada. Els sis espais més vistos del rànquing van ser de la cadena, amb el "TN vespre", que condueix Toni Cruanyes, en primer lloc, amb 773.000 espectadors i un 29,9% de quota.
El va seguir l'"APM?", que va marcar un nou rècord de temporada, amb una quota del 19,5% i 520.000 espectadors. L'"Està passant", el programa d'humor del vespre que condueix Toni Soler, amb 478.000 espectadors i un 23,4% de quota, va ser el tercer.
El quart lloc va ser el "TN migdia", amb Raquel Sans i Carles Prats, amb una quota del 26,9% i 428.000 espectadors.
El "Joc de cartes", en què Marc Ribas buscava el millor restaurant a peu de carretera de les Terres de l'Ebre, va ocupar el cinquè lloc, amb 425.000 espectadors i una quota del 21,5%, i va liderar amb contundència la franja. I el "Cuines", en què el xef va fer mac and cheese, va ser el sisè, amb una quota del 22,7% i 372.000 espectadors.
També, en el rànquing dels més vistos, el "TN comarques", que condueix Núria Solé, va ocupar el vuitè lloc, amb 290.000 espectadors i un 22,4% de quota. I el novè lloc va ser per a "Com si fos ahir", amb una quota del 19,2% i 288.000 espectadors.

        (Font: Kantar, ind. 4 i +)
      

        tv3.cat
      
#audiènciesTV3
