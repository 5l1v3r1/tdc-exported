
# Μετρημένες στα δάκτυλα οι ανακλήσεις υπηκοοτήτων από το Υπουργικό

Published at: **2019-11-05T12:22:00+00:00**

Author: **SigmaLive**

Original: [SIGMALIVE](https://www.sigmalive.com/news/politics/595794/metrimenes-sta-daktyla-oi-anakliseis-ypikootiton-apo-to-ypourgiko)

Περί τις πέντε αναμένονται να είναι οι ανακλήσεις κυπριακών υπηκοοτήτων, τις οποίες θα ανακοινώσει στην αυριανή του συνεδρία το Υπουργικό Συμβούλιο. 
Σύμφωνα με το ΣΙΓΜΑ στο αυριανό Υπουργικό (6/11) θα παρουσιαστούν οι τελευταίες εξελίξεις από τον Υπουργό Εσωτερικών σ’ ότι αφορά στον έλεγχο συγκεκριμένων περιπτώσεων από ανεξάρτητους οίκους και στην απόφαση που αναμένεται να ληφθεί για την ανάκληση κάποιων διαβατηρίων. Όπως αναφέρουν  οι πληροφορίες, η ανάκληση θα αφορά περί τις πέντε περιπτώσεις, σε σχέση με την αυριανή συνεδρία του Υπουργικού.
Ωστόσο, το αμέσως επόμενο διάστημα θα διερευνηθούν όλες οι περιπτώσεις και, συνεπώς, δεν μπορεί να αποκλειστεί το ενδεχόμενο ανάκλησης κι άλλων υπηκοοτήτων.
Αξίζει να σημειωθεί ότι τον λόφο του Προεδρικού ανέβηκαν εκτάκτως σήμερα οι Χάρης Γεωργιάδης και Κωνσταντίνος Πετρίδης.
