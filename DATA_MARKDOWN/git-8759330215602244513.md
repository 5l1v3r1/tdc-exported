
# Onterechte ingreep van VAR? Peeters laat zich uit na Anderlecht - Cercle

Published at: **2019-11-03T18:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902256/onterechte-ingreep-van-var-peeters-laat-zich-uit-na-anderlecht-cercle.html)


        RSC Anderlecht kroop zondag door het oog van de naald tegen Cercle Brugge. Het won met 2-1 van de rode lantaarn. Achteraf was er veel te doen om het afgekeurde doelpunt van Cercle Brugge. Onterecht volgens Bob Peeters.
      
In de tweede helft kon Lyle Foster nog een doelpunt scoren, maar zijn treffer werd na een ingreep van de VAR afgekeurd. De videoscheidsrechter (Wesley Alen) vond dat Foster de bal uit de handen van Hendrik Van Crombrugge had getikt.
Een moeilijke beoordeling en volgens Peeters misschien niet eens de juiste. "Ik had op een gegeven moment de indruk dat Van Crombrugge de bal lost en Foster de bal daarna pas raakt", vertelt hij bij Play Sports.
Volgens hem mocht de VAR dus niet ingrijpen."Het is de vraag wat als eerste gebeurt. En we kunnen wel blijven discussiÃ«ren, maar het is geen clear error. Dus als je de regels volgt moet Laforge bij zijn beslissing blijven", aldus de trainer van KVC Westerlo.
"We hebben ook meerdere herhalingen moeten bekijken en bij die laatste zie je dat Van Crombrugge de bal inderdaad vast heeft. Maar dan wordt het beeld stilgezet, pas als ze dit laten doorlopen kan je het echt weten", besluit Peeters.
