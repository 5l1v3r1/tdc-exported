
# Mazzu baalt na Liverpool-KRC Genk: “De groep had een punt verdiend”

Published at: **2019-11-06T09:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902609/mazzu-baalt-na-liverpool-krc-genk-we-hadden-een-punt-kunnen-pakken-.html)


        KRC Genk hield het spannend tegen Liverpool. Uiteindelijk konden de Limburgers niet stunten en bleef het bij 2-1 voor The Reds. Na afloop sprak coach Felice Mazzu over de wedstrijd tegenover Sporza.
      
Mazzu had een tactisch plannetje klaar tegen Liverpool. "In competitiewedstrijden tegen Sheffield en Manchester United hadden we gemerkt dat Liverpool het moeilijk heeft tegen een 5-mansdefensie, daarom zijn we met een gelijkaardig plan aan de match begonnen.”
De coach van KRC Genk baalt. “We hadden een punt kunnen pakken, Heynen en Maehle waren er dichtbij. Dat had de groep ook verdiend, we hebben een intelligente match gespeeld. Zondag moeten we winnen van Gent. Ook daar zullen we een plan voor opstellen."
