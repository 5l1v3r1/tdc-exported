
# Velký městský okruh v Brně: tunel pro tramvaje začnou razit už příští rok

Published at: **2019-11-05T12:13:00+00:00**

Author: **Pavla Hloušková**

Original: [Deník.cz](https://www.denik.cz/regiony/velky-mestsky-okruh-tunel-pro-tramvaje-zacnou-v-zabovreske-razit-uz-pristi-rok-20191105.html)

V dokončení obřího projektu však už někteří řidiči nevěří. „Stejně se ho nedožijí ani naše děti ani vnoučata. Stačí se podívat na to, kdy měl být hotový most a pořád tam hrabou a dělají. Postavili na jedné straně opěrnou zeď a na druhé už je jak dlouho co? Planina,“ kritizoval na sociální síti třeba Zdeněk Homolka.
Zatímco první etapu stavby zbrzdilo odvolání spolku Voda z Tetčic, u druhé silničáři skluz nepředpokládají. „Jsem rád, že máme všechna stavební povolení bez průtahů,“ komentoval ředitel brněnského závodu Ředitelství silnic a dálnic David Fiala.
VMO Žabovřeská- začátek výstavby: 1. etapa v říjnu 2018, 2. v dubnu 2020- hlavní stavby: oprava mimoúrovňové křižovatky Kníničská, rozšíření Žabovřeské ulice na čtyři pruhy, tunel pro tramvaje- délka: 1800 metrů- náklady: 2,4 miliardy korun, z toho město 184 milionů
Součástí záměru, který začne v dubnu, je ražba tunelu pro tramvaj zhruba v úrovni Kamenomlýnského mostu. „V této fázi postavíme lávku, která propojí levý břeh řeky Svratky a Wilsonův les, zajistíme výsadbu zeleně a další úpravy za víc než třináct milionů korun. Také zajistíme úpravu novogotické kaple svatého Antonína z roku 1884,“ informovala brněnská primátorka Markéta Vaňková.
V plánu je svatostánek nově zasvětit i svaté Barboře.
Jak už Brněnský deník Rovnost informoval, kvůli pracím na této části okruhu začne příští rok v září dvouletá výluka tramvajové dopravy do brněnské Bystrce. „Díky ní celková výstavba okruhu v tomto úseku zrychlí a řidiči projedou plynuleji. Dosud se totiž v Žabovřeské ulici tvořily zvláště v dopravní špičce dlouhé kolony,“ vysvětlil brněnský radní pro dopravu Petr Kratochvíl.
