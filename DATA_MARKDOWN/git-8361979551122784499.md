
# Кіпр відкликає громадянство у 26 власників «золотих паспортів»

Published at: **2019-11-06T15:25:00+00:00**

Author: ****

Original: [НВ](https://nv.ua/ukr/world/countries/gromadyanstvo-kipru-skandal-navkolo-zolotih-pasportiv-50051988.html)

Про це повідомляє Reuters.
Отримання громадянства після скандалу з «золотими паспортами» буде посилено.
«Сьогодні Кабінет міністрів підтвердив прихильність уряду суворому дотриманню умов інвестиційної програми Кіпру», — заявив міністр внутрішніх справ Кіпру Константінос Петрідіс.
Очільник МВС Кіпру не розкрив національності або особи іноземців, чиє кіпрське громадянство буде відкликано. За даними кіпрських джерел Reuters, в цю групу входять дев’ять росіян, вісім камбоджійців, п’ять громадян Китаю, два кенійця, один малайзієць і один іранець.
Скандал навколо кіпрського громадянства за інвестиції спалахнув після розслідування Reuters, в якому розкрили схему отримання «золотих паспортів». Серед власників кіпрських паспортів називають оточення прем'єр-міністра Камбоджі Хун Сена.
За даними кіпрської газети Politis, малайзійський фінансист Лоу Таєк Джо, якого звинувачують у розкраданні декількох мільярдів доларів в державному фонді 1Malaysia Development Berhad, є ще одним власником «золотого паспорта».
З 2013 року на Кіпрі діє схема отримання громадянства за інвестиції. За 2 млн євро інвестицій можна «купити» паспорт і безвізові поїздки по всьому Європейському Союзу.
