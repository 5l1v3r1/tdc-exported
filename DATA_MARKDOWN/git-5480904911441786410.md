
# Na Mladoboleslavsku narazila dvě auta do stromu, několik zraněných

Published at: **2019-11-02T14:31:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/na-mladoboleslavsku-narazila-dve-auta-do-stromu-nekolik-zranenych/1816340?utm_source=rss&utm_medium=feed)

Mladá Boleslav/Kolín - U obce Ledce na Mladoboleslavsku se dnes odpoledne staly dvě dopravní nehody. Jen několik minut po sobě narazila dvě auta na stejném místě do stromu. Při nehodách se zranilo několik lidí, někteří z nich těžce, na místě zasahují vrtulníky záchranářů, řekla ČTK policejní mluvčí Jana Šteinerová.
Podle prvotních informací se v jednom autě těžce zranil jeden člověk, v druhém autě jsou těžce zranění dva lidé. Další lidé mají lehčí zranění.
Nehoda se stala na silnici mezi obcemi Ledce a Žerčice, silnice je v místě uzavřena.
Na obchvatu Kolína nedaleko obce Nebovidy se dnes odpoledne čelně srazila dvě auta. Jeden člověk zemřel, další je v péči záchranářů. Silnice je uzavřená, řekla ČTK mluvčí středočeských hasičů Tereza Fliegerová.
Nehoda se stala po 13:00. Příčiny a okolnosti havárie vyšetřuje policie, na místě je podle policejní mluvčí Jany Šteinerové také vrtulník záchranářů.
