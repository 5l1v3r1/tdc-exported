
# Pidocchi, come eliminarli in modo efficace

Published at: **2019-11-07T22:00:00+00:00**

Author: **Cristina Marrone**

Original: [Corriere della Sera](https://www.corriere.it/salute/pediatria/cards/pidocchi-come-liberarsene-modo-efficace/dove-si-diffondono-pidocchi_principale.shtml)

Con la riapertura delle scuole torna l’incubo dei pidocchi, infestazione molto «contagiosa». I più colpiti sono i bambini, perché poi, con la pubertà, la produzione di sebo, acidifica il cuoio capelluto e lo rende un microambiente meno adatto alla vita del pidocchio. «Non è vero che prediligono chi ha una scarsa igiene personale - puntualizza Stefano Veraldi, direttore della Scuola di Specializzazione in Dermatologia e Venereologia dell’Università di Milano -. Senza dubbio è più facile prenderli se si frequentano luoghi affollati e se si sta in comunità come asili, scuole e colonie». Secondo alcuni studi raramente i pidocchi si annidano tra i capelli dei bambini di colore, ma preferiscono aggredire i capelli con una sezione rotondeggiante (caucasica) perché questi piccoli insetti riescono ad aggrapparsi meglio con le loro zampine
