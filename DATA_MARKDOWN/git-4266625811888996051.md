
# Іран закликає США повернутися до ядерної угоди

Published at: **2019-11-02T04:10:00+00:00**

Author: ****

Original: [ZIK.UA](https://zik.ua/news/2019/11/02/iran_zaklykaie_ssha_povernutysya_do_yadernoi_ugody_1682113)


        Міністр закордонних справ Ірану Мохаммад Джавад Заріф закликав Сполучені Штати Америки повернутися до умов ядерної угоди 2015 року.
      
Про це повідомляє офіційна сторінка Зафіра у Twitter.
Таким чином, голова МЗС Ірану прокоментував повідомлення про нові санкції, які Державний департамент США запровадив проти Тегерану.
Він назвав запровадження санкційних обмежень «економічним тероризмом», який «лише доводить максимальний провал політики «максимального тиску».
«США можуть накласти санкції на кожного чоловіка, жінку та дитину, але іранці ніколи не скоряться цькуванню. Замість закопувати себе ще глибше, США повинні відмовитися від провальної політики та повернутися до СКПД (Спільний комплексний план дій, також відомий як «ядерна угода» між Іраном і низкою держав, в тому числі США – ред.)», – написав Зафір.
Нагадаємо, 1 листопада у Сполучених Штатах Америки запровадили санкції проти будівельного сектора Ірану.
 
