
# 18-годишна шофьорка от Пловдив направи беля в друг град

Published at: **2019-11-04T08:10:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/18-godishna-shofyorka-ot-Plovdiv-napravi-belya-v-drug-grad-910940)

Произшествие е станало на кръстовището между булевард "Раковски“ и улица "Дунав“ в Хасково, съобщават от Областната дирекция на МВР.
18-годишна водачка от Пловдив на лек автомобил "Шкода“ при навлизане в кръстовището с маневра завой наляво е отнела предимството на движещия се по "Раковски“ лек автомобил "Ауди“, шофиран от 25-годишен хасковлия.
От удара е пострадала возещата се в леката кола 39-годишна жена от Хасково, която е с контузия на главата и шийните прешлени. Съставен е акт. Инцидентът е станал вчера в 13,30 часа.
