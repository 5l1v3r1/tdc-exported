
# Ανθρώπινο χέρι βρέθηκε σε κοιλιά καρχαρία – Το αναγνώρισαν από τη βέρα στα δάχτυλά του

Published at: ****

Author: ****

Original: [CNN.gr](https://www.cnn.gr/news/kosmos/story/196546/anthropino-xeri-vrethike-se-koilia-karxaria-to-anagnorisan-apo-ti-vera-sta-daxtyla-toy)

Newsroom, CNN Greece 11:04 , 07 November 2019
Πρόκειται για έναν τουρίστα από τη Σκωτία, ο οποίος παραθέριζε μαζί με τη γυναίκα του στο νησί, και τα ίχνη του χάθηκαν το περασμένο Σάββατο. 
Σύμφωνα με δημοσίευμα της Daily Mail, ο 44χρονος κολυμπούσε μόνος του στα νερά του Hermitage Lagoon το Σάββατο. Καθώς δεν επέστρεψε ποτέ στην ακτή, η γυναίκα του ειδοποίησε τις Αρχές και αμέσως ξεκίνησε επιχείρηση για τον εντοπισμό του με τη συμβολή πλωτών και εναέριων μέσων, χωρίς να φέρει αποτελέσματα.
Την Τετάρτη οι Αρχές εντόπισαν έναν καρχαρία να κολυμπάει πολύ κοντά στις ακτές και προχώρησαν στη θανάτωσή του, καθώς αποτελούσε απειλή για τους λουόμενους. Από την αυτοψία που διενεργήθηκε στο νεκρό ζώο, εντοπίστηκε το χέρι του άτυχου τουρίστα.
Αναμένεται να γίνει και εξέταση DNA στο χέρι, ωστόσο η γυναίκα του 44χρονου φέρεται να αναγνώρισε την βέρα που υπήρχε πάνω του. Μέχρι στιγμής δεν έχει εντοπιστεί η υπόλοιπη σορός του 44χρονου.

        Διαβάστε επίσης
      
