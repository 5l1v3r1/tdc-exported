
# 02 Kasım 2019 günlük burç yorumları

Published at: **2019-11-02T05:00:24+00:00**

Author: **Filiz Özkol**

Original: [Posta](https://www.posta.com.tr/yazarlar/filiz-ozkol/02-kasim-2019-gunluk-burc-yorumlari-2216390)

KOÇ: Maddi konularda isteğiniz hiç bitmiyor. Satın almayı düşündüğünüz şeylere sınır koymalı ve bütçenizi dengeleme konusunda dikkatli davranmalısınız. Kardeşlerle ilgili konular ve ilginçlikler gündeme gelecektir.
BOĞA: Bazı konuların yer aldığı ve kafanızda şekillendirdiğiniz çalışmaların ön sunumunu sergiliyor ve kendinize güvenmek istiyorsunuz. Aşk gezegeni Venüs karşıt evinizde ilerlerken özel zevkler söz konusu olabilir.
İKİZLER: Kişiselliğinizi ön plana çıkaracağınız ortamlarda bulunacak ve kendinizi daha iyi hissetmenize neden olacak konuşmalar yapacaksınız. Takıntılı yönlerinizin sizi olumlu yönlendirdiğini biliyorsunuz.
YENGEÇ: Bugün yakınlarınızın size ihtiyacı olacak ve onlara yardım edeceksiniz. Kariyerinizle ilgili mesleki çalışmalarına hız kazandırmak isteseniz de gerekli donanımı sağlamak için üstlerinizden fikir almanız gerekiyor.
ASLAN: Bilinçaltınız yoğun. Düşünce yumağı içindesiniz ve gizli planlarınızın varlığı sizi başkalarına göre daha karizmatik ve ilginç yapıyor. Çevrenizdeki kişilerin istekleri karşısında sizi üzen konulardan uzaklaşmalısınız.
BAŞAK: Karşıt ilham veren Neptün’den olumlu etkiler alıyorsunuz. Uzun yollarda sizi bekleyen dostlarınızdan beklediğiniz haberleri alacaksınız. Siz ideallerinize uygun kişilerle çalışın. Bugün başarı konusunda güçlük çekmeyeceksiniz.
TERAZİ: Sezgilerinize her konuda güvenin. Bulunduğunuz şartları gözden geçirmeden karar almamanız başarınızı daha da güçlendiriyor. Beklediğiniz haberlerde sürpriz gelişmelere neden olacak olaylarla karşılaşacaksınız.
AKREP: Duygusal davranmak istemediğiniz halde bugün her şey üstünüze gelecek. Çevrenizde size baskıcı tavırlar takınan kişiler var ve onlarla mücadele etmek zorunda kalacaksınız. Planlarınızı gözden geçirmelisiniz.
YAY: Güçlü ilişkileri seviyorsunuz. Sezgilerinizi kullanmanız sayesinde başarıyı hızlı yakalayacaksınız. Mesleki konularda istediğiniz her türlü şartı karşı tarafa kabul ettireceksiniz. Doğrularınızdan taviz vermemelisiniz.
OĞLAK: Disiplinli hareket etmek istiyorsanız bazı kuralları kendiniz koymalı ve ne pahasına olursa olsun, aşmamaya çalışmalısınız. Bugün rutin işlerinizde fazla detaycı davranacak ve çevrenizde değişim rüzgarları estireceksiniz.
KOVA: Alışkın olmadığınız bir durum söz konusu. Bugün harcamalar konusunda planlı ve programlı gitmeniz gerekiyor. Bazıları için olağan olan bu durum size ters ve sıkıcı gelecektir. İnatçı ve mantıklı yönlerinizi ortaya çıkaracak.
BALIK: İş konularında başarınız gayet iyi gidiyor. Bugün isteklerinizi karşı tarafa yansıtırken doğru kararlar peşindesiniz ve sonradan sizi zorda bırakacak işler yapmak istemiyorsunuz. Bencillikle suçlanabilirsiniz.
