
# 10-годишен сви моторен трион и инструменти от къща в Добричко

Published at: **2019-11-06T14:14:00+00:00**

Author: **Красимир Ангелов**

Original: [Dnes.bg](https://www.dnes.bg/crime/2019/11/06/10-godishen-svi-motoren-trion-i-instrumenti-ot-kyshta-v-dobrichko.428746)

10-годишно дете открадна моторен трион и други електрически инструменти от къща в добричко село, съобщават от Областната дирекция на МВР.На 5 ноември, около 10:45 часа, е получено съобщение за извършена взлома кражба от пристройка, находяща се в частен имот на територията на село Малина.По данни на тъжителя е извършена кражба на моторен трион, 2 броя моторни коси и два броя ръчни електрически инструмента. От проведените незабавни разследващи мероприятия е установен извършителя на деянието – 10-годишно момче от същото село. Вещите, обект на посегателството, са установени и иззети по надлежния ред. Работата по случая продължава.
