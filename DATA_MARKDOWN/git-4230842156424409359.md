
# Масовий мор риби на Херсонщині: причина загибелі 2 млн особин

Published at: **2019-11-04T12:33:25+00:00**

Author: ****

Original: [ФАКТИ](https://fakty.com.ua/ua/ukraine/20191104-masovyj-mor-ryby-na-hersonshhyni-prychyna-zagybeli-2-mln-osobyn/)

У Херсонській області у Голопристанському районі загинуло понад два млн особин риби.
На території кар’єру Херсонського морського торгового порту, де видобувають пісок, загинуло більше 2 млн особин риби. Це не остаточна цифра, підрахунок збитків ще ведеться.
Для з’ясування причини масової загибелі риби були відібрані проби води. Їх доставлять до Одеси для проведення лабораторних досліджень. Попередня причина мору риба – вибух пласта піску на глибині кар’єру, у результаті чого вийшов сірководень.

        Читайте: 
        Місячний календар рибалки на осінь 2019
      
На території кар’єру відчувається сильний запах сірководню, а за територією його немає.
На місці події працювали представники департаменту екологічної інспекції Чорного моря, слідчо-оперативна група Голопристанського відділення поліції. Для з’ясування причин того, що спричинило масову загибель риби будуть залучені представники Держпраці, оскільки є підозра, що був порушений процес видобутку піску.
Попутько наголосив на необхідності проведення моніторингу місцевих ринків Держпродпотребслужбою, щоб не допустити продажу загиблої риби, оскільки місцеві жителі їдуть на місце мору збирати рибу.
Нагадаємо, що уряд планує переглянути низку податків і ввести податок на шкідливі викиди.
