
# ต้นสังกัดย้ำชัดไม่เรียกรับเงิน ยันไม่ได้หากินจับลิขสิทธิ์!

Published at: **2019-11-06T12:01:00+00:00**

Author: ****

Original: [เดลินิวส์](https://www.dailynews.co.th/regional/740345)


        บริษัทต้นสังกัดออกแถลงการณ์ยืนยันย้ำชัด ไม่มีนโยบายเรียกรับเงิน ไม่ได้หารายได้จากการจับลิขสิทธิ์ผิดกฎหมาย หลังชาวเน็ตแห่กดดันเอาผิดเจ้าหน้าที่จับเด็กทำกระทงการ์ตูน!
      
จากกรณีตัวแทนบริษัทลิขสิทธิ์การ์ตูนชื่อดังจับกุม ด.ญ. เอ (นามสมมุติ) อายุ 15 ปี ที่ทำกระทงลวดลายการ์ตูนขายหารายได้พิเศษ โดยเรียกค่าเสียหาย 50,000 บาท แต่เจรจาตกลงจ่ายค่าเสียหายเหลือแค่ 5,000 บาท แล้วถอนแจ้งความ ภายหลังมีการนำเรื่องราวดังกล่าวไปแชร์ทำให้เกิดกระแสวิพากษ์วิจารณ์เป็นวงกว้าง โดยนักกฎหมายต่างยืนยันว่า การจับลิขสิทธิ์ดังกล่าวเป็นการจ้างให้ทำถือว่าไม่ใช่ผู้เสียหาย และยังเข้าข่ายกรรโชกทรัพย์ ทำให้มีเหยื่อที่โดนในลักษณะเดียวกันทยอยเข้าแจ้งความ จนกลายเป็นที่วิพากษ์วิจารณ์อย่างรุนแรงในโลกออนไลน์นั้นล่าสุดเมื่อวันที่ 6 พ.ย. บริษัท ที.เอ.ซี. คอนซูเมอร์ จำกัด (มหาชน) ได้ออกแถลงการณ์ระบุ "แถลงการณ์ฉบับที่3 บริษัท ที.เอ.ซี. คอนซูเมอร์ จำกัด (มหาชน) ในฐานะตัวแทนลิขสิทธิ์ของบริษัท San-X ประเทศญี่ปุ่น อย่างถูกต้องตามกฎหมาย ตามที่ปรากฏในคำแถลงการณ์ฉบับที่ 1 และ 2 แล้วนั้น" ขณะนี้ เนื่องจากมีข้อมูลข่าวสารซึ่งอาจทำให้เกิดความสงสัยหรือสับสนต่อสาธารณชนโดยทั่วไป บริษัท ที.เอ.ซี. คอนซูเมอร์ จำกัด (มหาชน) ขอยืนยันว่า ทางบริษัทฯ มิได้นิ่งนอนใจกับเหตุการณ์ที่เกิดขึ้น ขณะนี้ทางฝ่ายบริหาร ฝ่ายกฎหมาย และเจ้าหน้าที่ที่เกี่ยวข้องของบริษัท กำลังทำงานอย่างหนักในการรวบรวมข้อมูลและหลักฐานต่าง ๆ เพื่อให้ได้ข้อเท็จจริงที่ถูกต้องชัดเจนที่สุด เนื่องจากเรื่องดังกล่าวเป็นเรื่องละเอียดอ่อน เกี่ยวข้องกับข้อกฎหมาย ผู้เสียหายเป็นเยาวชน และเป็นเรื่องราวที่สังคมให้ความสนใจ "ทั้งนี้ บริษัทฯ ขอยืนยันว่าไม่มีนโยบายเรียกรับเงิน ไม่ได้มีรายได้มาจากการจับลิขสิทธิ์ผิดกฎหมาย และไม่มีส่วนเกี่ยวข้องกับเหตุการณ์ที่เกิดขึ้นตามข่าวแต่อย่างใด" บริษัทฯ มุ่งมั่นที่จะดำเนินการอย่างถูกต้องและเป็นธรรม โดยยึดหลักการกำกับดูแลกิจการที่ดี...
ขอบคุณภาพและข้อมูลจาก @TACConsumerข่าวที่เกี่ยวข้อง..-'แก๊งจับลิขสิทธิ์'อ่วมแน่ ส่อโดนโทษหนักผู้เสียหายเพียบ-"วีรศักดิ์"จี้สินค้าลิขสิทธิ์ เลือกตัวแทนดี-ประวัติไม่เสื่อม
