
# 'Anderlecht lijkt wel Make A Wish, het is net zo vertederend als pijnlijk'

Published at: **2019-11-01T07:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901913/-anderlecht-lijkt-wel-make-a-wish-het-is-net-zo-vertederend-als-pijnlijk-.html)


        Anderlecht slaagde er donderdag niet in om de drie punten over de streep te trekken tegen KAA Gent. Het werd uiteindelijk 3-3. Stephan Keygnaert van Het Laatste Nieuws ziet een schrijnend gebrek aan maturiteit bij Anderlecht.
      
'Acht (8!) knapen die donderdagavond aan de aftrap verschenen bij Anderlecht zijn tweeëntwintig jaar of jonger – misschien zijn sommigen zelfs nog maagd', aldus de chef sport. 'Dat is veel te veel van het goede, en in het minst om op constante basis – en met een ideaalbeeld over voetbal – te kunnen concurreren voor de prijzen. Het mentale en fysieke verval loert voortdurend om de hoek. RSC Anderlecht is een droomfabriek. Make A Wish. Dat is net zo vertederend als pijnlijk.'
Anderlecht gaf een zekere zege zo nog knullig weg. 'Het penaltydoelpunt in twee tijden van Yaremchuk (3-2) kwam er weliswaar nog na ongelukkig handsspel, maar de gelijkmaker in de 94ste minuut is onvergeeflijk. Dompé werd alleen gelaten in de hoek van het strafschopgebied – hij zette voor – en Plastun mocht moederziel alleen aan de tweede paal inkoppen: hij scoorde (3-3).'
Keygnaert weet dat Anderlecht nog véél tijd nodig heeft. 'De maquette óógt mooi – heus wel. Maar Anderlecht is te groen achter de oren – het mist métier om wedstrijden over de streep te trekken. Boys have to become men.'
