
# Kenyai győzelem a New York-i maratonon

Published at: **2019-11-03T20:25:20+00:00**

Author: **Károly Szilágyi**

Original: [euronews](https://hu.euronews.com/2019/11/03/kenyai-gyozelem-a-new-york-i-maratonon)

Geoffrey Kamworor nyerte az idei New York Marathont. A kenyai futó 2 óra 8 perc 13 másodperc alatt teljesítette a 42 kilométeres távot, ezzel 2017 után másodszor is megnyerte a tekintélyes versenyt. Féltávnál még együtt volt az élboly, de a félmaratoni világcsúcstartó Kamworor az utolsó tíz kilométeren 29 perc 14 másodperces iramot diktált, és végül 23 másodperccel megelőzte Albert Korirt.
A nőknél szintén kenyai győzelem született, Joyciline Jepkosgei élete első maratoni versenyén 2 óra 22 perc 38 másodperces eredményt ért el. A 25 éves futó 54 másodperccel előzte meg Mary Keitanyt.
A kerekesszékesek között a férfiaknál az amerikai Daniel Romanchuk, a nőknél a svájci Manuel Schär győzött.
