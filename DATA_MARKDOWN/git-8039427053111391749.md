
# అమ్మకాల జోరుతో జియో సంచలన నిర్ణయం!

Published at: **2019-11-01T21:37:10+00:00**

Author: ****

Original: [Andhrajyothy](https://www.andhrajyothy.com/artical?SID=943764)

Ph: 88865 47666ప్రవేశం ఉచితం ADVT
న్యూఢిల్లీ: జియోఫోన్ దివాళీ 2019 ఆఫర్‌ను మరో నెలరోజుల పాటు పొడిగిస్తున్నట్టు రిలయన్స్ జియో శుక్రవారం ప్రకటించింది. నవంబర్‌ నెల మొత్తం ఈ ఆఫర్ అందుబాటులో ఉంటుందని కంపెనీ ఓ ప్రకటనలో వెల్లడించింది. గత మూడు వారాల్లో ఈ ఆఫర్‌కు వినియోగదారుల నుంచి అద్భుత స్పందన వచ్చిన నేపథ్యంలో ఈ నిర్ణయం తీసుకున్నట్టు తెలిపింది. దసరా, దీపావళి పండుగల సీజన్ సందర్భంగా ఈ ఆఫర్ కింద జియో రూ.1500 విలువ చేసే జియోఫోన్లను రూ.699కే అందిస్తోంది. దివాళీ ఆఫర్ కింద జియో ఫోన్ కొనుక్కోలేకపోయిన ఫీచర్ ఫోన్ వినియోగదారులు మరో నెల రోజుల పాటు ఈ ఆఫర్‌ను వినియోగించుకోవచ్చు. కాగా ఈ ఆఫర్‌తో పెద్ద సంఖ్యలో 2జీ ఫీచర్ ఫోన్ వినియోగదారులు జియోఫోన్ పరిధిలోకి వస్తారని కంపెనీ యోచిస్తోంది. 4జీ డివైజ్ ప్లాట్‌ఫాంలో కూడా అగ్రగామిగా కొనసాగాలని ఆశిస్తోంది.
