
# Кремль: Путін готовий до «нормандської» зустрічі за термінової необхідності

Published at: **2019-11-04T00:20:58+00:00**

Author: ****

Original: [ГЛАВКОМ](https://glavcom.ua/news/kreml-putin-gotoviy-do-normandskoji-zustrichi-pri-terminoviy-neobhidnosti-637407.html)

Президент Росії Володимир Путін зацікавлений у проведенні зустрічі з лідерами Німеччини, Франції та України у «нормандському форматі» за умови термінової необхідності.
Про це заявив прессекретар глави російської держави Дмитро Пєсков в ефірі телеканалу «Росія-1» у неділю, повідомляє «Тасс».
«Президент неодноразово повторював, в тому числі й на конференції у Будапешті, він готовий до будь-яких зустрічей, він зацікавлений у продовженні самітів у «нормандському форматі», але він чекає результатів підготовки та чекає, коли умови безпосередньо приведуть нас до термінової необхідності зустрічі лідерів «нормандського формату», - сказав він.
Раніше Пєсков заявляв, що підготовка саміту «нормандської четвірки» ускладнилася через нові підходи і запити «однієї зі сторін».
 Нагадаємо, президент Росії Володимир Путін в ході розмови з канцлером Німеччини Ангелою Меркель висунув ряд вимог до саміту нормандської четвірки. Російський лідер наполягає на імплементації «формули Штайнмаєра» в українське законодавство, а також на розведенні сил у Петровському і Золотому.
Також у Росії озвучили нову умову для зустрічі Нормандської четвірки.
Раніше міністр закордонних справ Росії Сергій Лавров заявив, що «формула Штайнмаєра» є «компромісним варіантом» виконання Мінських угод.
Як повідомлялося, Берлін підтвердив намір провести саміт Нормандської четвірки.
За словами Ангели Меркель, зустріч планується в Парижі.
Також президент Володимир Зеленський розповів, про що йтиметься на зустрічі Нормандської четвірки.
