
# Marsej pobedio vicešampiona, Depaj doneo trijumf “lavovima“ u Tuluzu

Published at: **2019-11-02T22:20:41+00:00**

Author: **Darko**

Original: [Sportska centrala](https://www.sportskacentrala.com/2019/11/02/marsej-pobedio-vicesampiona-depaj-doneo-trijumf-lavovima-u-tuluzu/)

Iznenađenje kola u francuskoj Ligi 1 dogodilo se u petak kada je PSŽ izgubio od Dižona, pa su večerašnji rezultati, manje-više, očekivani.
U prvom meču dana Olimpik je na Velodromu pobedio vicešampiona Francuske, ekipu Lila, rezultatom 2:1. Svi golovi postignuti su u drugom poluvremenu, preko Sansona i autogolom Gabrijela domaći su stekli dva gola prednosti, a pogodak Soumaroa bio je dovoljan samo da se poraz Lila ublaži. Za ekipu iz Marseja od 74. minuta igrao je Nemanja Radonjić.
Najuzbudljivije je bilo u Tuluzu gde je Lion slavio 3:2 i vezao drugu uzastopnu pobedu. Domaćin je dva puta vodio, strelci su bili Sanogo i Lopez, koji je pogodio sopstevnu mrežu. Ali su Depaj i Dembele sustizali prednost Tuluza. I kada se očekivao remi, Memfis Depaj je pogodio iskosa sa leve strane u 95. minutu i svom timu doneo važan trijumf.
Strazbur, našeg Stefana Mitrovića, poražen je minimalnim rezultatom na gostovanju kod Anžea. Utakmica između Nima i rena je odložena zbog velikih padavina.
Marsej – Lil 2:1(0:0)Amijen – Brest 1:0(1:0)Mec – Monpelje 2:2(1:0)Anže – Strazbur 1:0(1:0)Tuluz – Lion 2:3(1:1)Nim – Ren – odloženo zbog kiše
