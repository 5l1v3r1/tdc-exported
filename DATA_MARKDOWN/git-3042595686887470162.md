
# «United er langt ifra å bli gjenfødt under Ole»

Published at: **2019-11-03T12:03:58+00:00**

Author: **Christian M. Hugsted (I England)**

Original: [Dagbladet.no](https://www.dagbladet.no/sport/united-er-langt-ifra-a-bli-gjenfodt-under-ole/71777347)

MANCHESTER (Dagbladet): Manchester United landet med et brak mot Bournemouth, etter å ha vært høyt oppe den siste halvannen uka.
Etter tre strake borteseire var det nok noen som friskmeldte de røde, men kampen mot Eddie Howes menn viser at det kommer til å gå i bølgedaler med dette United-laget.
«Det var tilbake til virkeligheten for Manchester United. Ole Gunnar Solskjær kan ha trodd at laget hans hadde forbedret seg etter tre seire på rad, men denne viljeløse forestillingen beviste det fansen har mistenkt hele tiden - at problemene er mye større enn som så», skriver Gary Jacob i The Times.
Lokalavisa Manchester Evening News skriver:
«United viser at de er langt ifra å bli gjenfødt under Ole.»

        Avisa peker på at det bare tok to uker før den nye boblen med optimisme sprakk, og at det ikke skal mye til før dette United-laget «flørter med katastrofe».
      
Manchester United står med flere tap (fire) enn seire (tre) i Premier League denne sesongen. 13 poeng er den laveste poengsummen laget har tatt på denne tiden av sesongen siden 1986/87.
Som journalist Andy Mitten skriver på Twitter:
«De gjør det bedre i cuper, men tre seire på de elleve første kampene i ligaen er helt elendig.»
