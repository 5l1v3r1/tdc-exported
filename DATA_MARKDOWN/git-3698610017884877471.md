
# Альварес нокаутував Ковальова і став чемпіоном WBO в напівважкій вазі

Published at: **2019-11-03T10:26:00+00:00**

Author: ****

Original: [DT.ua](https://dt.ua/SPORT/alvares-nokautuvav-kovalova-i-stav-chempionom-wbo-v-napivvazhkiy-vazi-328318_.html)

Сауль Альварес (53-1-2, 36 КО) в Лас-Вегасі нокаутував росіянина Сергія Ковальова (34-4-1, 29 КО) і став чемпіоном світу у напівважкій вазі за версією WBO.
Поєдинок проходив з перемінним успіхом і був складним для оцінювання, а результат бою вирішив найсильніший нокаут Альваресом Ковальова в 11-му раунді.
Зазначимо, що двоє суддів на момент початку 11-го раунду віддавали перемогу Альваресу – 96:94, 96:94. Третій суддя нарахував нічию – 95:95.
Таким чином, Сауль Альварес виграв титул за версією WBO в напівважкій вазі і став чемпіоном світу у чотирьох вагових категоріях.
"Дуже вдячний всім. Цей бій — лише крок у моїй кар'єрі, оскільки я пишу велику історію. Це я можу гарантувати. План на бій? В першу чергу, треба було мати терпіння. Я усвідомлював, що піде п'ять, шість, сім раундів на те, щоб пристосуватися до цього поєдинку.
Я - новачок у цій вазі, для мене це нові відчуття. Це був дуже рівний бій, Ковальов добре захищався. Але я прекрасно розумів, чим усе завершиться. Все сталося саме так, як я планував", - прокоментував свою перемогу Канело.
Раніше повідомлялося про те, що мексиканський боксер Канело підписав рекордний контракт в історії спорту.
