
# ترامپ رقیب دموکرات خود را «سگ» خطاب کرد!

Published at: **2019-11-02T12:17:00+00:00**

Author: ****

Original: [جامعه خبری تحلیلی الف](https://www.alef.ir/news/3980811082.html)

رئیس‌جمهوری آمریکا در واکنش به خروج یکی از رقبای دموکرات خود از گردونه انتخابات ۲۰۲۰، مدعی شد: او مانند یک سگ رفت.
به گزارش مهر، بی‌بی‌سی گزارش داد، تنها ساعاتی پس از آنکه «بتو اوروکه» نامزد دموکرات رقابت ۲۰۲۰ آمریکا از تداوم حضور در چرخه انتخاباتی انصراف داد؛ دونالد ترامپ رئیس‌جمهوری این کشور، وی را «سگ» خطاب کرد.
در حالی که اوروکه که از منتقدان سرسخت سیاست‌های ترامپ است به دلیل عدم جلب حمایت و منابع کافی از ادامه رقابت انصراف داد؛ رئیس‌جمهوری آمریکا مدعی شد: او مانند یک سگ میدان را ترک کرد.
گفتنی است اوروکه از منتقدان سرسخت سیاست ضد مهاجرتی ترامپ است و حادثه کشتار جمعی که در ماه آگوست در شهر «ال پاسو» رخ داد را متاثر از همین سیاست می‌داند.
البته ترامپ مثل همیشه درباره جو بایدن اصلی‌ترین رقیب دموکرات خود در عرصه انتخابات ۲۰۲۰ هم اظهارنظر کرده و او را عقب‌افتاده ذهنی نامید که مثل صخره‌ای در حال سقوط است!
