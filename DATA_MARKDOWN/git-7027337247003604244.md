
# صعود پاری‌سن‌ژرمن، جشنواره گل رئال و تساوی سیتی

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697162/%D8%B5%D8%B9%D9%88%D8%AF-%D9%BE%D8%A7%D8%B1%DB%8C%E2%80%8C%D8%B3%D9%86%E2%80%8C%DA%98%D8%B1%D9%85%D9%86-%D8%AC%D8%B4%D9%86%D9%88%D8%A7%D8%B1%D9%87-%DA%AF%D9%84-%D8%B1%D8%A6%D8%A7%D9%84-%D9%88-%D8%AA%D8%B3%D8%A7%D9%88%DB%8C-%D8%B3%DB%8C%D8%AA%DB%8C)

لیگ قهرمانان اروپا با قطعی شدن صعود پاری‌سن‌ژرمن، جشنواره گل رئال مادرید و تساوی منچسترسیتی همراه شد.
به گزارش ایرنا هفته چهارم از مرحله گروهی لیگ قهرمانان اروپا، چهارشنبه شب با برگزاری ۶ دیدار پیگیری شد و از گروه نخست؛ پاریسی‌ها با تک گل «مائورو ایکاردی» برابر کلوب بروژ بلژیک به برتری دست یافته و با ۱۲ امتیاز، صعود زودهنگام خود به مرحله حذفی را جشن گرفتند.
از همین گروه، رئال مادرید اسپانیا در ورزشگاه «سیانتیاگو برنابئو» میزبان گالاتاسرای ترکیه بود و به برتری قاطع ۶ بر صفر رسید و هفت امتیازی شد.
«رودریگو» جوان ۱۸ سالِ برزیلی عملکرد درخشانی داشت و به تنهایی سه گل به ارمغان آورد تا هت‌تریک کند. «کریم بنزما» ۲ و «سرخیو راموس» نیز یک گل به‌ثمر رساندند.
از گروه سوم، منچسترسیتی انگلیس به میهمانی آتالانتا ایتالیا رفت و در حالی‌که از دقیقه ۸۲ با اخراج دروازه‌بان خود یعنی «کلودیو براوو» با ۱۰ بازیکن به کار خود ادامه داد، به تساوی یک بر یک رسید.
سیتی با این تساوی به امتیاز ۱۰ رسید و صدرنشینی باقی ماند تا فاصله‌ای با صعود نداشته باشد.
نتایج دیدارها بدین شرح است:
گروه یک/
پاری‌سن‌ژرمن (فرانسه) یک - کلوب بروژ (بلژیک) صفر
رئال مادرید (اسپانیا) ۶ - گالاتاسرای (ترکیه) صفر
گروه دوم/
ستاره‌سرخ بلگراد (صربستان) صفر - تاتنهام (انگلیس) ۴
گروه سوم/
دیناموزاگرب (کرواسی) ۳ - شاختار (اوکراین) ۳
آتالانتا (ایتالیا) یک - منچسترسیتی (انگلیس) یک
گروه چهارم/
لورکوزن (آلمان) ۲ - اتلتیکومادرید (اسپانیا) یک
پیش از این نیز، بایرن‌مونیخ و یوونتوس با غلبه بر حریفان، صعود زود هنگام خود به مرحله حذفی را قطعی کردند.
