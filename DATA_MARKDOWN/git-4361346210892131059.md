
# 
        Angelina Jolie munkáját folytatja Csősz Bogi
      

Published at: **2019-11-02T12:00:00+00:00**

Author: **K. Sz.**

Original: [www.borsonline.hu](http://www.borsonline.hu/aktualis/angelina-jolie-munkajat-folytatja-csosz-bogi/185680)


        A híres dal szerint harcban soha nem gyenge a nő, és ez a megállapítás fokozottan igaz Csősz Boglárkára. A luxusfeleség az élet több területén bizonyított már eddig is, néhány hó­nappal ez­előtt azonban súlyos döntést kellett hoznia: a török válság miatt be kellett zárnia sikeres luxuskozmetikai cégét, megválva két tucat munkatársától. 
        A híres dal szerint harcban soha nem gyenge a nő, és ez a megállapítás fokozottan igaz Csősz Boglárkára. A luxusfeleség az élet több területén bizonyított már eddig is, néhány hó­nappal ez­előtt azonban súlyos döntést kellett hoznia: a török válság miatt be kellett zárnia sikeres luxuskozmetikai cégét, megválva két tucat munkatársától.
      
A kudarctól azonban nem tört le, hanem még nagyobb energiákkal kereste az új kihívásokat, amelyek a cannes-i nemzetközi televíziós vásáron jöttek vele szembe.
– Korábban is filmproducerkedtem már, mindig is közel állt hozzám ez a feladat. Több mint száz találkozón vettem részt a négy nap alatt a vásáron, elképesztően kimerítő volt, mivel a török partnercéggel formátumokat és végleges produktumokat is vásárolunk és eladunk. Célunk, a török sorozatokat be­hozni Magyarországra és más balkáni országokba, valamint le is gyártani azok helyi verzióját – mesélte lelkesen Bogi.
Harcos énje azonban nemcsak az üzleti életben mutatkozik meg: az ENSZ jószolgálati nagyköveteként többek között az Oscar-díjas Angelina Jolie-hoz hasonlóan járja a világot és igyekszik felhívni a figyelmet a nők jogaira.
– Legutóbb Moldovában jártam, ahol még tabu a női menstruáció és a korai védekezés, ezért nagyon magas a tiniterhességek száma. Sokkoló adat, de hivatalosan a fiatal lányok 12 százaléka, valójában azonban legalább minden ötödik átesett már egy terhességen 19 éves koráig.
Nem tudnak továbbtanulni, a legtöbbjük szülei külföldön dolgoznak, a nagyszülők pedig kevésbé tudnak hatni rájuk. Ki vannak szolgáltatva, és akkor még nem is beszéltünk az ellenük elkövetett fizikai vagy szexuális erőszakról. Ezen sürgősen változtatni kell – osztotta meg tapasztalatait Bogi, aki hamarosan a török nők jogai mellett szólal fel Nairobiban.
– Törökországban is igen súlyos a helyzet: szexuális erőszak, rengeteg megszakított terhesség, komoly higiénia problémák veszélyeztetik a nőket. A célom, hogy a kismamák egészséges babákat hozzanak a világra és a terhességek tervezettek legyenek. A tervek szerint a közeljövőben Romániában, Ukrajnában és Magyarországon is felszólalok majd a nők jogaiért – tette hozzá a luxusfeleség.
