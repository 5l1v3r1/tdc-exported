
# O B-Boy Onel διεκδικεί τον τίτλο ως «Wildcard» στον Παγκόσμιο Τελικό του Red Bull BC One

Published at: **2019-11-06T15:35:59+00:00**

Author: **neolaia.gr Team**

Original: [neolaia.gr](https://neolaia.gr/2019/11/06/o-bboy-oneil-ston-dromo-gia-ton-pagosmio-teliko-tou-redbull-bc-one/)

Ο Χρήστος Ντέντης, γνωστός και ως B-Boy Onel, ρίχνεται στη μάχη για τρίτη συνεχόμενη χρονιά στο Red Bull BC One, αυτή τη φορά κατευθείαν στον τελικό αφού έχει επιλεγεί ως ένα από τα 14 Wildcard B-Boys. Στις 9 Νοεμβρίου στη Βομβάη, θα διεκδικήσει τον πολυπόθητο τίτλο του πιο γνωστού breaking διαγωνισμού στον κόσμο.
Μαζί του θα ταξιδέψει η Σίντι Τάσχος aka B-Girl “Sidi” – η 20χρονη breaker που αναδείχθηκε νικήτρια στα B-Girl Battles του ελληνικού Last Chance Cypher- και θα διεκδικήσει μια θέση στην 4άδα των B-Girl Battles του Παγκόσμιου Τελικού, καθώς και ο Δημήτρης Γρηγορίου aka B-Boy “Mighty Jim”, o breaker που με τη δημιουργικότητά του θα διεκδικήσει μια θέση στην 16άδα των B-Boys του Παγκόσμιου Τελικού.
Στο δρόμο για Βομβάη ο Onel δηλώνει πανέτοιμος για να αναμετρηθεί με τα καλύτερα B-Boys του κόσμου & έτοιμος για τη κατάκτηση του τίτλου: «Με το Red Bull BC One, το όνειρό μου έχει πραγματοποιηθεί αφού πιστεύω ότι όνειρα είναι αυτά που έχουμε από μικροί και αυτό ήταν το όνειρο μου, να διαγωνιστώ ως wildcard. Ο στόχος μου είναι να κερδίσω, πέρα από αυτό δε σκέφτομαι κάτι άλλο ακόμη.»
Έπειτα από προετοιμασία μηνών και προκριματικούς σε όλο τον κόσμο, οι καλύτεροι χορευτές είναι έτοιμοι να αναδείξουν τις ικανότητές τους στον Παγκόσμιο Τελικό του Red Bull BC One 2019, στις 9 Νοεμβρίου στο Dome Εntertainment Stadium της Βομβάης στην Ινδία. Η τριήμερη γιορτή του Hip Hop, που φέτος κλείνει 16 χρόνια πορείας, περιλαμβάνει dance workshops, battles και κορυφώνεται με την ανάδειξη δύο παγκόσμιων πρωταθλητών, αφού για δεύτερη χρονιά θα διεξαχθεί και το Red Bull BC One B-Girl World Final για τα κορίτσια που συμμετέχουν στο διαγωνισμό.

        Δείτε LIVE τον Παγκόσμιο Τελικό του Red Bull BC One στο Red Bull TV, στις 9 Νοεμβρίου, στις 18:00 ώρα Ελλάδας.
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
