
# انتصابات انتخاباتی درکهگیلویه و بویر احمد و پاسخ معاون سیاسی استاندار

Published at: **2019-11-06T12:29:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545275.html/%D8%A7%D9%86%D8%AA%D8%B5%D8%A7%D8%A8%D8%A7%D8%AA-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%AF%D8%B1%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88-%D8%A8%D9%88%DB%8C%D8%B1-%D8%A7%D8%AD%D9%85%D8%AF-%D9%88-%D9%BE%D8%A7%D8%B3%D8%AE-%D9%85%D8%B9%D8%A7%D9%88%D9%86-%D8%B3%DB%8C%D8%A7%D8%B3%DB%8C-%D8%A7%D8%B3%D8%AA%D8%A7%D9%86%D8%AF%D8%A7%D8%B1)

جمالی گفت: اگر مدیری از جایگاه خود در مورد انتصابات و با مقصود سیاسی و انتخابات سوء استفاده کرده باشد با آن مدیر متخلف برخورد خواهد شد.
به گزارش شبکه اطلاع رسانی راه دانا؛ به نقل از صبح زاگرس این روزها در برخی از ادارات استان کهگیلویه و بویر احمد تحرکاتی به چشم میخورد که بوی سوء استفاده انتخاباتی از این تحرکات به مشام میرسد.
بخشی از انتصابات در ادارات دولتی در این ماه ها به گونه ای رقم می خورد که به نظر میرسد اهداف سیاسی پشت آن نهفته است. در برخی از شهرستان ها نیز نفوذ برخی از افراد سیاسی در انتصابات بی تاثیر نبوده و از ماه ها قبل تحرکات در شهرستان های استان کهگیلویه و بویر احمد باعث جابه جایی های زیادی در ادارات این استان بوده است.   احد جمالی معاون سیاسی امنیتی استاندارکهگیلویه و بویراحمد دراین رابطه و گفت وگو با صبح زاگرس گفت: اگر مدیری  از جایگاه خود در مورد انتصابات و با مقصود سیاسی و انتخابات سوء استفاده کرده باشد با آن مدیر متخلف برخورد خواهد شد.   جمالی گفت: چنین مسائلی اگر رخ داد  آن را اطلاع دهید و ما پیگیری خواهیم کرد و اگر به این نتیجه رسیدیم که در انتصابات در هر اداره ای در استان موردی له یا علیه کسی صورت گرفت با آن برخورد می کنیم.   انتهای پیام/
