
# Касові апарати для ФОПів: заступник голови Мінекономрозвитку заявив, що його хвилюють протести через підписані Зеленським закони

Published at: **2019-11-05T16:57:00+00:00**

Author: ****

Original: [НВ](https://nv.ua/ukr/biz/markets/zastupnik-golovi-minekonomrozvitku-rozpoviv-pro-zakon-pro-kasovi-aparati-dlya-fop-novini-ukrajini-50051784.html)

Про це він розповів в інтерв'ю Радіо НВ.
«Мене це дуже турбує. Кабінетом міністрів створена координаційна рада з питань розвитку мікро- і малого бізнесу. Найближчими днями відбудеться перше засідання, де ми будемо детально розмовляти про те, що треба виправити для того, щоби вони [закони, - Ред.] запрацювали», - зазначив заступник міністра.
Відповідаючи на питання журналіста НВ про те, чи можуть відповідні закони бути змінені, Романович сказав: «Теоретично, так».
Читайте також:
Ігор ЛавриненкоСмартфон замість касових апаратів для бізнесу
Нагадаємо, 17 жовтня президент Володимир Зеленський підписав закони, які розширюють обов'язкове використання касових апаратів і програмних реєстраторів розрахункових операцій для малого бізнесу, а також запроваджують механізм кешбеку.
Закони підтримала Європейська Бізнес Асоціація. У той же час, на думку співзасновника Нової Пошти Володимира Поперешнюка, вони є свідченням того, що «нова влада пішла в наступ на бізнес». Проти виступав також власник Розетки Владислав Чечоткін.
Підписаний президентом пакет документів також викликав критику з боку самого малого бізнесу, представники якого організували 4 листопада акцію навпроти Офісу президента Врятуйте малий бізнес з вимогою скасувати відповідні закони.
