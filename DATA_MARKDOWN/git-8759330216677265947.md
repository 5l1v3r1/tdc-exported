
# Anderlecht-icoon ziet het somber in: Vraag me af hoe het met Coucke zal aflopen

Published at: **2019-11-02T11:46:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902058/anderlecht-icoon-ziet-het-somber-in-vraag-me-af-hoe-het-met-coucke-zal-aflopen-.html)


        RSC Anderlecht had tegen KAA Gent lange tijd uitzicht op een overwinning, tot de Buffalo’s in het slot nog een 3-3 gelijkspel uit de brand sleepten. Volgens oud-speler Gille Van Binst wordt het behalen van Play-Off 1 een moeilijke klus.
      
Voetballend vond Van Binst het spel van Anderlecht best ok. "Ik zag een béétje beterschap tegen Gent. Bij momenten voetbalde Anderlecht gewoon goed. Maar dat vervalt toch door het resultaat. Ze geven alweer een wedstrijd uit handen. Onder meer door het gebrek aan ervaring", opent hij in Het Laatste Nieuws.
"Play-off 1? Dan zullen ze toch niet meer te veel punten mogen verliezen, vriend. Ik zie het niet goedkomen. Het is gewoon een overgangsjaar, zoals we er de voorbije seizoenen wel meer hebben gezien. Dat mag ook eens stoppen", gaat Van Binst verder.
Ook de werking van de club wordt in twijfel getrokken. "Ik vraag me trouwens oprecht af hoe het zal aflopen met Marc Coucke. Er is geen duidelijkheid op bestuursniveau. Hetzelfde met Vincent Kompany: hoe zit het daar eigenlijk mee? Is dat nog een speler? Is hij een trainer, een manager? Niemand die het nog weet. Natuurlijk weegt dat door op een spelersgroep."
