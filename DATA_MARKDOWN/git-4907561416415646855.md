
# Firavun Tutankhamon'un hazinesine büyük ilgi

Published at: **2019-11-03T07:10:25+00:00**

Author: ****

Original: [Posta](https://www.posta.com.tr/firavun-tutankhamonun-hazinesine-buyuk-ilgi-haber-fotograf-2216557)

Firavun Tutankhamon MÖ. 14. yüzyılda Mısır’ı 9 yıl yönetmiş, 18 yaşında ölmüştü.
Kısa iktidarına karşın tüm firavunlardan daha büyük bir hazineyle gömülen Tutankhamon’un mezarı 1922’de açıldığında paha biçilmez mücevherler, Mısır tarihine ışık tutacak kitabeler bulunmuştu.
Tutankhamon’un hazinesi dün İngiltere’nin başkenti Londra’da sergiye çıktı. Özel galerideki etkinlikler tartışma yarattı.
3 boyutlu şovların düzenlendiği, hatıra kitaplarının 2 bin 500 sterline (19 bin TL) satıldığı serginin 60 sterlinlik (450 TL) biletleri kısa sürede tükendi.
Ziyaretçiler galerinin hediyelik eşya bölümüne ise akın etti. Ziyaretçiler; 10 sterline (74 TL) orijinal Mısır kumu, 7 sterline (50 TL) plastik mumya ördek, 15 sterline (110 TL) taştan oyma büst, 12 sterline (90 TL) güneş gözlüklü ölüm maskesi, 16 sterline (117 TL) metal Mısır böceği alabiliyor. Mayıs 2020’ye kadar sürecek serginin ardından hazine Mısır’a geri götürülecek.
Tek tanrılı Aten dinini kuran 4. Amemotep'in oğlu Tutankhamon, 18 yaşında hastalığına yenik düşerek hayatını kaybetti. O dönemde aile içi evliliklerin sık görüldüğü Mısır'da, kız kardeşi ile evlenen Tutankhamon, babasının izinden gitmeyerek tek tanrılı dini sonlandırdı ve Mısır'ın eski inanışına dönmesini sağladı.
Genç firavunun mezarı ise 1922 yılında Howard Carter tarafından bulundu. Krallar Vadisi'nde yer alan mezardan çıkarılan Kahire müzesinde sergileniyor.
Tutankhamon'un mezarı 1972'de Londra'da ve daha sonra ABD'de sergilenmiştir.
Diğer krallara göre oldukça gösterişli bir mezara sahip olan Tutankhamon'un, genç yaştaki sıra dışı ölümü hala gizemini koruyor. Bazı araştırmacılar, firavunun mezarının yapılışı dolayısıyla sanki aceleyle gömülmüş gibi göründüğünü belirtiyor.
Bazı araştırmacılara göre ise, başka biri için yapıldığı düşünülen mezar, genç firavun aniden ölünce oraya gömüldüğü yönünde.  Ancak mumyasının kafatası sol kulağının arkasında zedelenme bulunduğu için şu anki Mısır bilimcilerinin son açıkladığı durum Tutankhamun'un generali olan Horemheb'in yönetimi ele geçirme amacıyla Tutankhamun'un kafatası arkasına sert bir cisimle vurmuş olabileceği tezidir.
