
# ‘Afschaffing fiscaal gunstig tarief voor profvoetballers zou de doodsteek zijn’

Published at: **2019-11-03T21:20:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902281/-afschaffing-fiscaal-gunstig-tarief-voor-profvoetballers-zou-de-doodsteek-zijn-.html)


        Enkele politieke partijen stelden recent het gunstige fiscale tarief waaraan de Belgische profclubs zijn onderworpen in vraag. De Pro League heeft daar nu op gereageerd en probeert extra duiding te scheppen.
      
Via een persbericht probeert de Pro League de impact van een afschaffing van het huidige sociale regime voor voetballers in ons land duidelijk te maken. Het schuwt daarbij de grote woorden niet. "Dit soort hervormingen zouden onze competitie de duurste van Europa maken met loonlasten die 35% hoger liggen dan het tweede duurste land. Het zou de doodsteek van het Belgische voetbal zijn."
