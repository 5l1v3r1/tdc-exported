
# У Мукачевому зацвіла «скажена сакура»

Published at: **2019-11-06T12:30:47+00:00**

Author: ****

Original: [ГЛАВКОМ](https://glavcom.ua/country/society/u-mukachevomu-zacvila-skazhena-sakura-638113.html)

У центрі міста Мукачеве знову зацвіла «скажена сакура», що квітне кожного року в листопаді.
Про це повідомив місцевий гід Максим Адаменко, пише Укрінформ.
«У Мукачевому традиційно у листопаді зацвіла «скажена сакура». Це дерево щороку квітне восени. Весною вона також зацвітає однією з перших поміж сакур у місті», - сказав гід.
Гілки сакури, що росте на одній з центральних площ міста — на площі Федорова, на цьому тижні де-не-де вкрилися рожевими квітками.
«Дехто із дослідників пояснює це цвітіння тим, що начебто сакура росте над теплотрасою, але це гіпотеза. Таку аномальну властивість мають іще кілька дерев у місті, які ростуть в інших, нетуристичних, районах і тому не такі примітні. Біологи кажуть, що насправді цвітіння двічі на рік виснажує дерево», - каже Адаменко.
1 з 7на весь екран згорнути

        Всі фоторепоратажі
      
Ця сакура є улюбленицею і у туристів, і у містян: майже усі викладають в соцмережі світлини з рожевими квітками на фоні жовтого листя.
Як повідомлялося, у місті Мукачеві на Закарпатті росте найдовша алея сакур — 1, 3 км. по вулиці Ужгородській. Тут висаджено 252 сакури.
