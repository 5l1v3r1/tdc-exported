
# 
        خروج بیش از ۵۰ کامیون حامل تجهیزات نظامی آمریکا از سوریه
      

Published at: **2019-11-02T22:59:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637655/%D8%AE%D8%B1%D9%88%D8%AC-%D8%A8%DB%8C%D8%B4-%D8%A7%D8%B2-%DB%B5%DB%B0-%DA%A9%D8%A7%D9%85%DB%8C%D9%88%D9%86-%D8%AD%D8%A7%D9%85%D9%84-%D8%AA%D8%AC%D9%87%DB%8C%D8%B2%D8%A7%D8%AA-%D9%86%D8%B8%D8%A7%D9%85%DB%8C-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D8%B3%D9%88%D8%B1%DB%8C%D9%87)

به گزارش بولتن نیوز، خبرگزاری سوری «سانا» از خروج ۵۳ کامیون حامل تجهیزات نظامی آمریکا از سوریه و ورود آن‌ها به عراق از طریق گذرگاه «الولید» خبر داد.
این در حالی است که گزارش رسانه‌های ترکیه‌ای حاکی از آن است که نیرو‌های آمریکایی که شهر کوبانی (عین العرب) را پیش از حمله ترکیه به شمال شرق سوریه ترک کرده بودند، اکنون دوباره به این منطقه بازگشته‌اند و در حال بازسازی پایگاه‌های نظامی خود هستند.
ترامپ که همواره آمریکایی‌ها را با وعده‌های توخالی «خارج کردن همه نظامیان آمریکایی» از خاورمیانه و به‌ویژه سوریه فریب می‌دهد، چندی پیش اعلام کرد شماری از نظامیان این کشور با ادعای محافظت از مناطق نفتی شمال سوریه در این مناطق باقی خواهند ماند.
