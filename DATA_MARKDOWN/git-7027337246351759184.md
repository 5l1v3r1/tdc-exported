
# برنامه ویژه عراقی‌ها برای جذب تماشاگر مقابل ایران

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697197/%D8%A8%D8%B1%D9%86%D8%A7%D9%85%D9%87-%D9%88%DB%8C%DA%98%D9%87-%D8%B9%D8%B1%D8%A7%D9%82%DB%8C%E2%80%8C%D9%87%D8%A7-%D8%A8%D8%B1%D8%A7%DB%8C-%D8%AC%D8%B0%D8%A8-%D8%AA%D9%85%D8%A7%D8%B4%D8%A7%DA%AF%D8%B1-%D9%85%D9%82%D8%A7%D8%A8%D9%84-%D8%A7%DB%8C%D8%B1%D8%A7%D9%86)


        خبرنگاران نزدیک به فدراسیون فوتبال عراق اعلام کرده اند که آن ها در نظر دارند تا بلیت این دو بازی را برای عراقی ها رایگان کنند تا تماشاگران بیشتری به استادیوم جذب شوند.
      
فدراسیون فوتبال عراق در نظر دارد تا بلیت بازی این تیم مقابل ایران و بحرین را که در اردن برگزار خواهد شد، رایگان کند.
به گزارش "ورزش سه"، روز سه شنبه اعلام شد که بازی تیم عراق مقابل ایران و بحرین باید در زمین بی طرف برگزار می‌شود. همان زمان از اردن برای میزبانی نام برده شد و حالا تقریبا قطعی است که این دو مسابقه در این کشور به انجام خواهد رسید.
حالا خبرنگاران نزدیک به فدراسیون فوتبال عراق اعلام کرده اند که آن ها در نظر دارند تا بلیت این دو بازی را برای عراقی ها رایگان کنند تا تماشاگران بیشتری به استادیوم جذب شوند.
نکته جالب این است که فدراسیون فوتبال بحرین هم قصد دارد برای این بازی تماشاگر به استادیوم ببرد و در نهایت باید دید چه اتفاقی در این دو بازی رخ خواهد داد
