
# Втручання у вибори США: Манафорт звинувачував Україну, а не Росію

Published at: **2019-11-03T11:45:00+00:00**

Author: ****

Original: [ZIK.UA](https://zik.ua/news/2019/11/03/vtruchannya_u_vybory_ssha_manafort_zvynuvachuvav_ukrainu_a_ne_rosiyu_1682583)


        Ексглава передвиборчого штабу Дональда Трампа Пол Манафорт висував ідею, що саме Україна втручалася у виборчий процес на президентських виборах в США у 2016 році.
      
Про це повідомляє Buzzfeed з посиланням на матеріали розслідування спецпрокурора Роберта Мюллера.
Видання зазначає, що ексзаступник Манафорта та його колишній діловий партнер Рік Гейтс під час допитів розповів, що Манафорт неодноразово висловлював припущення, що за викраденням електронного листування конкурентки Трампа, демократки Хілларі Клінтон стоїть саме Україна, а не Росія.
Нагадаємо, Комітет з розвідки Сенату США опублікував новий звіт, де вважає, що хакери з «Агентства інтернет-досліджень» допомогли Дональду Трампу під час виборів президента 2016 року, за вказівкою влади Росії.
