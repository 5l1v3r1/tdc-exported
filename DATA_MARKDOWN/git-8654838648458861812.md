
# PlayStation Store, avatar per PSN venduto alla folle cifra di 99 dollari

Published at: **2019-11-06T00:00:00+00:00**

Author: **Simone Tagliaferri**

Original: [Multiplayer.it](https://multiplayer.it/notizie/playstation-store-avatar-psn-venduto-folle-cifra-99-dollari.html)

L'avatar Golden Prince per Anarchy: Master of Mayhem per PSN ha un'unica particolarità: sul PlayStation Store viene venduto per la folle cifra di 99,99 dollari. Non si tratta di uno scherzo, purtroppo.Come fatto notare da qualcuno, il costosissimo avatar è anche bruttino, nel senso che sul PlayStation Store si trova di molto meglio e per cifre più umane. In genere gli avatar a pagamento costano 0,99 dollari, non è quindi chiaro il motivo di un simile prezzo. Che sia una specie di esperimento sociale? Uno scherzo magari? O un modo per mettersi in mostra? Comunque sia l'operazione è decisamente riuscita, visto che ne stiamo parlando noi e molti altri. D'altronde ognuno è libero di prezzare la sua roba come vuole. Quindi, se avete 99,99 dollari che vi avanzano e volete spenderli per portarvi a casa un brutto avatar per il vostro profilo PSN, non vi resta che cliccare qui.
