
# Погода на понеділок: в Україну повертається тепло, місцями до +21

Published at: **2019-11-04T04:12:02+00:00**

Author: ****

Original: [ГЛАВКОМ](https://glavcom.ua/news/pogoda-na-ponedilok-v-ukrajinu-povertajetsya-teplo-miscyami-do-21-637403.html)

У понеділок, 4 листопада, в Україні очікується помірна хмарність з проясненнями, на заході дощитиме, але вдень буде тепло - до +18°, а місцями повітря прогріється до +21°.
Про це йдеться у прогнозі Укркргідрометцентру.
«4 листопада хмарно з проясненнями. Вночі в Україні, крім південних областей, місцями невеликий дощ, вдень на Закарпатті та в Карпатах значний дощ, на решті території без опадів. Вітер південний, 7-12 м/с, пориви 15-20 м/с. Температура вночі 4-9° тепла, на Закарпатті та Одещині до 12° тепла, у східних областях від 2° морозу до 3° тепла; вдень 13-18° тепла, в південних областях до 21°, на крайньому сході країни 7-12° тепла», - зазначається у повідомленні.
У Києві сьогодні хмарно з проясненнями. Вночі місцями невеликий дощ, вдень без опадів. Вітер південний, 7-12 м/с, пориви 15-20 м/с. Температура вночі 6-8° тепла, вдень 15-17°.
