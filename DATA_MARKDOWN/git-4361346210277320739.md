
# 
        Már “csak” 6,32 milliárd forintba kerül az Andrássy út egyik legizgalmasabb villája!
      

Published at: **2019-11-07T18:30:00+00:00**

Author: **Bors**

Original: [www.borsonline.hu](http://www.borsonline.hu/aktualis/mar-csak-6-32-milliard-forintba-kerul-az-andrassy-ut-egyik-legizgalmasabb-villaja/186108)

Közel 3 évvel ezelőtt már beszámoltunk róla, hogy eladó az Andrássy út egyik patinás épülete, ahol többek között a "palástos hóhérként” emlegetett Tildy Zoltán, Magyarország egykori miniszterelnöke is élt. Az akkor 7 milliárd forintért kínált ingatlan ára jelenleg 6,32 milliárdon áll. Az áresés mellett rengeteg gyönyörű fotóval egészült ki a hirdetés. Ha szeretne szétnézni egy elképesztő épületben és kicsit utazgatni a történelemben, most megteheti!
"6. kerületben, a patinás épületet Feszty Adolf építész tervei szerint, és irányításával építették 1881-1883 között Herzl Tivadar megrendelésére. A tulajdonosok között voltak a Koháry család, valamint a szász-coburg-gothai hercegek. 1945-46 között itt élt Magyarország miniszterelnöke Tildy Zoltán.
A felújítás során, a legmagasabb igényeknek megfelelve, négy darab luxuslakás került kialakításra. A lakásokban a konyhák, gardrób szobák, és vizes blokkok egyedi gyártású, kézi faragású, és aranyozott bútorokkal beépítettek. Az épületben három darab ajtó, a díszterem, és a földszinti kápolna műemléki védettséget élvez, így ennek megfelelően újult meg. Hidegburkolatok minden helyiségben márvány (Carrera C, Carrera CD, és Rosa Portugal). A meleg burkolatokat tölgyfa parketta, 4-5 féle színű intarzia berakással. Belső nyílászárok egyedi gyártású, aranyozott díszítéssel készültek. A tetőtérben az ablakokon elektromos rolók kerültek, amik a homlokzati ablakokon műemléki okokból nem kerültek kialakításra. A falakra márványozott festés került. A fűtés, és hűtés rendszert fancoilok, radiátorok, és elektromos padlófűtés teszik teljessé.
Az épület teljes területén, valamint minden helyiségben nyitás, és mozgásérzékelők lettek felszerelve. Kaputelefon, belső telefon, internet kábelezést kialakították. Az alagsorban mélygarázs, wellness (gőzfürdő, finn szauna, dézsafürdő, jakuzzi, zuhanyzók), borospince található. Ár: 19 millió euró"

        További részletek az ingatlanbazar.hu oldalán!
      
