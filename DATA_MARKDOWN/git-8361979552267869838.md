
# Якщо його ухвалять. Україна оскаржить рішення ФРН про пом’якшення Газової директиви для Північного потоку-2

Published at: **2019-11-07T14:22:00+00:00**

Author: ****

Original: [НВ](https://nv.ua/ukr/biz/markets/pivnichniy-potik-2-ukrajina-oskarzhit-sprobi-vivesti-gazprom-z-pid-diji-obmezhen-yes-novini-ukrajini-50052200.html)

Україна оскаржить підготовлене представниками правлячої коаліції ФРН рішення, що дозволяє обійти обмеження нової Газової директиви ЄС для газопроводу Північної потік-2, якщо воно буде ухвалене. Про це заявив заступник міністра розвитку економіки Тарас Качка, повідомляє Інтерфакс-Україна.
«Це можуть бути судові процедури між Європейською комісією, урядом Німеччини, Польщею, Україною… Між багатьма», — сказав він.
За словами заступника міністра, така ініціатива призведе до довгострокових судових процедур, які заблокують роботу газопроводу.
Читайте також:
Мелінда ХерінгДолю Північного потоку-2 вирішено?
Раніше агентство Bloomberg повідомило, що представники правлячої коаліції ФРН — партій ХДС/ХСС і СДПН — підготували законопроект, який дозволить обійти обмеження нової Газової директиви ЄС для газопроводу Північний потік-2.
Оновлена директива передбачає, що частини трубопроводів, що йдуть з третіх країн, прокладені територією ЄС, включно з територіальними водами, мають відповідати вимогам, які застосовуються до внутрішніх трубопроводів ЄС.
Читайте також:
Олена ПавленкоПівнічний потік-2 і рішення Данії. Наслідки для України
Серед головних вимог директиви — поділ компаній-постачальників газу і підприємств, що транспортують його, доступ до труби інших операторів, прозоре регулювання тарифів за прокачування. Це означає, що компанія-оператор Північного потоку-2 має бути незалежною від Газпрому, а 50% його пропускної потужності повинні резервуватися для альтернативних постачальників. Винятки можливі, але тільки зі схвалення Єврокомісії.
Розроблений же в Берліні законопроект дозволить Газпрому вважати, що проект був завершений у травні 2019 року, а тому стосовно нього мають діяти колишні правила. Німецькі депутати пропонують визначати поняття «завершення проекту» не термінами закінчення будівництва, а датою інвестицій у нього. Відзначимо, що інвестори з Німеччини вклали в газопровід 2 млрд євро.
