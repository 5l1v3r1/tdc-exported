
# Srbija okončala proceduru usvajanja plana IPAP s NATO

Published at: **2019-11-07T15:20:07+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/119018-srbija-okoncala-proceduru-usvajanja-plana-ipap-s-nato?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Srbija je danas okončala proceduru usvajanja drugog ciklusa Individualnog akcionog plana partnerstva (Individual Partnership Action Plan IPAP) s NATO za period 2019-2021, saopštilo je Ministarstvo spoljnih poslova Srbije. Usvajanje novog IPAP-a predstavlja još jednu potvrdu uzlaznog trenda partnerske saradnje Srbije sa NATO i stvara uslove za nastavak redovnog i strukturiranog dijaloga o svim pitanjima od obostranog interesa, te olakšava koordinaciju naše bilateralne saradnje sa članicama i partnerima NATO, navodi se u saopštenju.Kao i prvi ciklus IPAP-a, koji je u proteklom periodu po oceni obe strane uspešno implementiran, novi dokument koncipiran je saglasno principima Partnerstva za mir, a to su dobrovoljnost, transparentnost i fleksibilnost.Prioritetne oblasti u kojim Srbija i NATO mogu najbolje da unapredjuju partnersku saradnju odredjene su u skladu sa ciljevima i interesima dve strane.Takodje, s obzirom da IPAP predstavlja najviši mehanizam saradnje NATO sa partnerskim državama koje nemaju aspiracije za članstvo u Alijansi, usvojeni dokument za polazište ima jasno definisanu politiku vojne neutralnosti Srbije, čija je suština odsustvo želje za pristupanjem NATO ili bilo kom drugom vojnom savezu u svetu, ali istovremeno i spremnost da se ostvari partnerska saradnja, podeli odgovornost u realizaciji zajednički definisanih interesa i suočavanja sa bezbednosnim izazovima koji su u savremenom svetu nedeljivi, saopšteno je.Individualni akcioni plan partnerstva Srbije i NATO za period 2019-2021. godinu biće objavljen na sajtu Ministarstva spoljnih poslova.
