
# نظر کدخدایی درباره فیلم «رد خون»

Published at: **2019-11-02T11:15:00+00:00**

Author: ****

Original: [جامعه خبری تحلیلی الف](https://www.alef.ir/news/3980811065.html)

سخنگوی شورای نگهبان در صفحه اینستاگرام خود درباره فیلم ماجرای نیمروز؛ رد خون نوشت: «ردّ خون» پرده از جنایات واقعی و درونی گروهک منافقین برداشته است.
به گزارش الف، عباسعلی کدخدایی نوشت: رد خون پرده از جنایات واقعی و درونی گروهک منافقین برداشته است
باید از همه دست اندرکاران فیلم پر مفهوم #رد_خون تشکر کرد. جدای از مسائل فنی و هنری که البته در تخصص من نیست، اما مایل هستم تاکید کنم که سه فیلم #سیانور، #ماجرای_نیمروز و رد خون پرده از جنایات واقعی و درونی گروهک منافقین برداشته و تصویری است برای کسانی که دوران انقلاب و حوادث آن را ندیده اند.
جنایات #منافقین را کسانی درک می‌کنند که در آن ایام حضور داشته و با آن‌ها روبرو بودند. این گونه فیلم‌ها هر چند محدود، ولی روشنگری است نسبت به جنایات کسانی که امروز در پناه استکبار و با پول آن‌ها ادعای سیاسی بودن صرف دارند. آن‌هایی که مدعی احکام شرعی سال ۶۷ هستند، اما کلامی از این جنایات نمی‌گویند.
به آقایان رضوی و مهدویان تبریک و خدا قوت می‌گویم.
لازم است این تذکر داده شود که اختلاف نظر در برخی ابعاد هنری آن نباید پیام اصلی را به فراموشی سپارد. تشریح جنایات منافقین و خیانت مخصوصا سران آن‌ها بالاترین هنر هنرمندان عزیز بود که به خوبی به نمایش درآمد.
