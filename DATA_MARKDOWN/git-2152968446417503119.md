
# Върнете ни пушките! Протест за исторически възстановки

Published at: **2019-11-01T15:03:00+00:00**

Author: **Камелия Цветанова**

Original: [Dnes.bg](https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192)

Снимка: Димитър Кьосемарлиев, Dnes.bg
123456789101112Националното дружество "Традиция", известно с възстановките, които прави на исторически събития, тръгна на митинг-шествие в центъра на София, за да протестира срещу акция на МВР и ГДБОП, при която им конфискуваха оръжията.
Протестиращите се събраха около 11 часа пред НДК  и тръгнаха на шествие по бул. "Витоша”, след което стигнаха до Съдебната палата и до Министерски съвет.
На 8 октомври служители на ГДБОП и  служба КОС /Контрол на общественоопасните средства/ са иззели около 120 оръжия, с които дружеството правят своите възстановки.
Според тях това е незаконно, защото оръжията им са от 19 век и не подлежат на контрол от МВР.
"Днес в този празник да почетем будителите и дружество "Традиция” да събуди хората, любовта към историята и да запазим българските традиции”, коментира Николай Казаков пред Нова тв.
Неделчо Неделчев определи случилото се като фрапиращо беззаконие.
Според недоволните хора от дружеството оръжията им не  могат да наранят никого.
Освен това никога те не са допускали инциденти по време на възстановките им.
