
# Нападнаха Шей Мичъл, била лоша майка

Published at: **2019-11-01T13:30:00+00:00**

Author: **Ивета Иванова**

Original: [Teenproblem.net](https://www.teenproblem.net/a/9-cooltura/55454-napadnaha-shei-michal-bila-losha-maika/)

Потребители на социалните мрежи нападнаха Шей Мичъл, като посочиха, че тя не е добра майка. Звездата от "Малки сладки лъжкини" присъства на рождения ден на рапъра Дрейк миналата седмица. Там имаше много звездни гости - Риана, Адел, Скепта и др.
Шей също беше сред знаменитостите, които уважиха личния празник на певеца, но тя беше залята с негативни и гневни коментари за това свое решение. А причината е, че актрисата роди първото си дете само няколко дни преди въпросното парти.
Дрейк навърши 33 години на 24 октомври, а Мичъл роди момиченце на 20 октомври.
"Чакай, ти буквално току-що роди дъщеря и си по-ангажирана с това да купонясваш с Дрейк?", "Ти ходи на парти 3 дни след раждането ѝ... никакво уважение", "Отвратително, да оставиш новороденото си бебе само няколко дни след раждането", пишат разгневените последователи на звездата.
Шей обаче явно не е приела зле тези упреци. Актрисата дори се пошегува. "Не следя коментарите, които получавам толкова често в последно време. Но явно някои хора са наистина разстроени, че отидох на парти и оставих бебето 3 дни след раждането.  Не бяха 3 дни и тя беше с моето куче", написа Мичъл, но после изтри този пост.
Стана ясно, че се е шегувала, че бебето е стояло с кучето.
