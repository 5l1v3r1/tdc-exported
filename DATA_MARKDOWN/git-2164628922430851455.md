
# Остання доба на Донбасі. 15 обстрілів. Двоє українців поранено та травмовано

Published at: **2019-11-01T10:29:00+00:00**

Author: ****

Original: [PRESS-ЦЕНТР](http://press-centr.com/ua/news/42567_Ostannya-doba-na-Donbasi-15-obstriliv-Dvo-ukrantsiv-poraneno-ta-travmovano)


        31 жовтня, збройні формування Російської Федерації та її найманці 15 разів порушили режим припинення вогню. Противник обстрілював позиції підрозділів Об`єднаних сил із заборонених Мінськими домовленостями мінометів калібру 82 мм та інших виідв зброї.
      
Про це повідомив прес-центр ООС.
В районі відповідальності оперативно-тактичного угруповання "Схід" противник здійснив обстріли з озброєння БМП-1, гранатометів різних систем, великокаліберних кулеметів і стрілецької зброї поблизу Новогригорівки, Невельського, Кам`янки, Водяного, що на Приазов`ї та Лебединського.
В районі відповідальності оперативно-тактичного угруповання "Північ" зафіксовано обстріли з мінометів калібру 82 мм, гранатометів різних систем, великокаліберних кулеметів та стрілецької зброї неподалік Світлодарська, Луганського, Новолуганського, Кримського, Південного, Троїцького, Новотошківського.
За добу поранення зазнав один військовослужбовець Об`єднаних сил, ще один – отримав бойове травмування.

        Фото ілюстративне 
      
