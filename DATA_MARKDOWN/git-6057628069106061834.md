
# Nakiya ta halaka 'yan makaranta a Afghanistan

Published at: **2019-11-03T10:36:11+00:00**

Author: **Nura Ado Suleiman**

Original: [RFI](http://ha.rfi.fr/asiya/20191103-nakiya-ta-halaka-yan-makaranta-afghanistan)


        Wata nakiya da aka binne a gefen hanya ta halaka kananan yara 9 a yankin Darqad dake arewa maso gabashin Afghanistan.
      
Jamiâ€™an agaji sun ce baki dayan kanan yaran maza ne dalibai, wadanda shekarunsu ke tsakanin 7 zuwa 11, kuma suna kan hanyar zuwa makaranta ne a lokacin da nakiyar ta fashe.
Har zuwa lokacin wallafa labarin dai babu wata kungiya da ta dauki alhakin harin, zalika Taliban ba ta ce komai ba akai.
A watan Oktoba, majalisar dinkin duniya ta wallafa rahoton cewa an samu karuwar adadin fararen hular dake mutuwa a dalilin hare-haren mayakan IS da na Taliban da kashi 42 cikin 100, cikin har da knanan yara, bayan da a Satumba kananan yara 7 suka halaka, a dalilin tarwatsewar wata nakiya da aka binne a gefen hanya.
