
# Легкоатлетка Бех-Романчук визнана найкращою спортсменкою жовтня в Україні

Published at: **2019-11-01T16:02:00+00:00**

Author: ****

Original: [DT.ua](https://dt.ua/SPORT/legkoatletka-beh-romanchuk-viznana-naykraschoyu-sportsmenkoyu-zhovtnya-v-ukrayini-328152_.html)

Національний олімпійський комітет України визнав Марину Бех-Романчук найкращою спортсменкою країни в жовтні, про що повідомляє офіційний сайт організації.
Звання найкращого тренера місяця в Україні заслужив наставник Марини Вадим Крушинський.
У жовтні Бех-Романчук виграла срібну медаль на чемпіонаті світу з легкої атлетики в катарській Досі.
У п'ятій спробі в стрибках у довжину 24-річна легкоатлетка показала свій найкращий результат у сезоні – 6,92 м (особистий рекорд – 6,93).
Бех-Романчук вперше в кар'єрі піднялася на п'єдестал чемпіонату світу. Два роки тому в Лондоні вона не зуміла кваліфікуватися до фіналу.
Нагадаємо, найкращим спортсменом вересня в Україні був визнаний борець греко-римського стилю Жан Беленюк.
Раніше повідомлялося про те, що 18-річна українка Магучих визнана найкращою молодою легкоатлеткою Європи.
