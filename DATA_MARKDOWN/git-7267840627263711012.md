
# В Тернополе военкомат похитил и противоправно удерживает молодого человека

Published at: **2019-11-05T07:40:00+00:00**

Author: ****

Original: [Главное™](https://glavnoe.ua/news/n357008102-v-ternopole-voenkomat-pohitil-i-protivopravno-uderzhivaet-molodogo-cheloveka)

У редакцію «20 хвилин» звернулися батьки 25-річного хлопця, якого троє працівників тернопільського військкомату примусово забрали до військкомату. Хлопець відмовляється проходити медичну комісію. Батьки разом з адвокатом звернулися до суду, щоб хлопця відпустили.
Юнак перебуває у приміщенні військкомату уже п’ятий день, кажуть рідні. Як було насправді, журналісти намагалися дізнатися і у працівників військкомату. Однак ті на коментарі скупі.
Як розповідає батько Володимира пан Михайло, сина затримали працівники військкомату просто на вулиці в Бучачі, посадили в машину та повезли в Тернопіль.
Як запевняє Пан Михайло, юнак не переховувався, а повістки йому не надходили. Нагадаємо, схожа ситуація трапилася у жовтні, коли працівники військкомату "затримали" близько 40 юнаків та відмовлялися будь-кого випускати.
- Син зателефонував мені вночі і сказав, що його забрали у військкомат у Тернополі, – розповідає батько хлопця пан Михайло. – Я приїхав, мені ніхто нічого не сказав, ні де він, ні що з ним роблять. На другий день приїхав знову, і мені сказали їхати в Бучач, де його «злапали». Там він був по роботі. Сам він стоїть на обліку у військкоматі у Зборові. Ми викликали поліцію, залучили адвоката. Працівники поліції змогли до нього зайти, щоб він написав заяву про викрадення і незаконне утримання.
Як розповідає батько хлопця, юнаку стало зле у військкоматі, і йому довелося викликали швидку.
- Медики, які приїхали на виклик, зробили йому кілька ін’єкцій та радили госпіталізувати хлопця у медичний заклад, однак працівники військкомату відмовили в цьому, - говорить чоловік.
Юнак перебуває у міському військкоматі уже п’ятий день. Проходити медичну комісію хлопець відмовляється. Як розповідає батько Володимира, інцидент із затриманням трапився у місті Бучач у четвер, 31 жовтня.
Троє молодиків у цивільному одязі підійшли до Володимира біля магазину, сказали що вони - працівники військкомату та запитали про вік. У цей час повз нього проходили працівники поліції, які втрутилися в дану ситуацію.
Як каже батько хлопця, коли працівники помітили правоохоронців, вони кинули юнака на землю і втекли.
- Поліцейські повідомили хлопцю, що він може звернутися на лінію «102», що і зробив хлопець. Коли поліцейські взяли пояснення у Володимира та поїхали, працівники військкомату повернулися та посадили призовника у автомобіль, - продовжує він.
Як розповів адвокат Володимира, батько вирішив звернутися до суду та прокуратури, щоб вплинути на ситуацію.
- Батько звернувся до прокуратури та суду щодо незаконних дій стосовно утримання його сина вже п’яту добу, – розповідає адвокат Ігор Янкович. – Працівники військкомату не мають повноважень затримувати осіб.
Міськрайонний суд має прийняти рішення щодо скарги на дії працівників військккомату про утримання хлопця. Якщо скаргу задовольнить слідчий суддя, суд має винести ухвалу, щоб вжити заходів для звільнення юнака. Слідчий суддя має винести рішення стосовно скарги впродовж 24 годин після звернення.
В обласному військкоматі коментувати дану ситуацію відмовилися. Як раніше розповідав заступник військового комісара, начальник відділу комплектування та призову Тернопільського обласного військового комісаріату Петро Сирко, працівники військкомату не мають права затримувати хлопців призовного віку, але можуть вручити повістку в будь якому місці, оскільки закон не регулює цю процедуру.
Призовників не можуть насильно змушувати проходити медогляд.
- Ми не можемо насильно змушувати проходити призовників медичний огляд, але в Законі України вказано, що призовник зобов’язаний пройти медичний огляд перед відправкою до військової частини, – пояснює Петро Сирко.
Додамо, що це суто проблеми выйськомату. Але кожен юнак відовідно до положень Закону України "Про основи охорони здоров'я" має право вимогати від лікарів у військоматі зробити запис "Відмова від проходження медкомісії". У такому випадку військомат не зможе визнати юнака придатним до служби. Законною є і заява з відмовою від прийняття присяги.
Як повідомив адвокат Володимира, суддя звернувся до військкомату, щоб хлопця доставили в суд, щоб особисто з'ясувати всі обставини інциденту.
