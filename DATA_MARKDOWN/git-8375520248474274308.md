
# На трасі Київ-Харків пасажирський автобус протаранив вантажівку і злетів у кювет (фото)

Published at: **2019-11-06T12:08:18+00:00**

Author: ****

Original: [ГЛАВКОМ](https://glavcom.ua/kyiv/news/na-trasi-kijiv-harkiv-pasazhirskiy-avtobus-protaraniv-vantazhivku-i-zletiv-u-kyuvet-foto-638107.html)

У середу, 6 листопада, на автодорозі Київ-Харків пасажирський автобус Temza зіткнувся з вантажівкою Mercedes та з’їхав у кювет. ДТП сталася на 100-му км автодороги о 5-й годині ранку.
Про це повідомляє Патрульна поліція Київської області.
«Водій автобуса Temza, ймовірно, заснув, через що безпечна дистанція була не дотримана. Це спричинило те, що 62-річний водій автобуса здійснив зіткнення з вантажівкою марки Mercedes, після чого наїхав на колесовідбійник, який розділяє зустрічні потоки автодороги, та з’їхав у кювет», - інформують патрульні.
Водій вантажівки, збивши відбійник з правого боку та з’їхавши у кювет, зазнав тілесних ушкоджень. Чоловіка госпіталізували.
32 пасажири та водій автобуса тілесних ушкоджень не отримали.
1 з 6на весь екран згорнути

        Всі фоторепоратажі
      
Слідчо-оперативна група займається встановленням обставин справи та оформленням ДТП.
Нагадаємо, 5 листопада у Броварах водій легковика з незрозумілих причин виїхав на зустрічну смугу, де зіткнувся з іншим автомобілем, водій якого загинула на місці. Іншого керманича госпіталізовано.
