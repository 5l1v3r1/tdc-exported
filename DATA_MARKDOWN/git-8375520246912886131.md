
# Штаб ООС: розведення сил в Золотому завершилося

Published at: **2019-11-01T17:38:51+00:00**

Author: ****

Original: [ГЛАВКОМ](https://glavcom.ua/news/shtab-oos-rozvedennya-sil-v-zolotomu-zavershilosya--637097.html)

У Золотому-4 завершився етап розведення сил і засобів з обох сторін.
Про це у Facebook повідомляє пресцентр штабу Об'єднаних сил.
«Завершився етап розведення сил і засобів з обох сторін (дзеркально) на ділянці №2 у районі населеного пункту Золоте-4 Луганської області», - йдеться у повідомленні.
Зазначається також, що представники СММ ОБСЄ, зокрема і з використанням БПЛА, виконали верифікацію проведених нами заходів.
У разі загрози - життю та здоров’ю, захоплення територій або проникнення ворожих розвідувально-диверсійних груп військовослужбовці Об’єднаних сил дають адекватну відповідь, відкриваючи вогонь по противнику.
Нагадаємо, відведення сил і засобів в Золотому почалося 29 жовтня, незважаючи на заяви про обстріл.
У штабі операції Об’єднаних сил заявили, що процес розведення сил і засобів біля Золотого-4 триватиме до 30 днів.
В районі проведення операції Об’єднаних сил наказом Командувача об’єднаних сил з 28 жовтня введено режим «жовтий».
Сьогодні розведення сил у Петрівському відклали через обстріли.
