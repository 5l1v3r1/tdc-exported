
# Ексміністерка Лукаш: Діяльність Рябошапки призведе до колапсу правоохоронної системи

Published at: **2019-11-01T20:55:00+00:00**

Author: ****

Original: [ZIK.UA](https://zik.ua/news/2019/11/01/eksministerka_lukash_diyalnist_ryaboshapky_pryzvede_do_kolapsu_pravoohoronnoi_1681951)


        Діяльність генпрокурора Руслана Рябошапки призведе до колапсу роботи правоохоронної системи вже у грудні.
      
Про це під час ексклюзивного інтерв’ю в ефірі інформаційно-політичного інтерактивного ток-шоу «Народ проти» на телеканалі ZIK заявила колишня міністерка юстиції України Олена Лукаш.
Коментуючи інформацію про збір підписів, який ініціювали у Верховній Раді України, щодо відставки генерального прокурора Руслана Рябошапки та з чого почався конфлікт між керівником ГПУ і «Слугою народу», Олена Лукаш зауважила, що для неї цей процес розпочався із екскерівника одеського «Правого сектору» Стерненка. Гостя ток-шоу нагадала, що генпрокурор зустрічався із Стерненком у своєму кабінеті: «Він прийняв убивцю і досі не прийняв вдову вбитого».
На її думку, сьогодні все свідчить про те, що Генеральною прокуратурою керує «людина без репутації».
«А коли ти без репутації, яка охороняє тебе, як непорушна скеля, то ти довго не протримаєшся. Не може керувати правоохоронним органом людина, до якої втрачена довіра і своїх, і чужих. Дії, які він вчиняє, призведуть до колапсу роботи правоохоронної системи, і дуже скоро, і надовго. Буквально, у грудні цей колапс розпочнеться», – переконана Олена Лукаш.
