
# మంత్రి కేటీఆర్‌పై కోమటిరెడ్డి ఆసక్తికర వ్యాఖ్యలు

Published at: **2019-11-01T12:49:06+00:00**

Author: ****

Original: [Andhrajyothy](https://www.andhrajyothy.com/artical?SID=943664)

Ph: 88865 47666ప్రవేశం ఉచితం ADVT
హైదరాబాద్: తెలంగాణ మంత్రి కేటీఆర్‌పై ఎమ్మెల్యే కోమటిరెడ్డి రాజగోపాల్ రెడ్డి ఆసక్తికర వ్యాఖ్యలు చేశారు. శుక్రవారం నాడు మీడియాతో మాట్లాడిన ఆయన... కేటీఆర్ పరిశ్రమల మంత్రిగా ఉండటం తెలంగాణ ప్రజల అదృష్టమని ఆకాశానికెత్తేశారు. అంతటితో ఆగని కోమటిరెడ్డి.. మంత్రి కేటీఆర్ మంచి అనుభవం, అవగాహన ఉన్న వ్యక్తి అని కొనియాడారు. అయితే ఉన్నట్టుండి కోమటిరెడ్డి.. మంత్రి కేటీఆర్‌పై ప్రశంసల వర్షం కురిపిస్తుండటంతో అసలేం జరుగుతోందని ఆయన అభిమానులు.. కాంగ్రెస్ పార్టీ నేతలు చర్చించుకుంటున్నారని సమాచారం. కాగా ఇప్పటికే కోమటిరెడ్డి బీజేపీ లేదా టీఆర్ఎస్ తీర్థం పుచ్చుకుంటారని పెద్దఎత్తున వార్తలు వచ్చిన విషయం విదితమే. ఈ క్రమంలో కోమటిరెడ్డి పై వ్యాఖ్యలు చేయడంతో మరోసారి తెలంగాణ రాజకీయాల్లో హాట్ టాపిక్ అయ్యారు.
 

        చట్టం తెచ్చయినా చర్యలు తీసుకోవాలి!
      
‘తెలంగాణ వస్తే ఉపాధి అవకాశాలు వస్తాయని యువకులు ఎదురు చూస్తున్నారు. అలాంటి సందర్భమిదీ. ఇందులో స్థానికులకు ఉపాధి కల్పించాలి. పరిశ్రమలు వస్తే ఉపాధి దొరుకుందని స్థానికుల్లో ఆశలు ఉన్నాయి. వారి ఆశలను నిలబెట్టేందుకు అవసరమైతే చట్టం తెచ్చి అయినా కేటీఆర్ చర్యలు తీసుకోవాలి. తెలంగాణ వచ్చాక కూడా పెద్ద పరిశ్రమలు అయితే రాలేదు. మీ ప్రభుత్వం మీద ప్రజలకు ఉన్న ఆశలు నెరవేర్చాలి. చౌటుప్పల్ ప్రాంతంలో కాలుష్య నివారణ చర్యలు చేపట్టాలి. రాచకొండ ప్రాంతాన్ని టూరిజం స్పాట్‌గా అభివృద్ధి చేయాలి’ అని కోమటిరెడ్డి చెప్పుకొచ్చారు.
