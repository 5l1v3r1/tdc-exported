
# ​Шотландія вимагатиме від Британії до кінця 2019 року дозволу на проведення референдуму про незалежність

Published at: **2019-11-01T15:15:00+00:00**

Author: ****

Original: [ZIK.UA](https://zik.ua/news/2019/11/01/shotlandiya_vymagatyme_vid_brytanii_do_kintsya_2019_roku_dozvolu_na_provedennya_1681637)


        Шотландська національна партія вимагатиме від влади Об'єднаного Королівства провести черговий референдум щодо незалежності.
      
Про це повідомляє Reuters.
Згідно з повідомленням, відповідну заяву зробила лідер Шотландської національної партії Нікола Стерджен у п'ятницю, 1 листопада. Вона зазначила, що до Різдва (25 грудня – ред.) звернеться із вимогою про проведення ще одного референдуму про незалежність. 
Як зазначається, відповідно до закону  Об'єднаного Королівства, для правового проведення референдуму Шотландії знадобиться дозвіл британського уряду в Вестмінстері. 
Саме тому Шотландська національна партія прагне передати повноваження в автономний парламент Шотландії.  Стерджен вимагатиме цих повноважень відповідно до розділу 30 Закону про Шотландію до Різдва.
Нагадаємо, раніше Шотландська національна партія заявила, що не буде голосувати за угоду прем'єр-міністра Бориса Джонсона щодо виходу Великої Британії зі складу Європейського союзу в британському парламенті. 
