
# Oshoala esborra un tuit contra el joc del Barça

Published at: **2019-11-06T10:47:29+00:00**

Author: **esport3**

Original: [CCMA](https://www.ccma.cat/esport3/oshoala-borra-un-tuit-contra-el-joc-del-barca/noticia/2961393/)

La davantera del Barça femení Asisat Oshoala va criticar el joc de l'equip de Valverde durant el partit entre el Barça i l'Slavia de Praga. La jugadora nigeriana es va queixar de la falta de domini de la pilota amb aquest tuit escrit en el minut 38 de la primera part quan el Barça estava patint més.
 
 
"Cuideu la maleïda pilota", va tuitejar Oshoala. Posteriorment, la jugadora blaugrana va decidir esborrar el tuit davant la repercussió que havia tingut la seva opinió.
Oshoala és una de les jugadores més destacades de l'equip dirigit per Lluís Cortés. Aquesta temporada ha fet 7 gols.
