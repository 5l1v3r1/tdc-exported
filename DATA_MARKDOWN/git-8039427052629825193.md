
# థ్రిల్లింగ్‌ ఫైట్‌లో భారత మహిళల ఓటమి

Published at: **2019-11-03T04:07:49+00:00**

Author: ****

Original: [Andhrajyothy](https://www.andhrajyothy.com/artical?SID=945024)

Ph: 88865 47666ప్రవేశం ఉచితం ADVT
నార్త్‌సౌండ్‌: మూడు వన్డేల సిరీ్‌సలో భాగంగా జరిగిన తొలి మ్యాచ్‌లో ఆతిథ్య వెస్టిండీస్‌ చేతిలో భారత మహిళల జట్టు ఒక్క పరుగు తేడాతో ఓడింది. ఆఖరి ఓవర్‌లో భారత్‌ విజయానికి 8 పరుగులు కావాల్సి ఉండగా.. ఏక్తా బిస్త్‌, పూనమ్‌ యాదవ్‌లను డకౌట్‌ చేసిన అనీసా మహమ్మద్‌ (5/46) ఆ ఓవర్‌లో 6 రన్స్‌ మాత్రమే ఇచ్చి విండీస్‌కు ఉత్కంఠ విజయాన్ని అందించింది. 226 పరుగుల లక్ష్య ఛేదనలో భారత్‌ ఓవర్లన్నీ ఆడి 224 పరుగులకు ఆలౌటైంది. ఓపెనర్‌ ప్రియా పూనియా (75), జెమీమా రోడ్రిగ్స్‌ (41)తో కలిసి తొలి వికెట్‌కు 78 పరుగులు జోడించింది. కెప్టెన్‌ మిథాలీ రాజ్‌ (20)తోపాటు హర్మన్‌ప్రీత్‌ (5), తానియా భాటియా (5), దీప్తి శర్మ (19) స్వల్ప స్కోర్లకే వెనుదిరిగారు. అంతకుముందు విండీస్‌ నిర్ణీత 50 ఓవర్లలో 225/7 స్కోరు చేసింది. కెప్టెన్‌ స్టెఫానీ టేలర్‌ (94), మెక్‌లీన్‌ (51) అర్ధ శతకాలు సాధించారు.
