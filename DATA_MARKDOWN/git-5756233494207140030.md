
# ترافیک سنگین و نیمه سنگین در محورهای شمالی کشور

Published at: **2019-11-06T10:30:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620160/%D8%AA%D8%B1%D8%A7%D9%81%DB%8C%DA%A9-%D8%B3%D9%86%DA%AF%DB%8C%D9%86-%D9%88-%D9%86%DB%8C%D9%85%D9%87-%D8%B3%D9%86%DA%AF%DB%8C%D9%86-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D8%B4%D9%85%D8%A7%D9%84%DB%8C-%DA%A9%D8%B4%D9%88%D8%B1)


        رییس مرکز اطلاعات و کنترل ترافیک پلیس راهور ناجا از ترافیک سنگین و نیمه سنگین در محورهای منتهی به استان‌های شمالی کشور خبر داد.
      

        آفتاب‌‌نیوز :
      
سرهنگ نادر رحمانی در گفت‌وگو با ایسنا، با بیان اینکه بر اساس آخرین گزارش دریافتی تا این لحظه ترافیک در آزد راه تهران-کرج محدوده گرمدره و پل کلاک تا پل فردیس نیمه سنگین گزارش شده است، گفت: همچنین در آزادراه کرج-قزوین از پل فردیس تا پل حصارک نیز ترافیک نیمه سنگین است.
وی با بیان اینکه ترافیک در مسیرجنوب به شمال محور قزوین-رشت، محدوده مسکن مهر رودبار نیز سنگین و طول محور پرحجم و روان است، افزود: ترافیک در مسیر جنوب به شمال محور کرج-چالوس، از میدان امیرکبیر تا آدران نیز سنگین و طول محور پرحجم و روان گزارش شده است.
به گفته رییس مرکز اطلاعات و کنترل ترافیک پلیس راهور ناجا، ترافیک در مسیر جنوب به شمال محور هراز در محدوده‌های پیست آبعلی، گالری امامزاده هاشم و سه راهی چلاو نیز سنگین و طول محور پرحجم و روان است. همچنین سایر محورهای کشور از جوی آرام و ترافیکی روان برخوردارند.
