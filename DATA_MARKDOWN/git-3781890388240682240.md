
# ชาลเกบุกเฉือนรองบ๊วยโกยแต้มขึ้นที่6

Published at: **2019-11-03T19:18:00+00:00**

Author: ****

Original: [เดลินิวส์](https://www.dailynews.co.th/sports/739853)


        "ราชันสีน้ำเงิน" บุกเฉือนรองบ๊วย "เอาก์สบวร์ก" โกยแต้มขยับขึ้นที่ 6
      
การแข่งขันฟุตบอลบุนเดสลีกา เยอรมนี เมื่อวันอาทิตย์ที่ผ่านมา มีลงเตะกัน 2 คู่ "ราชันสีน้ำเงิน" ชาลเก 04 บุกไปเอาชนะ เอาก์สบวร์ก 3-2 ผู้มาเยือนได้ประตูจาก สเตฟาน ลิชต์สไตเนอร์ ทำเข้าประตูตัวเองนาที 45, โอซาน คาบัค นาที 71, อามิน ฮาริต นาที 82 ส่วนเจ้าถิ่นได้ประตูจาก ดาเนียล ไบเออร์ นาที 38, อัลเฟรด ฟินน์โบกาสัน นาที 60 (จุดโทษ)ชัยชนะเกมนี้ทำให้ ชาลเก เก็บเพิ่มเป็น 18 คะแนน จาก 10 นัด รั้งที่ 6 ของตาราง ฝั่ง เอาก์สบวร์ก มี 7 คะแนนเท่าเดิมแข่งเท่ากัน รั้งรองบ๊วยของตารางต่อไป.
