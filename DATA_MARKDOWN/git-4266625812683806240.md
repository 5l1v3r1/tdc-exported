
# Імпічмент Трампа: У Конгресі США бачать загрозу не лише для України

Published at: **2019-11-02T01:55:00+00:00**

Author: ****

Original: [ZIK.UA](https://zik.ua/news/2019/11/02/impichment_trampau_kongresi_ssha_bachat_zagrozu_ne_lyshe_dlya_ukrainy_1682111)


        Розслідування з імпічменту президента США, ініційоване демократами в Палаті представників після виникнення підозр про тиск Дональда Трампа на Україну, може охопити також інші питання, однак, це залежить від юрисдикції комітетів.
      
Про це розповіла в інтерв’ю телеканалу Bloomberg TV у п’ятницю спікер Палати представників США Ненсі Пелосі.
«Звіт Мюллера містив 11 застережень щодо обструкції правосуддю. Можливо, деякі з них стануть частиною цього (розслідування – ред.)», – зауважила Пелосі.
Вона підкреслила, що Конгрес «не має іншого вибору», дорікнувши республіканцям, що вони продовжують захищати президента.
«Ми склали присягу захищати і боронити нашу демократію, і саме це стало об’єктом нападу з його (президента Трампа – ред.) боку», – підкреслила вона.
Нагадаємо, спікер Палати представників США Ненсі Пелосі заявила, що очікує початку публічних слухань в рамках процедури імпічменту президента Дональда Трампа у листопаді.
 
