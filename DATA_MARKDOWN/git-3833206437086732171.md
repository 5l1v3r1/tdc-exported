
# Поли Генова пусна предизвикателна снимка

Published at: **2019-11-01T09:07:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Poli-Genova-pusna-predizvikatelna-snimka-910297)

Новината, че България отново ще участва на "Евровизия", накара Поли Генова да си пусне предизвикателна снимка, която показва, че е възвърнала напълно формата си след раждането. Фотото обаче повдигна и друг въпрос-  тя ли ще ни представлява на песенния конкурс? Българският представител на Евровизия ще стане ясен на 25 ноември.
Тогава името му ще бъде обявено от БНТ и международните партньори, с които обществената телевизия ще участва в новото издание на престижния международен песенен конкурс. Страната ни се връща в него след едногодишно отсъствие. Това стана възможно, след като Българската национална телевизия постигна споразумение за публично-частно партньорство за финансиране на участието.
Така разходите се поемат изцяло от генерален спонсор, който ще плати таксата за участие на БНТ в Евровизия, създаването на песен и клип, сценичните костюми, представянето на песента в чужбина и дори командировките на екипа на БНТ в Холандия. В българското участие на Евровизия 2020 ще се включат продуцентски компании от България и Великобритания. Полуфиналите на Евровизия ще са на 12 и 14 май 2020 г. Финалът ще е два дни по-късно - на 16 май 2020 г. Конкурсът ще е в Ротердам, Холандия, пише "Хотнюз".
