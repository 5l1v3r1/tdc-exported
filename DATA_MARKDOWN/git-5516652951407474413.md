
# Ντέρμπι παραμονής στην Α’ Κατηγορία

Published at: **2019-11-03T08:00:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425060/ntermpi-paramonhs-sthn-a-kathgoria)


        Με δύο πολύ σημαντικά παιχνίδια, τα οποία μπορούν να χαρακτηριστούν και ως ντέρμπι παραμονής, συνεχίζεται σήμερα το πρωτάθλημα της Α’ Κατηγορίας της ΕΠΣ Δωδεκανήσου (8η αγωνιστική).
      
Στη 1 μ.μ. στο γήπεδο Παραδεισίου θα προσπαθήσει να προσθέσει άλλο ένα «τρίποντο» στο ενεργητικό του (θα είναι το τρίτο) απέναντι στην Αθλητική Ένωση της Κω. Οι «βυσσινί» από τη δική τους πλευρά, δεν έχουν ξεκινήσει καθόλου καλά φέτος και είναι αποφασισμένοι να …ρεφάρουν στο Παραδείσι παίρνοντας την πρώτη τους νίκη στο πρωτάθλημα την οποία έχουν πολύ μεγάλη ανάγκη. Μισή ώρα αργότερα 9 στη 1.30 μ.μ.), στο γήπεδο Κοσκινού, ο τοπικός Διγενής αναζητά τη δεύτερη φετινή του νίκη για να μπορέσει έτσι να πάρει μια μεγάλη βαθμολογική ανάσα. Αντίπαλός του είναι η τελευταία της βαθμολογίας Δόξα Καρδάμαινας η οποία «καίγεται» για βαθμούς.
Αναλυτικά, το σημερινό πρόγραμμα των αγώνων, μαζί με τους διαιτητές, τους «βοηθούς» και τους παρατηρητές, είναι το ακόλουθο:
Παραδείσι (1 μ.μ.): Κλεάνθης – Αθλητική Ένωση Κως: Πατσιόπουλος, Φρατζοπούλου, Λάζος (Στέργου)
Κοσκινού (1.30 μ.μ.): Διγενής Κοσκινού – Δόξα Καρδάμαινας: Σπάρταλης, Χατζημανώλης, Λυριστής (Σακελλαρίδης).
