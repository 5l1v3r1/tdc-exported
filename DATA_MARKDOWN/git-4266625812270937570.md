
# Конгрес США допитає керівника адміністрації Трампа

Published at: **2019-11-05T21:29:00+00:00**

Author: ****

Original: [ZIK.UA](https://zik.ua/news/2019/11/05/kongres_ssha_dopytaie_kerivnyka_administratsii_trampa_1684507)


        Комітети Палати представників США планують допитати виконуючого обов'язки голови адміністрації Білого Дому Міка Малвані в ході розслідування імпічменту президента Дональда Трампа.
      
Про це повідомляє Reuters.
Згідно з повідомленням, Палата представників запросила Малвані з'явитися 8 листопада для дачі показань.
"Ґрунтуючись на доказах, зібраних у ході розслідування про імпічмент та публічної звітності, ми вважаємо, що ви володієте значними особистими знаннями та інформацією, що мають відношення до розслідування про імпічмент Палати представників", - йдеться в листі членів комітетів Палати представників до Малвані.
Нагадаємо, раніше Комітети Палати представників Сполучених Штатів Америки, які вели розслідування у справі про імпічмент президента Дональда Трампа, оприлюднили стенограми свідчень колишнього посла США в Україні Марі Йованович і колишнього старшого радника державного секретаря Майкла Маккінлі. 
