
# ปิดตลาดหุ้นไทยภาคเช้าบวก 3.89 จุด

Published at: **2019-11-05T05:32:00+00:00**

Author: ****

Original: [เดลินิวส์](https://www.dailynews.co.th/economic/740071)


        หุ้นไทยแกว่งตัวผันผวน ก่อนดัชนีปิดบวก 3.89  จุด ตลาดยังต้องติดตามผลประกอบการบริษัทจดทะเบียนไตรมาส 3 ปี 62 
      
ตลาดหุ้นไทยภาคเช้า 5 พ.ย.62 บรรยากาศการลงทุนช่วงเช้าดัชนีอยู่ในแดนลบ ส่งผลให้ปิดตลาดภาคเช้าดัชนีอยู่ที่ 1,626.14 จุด เพิ่มขึ้น 3.89 จุด มูลค่าการซื้อขาย 29,286.55 ล้านบาท โดย บล.ฟินันเซีย ไซรัส คาดดัชนีวันนี้จะแกว่งตัวในแดนบวกได้ต่อจากบรรยากาศการลงทุนที่ค่อนข้างสดใสโดยยังได้แรงหนุนจากความคาดหวังเชิงบวก ในประเด็นการค้าระหว่างสหรัฐฯ-จีนที่คาดว่าจะลงนามข้อตกลงเฟสแรกในเดือนนี้ อย่างไรก็ตามระยะสั้นดัชนีอาจยังติดแนวต้านบริเวณ 1,630-1,640 จุดซึ่งคาดว่า อาจมีแรงขายระยะสั้นออกมากดดัน นอกจากนี้ตลาดยังต้องติดตามผลประกอบการบริษัทจดทะเบียนไตรมาส 3 ปี 62 รวมถึงรอดูผลการประชมุ กนง.ว่าจะลดดอกเบี้ยหรือไม่
