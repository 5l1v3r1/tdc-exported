
# Συμβόλαιο 100.000 ευρώ για τη μαφιόζικη δολοφονία στο Χαϊδάρι

Published at: **2019-11-04T08:09:00+00:00**

Author: ****

Original: [enikos.gr](http://www.enikos.gr/society/682135/symvolaio-100000-evro-gia-ti-mafioziki-dolofonia-sto-chaidari)


        Του Θεοδόση Π. Πάνου
      
Το πιο ακριβό «συμβόλαιο», μετά το αντίστοιχο της εκτέλεσης του «διάσημου» στον χώρο της νύχτας Βασίλη Στεφανάκου, φαίνεται ότι υπέγραψαν οι άγνωστοι ηθικοί αυτουργοί της δολοφονίας του Δημήτρη Μάλαμα στο Χαϊδάρι την περασμένη Τρίτη.
Επαγγελματίες εκτελεστές από το εξωτερικό φέρεται να προσέλαβαν -και μάλιστα έναντι δεκάδων χιλιάδων ευρώ- οι ηθικοί αυτουργοί της δολοφονίας του Δημήτρη Μάλαμα, προκειμένου να τον βγάλουν από τη μέση για λόγους που ακόμα μόνο οι ίδιοι γνωρίζουν.
Αυτή η πληροφορία που έφτασε στα γραφεία της Ασφάλειας, σχεδόν ένα 24ωρο έπειτα από τη μαφιόζικη δολοφονία του 49χρονου επιχειρηματία, εξετάζεται πλέον με ιδιαίτερη προσοχή από τους ερευνητές του Τμήματος Ανθρωποκτονιών, με δεδομένο το γεγονός πως το θύμα ήταν ένας στόχος «δύσκολος», ο οποίος, όπως λέγεται στα σκοτεινά μονοπάτια της νύχτας, είχε πάντα μαζί του ένοπλη συνοδεία και, μάλιστα, από αστυνομικούς εν ενεργεία που είχε μισθώσει γι' αυτό τον λόγο, όπως αναφέρουν οι πληροφορίες.

        Διαβάστε αναλυτικά το δημοσίευμα της Realnews
      
