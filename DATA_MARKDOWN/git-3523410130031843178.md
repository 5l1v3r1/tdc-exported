
# 
        جواد عزتی، طناز طباطبایی و امیر آقایی در «شنای پروانه»
      

Published at: **2019-11-04T12:20:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638044/%D8%AC%D9%88%D8%A7%D8%AF-%D8%B9%D8%B2%D8%AA%DB%8C-%D8%B7%D9%86%D8%A7%D8%B2-%D8%B7%D8%A8%D8%A7%D8%B7%D8%A8%D8%A7%DB%8C%DB%8C-%D9%88-%D8%A7%D9%85%DB%8C%D8%B1-%D8%A2%D9%82%D8%A7%DB%8C%DB%8C-%D8%AF%D8%B1-%D8%B4%D9%86%D8%A7%DB%8C-%D9%BE%D8%B1%D9%88%D8%A7%D9%86%D9%87)

به گزارش بولتن نیوز، فیلمبرداری «شنای پروانه» نخستین فیلم سینمایی محمد کارت به تهیه‌کنندگی رسول صدرعاملی و سرمایه گذاری محمدصادق رنجکشان که از چندی پیش در سکوت خبری آغاز شده بود، همچنان در حال انجام است.
در این فیلم سینمایی بازیگرانی چون جواد عزتی، طناز طباطبایی، امیر آقایی، پانته‌آ بهرام، علی شادمان، نیره فراهانی، مهدی حسینی‌نیا، ایمان صفا، مه‌لقا باقری، نادر شهسواری و با معرفی آبان عسکری به ایفای نقش می‌پردازند و اسامی بازیگران دیگر این پروژه سینمایی نیز به زودی اعلام خواهد شد.
فیلمنامه این فیلم که مضمونی اجتماعی دارد، توسط محمد کارت، حسین دوماری و پدرام پورامیری نوشته شده و در خلاصه داستان آن آمده است: در جنوب شهر، شنای پروانه طوفان به پا می‌کند.
