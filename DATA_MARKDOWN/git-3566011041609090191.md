
# قدرت‌های بزرگ در خط مشی‌گذاری در برابر محور مقاومت دچار سرگردانی هستند

Published at: **2019-11-05T11:12:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545066.html/%D9%82%D8%AF%D8%B1%D8%AA-%D9%87%D8%A7%DB%8C-%D8%A8%D8%B2%D8%B1%DA%AF-%D8%AF%D8%B1-%D8%AE%D8%B7-%D9%85%D8%B4%DB%8C-%DA%AF%D8%B0%D8%A7%D8%B1%DB%8C-%D8%AF%D8%B1-%D8%A8%D8%B1%D8%A7%D8%A8%D8%B1-%D9%85%D8%AD%D9%88%D8%B1-%D9%85%D9%82%D8%A7%D9%88%D9%85%D8%AA-%D8%AF%DA%86%D8%A7%D8%B1-%D8%B3%D8%B1%DA%AF%D8%B1%D8%AF%D8%A7%D9%86%DB%8C-%D9%87%D8%B3%D8%AA%D9%86%D8%AF)

کارشناس علوم سیاسی گفت: محور مقاومت در چارچوب تفکر بنیادی قدرت های بزرگ قرار نمی گیرد و این قدرت ها در سیاست و خط مشی گذاری در برابر محور مقاومت دچار سرگردانی و بلاتکلیفی هستند.
به گزارش شبکه اطلاع رسانی راه دانا؛ فرشید جعفری امروز در گفت  و گو با خبرنگار موج رسا; اظهار داشت: محور مقاومت با محوریت جمهوری اسلامی و تفکر و فکر شیعی شکل گرفته است.
وی افزود: جمهوری اسلامی اساس رابطه خود را بر اساس رابطه یک دولت با ملت ها از جمله ملت های شیعی و تحت ستم دولتمردانی که وابستگی به قدرت های بزرگ از جمله ایالات متحده هستند،برنامه ریزی کرده است.
این کارشناس خاطرنشان کرد:این هلال شیعی که توسط محور مقاومت شکل گرفته است،پیروزی ها و ظفرهای بسیاری را کسب کرده است که موجب شده تا قدرت های بزرگ از جمله آمریکا و برخی کشورهای منطقه از جمله اسرائیل و عربستان احساس نا امنی کنند.
عضو هیئت علمی دانشگاه آزاد اسلامی مرکز زنجان یادآور شد: وقتی دولت و قدرت بزرگی نمی تواند دولت دیگری را در جهت منافع خود همگام کند، سعی می کند با سیاست و ترفند به ملت ها از درون ضربه بزند.
جعفری با بیان اینکه سیاست قدرت های بزرگ در منطقه ضربه زدن به دولت های همسو با ایران است، بیان داشت: قدرت های بزرگ نتوانسته اند قدرت های منطقه از جمله جمهوری اسلامی و دولت های همسو با ایران را در مسیر سیاست های خود قرار دهند و به همین دلیل تلاش می کنند از طریق نفوذی ها و ایجاد اغتشاش در آن کشورها،این همراهی را تحت تاثیر قرار دهند.
وی با اشاره به بخشی از سخنرانی مقام معظم رهبری در 29 امین سالگرد رحلت امام خمینی (ره)گفت: در این سخنرانی مقام معظم رهبری از سه نوع فشار اقتصادی، روانی و عملی دشمن نام بردند که دشمنان می خواهند از طریق فشار عملی از جمله راه اندازی آشوب های خیابانی به اهداف خود برسند.
این استاد دانشگاه با بیان اینکه قدرت های بزرگ در سال 88 و دی ماه سال 96 به راه اندازی اغتشاش در ایران کمک کردند، افزود: مقام معظم رهبری تذکرات لازم را برای ادامه برنامه دشمن در سال 98 ارائه دادند.
وی با اشاره به شکست برنامه ها و توطئه های قدرت های بزرگ در ایجاد و هدایت آشوب های خیابانی در ایران، گفت: این بار آنها روی متحدین جمهوری اسلامی سرمایه گذاری کرده و با ایجاد اغتشاش و فشارهای عملی در عراق تلاش می کنند تا مطالبات به حق مردم را برای رسیدن به اهداف خود مورد سوء استفاده قرار دهند.
این کارشناس مسائل سیاسی ادامه داد: قدرت های بزرگ از کوچکترین حرکت صنفی بهره برداری کرده و این حرکات آرام را به حرکت های ضد امنیتی تبدیل می کنند.
جعفری بیان داشت: دشمنان می دانند که یک دولت آشوب زده نمی تواند متحد خوبی برای جمهوری اسلامی بوده و در سپر دفاعی محور مقاومت قرار گیرد.
وی با بیان اینکه قدرت های بزرگ به زعم خود می خواهند با ایجاد اغتشاشات خیابانی به محور مقاومت ضربه زده و آنرا قیچی کنند،افزود: مقام معظم رهبری در این خصوص هشدار دادند.
این استاد دانشگاه با اشاره به اینکه وضعیت کنونی عراق به سر خواهد شد و دولت عراق آرامش را به دست می آورد،افزود: قدرت های بزرگ بدانند نمی توانند محور مقاومت را ناکارآمد کنند.
جعفری گفت: محور مقاومت بزرگترین دردسر و متغییری است که ذهن قدرت های بزرگ و کشورهای همسو منطقه با آنها را مشغول کرده است.
وی افزود:محور مقاومت در چارچوب تفکر بنیادی قدرت های بزرگ قرار نمی گیرد و این قدرت ها در سیاست و خط مشی گذاری در برابر محور مقاومت دچار سرگردانی و بلاتکلیفی هستند.
این کارشناس خاطرنشان کرد: قاعده بازی جمهوری اسلامی در غرب آسیا در چارچوب نظم وستفالی قرار نمی گیرد و تنها موجب سرگردانی قدرت های بزرگ می شود.
انتهای پیام/
