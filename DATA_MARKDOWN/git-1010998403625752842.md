
# Ема Уотсън: Щастлива съм сама, казвам му „самостоятелно партниране“

Published at: **2019-11-06T10:39:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/ema-uotsan-shtastliva-sam-sama-kazvam-mu-samostojatelno-partnirane.html)

Актрисата Ема Уотсън, най-добре позната на зрителите от ролята й на Хърмаяни Грейнджър във филмите за Хари Потър, създаде нов термин за хора, които нямат романтични половинки. В интервю пред „Вог“ тя заяви, че се чувства щастлива сама и го наричала „самостоятелно партниране“.
В интервюто Уотсън говори за стреса и очакванията към хората, които навършват 30 години. Нейният рожден ден е през април.
По думите й отнело много време, за да почувства добре без партньор. „Сега съм много щастлива“, допълва тя.
„Последната година беше много трудна. Казах си „Защо всички смятат, че да навършиш 30 е толкова важно?“ Голяма работа! Сега, на 29, осъзнах, че постоянно ми правят намеци. Ако не си изградил дом, ако нямаш съпруг, ако нямаш бебе и си на 30 години, и в същото време не си с някаква стабилна кариера… Това е сериозно емоционално натоварване“, допълва тя.
