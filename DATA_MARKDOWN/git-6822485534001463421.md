
# انفجار کپسول گاز ۱۶ نفر را راهی بیمارستان کرد

Published at: **2019-11-01T15:41:00+00:00**

Author: ****

Original: [جامعه خبری تحلیلی الف](https://www.alef.ir/news/3980810080.html)

مدیر حوادث و فوریت‌های پزشکی استان اصفهان گفت: به دنبال انفجار کپسول گاز در شهرضا و اصفهان ۱۶ نفر مصدوم و به بیمارستان منتقل شدند.
غفور راستین امروز در گفت‌وگو با فارس در شهرضا با اشاره به انفجار کپسول گاز در روستای بوان شهرضا اظهار داشت: در پی انفجار کپسول گاز در روستای بوان شهرضا ۱۰ نفر روانه بیمارستان شدند.
مدیر حوادث و فوریت‌های پزشکی استان اصفهان افزود: در این حادثه ۴ زن، ۲ پسر و 4 دختر بچه دچار مصدومیت شدند و به بیمارستان امیرالمومنین(ع) شهرضا منتقل شدند.
وی با اشاره به حادثه ویژه انفجار کپسول گاز در خیابان بزرگمهر اصفهان مقابل مسجدالکریم گفت: در این حادثه 2 دستگاه آمبولانس 115 اعزام شد و 6 نفر مصدوم را که شامل 2 مرد و 4 خانوم بودند به بیمارستان امین منتقل کردند در این حادثه 5 مصدوم سرپایی درمان شدند.
