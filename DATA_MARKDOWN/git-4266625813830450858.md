
# У Багдаді протестанти перекрили основні магістралі міста

Published at: **2019-11-04T04:30:00+00:00**

Author: ****

Original: [ZIK.UA](https://zik.ua/news/2019/11/04/u_bagdadi_protestanty_perekryly_osnovni_magistrali_mista_1682831)


        Десятки тисяч демонстрантів, які вийшли на вулиці столиці Іраку на антиурядові акції протесту, заблокували основні магістралі міста.
      
Про це повідомляє The Telegraph.
«Столиця Іраку, Багдад, паралізована в неділю, оскільки в ході посилення антиурядових акцій десятки тисяч демонстрантів, спалюючи шини, заблокували великі транспортні магістралі», – йдеться в повідомленні.
Зазначається, що велика кількість людей збиралася на центральній площі Тахрір. Крім того, учасники акцій зайняли міст у «Зеленій зоні», де розміщені урядові об’єкти та дипломатичні представництва.
Нагадаємо, влада Іраку скоротила дію комендантської години в столиці з шести до чотирьох годин на тлі продовження антиурядових демонстрацій в Багдаді.
 
