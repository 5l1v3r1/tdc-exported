
# 
        Négy ember halálát is okozhatta a német álorvos, három évig dolgozott aneszteziológusként
      

Published at: **2019-11-04T13:27:00+00:00**

Author: **Bors**

Original: [www.borsonline.hu](http://www.borsonline.hu/aktualis/negy-ember-halalat-is-okozhatta-a-nemet-alorvos-harom-evig-dolgozott-aneszteziologuskent/185873)

A német orvosi kamarát és Fritzlar város kórházát is megvezette az a 48 éves hesseni nő, akit négy ember meggyilkolásával és nyolc beteg megsebesítésével vádolnak. A nő hamis orvosi diplomával jelentkezett – adta hírül a 24.hu a Süddeutsche Zeitung alapján.
A csaló hamis papírjait nem sikerült azonosítani az orvosi kamaránál, mivel a manipuláció felismerhetetlen volt. Információk szerint 2018-ban derült ki, hogy a Rheinland-Pfalzban kiállítottigazolás nem eredeti. A vizsgálat alapján bebizonyosodott a csalás, a nő ellen közokirat-hamisítás és szakmai címmel való visszaélés miatt indított büntető eljárást az orvosi kamara.
Az álorvos 2015 és 2018 között aneszteziológusi feladatokat látott el a fritzlari Szentlélek Kórházban: munkája során képesítés nélkül kábított el betegeket. A nő négy ember haláláért és nyolc beteg egsészégkárosodásáért lehet felelős, de tevékenysége következményeit jelenleg is vizsgálják. Az ügyészség gyilkosság, súlyos testi sértés, okirathamisítás, csalás és jogcímmel való visszaélés miatt emelt vádat.
