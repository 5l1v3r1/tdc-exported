
# Луценко підтвердила причину складання мандату

Published at: **2019-11-04T11:40:32+00:00**

Author: **Daria Trokhimovich**

Original: [Рубрика](https://rubryka.com/2019/11/04/lutsenko-pidtverdyla-prychynu-skladannya-mandatu/)

Фото УніанНародний депутат із фракції “Європейська солідарність” Ірина Луценко повідомила, що написала заяву про дострокове припинення депутатських повноважень через проблеми зі здоров’ям.
“Шановні друзі! Повідомляю, що подала заяву про дострокове припинення депутатських повноважень. Стан здоров’я не дає мені можливості працювати на повну силу, а відлежуватися за спинами команди не звикла”, – написала Луценко у Facebook у понеділок.
Водночас вона подякувала своїм колегам і однодумцям за підтримку, а також зазначила, що залишається членом партії “Євросолідарність”.
Депутатом стане наступна в списку партії – Бойко Наталія Андріївна.
Нагадаємо, що колишній Генпрокурор Юрій Луценко наприкінці вересня виїхав до Великої Британії, щоб “пройти там курси з англійської мови”. Таким чином родина Луценків поки що пропала з великої політики.
