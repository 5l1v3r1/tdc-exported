
# Πλαφόν 20.000 ευρώ για τις e-δαπάνες

Published at: ****

Author: ****

Original: [CNN.gr](https://www.cnn.gr/oikonomia/story/196263/plafon-20-000-eyro-gia-tis-e-dapanes)

Newsroom, CNN Greece 07:32 , 05 November 2019 - 07:41
Το ποσό των 20.000 ευρώ αντιστοιχεί σε εισόδημα ύψους 66.700 ευρώ. Αυτό σημαίνει ότι οι φορολογούμενοι με μεγαλύτερα εισοδήματα δεν θα είναι υποχρεωμένοι να διενεργούν ηλεκτρονικές συναλλαγές ίσες με το 30% του εισοδήματος τους, αλλά να διαθέτουν e-αποδείξεις τουλάχιστον 20.000 ευρώ.
Σήμερα, οι ηλεκτρονικές πληρωμές κλιμακώνονται από 10% ως 20% ανάλογα με το ύψος του εισοδήματος, ενώ η σχετική υποχρέωση βαραίνει μόνο μισθωτούς, συνταξιούχους και αγρότες. Από την 1η Ιανουαρίου 2020 όλα αλλάζουν.
Οι φορολογούμενοι που δεν θα καταφέρουν το επόμενο έτος να συλλέξουν ηλεκτρονικές αποδείξεις ίσες με το 30% του εισοδήματός τους ή τουλάχιστον αποδείξεις ύψους 20.000 ευρώ για όσους έχουν εισόδημα από 67.000 ευρώ και άνω θα βρεθούν αντιμέτωποι με την πληρωμή έξτρα φόρου 22% στο ποσό των e-αποδείξεων που θα λείπουν.
Από την υποχρεωτική χρήση πλαστικού και ηλεκτρονικού χρήματος στις καθημερινές συναλλαγές τους θα εξαιρούνται οι ηλικιωμένοι, τα άτομα με αναπηρία, οι στρατευμένοι αλλά και οι κάτοικοι μικρών χωριών. Δηλαδή από το 2020 και μετά δεν θα χρειαστεί να εξοφλούν ηλεκτρονικά δαπάνες που αντιστοιχούν στο 30% του ετήσιου ατομικού εισοδήματος.
Αυτό όμως δεν σημαίνει ότι θα εξαιρεθούν πλήρως από τη συλλογή αποδείξεων.
Σύμφωνα με την εφημερίδα «Τα Νέα», θα πρέπει ένα τμήμα του εισοδήματός τους να καλύπτεται με δαπάνες που έχουν εξοφληθεί είτε με μετρητά είτε με ηλεκτρονικό χρήμα. Το ποσοστό των απαιτούμενων αποδείξεων για τις συγκεκριμένες κατηγορίες φορολογουμένων αναμένεται να ξεκαθαρίσει εντός της εβδομάδας με την κατάθεση του νέου φορολογικού νομοσχεδίου για δημόσια διαβούλευση.

        Διαβάστε επίσης
      
