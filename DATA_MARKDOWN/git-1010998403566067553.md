
# САЩ се изтеглят от Парижкото споразумение за климата

Published at: **2019-11-04T23:28:00+00:00**

Author: ****

Original: [bTV Новините](https://btvnovinite.bg/svetut/sasht-objaviha-che-shte-se-iztegljat-ot-parizhkoto-sporazumenie-za-klimata.html)

Държавният секретар Майк Помпео обяви днес, че е уведомил ООН, че Съединените щати ще се изтеглят от Парижкото споразумение за климата, предаде АП, цитирана от БТА.
Това е първата официална стъпка в 12-месечната процедура за излизане от глобалния пакт за борба с климатичните промени. В съобщението си Помпео подчертава, че документът е "несправедливо икономическо бреме" върху икономиката на САЩ.
Парижкото споразумение, подписано от близо 20 държави, предвижда всяка от тях сама да определи своя график за намаляване на емисиите на парниковите газове, които водят до промени в климата.
САЩ са първата държава, която денонсира споразумението. То забранява на страните да се изтеглят от него през първите три години след неговото ратифициране на 4 ноември 2016 г.
