
# Βούλιαξαν απο τη βροχή Αφάντου και Κολύμπια

Published at: **2019-11-05T09:25:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425183/boyliaxan-apo-th-broxh-afantoy-kai-kolympia)


        Μεγάλος όγκος νερού απο τα έντονα καιρικά φαινόμενα που επικράτησαν χθες το βράδυ στο νησί μας, "έπεσε" στην ευρύτερη περιοχή του χωριού Αφάντου δημιουργώντας σοβαρά προβλήματα.
      
Συνολικά 9 αυτοκίνητα υπέστησαν ζημιές, 3 έχουν παρασυρθεί απο τα ορμητικά νερά και δεν έχουν εντοπιστεί μέχρι αυτή την ώρα, σπίτια και επιχειρήσεις πλημμύρισαν ενώ σε αρκετά σημεία έχει καταστραφεί το οδόστρωμα. Η πυροσβεστική υπηρεσία χρειάστηκε να παρέμβει σε αρκετές περιπτώσεις προκειμένου να πραγματοποιηθούν αντλήσεις νερών, ενώ διέσωσαν έναν άντρα ο οποίος είχε παρασυρθεί και εγκλωβιστεί μέσα στο αυτοκίνητό του απο τα ορμητικά νερά, αλλά και έναν σκύλο που βρισκόταν σε αυλή σπιτιού μέσα στον οικισμό του χωριού.
Οι έντονες βροχοπτώσεις ξεκίνησαν λίγο πριν τη μια τα ξημερώματα και διήρκησαν μέχρι και τις 6 το πρωί, ενώ σε δηλώσεις του στη "Ροδιακή" ο αντιδήμαρχος κ. Τάσος Σπανός σημείωσε πως καθ' όλη τη διάρκεια αυτών αλλά και μέχρι αυτή την ώρα, συνεργεία του δήμου, με τη συνδρομή της περιφέρειας Νοτίου Αιγαίου, βρίσκονται επι ποδός προκειμένου να αποκαταστήσουν τις ζημιές που έχουν γίνει.
Αξίζει να σημειωθεί οτι κλήσεις η πυροσβεστική υπηρεσία δέχτηκε και απο την περιοχή των Κολυμπίων αλλά και απο τον Αρχάγγελο, ωστόσο εκεί τα προβλήματα ήταν μικρότερης έκτασης.
Αφάντου: μεγάλες ζημιές στο οδόστρωμα
