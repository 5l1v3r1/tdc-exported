
# На Донбасі впродовж поточної доби НЗФ 6 разів порушили режим припинення вогню, – штаб ООС

Published at: **2019-11-02T19:45:00+00:00**

Author: ****

Original: [ZIK.UA](https://zik.ua/news/2019/11/02/na_donbasi_vprodovzh_potochnoi_doby_nzf_6_raziv_porushyly_rezhym_prypynennya_1682361)


        Впродовж поточної доби незаконні збройні формування 6 разів порушили режим припинення вогню.
      
Про це повідомляє штаб ООС.
Згідно, з повідомленням, НЗФ обстріляли позиції українських підрозділів з мінометів калібру 120 мм, а також РПГ, автоматичних гранатометів, великокаліберних кулеметів та стрілецької зброї.
В районі відповідальності оперативно-тактичного угруповання «СХІД» противник здійснив 4 обстріли позицій Об’єднаних сил: поблизу Новогригорівки – з мінометів калібру 120 мм; неподалік Талаківки та Водяного – зі станкових автоматичних гранатометів; біля Авдіївки – з РПГ, автоматичних гранатометів, великокаліберних кулеметів та стрілецької зброї.
У районі відповідальності оперативно-тактичного угруповання «ПІВНІЧ» російські окупаційні війська здійснили 2 обстріли наших позицій: біля Новозванівки – з ручних протитанкових та автоматичних гранатометів; неподалік Новолуганського – з великокаліберних кулеметів і стрілецької зброї та автоматичних гранатометів.
Впродовж поточної доби втрат внаслідок обстрілів серед особового складу Об’єднаних сил не зафіксовано.
Нагадаємо, 1 листопада незаконні збройні формування 13 разів порушили режим припинення вогню на Донбасі.
