
# 
        بیانیه ۳ دستگاه دولتی در تکذیب ورود ذرت‌های آلوده به کشور
      

Published at: **2019-11-04T14:31:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638099/%D8%A8%DB%8C%D8%A7%D9%86%DB%8C%D9%87-%DB%B3-%D8%AF%D8%B3%D8%AA%DA%AF%D8%A7%D9%87-%D8%AF%D9%88%D9%84%D8%AA%DB%8C-%D8%AF%D8%B1-%D8%AA%DA%A9%D8%B0%DB%8C%D8%A8-%D9%88%D8%B1%D9%88%D8%AF-%D8%B0%D8%B1%D8%AA%E2%80%8C%D9%87%D8%A7%DB%8C-%D8%A2%D9%84%D9%88%D8%AF%D9%87-%D8%A8%D9%87-%DA%A9%D8%B4%D9%88%D8%B1)

به گزارش بولتن نیوز، در بیانیه مشترک این سازمان با گمرک جمهوری اسلامی ایران و وزارت جهاد کشاورزی درباره ذرت های آلوده آمده است: پیرو انتشار اخبار متناقض درباره ورود ذرت های آلوده، به هموطنان گرامی اطمینان می دهیم کیفیت و سلامت 350 هزار تن ذرت قبل از ورود به کشور را سه مرجع نظارتی سازمان ملی استاندارد ایران، وزارت بهداشت، درمان و آموزش پزشکی و سازمان دامپزشکی پایش و تایید کرده اند و سپس مجوزهای لازم برای ترخیص صادر شده است. لذا مصرف کنندگان محترم نسبت به سلامت ذرت ها و محصولات تهیه شده از این محموله هیچگونه نگرانی نداشته باشند.
در ادامه این بیانیه مشترک آمده است: تاکید می شود برای ذرت هایی که آلودگی آن در آزمایش های متعدد به اثبات رسیده، مجوز ورود به کشور صادر نشده و از ترخیص آنها ممانعت به عمل آمده است. بدیهی است، برای ارکان مختلف دولت، همواره سلامت و ایمنی مواد غذایی جامعه در اولویت قرار دارد.
انتهای پیام/
