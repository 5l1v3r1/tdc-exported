
# 
        گوترش بر بهبود وضعیت آوارگان مسلمان میانمار تاکید کرد
      

Published at: **2019-11-02T22:45:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637652/%DA%AF%D9%88%D8%AA%D8%B1%D8%B4-%D8%A8%D8%B1-%D8%A8%D9%87%D8%A8%D9%88%D8%AF-%D9%88%D8%B6%D8%B9%DB%8C%D8%AA-%D8%A2%D9%88%D8%A7%D8%B1%DA%AF%D8%A7%D9%86-%D9%85%D8%B3%D9%84%D9%85%D8%A7%D9%86-%D9%85%DB%8C%D8%A7%D9%86%D9%85%D8%A7%D8%B1-%D8%AA%D8%A7%DA%A9%DB%8C%D8%AF-%DA%A9%D8%B1%D8%AF)

به گزارش بولتن نیوز، آنتونیو گوترش، دبیر کل سازمان ملل متحد در در نشست آ سه آن در بانکوک خواهان بهبود وضعیت آوارگان مسلمان میانمار و بازگشت آنها به کشورشان شد.
وی گفت: کاملا ضرورت دارد که دولت میانمار در داخل این کشور آشتی ایجاد کند و این اولویت واضح است که علل آوارگی مردم را از بین ببرد و امکان بازگشت داوطلبانه آوارگان میانمار را با حفظ امنیت و کرامت آنها فراهم کند.
وی تدابیر اتخاذ شده برای مسلمانان در این کشور را اندک دانست و گفت: باید کار بیشتری برای مسلمانان انجام دهیم.
دبیر کل سازمان ملل متحد همچنین از کشورهای جنوب شرق آسیا که بیش از همه در معرض آسیب های تغیییرات اقلیمی قرار دارند، خواست‏‏‏، در صف مقدم اتخاذ تدابیر برای کاستن انتشار گاز کربن باشند.زیرا پژوهشگران پیش بینی می کنند در سال 2050 زندگی 300 میلیون نفر در جهان تحت تاثیر (بالا آمدن) آب دریاهای جهان قرار گیرد و آسیب پذیرترین مناطق دقیقا در جنوب شرق آسیا، ژاپن، چین،​ بنگلادش و هند است.
