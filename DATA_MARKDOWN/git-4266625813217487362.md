
# На Хмельниччині поліція відкрила справу через ДТП з автобусом, який перекинувся

Published at: **2019-11-02T16:28:00+00:00**

Author: ****

Original: [ZIK.UA](https://zik.ua/news/2019/11/02/na_hmelnychchyni_politsiya_vidkryla_spravu_cherez_dtp_z_avtobusom_yakyy_1682305)


        Сьогодні, 2 листопада, поліція відкрила кримінальну справу за фактом дорожньо-транспортної пригоди за участю рейсового автобуса марки «Еталон», який рухався за маршрутом «Залісся-1 – Кам’янець-Подільський. Автобус з’їхав у кювет та перекинувся.
      
Про це повідомила пресслужба поліції Хмельницької області.
«Станом на 15.00 годину до Кам’янець-Подільської лікарні було доставлено 13 потерпілих – 12 жінок різного віку та водій транспортного засобу. Одна з травмованих жінок перебуває у важкому стані. Серед потерпілих є і неповнолітня дівчинка 2006 року народження», – йдеться у повідомленні.
У поліції зазначають, що деталі та причини дорожньо-транспортної пригоди встановлюють. Попередньо розглядають декілька версій причин, які могли призвести до перекидання транспортного засобу. Серед них водійський фактор, технічна несправність автомобіля та інші. Остаточні висновки щодо причин аварії можна буде зробити лише після отримання результатів автотехнічної експертизи та по завершенні розслідування.
Нагадаємо, На околиці села Довжок Кам’янець-Подільського району на Хмельниччині перекинувся рейсовий автобус.

        
          Читайте більше новин на тему: ДТП
        
      
