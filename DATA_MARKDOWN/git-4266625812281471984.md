
# Рабінович про «секс-скандал» у ВРУ: У Яременку ми бачимо чіткий сукупний портрет мерзотників

Published at: **2019-11-03T18:10:00+00:00**

Author: ****

Original: [ZIK.UA](https://zik.ua/news/2019/11/03/rabinovych_pro_skandal_u_vru_u_yaremenku_my_bachymo_chitkyy_sukupnyy_portret_1682689)


        Чинна влада, як нова трансформація батьки Махна, – вони привели на українську землю відсутність найменшого досвіду, розуміння ситуації, але ту ж агресивну жадібність і нахабство.
      
Про це в ефірі програми «Новини» на телеканалі ZIK заявив народний депутат України, співголова партії «Опозиційна платформа – За життя» Вадим Рабінович, коментуючи скандал навколо народного депутата від провладної партії «Слуга народу» Богдана Яременка.
Вадим Рабінович звернув увагу на те, що його вразило у цій ситуації: фігурант скандалу планує бути обличчям української дипломатії у всьому світі, і навіть нині не соромиться говорити, що він – хороший, «слуги народу» у парламентському залі вітаються з ним за руку, від президента Володимира Зеленського – жодної реакції.
«Навпаки, винні журналісти! На сім-вісім років їх будуть садити, як він сказав, у в’язницю», – зауважив Вадим Рабінович.
Вадим Рабінович також нагадав, що «слуга народу» Яременко назвав журналістів «шалавами». «Так не можна говорити. Ось він є і справжнісінька політична повія», – гостро відреагував пан Рабінович на такі заяви Яременка.
На думку нардепа Рабіновича, людина, яка прикривається депутатським мандатом і не йде з Ради, не має совісті: «Тож чіткий сукупний портрет цих мерзотників ми бачимо у Яременку, а тому, що там вирішить фракція «Слуги народу», мені байдуже. Я навіть не до кінця вірю, що вони його виженуть із парламенту».
