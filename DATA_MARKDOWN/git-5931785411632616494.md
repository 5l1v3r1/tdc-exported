
# Kostić udavio šampiona u Majni, “Bikovi“ brojali do osam

Published at: **2019-11-02T17:34:00+00:00**

Author: **Darko**

Original: [Sportska centrala](https://www.sportskacentrala.com/2019/11/02/kostic-udavio-sampiona-u-majni-bikovi-brojali-do-osam/)

Ovogodišnje prvenstvo u nemačkoj Bundesligi postaje sve zanimljivije.
Aktuelni šampion, Bajern iz Minhena, doživeo je ubedljiv poraz u Frankfurtu, gde ga je domaći Ajntraht pobedio sa 5:1. Treba reći da su Bavarci od 9. minuta igrali bez isključenog Boatenga, ali to ih ne opravdava za ovakav poraz. Goste je načeo Filip Kostić, koji je u 25. minutu savladao Nojera, da bi nešto kasnije Đibril Sou, na asistenciju Kostića, duplirao prednost. Da ni ovaj meč ne protekne bez gola Roberta Levandovskog, Poljak se potrudio u 37. minutu, ali bila je to, ispostavilo se, slabašna nada gostiju. U drugom poluvremenu još tri lopte su završile iza leđa Nojera, a kod četvrtog gola, koji je postigao Hinteregr, asistent je ponovo bio odlični Filip Kostić. U protokolu nije bilo Dejana Joveljića, a Mijat Gaćinović je u igru ušao u 70. minutu.
Lajpcig je u sredu dao šest golova Volfsburgu u Kupu Nemačke, a danas je još gore prošao Majnc. “Bikovi“ su osam puta tresli mrežu gostiju, a trostruki strelac bio je Timo Verner. Menhengladbahu se ne prepušta prvo mesto, pa su “ždrepci“ danas slavili na teškom gostovanju u Leverkuzenu golovima Venda i Tirama. Kevin Folanad je bio strelac za “farmacute“.
“Milioneri“ su bili ubedljivi protiv Volfsburga, a sve golove postigli su u drugih 45 minuta. Dortmund je poveo golom Torgana Azara, Gerero je povisio na 2:0, da bi konačan rezultat postavio Mario Gece iz penala. Nils Petersen je sa dva gola, drugi u sudijskoj nadoknadi, omogućio svom Frajburgu da donese bod iz Bremena i ostane u vrhu tabele.
Leverkuzen – Menhengladbah 1:2(1:2)Foland 25′ – Vend 18′, Tiram 42′
Dortmund – Volfsburg 3:0(0:0)Azar 52′, Gerero 58′, Gece 88′(p)
Ajntraht – Bajern 5:1(2:1)Kostić 25′, Sou 33′, Abraham 49′, Hintereger 61′, Pasjensija 85′ – Levandovski 37′
RB Lajpcig – Majnc 8:0(5:0)Sabicer 5′, Verner 30’48’,87′, Nkunku 35′, Halstenberg 39′, Poulsen 44′, Mukiele 50′
Verder – Frajburg 2:2(1:1)Rašica 9′, Gebre Selasije 59′ – Petersen 29′,90+3′
