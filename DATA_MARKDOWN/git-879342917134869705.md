
# Генпрокурор розповів, що справу Гандзюк не хотіли розслідувати

Published at: **2019-11-06T10:01:12+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/henprokuror-rozpoviv-spravu-handzyuk-ne-xotily-rozsliduvaty)


        Генеральний прокурор України Руслан Рябошапка заявив, що справу вбивства радниці міського голови Херсона Катерини Гандзюк не хотіли розслідувати.
      
На запитання LB.ua, чи був саботаж з боку прокурорів, які займалися цією справою, Рябошапка відповів: «Я не буду прямо відповідати на це запитання. Скажу лише, що ми поміняли групу прокурорів. У цій справі є величезна проблема... Її не хотіли розслідувати».
Також генпрокурор додав, що «середовище, що існувало на час вчинення злочину, на час здійснення розслідування, впливало на його результати».
Нагадаємо, на радницю херсонського міського голови, активістку Катерину Гандзюк напали 31 липня 2018 року на виході із будинку. Нападник облив її концентрованою сірчаною кислотою. Гандзюк отримала 40% опіків тіла, кілька місяців лежала в лікарні і перенесла ряд важких операцій. 4 листопада Катерина Гандзюк померла.
За інформацією СБУ, замовник вбивства Гандзюк був не один.
Президент Володимир Зеленський пообіцяв знайти і покарати замовників нападу на активістку.
В Україні відбулися акції присвячені річниці смерті Катерини Гандзюк.
Хочете обговорити цю новину? Долучайтеся до телеграм-чату CHORNA RADA
