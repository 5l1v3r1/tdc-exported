
# Engeland in de ban van horrorblessure Gomes: Everton komt met update

Published at: **2019-11-04T09:13:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902325/everton-komt-met-update-over-horrorblessure-gomes-maandag-operatie.html)


        André Gomes wordt maandag geopereerd. Dat bevestigt zijn club Everton. De Portugese middenvelder heeft een dubbele enkelblessure opgelopen, zo blijkt.
      
Gomes duelleerde in de slotfase van Everton - Tottenham Hotspur met Heung-Min Son en Serge Aurier en liep daarbij een horrorblessure op. Onderzoek in het ziekenhuis heeft uitgewezen dat zijn enkel uit de kom én gebroken is. Maandag gaat Gomes onder het mes.
Het is de vraag welke gevolgen de kwetsuur heeft voor de carrière van de middenvelder. Everton doet geen mededelingen over de herstelduur. The Toffees wensen hun middenvelder wel alle sterkte en beloven hem bij te staan in de revalidatie die voor hem ligt.
Heel Engeland was zondag in de ban van de horrorblessure, waarvoor Son de rode kaart kreeg. De Koreaanse vedette van Tottenham Hotspur was totaal overstuur en verliet het veld in tranen. Aurier liet zich vijf minuten na het incident wisselen.
