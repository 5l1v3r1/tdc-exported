
# 
        Nagyi főztje segíti Birkást
      

Published at: **2019-11-03T07:15:00+00:00**

Author: **szs**

Original: [www.borsonline.hu](http://www.borsonline.hu/sport/nagyi-foztje-segiti-birkast/185695)


        Peches kajakos Birkás Balázs, aki továbbra sem teljesen egészséges. Szerencsére Ilona néni konyhája segít neki újra formába lendülni. 
        Peches kajakos Birkás Balázs, aki továbbra sem teljesen egészséges. Szerencsére Ilona néni konyhája segít neki újra formába lendülni.
      
A tokiói előolimpián Birkás összeszedett egy kiadós megfázást, a szegedi világ- és Európa-bajnok pedig lassan ké­szül a portugáliai alapozó erőgyűjtésre.
– Általában egy megerőltető versenyidőszak végén ver le a lábamról a betegség, ami idehaza kiadós torok- és arcüreg-gyulladásba ment át – mesélte Birkás, aki edzője, Hüvös Viktor előírására háromnapos kúrát tartott. Szilárd ételt nem, csakis folyadékot vehetett magához.
– A testsúlyom visszanyerése érdekében összefogott a család – tette hozzá. – Dietetikussal konzultáltunk, és ez alapján Hajdu Istvánné Ötvös Ilona, akit Nagyinak becézek, speciális ételsort készít számomra.

        Főként halételeket kap, különleges zöldségkörettel.
      
– Szükséges ez a különleges „üzemanyag” – folytatja az előolimpián bronzérmes sportoló, aki nem tart attól, hogy a jövő évi tokiói olimpián a japán konyha miatt alultáplálttá válik.
– A helyiek mindössze napi 1500 kalóriát vesznek magukhoz, nekem minimum a duplájára van szükségem.
Az előolimpián azt is megtanulta, hogy a várható 35-40 fokos kánikula ellenére meleg ruhát vigyen magával, mivel sok helyen kíméletlenül dolgozik a légkondicionáló. A hivatalos járművek nem a pontosságukról híresek, ezért a magyarok minibuszokat bérelnek, így aztán kizárt lesz majd a késés.
