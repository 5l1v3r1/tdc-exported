
# Лорис не се размина с операция, ето кога ще започне отново да тренира

Published at: **2019-11-07T15:45:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/loris-ne-se-razmina-s-operaciq-eto-koga-shte-zapochne-otnovo-da-trenira-1403978.html)

Капитанът на Тотнъм Юго Лорис претърпя операция на левия лакът, но от клубния му отбор очакват вратаря да поднови тренировки в началото на следващата година.
Капитанът на „шпорите“ попадна в лазарета на 5 октомври, след като падна лошо на въпросния лакът при загубата от Брайтън с 0:3. Първоначално от лондонския клуб заявиха, че световният шампион с Франция няма да се нуждае от операция.
„Беше препоръчана операция след допълнителни прегледи от специалисти, които открили, че лакътя останал в нестабилно състояние. Нашият клубен капитан остава в график за завръщане към тренировъчния процес най-рано в началото на 2020“, се казва в изявление на Тотнъм. Пауло Газанига замести френския национал в последните пет мача във всички турнири и запази суха мрежа в двата успеха на „шпорите“ над Цървена звезда в Шампионска лига.

        
          По-рано се появи информация, че от Тотнъм ще опитат да привлекат ненужен в Барселона - ето кого.
        
      
