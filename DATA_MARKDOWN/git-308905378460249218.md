
# Ziggo-klanten die illegaal downloaden zijn voorlopig veilig

Published at: **2019-11-05T14:23:00+00:00**

Author: **yannickspinner**

Original: [Apparata](https://www.apparata.nl/nieuws/ziggo-klanten-die-illegaal-downloaden-zijn-voorlopig-veilig-33030)

Het is al jaren niet meer legaal om films te downloaden van het internet maar distributeur Dutch Filmworks heeft het tot dusver niet voor elkaar gekregen om downloaders daadwerkelijk te stoppen. In een rechtszaak tegen Ziggo heeft het Nederlandse bedrijf geprobeerd het verklikken van illegale downloaders af te dwingen. Zonder succes, zo blijkt vandaag.
Nadat de zaak al eerder afgewezen werd, ging Dutch Filmworks in hoger beroep tegen Ziggo om de provider te dwingen gegevens van hun klanten te geven. Op deze manier probeerde Dutch Filmworks dus te achterhalen wie er illegaal gecopyright materiaal van het internet afplukte.
Maar het gerechtshof geeft de distributeur geen recht om via Ziggo klantengegevens te vergaren, wederom omdat Dutch Filmworks <a href="http://“>niet duidelijk is over wat ze met de data willen doen. “Door niet transparant te zijn over de criteria die zij aanlegt bij de inzet van de door haar voorgenomen acties, worden de belangen van de betrokken Ziggo-klant aangetast,” aldus het hof.
Sinds het downloadverbod proberen verschillende organisaties een manier te vinden waarom mensen gestraft kunnen worden voor het illegaal verkrijgen van materiaal via het internet. Hoewel het moeilijk te betwisten valt dat ze groot gelijk hebben, is het achterhalen van de ‘dader’ nog een pijnpunt.
Mocht het Nederlandse bedrijf een duidelijk protocol weten op te stellen over hoe ze met de data om zullen gaan en wat de gevolgen zullen zijn voor klanten, dan zou het vonnis de volgende keer anders uitpakken. Dan wordt het nog lastiger om iets via het internet binnen te trekken, wat ironisch genoeg de aanstaande streamer oorlog nog verder aanwakkert.
Want ja, kun je niet meer downloaden, hoe kom je dan aan je serietje. En dan zullen we toch echt moeten gaan kiezen uit het belachelijk brede aanbod dat nu al beschikbaar is. Dan zou ik bijna zeggen dat dat nog lastiger is dan gewoon een boete van €150 riskeren!
Lees ook: Ziggo verhoogt alwéér de tarieven voor een abonnement
