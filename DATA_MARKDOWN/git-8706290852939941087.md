
# Νέο έκτακτο δελτίο επιδείνωσης του καιρού

Published at: **2019-11-07T12:30:00+00:00**

Author: ****

Original: [enikos.gr](http://www.enikos.gr/society/682846/neo-ektakto-deltio-epideinosis-tou-kairou)

Νέο έκτακτο δελτίο επιδείνωσης του καιρού εξέδωσε η ΕΜΥ.  Σε συνέχεια του προηγούμενου δελτίου οι ισχυρές βροχές και καταιγίδες οι οποίες εκδηλώνονται στο βόρειο Ιόνιο και την Ήπειρο αναμένεται να συνεχιστούν.
Συγκεκριμένα:
1. Από το απόγευμα της Πέμπτης, εκτός από το βόρειο Ιόνιο και την Ήπειρο αναμένεται να επηρεαστεί η δυτική Στερεά και μέχρι τη νύχτα τα υπόλοιπα τμήματα του Ιονίου και η δυτική Πελοπόννησος. Από το μεσημέρι της Παρασκευής τα φαινόμενα στις παραπάνω περιοχές θα εξασθενήσουν.
2. Από τις πρώτες πρωινές ώρες της Παρασκευής θα επηρεαστεί η ανατολική Πελοπόννησος και βαθμιαία η ανατολική Στερεά (συμπεριλαμβανομένης πιθανώς και της Αττικής), η Εύβοια, η κεντρική και η ανατολική Μακεδονία, η Θράκη, τα νησιά του βορείου Αιγαίου και πιθανώς πρόσκαιρα η Θεσσαλία, οι Κυκλάδες και η δυτική Κρήτη.
Σταδιακή εξασθένηση των φαινομένων από το απόγευμα της Παρασκευής
