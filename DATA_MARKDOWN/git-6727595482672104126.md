
# Movie Review; ആകാശഗംഗ; വേണ്ടിയിരുന്നില്ല ഇരുപത് വര്‍ഷത്തിന് ശേഷം ഈ രണ്ടാം ഭാഗം

Published at: **2019-11-01T21:58:00+00:00**

Author: **അശ്വിന്‍ രാജ്**

Original: [DoolNews](https://www.doolnews.com/akashaganga-new-malayalam-movie-vinayan-review-by-aswin451.html)

മലയാളികളുടെ നൊസ്റ്റാള്‍ജിയ സിനിമകളില്‍ മുന്‍ പന്തിയില്‍ നിക്കുന്ന ഒന്നാണ് ആകാശഗംഗ. ഇരുപത് വര്‍ഷം മുമ്പ് വിനയന്‍ സംവിധാനം ചെയത ചിത്രത്തിന് രണ്ടാം ഭാഗമായി ഒരുക്കിയ ആകാശഗംഗ 2 ആദ്യ ഭാഗവുമായി വിലയിരുത്തുമ്പോള്‍ ഒട്ടും നിലവാരം ഇല്ലാത്ത ചിത്രമെന്ന് പറയേണ്ടി വരും. സംവിധായകന്‍ തന്നെയാണ് തിരക്കഥയും നിര്‍മ്മാണവും.
മാണിക്യശ്ശേരി തറവാട്ടില്‍ കൊല്ലപ്പെടുന്ന ജോലിക്കാരി ഗംഗ എന്ന പെണ്‍കുട്ടി യക്ഷിയായി മാറുന്നതും തുടര്‍ന്ന് മായ എന്ന പെണ്‍കുട്ടിയുടെ ശരീരത്തില്‍ ബാധയേല്‍ക്കുന്നതും പിന്നീട് ആത്മാവിന് മോക്ഷം നല്‍കി ഒഴിപ്പിക്കുന്നതുമാണ് ആകാശഗംഗയുടെ ആദ്യ ഭാഗത്തില്‍ എങ്കില്‍ രണ്ടാം ഭാഗത്തില്‍ ഗര്‍ഭിണിയായി ഇരിക്കെ മരണപ്പെട്ട മായയുടെയും മായയുടെ മകള്‍ ആരതി വര്‍മ്മയുടെയും കഥയാണ് പറയുന്നത്. കൂടെ പ്രതികാര ദാഹിണിയായ ഗംഗയെന്ന ചുടലയക്ഷിയുടെയും.
ഇരുപത് വര്‍ഷത്തിന് ശേഷമുള്ള കഥ തന്നെയാണ് ആകാശഗംഗയുടെ രണ്ടാം ഭാഗത്തിലും പറയുന്നത്. യുക്തിവാദിയും കോളേജ് യൂണിയന്‍ ചെയര്‍പേഴ്‌സണുമാണ് ആരതി.
ആദ്യ ഭാഗത്തിലെ കഥാപാത്രങ്ങളില്‍ ഭൂരിഭാഗവും രണ്ടാം ഭാഗത്തില്‍ മരണപ്പെട്ടു. ദുര്‍മരണത്തിന് പ്രധാനകാരണം മാണിക്കശ്ശേരി വിട്ടു പോയി എന്ന് കരുതിയ ചുടലയക്ഷിയായിരുന്നു. തുടര്‍ന്ന് മേപ്പാടന്‍ യക്ഷിയെ തളച്ച് തറവാടിലെ ക്ഷേത്രത്തില്‍ കുടിയിരിത്തിയിരുന്നു. കാലങ്ങള്‍ക്കിപ്പുറം മാണിക്കശ്ശരിയില്‍ ഉണ്ണി വര്‍മ്മയും മകള്‍ ആരതിയും ഓപ്പോളും ഏതാനും പണിക്കാരും മാത്രമാണുള്ളത്.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
ആരതിക്ക് കൂട്ടുകാരനും ബന്ധുവുമായ ഗോപീകൃഷണനുമായി പ്രണയമുണ്ട്. ഒരു ഘട്ടത്തില്‍ ഗംഗയെന്ന ചുടലയക്ഷി വീണ്ടും മാണിക്കശ്ശേരി കുടുംബത്തിലേക്ക് തിരികെ വരുന്നതും തുടര്‍ന്നുള്ള സംഭവങ്ങളുമാണ് ചിത്രത്തിന്റെ ഇതിവൃത്തം.
