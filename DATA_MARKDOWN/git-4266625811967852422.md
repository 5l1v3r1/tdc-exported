
# Засуджений у Криму журналіст вийшов на волю

Published at: **2019-11-02T03:10:00+00:00**

Author: ****

Original: [ZIK.UA](https://zik.ua/news/2019/11/02/zasudzhenyy_u_krymu_zhurnalist_vyyshov_na_volyu_1682109)


        Кримський журналіст, редактор видання «Твоя газета» Олексій Назімов, який був засуджений за нібито вимагання грошей у «Єдиної Росії» за непублікацію інформації, вийшов на волю 1 листопада.
      
Про це повідомляє проєкт Радіо Свобода Крим.Реалії.
За словами Назімова, коли йому видали разом з особистими речами паспорт, виявилось, що документ зіпсовано.
«Сторінки склеєні: перша з фотографією і далі всі, на яких є позначки. Навмисне зіпсували. Люди спеціально створюють проблеми. Коли у мене вилучали паспорт під час обшуку будинку, він був в нормальному вигляді», – розповів журналіст.
У жовтні 2016 року в Алушті були затримані блогер і власник місцевого видання «Твоя газета» Олексій Назімов та відеооператор Олексій Облєзов. Назімов прийняв російську анексію Криму, але активно критикував місцеву владу, підконтрольну Москві. У Слідчому комітеті Росії його звинуватили у вимаганні 150 тисяч рублів у представника партії «Единая Россия» за нібито нерозголошення інформації, що ганьбить честь і гідність його однопартійців.
Нагадаємо, 1 листопада на адмінкордоні з Кримом працівники ФСБ Росії схопили українця і кинули за ґрати.
 

        
          Читайте більше новин на тему: окупований Крим
        
      
