
# Марадона: Ако можех да върна времето, нямаше да вкарам на Англия с лявата, а с дясната ръка

Published at: **2019-11-02T14:18:00+00:00**

Author: **Sportlive.bg**

Original: [SPORT LIVE](https://www.sportlive.bg/timeout/remember/maradona-ako-mozheh-da-vyrna-vremeto-nqmashe-da-vkaram-na-angliq-s-lqvata-a-s-dqsnata-ryka-1391072.html)

Футболната легенда Диего Марадона се помайтапи с Англия, отговаряйки на въпрос за своя исторически гол с ръка във вратата им на 1/4-финала на Световното първенство през 1986 година. Аржентинецът беше запитан дали щяха да зачетат неговия гол, ако системата ВАР съществуваше преди 33 години.
"Иска ми се да имаме възможност да върнем времето назад. Бих обещал на англичаните, че няма да им вкарам гол с лявата ръка. Щях да им вкарам с дясната", заяви Марадона, цитиран от "Daily Mail".
Както е известно, легендата вкара гола си с ръка в 51-ата минута на мача. В този момент резултатът беше 0:0. Три минути по-късно Марадона вкара втори гол, а в 80' Гари Линекер върна 1 попадение. Двубоят завърши с резултат 2:1 в полза на Аржентина, която стана световен шампион впоследствие. По-рано той отговори на същия въпрос по различен начин. Вижте в този материал какво каза.
