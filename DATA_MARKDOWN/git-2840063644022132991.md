
# Il Verona: 'Daspo' al capo ultrà Castellini fino al 2030

Published at: **2019-11-05T13:09:00+00:00**

Author: ****

Original: [Adnkronos](https://www.adnkronos.com/sport/2019/11/05/verona-daspo-capo-ultra-castellini-fino_Qrjnz53OVzJrVRTF3xED0O.html)

'Daspo' fino al 2030 per Luca Castellini. E' il provvedimento preso dall'Hellas Verona nei confronti del capo ultrà che ieri, parlando dei 'buu' razzisti nei confronti di Mario Balotelli , ha affermato che l'attaccante "è italiano perché ha la cittadinanza italiana ma non potrà mai essere del tutto italiano".
"Hellas Verona FC comunica di aver adottato nei confronti del signor Luca Castellini una misura interdittiva che, proporzionata alla gravità dei fatti, alla luce di quanto previsto dagli artt. 6 e 7 del codice comportamentale, essendosi trattato di un comportamento basato su considerazioni ed espressioni gravemente contrarie a quelle che contraddistinguono i principi etici ed i valori del nostro Club, prevede la sospensione di gradimento nei confronti del signor Luca Castellini da parte di Hellas Verona FC sino al 30 giugno 2030".
