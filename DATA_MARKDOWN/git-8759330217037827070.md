
# Vanaken is naarstig op zoek naar supporter van Club Brugge met kartonnen bord

Published at: **2019-11-04T17:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902395/vanaken-is-naarstig-op-zoek-naar-fan-van-club-brugge-met-kartonnen-bord.html)


        Club Brugge raast door de Jupiler Pro League heen. Na dertien speeldagen leed Blauw-Zwart nog maar zes verliespunten. Daardoor staat het soeverein aan kop van de rangschikking. Dat maakt de Brugse supporters bijzonder trots, zo blijkt.
      
Bij de verplaatsing op Royal Excel Moeskroen (0-1-winst) gingen er al beelden viraal van een jonge fan van Club die dolblij was toen hij het truitje van Ruud Vormer in ontvangst mocht nemen. Dat bracht andere fans op ideeÃ«n. Zo was tijdens Club Brugge - KV Kortrijk (3-0) van afgelopen zaterdag een vader met zijn zoontje op zoek naar het shirt van Hans Vanaken, auteur van twee doelpunten in die match.
Papa en zoon hadden daarom een kartonnen bord gemaakt met een smeekbede voor Vanaken. Enige probleem: blijkbaar heeft Vanaken dat bord niet gezien, want de twee dropen af zonder truitje. Club Brugge wil die 'fout' echter rechttrekken. Via de Twitter-pagina heeft het een oproep gelanceerd om de fans in kwestie terug te vinden. Krijgen zij hun gedroomde shirt van Vanaken dan toch nog te pakken?
