
# Fas'ta Rif Hareketi aktivistlerine ceza verildi

Published at: **2019-11-05T07:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1976891/fasta-rif-hareketi-aktivistlerine-ceza-verildi)

Fas Cezaevleri İdaresi, Rif Hareketi liderlerinden Nasır ez- Zefzafi’nin sosyal medyada yayınlanan ses kaydının neden olduğu kargaşanın ardından dün olayla ilgili bazı tutuklulara disiplin cezaları verildiğini duyurdu. Delegasyon tarafından yapılan açıklamada “Fas Cezaevleri İdaresi, El Huseyme olaylarıyla ilgili olarak gözaltına alınan Nasır ez- Zefzafi’ye ait ses kaydının sosyal paylaşım sitelerinde sızdırılması ve yayınlanmasıyla ilgili ayrıntılı bir soruşturma başlattı” ifadeleri kullanıldı.Açıklamada aynı zamanda “Fes şehrindeki Rasulma Hapishanesi’nin müdürü ve haklarında uygun disiplin cezaları uygulanan bazı çalışanlar tarafından ciddi bir mesleki ihmal olduğu kanaatine varıldı” denildi. Delegasyon daha sonra Rasulma Hapishanesi’nin müdürünün affedildiğini kaydetti.Açıklamanın devamında şu ifadeler yer aldı:“Delegasyon, El Huseyme olaylarıyla ilgili mahkum edilenlerin bazılarının isyan çıkartarak hapishane personelini zorladıkları, onlara saldırdıkları ve emirlerini yerine getirmedikleri kanıtlandı. Ardından da söz konusu mahkumlara çeşitli disiplin cezaları verilmesi kararı alındı.”Zefzafi ve arkadaşlarına verilen disiplin cezalarının ayrıntıları hakkında da şu bilgiler verildi:“Delegasyon, kanunlar uyarınca kurumun ve mahkumların güvenliğinin korunması için bu tutukluların farklı cezaevlerine dağıtılarak tek kişilik disiplin hücrelerine konulması ve aile ziyaretleri ile telefon görüşmelerinden 45 gün men edilmesi kararı verdi.”Zefzafi, sosyal medyada paylaşılan ses kaydında Fransa’nın başkenti Paris’teki bir yürüyüşte yanan Fas bayrağının üstüne basan aktivistleri eleştirmişti.Kazablanka Temyiz Mahkemesi’nin nisan ayında verdiği nihâi kararda Nasır ez- Zefzafi “Krallığın iç güvenliğine zarar verdiği” gerekçesiyle 20 yıl hapis cezasına çarptırılmıştı.
