
# Partija karijere Vase Micića uništila Olimpijakos u Pireju!

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/kosarka/vesti/partija-karijere-vase-micica-unistila-olimpijakos-u-pireju/341912)

Srpski plejmejker Vasilije Micić igra košarku života ove sezone! Bio je MVP meseca oktobra u Evroligi, a i večeras je pokazao da je u strašnoj formi.
Posle kritika trenera Ergina Atamana za nešto slabiju utaikmicu u prošlom kolu protiv Panatinaikosa, Vasa se večeras vratio u Grčku i predstavio se u vanserijskom izdanju. Uništio je Olimpijakos u Pireju! Efes je rasturio grčkog velikana 86:67 uz 27 poena srpskog reprezentativca. Nedavno je protiv Zvezde sa 26 poena ostvario rekord karijere, a večeras ga je nadmašio. Meč je završio sa indeksom uspešnosti od  27.
Od početka je Micić najavio da će ovo biti njegovo veće. Ubacio je osam od prvih 10 poena Efesa, ukupno 10 za prvu četvrtinu koju su Grci rešili u svoju korist. A onda je usledila strašna druga četvrtina koju je Efes dobio 32:11!  Micić je u tom periodu ubacio još devet poena i na poluvremenu imao ukupno 19. Sjajan je u bio i Šejn Larkin koji je u drugoj četvrtini ubacio 12 poena. Olimpijakos nije imao rešenje za bekove Efesa...
Posle 18 poena prednosti na poluvremenu, Efes je rutinski do kraja kontrolisao utakmicu. Iako je Olimpijakos u jednom trenutku uspeo da spusti zaostatak ispod 10 razlike, Efes je novom serijom i trojkama Micića i Larkina opet stekao ogromnu prednost koja je na kraju iznosila rekordnih 19 razlike.
Efes je šutirao trojke iznad 50 odsto i imao sjajnih 12/22 van linije 6,75, dok je Oli pogodio samo 8 od 29 šutnutih trojki. Micić je svih 27 poena postigao iz igre. Dvojke je šutirao 6/9, a trojke fenomenalnih 5/6! Upisao je i pet asistencija. Larkin je bio takođe fantastičan sa 24 poena (4/5 za dva, 3/3 za tri, 7/9 sa penala) i šest skokova. Za ukupan indeks 31! Danston i Boboa su dodali po 10 poena. Kod Olimpijakosa je jedina svetla tačka bio Nikola Milutinov sa 10 poena i bez promašaja (5/5 za dva) uz čak 13 skokova. Pol sa 15 i Printezis sa 14 poena su bili efikasniji ali uz slabe procente šuta.

        EVROLIGA - 7. KOLO:
      

        Četvrtak
      
Zenit - Himki 73:87/Holins 25 - Buker 20/
Crvena zvezda - Real Madrid 60:75/Beron 17 - Ljulj 16/
Olimpijakos - Efes 67:86/Pol 15, Milutinov 10 - Micić 27/
Makabi - Alba 104:78/Dibartolomeo 19 - Siva 14/20.45:  (1,70) Olimpija Milano (14,50)  Baskonija (2,30) 

        Petak
      

        
          18.45:  (1,25) Fenerbahče  (17,00)  Bajern (4,40) 
          
          19.00:  (2,55) Žalgiris  (14,50)  Barselona (1,60) 
          
          20.30:  (1,25) Panatinaikos  (17,00)  Valensija (4,40) 
          
          20.45:  (3,90) ASVEL  (16,00) CSKA (1,30) 
        
      
NAPOMENA: Kvote su podložne promenama
