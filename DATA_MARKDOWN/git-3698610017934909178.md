
# Рада сьогодні розгляне постанову щодо парламентських слухань про земельну реформу

Published at: **2019-11-01T09:56:00+00:00**

Author: ****

Original: [DT.ua](https://dt.ua/POLITICS/rada-sogodni-rozglyane-postanovu-schodo-parlamentskih-sluhan-pro-zemelnu-reformu-328094_.html)

Верховна Рада України традиційно розпочне засідання в п'ятницю із Години запитань до уряду, а також планує ухвалити проект постанови про проведення парламентських слухань щодо проведення земельної реформи в Україні
Також 1 листопада депутати розглянуть проект постанови про заслуховування звіту голови Антимонопольного комітету, після чого перейдуть до проекту закону про запобігання та протидію легалізації доходів, одержаних злочинним шляхом, фінансуванню тероризму та фінансуванню розповсюдження зброї масового знищення.
Також депутати планують ухвалити в другому читанні внести зміни до закону "Про джерела фінансування дорожнього господарства України", вдосконалити діяльність Державної прикордонної служби України, ввести кримінальну відповідальність за фальсифікацію лікарських засобів та затвердити проект закону про розвиток та державну підтримку малого і середнього підприємництва в Україні.
