
# Зеленський отримав вірчі грамоти від нового посла ЄС в Україні

Published at: **2019-11-07T19:58:12+00:00**

Author: ****

Original: [ГЛАВКОМ](https://glavcom.ua/news/zelenskiy-otrimav-virchi-gramoti-vid-novogo-posla-jes-v-ukrajini-638494.html)

У четвер, 7 листопада, новопризначений посол Європейського союзу в Україні Матті Маасікас вручив вірчі грамоти президенту України Володимиру Зеленському. 
Про це повідомляє пресслужба представництва Євросоюзу в Україні.
Як повідомляється, після формальних представлень Зеленський і Маасікас висловили спільне зобов'язання щодо широкої порядку денного реформ, які спрямовані на покращення рівня життя українців.
«Для мене велика честь представляти Європейський союз в Україні і очолювати одне з найбільших представництв ЄС. Як посол, я працюю над нашими відносинами, які постійно вдосконалюються, а також над тим, щоб наблизити ЄС та України один до одного», - заявив Маасікас.
Зазначимо, що Матті Маасікас - естонський дипломат. Протягом 2016-2019 років працював заступником міністра закордонних справ Естонії з європейських питань.
Нагадаємо, нещодавно у Верховній Раді стався скандал. Кореспондент сфотографував в сесійній залі Верховної Ради листування депутата від «Слуги народу» Богдана Яременка в чатах знайомств.
Парламентар поспілкувався з однією з дівчат, яка запропонувала йому своїх сексуальні послуги за матеріальну винагороду. Дівчина описала умови надання інтимних послуг і вказала, що година її послуг коштує 100 доларів. 
Спочатку Яременко заявив, що все це було лише «провокацією». Втім потім написав пост у соцмережах, де вибачився перед дружиною, дітьми і президентом Володимиром Зеленським. 
1 листопада Яременко опублікував на своїй сторінці у Facebook заяву про складення повноважень голови комітету Верховної Ради з питань зовнішньої політики та міжпарламентського співробітництва з відкритою датою. 
