
# Предстои тежка серия за Академик - 6 мача в рамките на 16 дни

Published at: **2019-11-06T15:27:00+00:00**

Author: ****

Original: [Plovdiv24.bg](https://www.plovdiv24.bg/sport/911715.html)

Академик Пловдив влиза в сгъстен цикъл от мачове, след като следващата седмица стартира и третото си участие в Балканската лига, в която миналия сезон спечели бронзовите медали. В петък отборът на Асен Николов гостува на Рилски спортист от 18 часа. Следващият вторник е първият мач на пловдивския баскетболен тим в Балканската лига - срещу косовския Раховеци. Двубоят с Черно море от НБЛ е изтеглен за четвъртък, 14 ноември, в комплекс СИЛА.
По-следващата седмица също ще бъде тежка за Академик - две гостувания в Балканската лига на черногорския Ибар на 19 ноември и на косовския Пея два дни по-късно - на 21 ноември. В неделя, 24 ноември, пловдивчани посрещат Берое в НБЛ. Така, по предварителна програма, Академик ще изиграе 6 мача в рамките на 16 дни.
