
# وزیر اوقاف سودان: از یهودیان خواستیم به کشور بازگردند

Published at: **2019-11-03T16:00:00+00:00**

Author: ****

Original: [الشرق الاوسط فارسی](https://aawsat.com/persian/home/article/1974451/%D9%88%D8%B2%DB%8C%D8%B1-%D8%A7%D9%88%D9%82%D8%A7%D9%81-%D8%B3%D9%88%D8%AF%D8%A7%D9%86-%D8%A7%D8%B2-%DB%8C%D9%87%D9%88%D8%AF%DB%8C%D8%A7%D9%86-%D8%AE%D9%88%D8%A7%D8%B3%D8%AA%DB%8C%D9%85-%D8%A8%D9%87-%DA%A9%D8%B4%D9%88%D8%B1-%D8%A8%D8%A7%D8%B2%DA%AF%D8%B1%D8%AF%D9%86%D8%AF)

نصر مفرح وزیر امور مذهبی و اوقاف سودان در گفتگو با الشرق الاوسط گفت که از شهروندان یهودی که مجبور به مهاجرت شدند خواسته تا به سودان برگردند و در فرآیند سازندگی کشور شرکت کنند.مفرح افزود «یهودیان در دوره ریاست جمهوری جعفر نمیری (۱۹۶۹-۱۹۸۵) در معرض فشار و سرکوب شدید قرار گرفتند. حکومت نظامیان در آن زمان یهودیان را مورد آزار و اذیت قرار دادند».مفرح یاد آور شد «یهودیان به دلیل این رویکرد از سودان مهاجرت کردند. اما حالا که حکومت مدنی روی کار آمده و انقلاب عظیم مردمی اتفاق افتاد شهروندی به عنوان پایه و اساس حقوق و وظایف شناخته می شود».او خاطر نشان کرد «از همه شهروندان سودانی مقیم خارج از جمله یهودیان این کشور دعوت کردم تا آنها مثل هر شهروند دارای تابعیت سودانی به کشور بازگردند».مفرح گفت «مسیحیان در سودان اقلیت نیستند. آنها شهروندان سودانی هستند که مذهبی با ارزش ها و باورهای خاص خود را دارد».او افزود «مسیحیان در دوره رژیم پیشین مورد ستم و آزار و اذیت قرار گرفتند و اموال و املاک و زمین هایشان مصادره شد».مفرح خاطر نشان کرد «مسیحیان و پیروان ادیان دیگر از آزادی کامل برای برگزاری آیین و مراسم مذهبی خود برخوردارند. اموال مصادره شده به صاحبانش برمی گردد». 
