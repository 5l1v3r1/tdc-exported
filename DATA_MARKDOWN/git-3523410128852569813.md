
# 
        یوونتوس در آخرین ثانیه‌ها اولین صعودکننده نام گرفت
      

Published at: **2019-11-07T11:18:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638623/%DB%8C%D9%88%D9%88%D9%86%D8%AA%D9%88%D8%B3-%D8%AF%D8%B1-%D8%A2%D8%AE%D8%B1%DB%8C%D9%86-%D8%AB%D8%A7%D9%86%DB%8C%D9%87%E2%80%8C%D9%87%D8%A7-%D8%A7%D9%88%D9%84%DB%8C%D9%86-%D8%B5%D8%B9%D9%88%D8%AF%DA%A9%D9%86%D9%86%D8%AF%D9%87-%D9%86%D8%A7%D9%85-%DA%AF%D8%B1%D9%81%D8%AA)

به گزارش بولتن نیوز، شب دوم از هفته چهارم مرحله گروهی رقابت‌های لیگ قهرمانان اروپا با صعود تیم‌ فوتبال یوونتوس و برتری بایرن‌مونیخ آغاز شد.
در گروه چهارم، تیم فوتبال یوونتوس با برتری 2 - یک در خانه لوکوموتیو مسکو به عنوان اولین تیم جواز صعود به مرحله یک‌هشتم‌نهایی را به دست آورد. پس از اینکه رمزی در دقیقه 4 یووه را پیش انداخت، میرانچوک در دقیقه 12 گل تساوی را به ثمر رساند و سرانجام کاستا در سومین دقیقه وقت‌های تلف شده نیمه دوم گل برتری یوونتوس را رقم زد تا این تیم 10 امتیازی شده و در صدر جدول به عنوان اولین تیم صعود خودش به مرحله یک‌هشتم‌نهایی را قطعی کند.
در گروه دوم، بایرن‌مونیخ با اولین حضور فلیک به عنوان سرمربی موقت در خانه خودش 2 - صفر از سد المپیاکوس گذشت. لواندوفسکی در دقیقه 69 و پریسیچ در دقیقه 89 برای میزبان گل زدند تا این تیم 12 امتیازی شده و در آستانه صعود قرار بگیرد.
 
