
# Бензема изравни феноменален рекорд на Меси в Шампионска лига

Published at: **2019-11-07T10:52:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/benzema-izravni-fenomenalen-rekord-na-mesi-v-shampionska-liga-1403840.html)

Нападателят на Реал Мадрид Карим Бензема изравни изключителен рекорд на звездата на Барселона Лионел Меси в Шампионска лига. Френският голмайстор се разписа на два пъти в мрежата на Галатасарай при разгрома с 6:0, а с това записа 15-ия си пореден сезон, в който успява да отбележи гол в най-големия европейски клубен турнир. 
Бензема вече има на сметката си впечатляващите 62 гола, с което задмина Рууд ван Нистелрой (60). По този начин французинът се изкачи до четвърто място сред вечните голмайстори в турнира, където лидер е Роналдо със 128, а втори е Меси със 113.
Бензема записва първия си гол в Шампионска лига още през далечната 2004-а, когато играе за Олимпик Лион. 15 години по-късно нападателят продължава да бележи във всеки един сезон, което го нареди до легендарния Лионел Меси. Лидер в тази статистика е легендата на Манчестър Юнайтед Райън Гигс, който се е разписвал в 16 поредни сезона в Шампионска лига.

        Междувременно Лионел Меси заяви, че не го интересуват индивидуалните награди, а само едно нещо (повече по темата четете тук).
      
 
