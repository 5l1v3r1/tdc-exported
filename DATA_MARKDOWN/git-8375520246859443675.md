
# За місяць до чемпіонату світу. Фоторепортаж з тренування хокейної збірної у Броварах

Published at: **2019-11-07T11:53:15+00:00**

Author: **Іван Вербицький**

Original: [ГЛАВКОМ](https://glavcom.ua/sport/publications/za-misyac-do-chempionatu-svitu-fotoreportazh-z-trenuvannya-hokeynoji-zbirnoji-u-brovarah-638372.html)

Сьогодні, 7 листопада, у броварському спорткомплексі «Термінал» стартує турнір чотирьох націй серед молодіжних збірних з хокею. Окрім господарів, в цих змаганнях гратимуть ровесники українців - національні команди Польщі, Литви, а також клуб «Мінські Зубри». Збірна України стартує на турнірі матчем з литовцями. Початок - сьогодні о 19:00.
Нинішні змагання будуть для очолюваної Олегом Ігнатьєвим команди одним з заключних етапів підготовки до головного старту сезону - чемпіонату світу в дивізіоні 1В, який 12-18 грудня прийме Київ.
1 з 31на весь екран згорнути
Всі фоторепоратажіІван Вербицький
На нинішній збір тренерський штаб нашої збірної викликав хокеїстів, які представляють чемпіонати Української хокейної ліги і Європи. Леґіонери з заокеанських молодіжних команд, зокрема лідери команди Олександр Пересунько, Фелікс Морозов, Артем Матейченко, Дмитро Даниленко і воротар Артур Оґанджанян у нинішньому зборі участі не беруть.
«Дякую хлопцям, які представляють наш чемпіонат і деякі закордонні клуби. Усі, кого ми зараз викликали, приїхали, - каже тренер команди Олег Ігнатьєв. - Працюємо три дні, а якісь враження зможу скласти після трьох матчів. З клубів хлопці приїхали підготованими. Мені навіть особливо не потрібно з ними працювати. Зрозуміло, що всі в різних кондиціях, хтось у ліпшому ігровому тонусі, хтось у гіршому. Дехто вже встиг трохи втомитися.
Працюємо наразі за класичною схемою - динаміка руху в поєднанні з теорією. Вибудовуємо свою модель гри, те, що плануємо показати під час найближчих матчів. І хоч прийнято вважати, що результат товариських турнірів другорядний, думаю, для хлопців він буде важливим. Тренерський штаб має інше завдання - повноцінно відібрати кандидатів для участі в чемпіонаті світу».

        Іван Вербицький, «Главком»
      
