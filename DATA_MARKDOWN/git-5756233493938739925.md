
# ترامپ: اوباما و کلینتون داعش را ساختند

Published at: **2019-11-02T15:27:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619446/%D8%AA%D8%B1%D8%A7%D9%85%D9%BE-%D8%A7%D9%88%D8%A8%D8%A7%D9%85%D8%A7-%D9%88-%DA%A9%D9%84%DB%8C%D9%86%D8%AA%D9%88%D9%86-%D8%AF%D8%A7%D8%B9%D8%B4-%D8%B1%D8%A7-%D8%B3%D8%A7%D8%AE%D8%AA%D9%86%D8%AF)


        دونالد ترامپ در یک گردهمایی انتخاباتی اشاره‌ای کوتاه به کشته شدن ابوبکر البغدادی، رهبر گروه داعش کرد. او گلایه کرد که "اگر اوباما چنین داستانی می‌داشت، برای هفت ماه در رسانه‌ها آن را می‌دیدیم."
      

        آفتاب‌‌نیوز :
      
 دونالد ترامپ، رئیس‌جمهوری آمریکا از غلبه بر "سلسله باراک حسین اوباما" به خود بالید و در جمع حامیانش در می‌سی‌سی‌پی با کلماتی رکیک درباره شکست دادن رئیس‌جمهوری پیشین آمریکا و حامیانش سخن گفت.
به گزارش شبکه سی‌بی‌اس نیوز، ترامپ که یک سال تا انتخابات ۲۰۲۰ فرصت دارد، در ادامه باز هم از واژگانی نامناسب برای صحبت درباره باراک اوباما، رئیس‌جمهوری سابق آمریکا و هیلاری کلینتون، وزیر خارجه سابق کشورش استفاده کرد. او کلینتون و اوباما را مسوول "اختراع داعش" معرفی کرد.
او تحقیقات استیضاح دموکرات‌ها در مجلس نمایندگان آمریکا را "چرند" دانست و سخنان رکیکی را حواله بتو اورورک کرد که ساعاتی پیش از آن به نامزدی حزب دموکرات در انتخابات ریاست جمهوری آمریکا پایان داد.
ترامپ که برای حمایت از یک جمهوری‌خواه به می‌سی‌سی‌پی رفته بود، با استقبال حامیانش مواجه شد. رئیس‌جمهوری آمریکا در بخش دیگری از سخنانش گفت که "سلسله کلینتون و سلسله بوش" را هم شکست داده است. او افزود: «تنها زمانی که دیدم باراک اوباما سخت کار می‌کند، زمانی بود که او سعی کرد مرا شکست بدهد.»
