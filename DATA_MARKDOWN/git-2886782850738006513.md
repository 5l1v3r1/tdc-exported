
# Napoli: a klubelnök megbünteti a lázadó csapatot

Published at: **2019-11-06T18:47:28+00:00**

Author: **Horváth Ferenc**

Original: [euronews](https://hu.euronews.com/2019/11/06/napoli-a-klubelnok-megbunteti-a-lazado-csapatot)

Az UEFA szankciójára számíthat a Napoli, a nápolyi klubvezetés büntetésére pedig a csapat labdarúgói.
A vezetőedző, Carlo Ancelotti kedden este nem jelent meg a kötelező sajtótájékoztatón a Salzburg ellen 1-1-re végződött BL-mérkőzés után Nápolyban, amit az európai szövetség nem fog szó nélkül hagyni.
A harsány klubelnök, Aurelio De Laurentiis pedig már be is jelentette, hogy "a klub presztizsét romboló, gazdasági és fegyelmi szabályait sértő" labdarúgók "lázadást" követtek el, amit nem tűrhet el.
Az elnök a héten edzőtábort rendelt el a legutóbbi négy tétmeccsén nyeretlen csapatnak, ám a BL-találkozót követően az összes játékos haza autózott, nem tért vissza a Napoli bázisára.
