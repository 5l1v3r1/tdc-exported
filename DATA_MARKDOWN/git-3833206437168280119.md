
# Хванаха го! МВР Пловдив: На 31 години е!

Published at: **2019-11-06T09:40:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Hvanaha-go-MVR-Plovdiv-Na-31-godini-e-911576)

Във Второ РУ е задържан млад мъж, използвал неправомерно чужда банкова карта. На 6 юли т.г. служителите започнали проверка на сигнал от 62-годишен пловдивчанин, че от банковата му карта са направени без негово съгласие над 20 плащания в различни обекти.
Чрез неправомерните действия по този начин от сметката на потърпевшия били изтеглени около 400 лева. В хода на работата и след съгласуване с наблюдаващ окръжен прокурор, снимки на издирвания извършител бяха публикувани в средствата за масово осведомяване.
Благодарение на проявената активност от гражданите, вчера в полицията постъпила информация за самоличността и местонахождението на 31-годишния мъж. Той е задържан за срок до 24 часа. Работата по документиране на случая продължава под ръководството на Окръжна прокуратура – Пловдив.
