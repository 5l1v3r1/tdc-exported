
# לאחר הדוחות וצלילת המניה, פנדורה בונה על מכירות חג המולד

Published at: **2019-11-05T00:00:00+00:00**

Author: **שירות כלכליסט**

Original: [כלכליסט - www.calcalist.co.il](https://www.calcalist.co.il/markets/articles/0,7340,L-3773122,00.html)

חברת התכשיטים הדנית פנדורה (Pandora AS) רשמה הפסד לא צפוי ברווח הנקי ברבעון השלישי של 17.8 מיליון דולר, כשההכנסות ירדו ב-11%. 
סקר אנליסטים אשר נערך על ידי FactSet צפה רווח נקי מעל הרווח הנקי ברבעון, אך ההכנסות היו מתחת לצפי. הרווח הגולמי ירד ל-62.2% מ-72.3% בזמן שההכנסות לפני ריבית ומס שולי ירדו למינוס 4.5% מ-24%.
החברה, שמוכרת צמידים, טבעות ועגילים ב-7,700 חנויות מסביב לעולם מסרה כי התוכנית העתידית שלה צפויה להתקיים בהתאם ללוח הזמנים. פנדורה הייתה עסוקה בקיצוץ קידום המכירות שלה, בקנייה חוזרת של המלאי, שיפור מוצרים, מחסנים ושיווק, כמו גם הורדת עלויות וסידור מחדש של המבנה הארגוני שלה. מפנדורה נמסר כי היא מצפה לשיפור בביצועים במהלך הרבעון הרביעי עם מחירות חזקות הצפויות בחג המולד. יחד עם זאת, תוצאות חודש אוקטובר יספגו מכה בגלל תוצאות מאכזבות בסין בסניפים חדשים של החברה. ״היוזמה של המותג שלנו שהחלה בשלהי אוגוסט קיבלה משוב חיובי מצרכנים והאינדיקציות החיוביות המוקדמות תומכות בציפיות שלנו למכירות יציבות בחג המולד", אמר מנכ״ל החברה אלכסנדר לאצ׳יק. ״התוצאות הפיננסיות של הרבעון השלישי היו בצלו של האיפוס המסחרי המתוכנן שלנו ואנחנו נמשיך לקחת כל החלטה הכרחית שתומכת במצב של פנדורה לטווח ארוך", הוסיף. פנדורה מצפה כעת שהמכירות האורגניות ירדו בטווח שבין 7%-9% מהציפייה הקודמת שבין 3%-7%, עם שולי רווח לפני מיסים וריביות של בין 26%-27% לעומת הציפייה הקודמת שבין 27%-28%.
