
# Голямата двуседмична ноемврийска аномалия продължава с пълна сила! Пикът ще е...

Published at: **2019-11-06T07:15:00+00:00**

Author: ****

Original: [Blitz.bg](https://blitz.bg/obshtestvo/golyamata-dvusedmichna-noemvriyska-anomaliya-prodlzhava-s-plna-sila-pikt-shche-e_news707577.html)

https://blitz.bg/obshtestvo/golyamata-dvusedmichna-noemvriyska-anomaliya-prodlzhava-s-plna-sila-pikt-shche-e_news707577.html Blitz.bg
И днес времето остана с температури, значително по-високи от обичайните за сезона, които ще достигнат до 26°.Преносът на въздушни маси ще е от юг-югозапад. Ще е ветровито, особено в Източна България и районите, разположени северно от планините, където южният вятър ще се проявява и като фьон. Облачността над страната ще е разкъсана, предимно средна и висока.От днес започва голяма двуседмична ноемврийска аномалия ГРАФИКАНад северозападните райони облачността ще е значителна и там след пладне ще превали слаб дъжд.Сутрешните температури ще бъдат между 7 и 12 градуса, в източните райони и в Предбалкана - до 14-16 градуса.Дневните температури ще бъдат предимно между 21 и 26 градуса. Атмосферното налягане е по-ниско от средното за ноември и още ще се понижи.Над Черноморието ще има разкъсвана средна и висока облачност. Ще духа умерен югозападен вятър. Максимални температури на въздуха: 20-24 градуса. Температурата на морската вода е 17-18 градуса. Вълнението на морето ще е 3-4 бала.Над планините ще има разкъсана средна и висока облачност. Ще духа силен, по билата - и бурен, югозападен вятър. Максимална температура на височина 1200 метра - около 18 градуса, на 2000 метра - около 11 градуса.В четвъртък и в петък времето в страната ще бъде динамично, с температури, главно в Източна България, значително по-високи от обичайните за първата половина от ноември. В четвъртък вятърът в Западна България временно ще се обърне от запад-северозапад, на изток ще се задържи югозападен.Превалявания ще има в крайните северозападни райони, а вечерта и през нощта срещу петък - на повече места в Западна България. Дневните температури ще са в широки граници - от 13-14 градуса в крайните северозападни райони до 24-25 градуса - на изток.В петък превалявания ще има главно в Рило-Родопската област, над останалата част от страната облачността ще се разкъсва до слънчево време.Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната
