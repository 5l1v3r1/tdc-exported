
# Apex Legends arriverà su mobile nel 2021

Published at: **2019-11-01T14:34:00+00:00**

Author: **Giacomo Todeschini**

Original: [Tom&#39;s Hardware](https://www.tomshw.it/videogioco/apex-legends-arrivera-mobile-2021/)

Grandi notizie per tutti i fan di Apex Legends. Come dichiarato qualche giorno fa durante l’assemblea degli azionisti di EA, infatti, il battle royale di Respawn Entertainment è in continua crescita ed è diventato lo shooter di punta di EA per il prossimo anno.
A quanto pare ci sono inoltre dei piani decisamente grandi in vista per l’opera visto che, a quanto pare, durante il 2021 Apex Legends sbarcherà finalmente su mobile dove, ricordiamo, sono già da tempo presenti i sue due competitor più diretti, ossia Fortnite e PUBG.
Leggi anche: Call of Duty Modern Warfare, The Outer Worlds e Gears 5 tra i candidati ai Golden Joystick Awards 2019
Andrew Wilson, il CEO di EA, ha infatti dichiarato: “Con la community di Apex Legends che ha superato i 70 milioni di utenti ci stiamo focalizzando ad espanderci su mobile, su nuove piattaforme e nuove zone geografiche. Stiamo a questo fine aumentando le dimensioni del nostro team in modo tale da riuscire a raggiungere i nostri obiettivi per l’anno fiscale del 2021. In questo modo riusciremo ad espandere ulteriormente la nostra utenza attraverso il settore mobile e l’Asia.”
Non solo uno sbarco su mobile, quindi, ma anche l’invasione a livello puramente videoludico di quel grande mercato che è rappresentato dal continente asiatico e, soprattutto, dalla Cina.
Che ne pensate di questa notizia e del fatto che sempre più titoli per console e PC escono anche su mobile? Come vi vedreste a giocare ad un titolo come Apex Legends su smartphone e tablet, secondo voi che dispositivi saranno necessari per avere un’esperienza degna di questo nome? Fateci sapere che ne pensate direttamente nei commenti!
