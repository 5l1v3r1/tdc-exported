
# 
        Anya és fia támadt egy 50 éves férfira Pécsett
      

Published at: **2019-11-01T07:28:00+00:00**

Author: **Police.hu**

Original: [www.borsonline.hu](http://www.borsonline.hu/aktualis/anya-es-fia-tamadt-egy-50-eves-ferfira-pecsett/185669)


        A nő megvágta vitapartnerét, fia pedig betörte a sértett autójának ablaküvegét. A rendőrök befejezték az ügy vizsgálatát. 
        A nő megvágta vitapartnerét, fia pedig betörte a sértett autójának ablaküvegét. A rendőrök befejezték az ügy vizsgálatát.
      
Egy 62 éves helyi nő ellen könnyű testi sértés, 25 éves fia ellen pedig felfegyverkezve elkövetett garázdaság, rongálás, valamint közlekedés biztonsága elleni bűncselekmény elkövetése miatt nyomozott a Pécsi Rendőrkapitányság.
A nő egy 50 éves bonyhádi férfival keveredett szóváltásba 2019. április 30-án Pécsett, a Pákolitz István utcában. A vita közen az asszony a nála lévő késsel megvágta az állán a vitapartnerét, aki ezután beült az autójába, azonban induláskor még rúgott egyet a nő felé. Ezt látta a nő fia, aki a gépkocsi után szaladt, majd betörte a távozni szándékozó férfi autójának ablaküvegét.
A rendőrök a helyszínen elfogták az asszonyt és a fiát, majd előállították őket a rendőrkapitányságra. Gyanúsítotti kihallgatásukon mindketten beismerték tettüket.
A rendőrség az ügy vizsgálatát befejezte, és az iratokat a napokban átadta az ügyészségnek.

        police.hu
      
