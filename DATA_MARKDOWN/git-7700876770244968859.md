
# La Cordata festeggia i suoi primi 30 anni

Published at: **2019-11-04T09:40:00+00:00**

Author: **Anna Spena**

Original: [VITA](http://www.vita.it/it/article/2019/11/04/la-cordata-festeggia-i-suoi-primi-30-anni/153167/)


        Il 29 novembre per l’occasione a Milano la cooperativa sociale organizza una tavola rotonda con tanti ospiti e amici, per provare a costruire un nuovo vocabolario dell’impresa sociale
      
Sapete com’è nato il primo esperimento di Housing Sociale in Italia? Dal sogno di nove giovani scout che nel 1989 hanno fondato a Milano la cooperativa sociale La Cordata.
Quest’anno per festeggiare i suoi primi 30 anni di attività ha organizzato, per il prossimo 29 novembre, negli spazi di Tenoha (via Vigevano 18, Milano – dalle 15.30), una tavola rotonda, con tanti ospiti e amici, per provare a costruire un nuovo vocabolario dell’impresa sociale.
La Cordata è la cooperativa che per la prima volta ha usato la formula del Mix Abitativo tenendo insieme, nello stesso luogo, studenti, lavoratori, mamme sole con bambini, persone disabili. «Le diverse strutture abitative de La Cordata», dice l’amministratore delegato Claudio Bossi, «sono per noi dei luoghi di senso dove ogni fragilità diventa una risorsa».

        Per informazioni o partecipare all’evento:0235974510trentennale@lacordata.it L'evento
      
