
# В Україну прибула оціночна місія НАТО

Published at: **2019-11-06T12:20:00+00:00**

Author: ****

Original: [ZIK.UA](https://zik.ua/news/2019/11/06/v_ukrainu_prybula_otsinochna_misiya_nato_1684845)


        В Україну прибула місія НАТО для оцінки виконання річної національної програми (РНП).
      
Про це йдеться у повідомленні, розміщеному на сторінці Місії НАТО в Україні в Facebook.
Як зазначається, місія НАТО впродовж 6-8 листопада зустрічатиметься з прtдставниками центральних органів виконавчої влади, які були залучені до виконання РНП під егідою Комісії Україна-НАТО на 2019 рік.
"За результатами візиту оціночна місія підготує рекомендації до звіту про виконання РНП-2019, який буде представлено на розгляд держав-членів НАТО", - додали в альянсі.
Крім того повідомляється, 11 грудня у штаб-квартирі НАТО проведуть останнє засідання Комісії Україна-НАТО, де представлять оцінку виконання РНП на 2019 рік. Засідання відбудеться за участі віце-прем'єр-міністра з питань європейської та євроатлантичної інтеграції України Дмитра Кулеби.
Нагадаємо, раніше віцепрем'єр-міністр з питань європейської та євроатлантичної інтеграції Дмитро Кулеба заявив, що Україна офіційно звернулася до НАТО з проханням приєднатися до програми розширених можливостей (ЕОР).
