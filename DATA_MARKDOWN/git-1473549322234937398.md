
# Trump spotka się z Erdoganem w Białym Domu

Published at: **2019-11-07T07:50:16+00:00**

Author: **asty//rzw**

Original: [TVN24](https://www.tvn24.pl/wiadomosci-ze-swiata,2/donald-trump-i-recep-tayyip-erdogan-potwierdzili-spotkanie-w-bialym-domu,983567.html)

"Cieszę się, że zobaczę się z Erdoganem" - napisał w środę Donald Trump na Twitterze po telefonicznej rozmowie z tureckim prezydentem.
Do spotkania przywódców dojdzie 13 listopada, co potwierdziła w środę także kancelaria Erdogana.
Po tym, jak pod koniec października Izba Reprezentantów USA uznała za ludobójstwo rzeź Turcji na Ormianach w Imperium Osmańskim w czasie I wojny światowej, Erdogan nie wykluczał możliwości odwołania wizyty w Waszyngtonie.
Turcja oficjalnie nie przyznaje się do ludobójstwa i twierdzi, że Ormianie padli ofiarą epidemii.
Stosunki amerykańsko-tureckie są napięte od wielu miesięcy, m.in. z powodu zakupu przez Turcję rosyjskiego systemu obrony powietrznej S-400.
Donald Trump napisał w środę na Twitterze, że Erdogan poinformował go także o schwytaniu w Syrii przez siły tureckie żony i siostry Abu Bakra al-Bagdadiego, byłego lidera dżihadystycznej organizacji Państwo Islamskie (IS), a także wielu bojowników IS.
Abu Bakr al-Bagdadi zginął 27 października podczas operacji przeprowadzonej przez amerykańskie siły specjalne w pobliżu granicy Syrii z Turcją.
