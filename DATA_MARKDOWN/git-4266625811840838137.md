
# Україна почала відбір газу з підземних сховищ

Published at: **2019-11-03T12:58:00+00:00**

Author: ****

Original: [ZIK.UA](https://zik.ua/news/2019/11/03/ukraina_pochala_vidbir_gazu_z_pidzemnyh_shovyshch_1682607)


        В Україні з 1 листопада розпочався відбір газу з підземних сховищ через похолодання.
      
Про це повідомив голова ТОВ «Оператор ГТС» Сергій Макогон у Facebook.
«В Україну прийшло похолодання і включилося ТКЕ. Як результат споживання збільшилося до 110 млн на добу. Тому почався відбір газу з ПСГ – 20 млн на добу. Газу в сховищах цього року досить для проходження всієї зими – 21,785 млрд кубометрів. Однак, я все одно закликаю всіх економно використовувати енергоресурси, особливо тепло», – написав Макогон.
За останніми даними «Укртрансгазу», обсяг газу у ПСГ станом на 1 листопада становив 21 778,9 млн кубометрів і газосховища заповнені на 70%.
Також зазначається, що за добу було закачано до сховищ 4,12 млн кубометрів, відібрано – 8,88 млн кубометрів.
Нагадаємо, газ для промислових споживачів подорожчає на 20%, після чого піднімуться ціни для населення.
