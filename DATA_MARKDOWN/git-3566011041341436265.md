
# کاربران مجازی در پاسخ به توئیت آذری جهرمی چه گفتند؟/ از انتقاد به عدم پاسخگویی وزیر ارتباطات به رانت خانوادگی تا دعوت به مناظره در فضای رسمی

Published at: **2019-11-07T18:24:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545504.html/%DA%A9%D8%A7%D8%B1%D8%A8%D8%B1%D8%A7%D9%86-%D9%85%D8%AC%D8%A7%D8%B2%DB%8C-%D8%AF%D8%B1-%D9%BE%D8%A7%D8%B3%D8%AE-%D8%A8%D9%87-%D8%AA%D9%88%D8%A6%DB%8C%D8%AA-%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%DA%86%D9%87-%DA%AF%D9%81%D8%AA%D9%86%D8%AF---%D8%A7%D8%B2-%D8%A7%D9%86%D8%AA%D9%82%D8%A7%D8%AF-%D8%A8%D9%87-%D8%B9%D8%AF%D9%85-%D9%BE%D8%A7%D8%B3%D8%AE%DA%AF%D9%88%DB%8C%DB%8C-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%A8%D9%87-%D8%B1%D8%A7%D9%86%D8%AA-%D8%AE%D8%A7%D9%86%D9%88%D8%A7%D8%AF%DA%AF%DB%8C-%D8%AA%D8%A7-%D8%AF%D8%B9%D9%88%D8%AA-%D8%A8%D9%87-%D9%85%D9%86%D8%A7%D8%B8%D8%B1%D9%87-%D8%AF%D8%B1-%D9%81%D8%B6%D8%A7%DB%8C-%D8%B1%D8%B3%D9%85%DB%8C)

بعد از انتشار لایو وزیر ارتباطات برای پاسخگویی به انتقادات برخی رسانه ها و نمایندگان مجلس نسبت به عملکرد او واکنش کاربران به توضیحات آذری جهرمی قابل توجه بود.
به گزارش خبرنگار شبکه اطلاع رسانی راه دانا؛ بعد از اظهارات جنجالی حمیده زرآبادی نماینده قزوین درباره رانت خانوادگی آذری جهرمی و شوعاف وزیر جوان با اقدامات نمایشی مبارزه با شرکت های خدمات بر ارزش افزوده مستندی از سوی شبکه اطلاع رسانی دانا منتشر شد که در آن مشخص شد سایت انتخاب که از نزدیکان آذری جهرمی هستند در حالی برای آذری جهرمی رپورتاژ خبری «مبارزه با شرکت های ارزش افزوده» را رهبری می کنند که این سایت خود دارای شرکت ارزش افزوده است.
در همین راستا نشست خبری حمیده زرآبادی ابعاد جدیدی از شوعاف وزیر و رانت خانوادگی اون را مشخص ساخت و اسامی جدیدی مانند فاطمه صحرائیان و هادی آذری جهرمی به رابطه های فامیلی قبلی (ثنا اسدیان خواهر خانم وزیر) اضافه شد.
یک روز بعد از کنفرانس خبری حمیده زرآبادی، آذری جهرمی از این نماینده مجلس برای شرکت در یک مناظره اینستاگرامی به صورت لایو دعوت می کند که خانم زرآبادی به خاطر حضور در مناطق فاقد آنتن دهی در قزوین این پیشنهاد را نمی پذیرد.
وزیرارتباطات اما کوتاه نیامده و لایو خود را با حضور باجناق خود که همسر خانم ثنا اسدیان است برگزار کرد تا به زعم خویش پاسخ انتقادات وارد شده به خود را با سندو مدرک ارائه کند.
اظهارات آذری جهرمی در لایو اگرچه به مذاق سایت های وابسته به او خوش آمد اما واکنش کاربران فضای مجازی حین لایو و حتی بعد از آن دیدنی بود.
بعد از این لایو وزیر جوان دومین پیام خود را از توییتر مخابره کرد و با نام بردن از برخی از رسانه های منتقد اعلام کرد که سخنان این رسانه ها درباره وزیر جوان کذب و تهمت بوده است!
در همین راستا کاربران توییتر پاسخ های جالبی به این ادعای آذری حهرمی دادند؛ عمده گلایه های کاربران درباره سخنان کذب وزیر در خصوص حضور او در هیات مدیره رایتل بود به طوری که ادعای آذری جهرمی با آنچه که به عنوان رزومه وی در سایت دولت نگاشته شده بود تفاوت زیادی داشت.
کاربر محمد امین در همین راستا در منشنی نوشت: «گفتید سال 94، سه ماه رایتل بودید، در صورتی که از سال 93 تا 95 اونجا بودید، دروغ از این بیشتر و تابلو تر؟
 
 
کاربران دیگری هم به لزوم برگزاری یک مناظره دو طرفه و با حضور کارشناسان و مطلعان تأکید کردند در همین راستا یکی از کاربران نوشت: «کاش به شکل رسمی و منطقی و در فضایی دو طرفه رات حرف زدن پیدا کنید»
 
کاربران دیگری نیز به تعداد بازدیدکنندگان این لایو اشاره کرده و عنوان کردند این تعداد واقعی نیست؛ آنها با گرفتن اسکرین شات از لایو مدعی شده اند که تعداد بازدید کنندگان کمتر از این مقدار بوده و در بهترین حالت  20 هزار نفر این لایو را دیده اند.
عده دیگری از کاربران نیز به موضوع شوعاف وزیر برای مقابله با وس اشاره کرده و مدعی شدند که همه این اتفاقا در سایه نظارت وزارت ارتباطات صورت گرفته و چرا پیش از این وزارت ارتباطات جلوی این تخلفات را نگرفته است.
 
 
 
کاربران دیگری هم به عدم رضایت مردم از پاسخ های وزیر ارتباطات در خصوص رانت خانوادگی خود برای فاطمه صحرائیان و ثنا اسدیان گفتند و برخی دیگر هم از عدم پاسخگویی وزیر جوان درباره سایت انتخاب و درآمد کلان این سایت از محل ارزش افزوده گلایه داشتند.
 
کاربران دیگری گلایه همیشگی را مطرح کرده و عنوان کردند که نباید صحبت های رسمی از سوی مقامات رسمی از طریق شبکه های اجتماعی فیلتر شده و یا غیر رسمی در کشور منتشر شود و تریبون های رسمی بهترین محل برای ارائه اظهارات مقامات کشور است.
 
 
 
 
یکی از کاربران هم با انتشار صورتجلسه ای از یکی جلسات رایتل در سال 95 عنوان کرد که اظهارات آذری جهرمی درباره حضور خود در رایتل کذب بوده است.
 
 
بررسی منشن های درج شده زیر توییت آذری جهرمی در کنار نظرات کاربران اینستاگرام روی لایو شب گذشته او حاکی از آن است که مردم و افکار عمومی از پاسخ های وزیر ارتباطات نه تنها راضی نشده اند بلکه همچنان منتظر پاسخ های دقیق تر به روابط خانوادگی آقای وزیر و قراردادهای منعقد شده هستند.
هرچند وزیر جوان درباره ارتباط خود با سایت انتخاب و شرکت ارزش افزوده این سایت هم ترجیح داده است سکوت کرده و رسانه های منتشر کننده این اسناد را متهم به تهمت زدن و دروغگویی کند.
 
انتهای پیام/ط
