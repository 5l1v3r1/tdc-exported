
# Tris Valdichienti Ponte, Sassoferrato Genga al tappeto

Published at: **2019-11-03T16:45:38+00:00**

Author: **Michele Carbonari**

Original: [Cronache Maceratesi](https://www.cronachemaceratesi.it/2019/11/03/tris-valdichienti-ponte-sassoferrato-genga-al-tappeto/1320701/)

Condividi9TweetEmail9 Condivisioni
 

        La coppia gol Pennacchioni-Castellano trascina il Valdichienti Ponte fuori dalla zona playout. La doppietta dell’ex Portorecanati, costretto ad uscire per infortunio nell’intervallo, e la perla dell’attaccante classe ’89 piegano il Sassoferrato Genga (a segno con il solo Bellucci ed in dieci nel finale per l’espulsione dell’ex Matelica Santamarianova), ora fanalino di coda del campionato d’Eccellenza. I ragazzi di Giandomenico salgono a quota 10 e si portano a soli tre punti dalla zona playoff, da mettere nel mirino fin dal prossimo weekend dove è prevista la trasferta di Grottammare.
      
La cronaca. Pronti via e Pennacchioni sblocca di testa al 3′ sugli sviluppi di un calcio d’angolo. Il bomber realizza la doppietta personale dieci minuti dopo, sfruttando al meglio un assist di Badiali. Il centrocampista, rientrato in extremis da un’infortunio, è costretto ad uscire per un problema fisico al 25′. Al suo posto entra Adami. Poco prima, al quarto d’ora, il Sassoferrato Genga accorcia con una bella girata di Bellucci. A fine primo tempo piove su bagnato in casa Valdichienti Ponte: Pennacchioni da forfait e si aggiunge ai cinque giocatori già fuori causa. Entra Monterubbianesi e si fa ripagare con una grande ripresa. All’11’ va via sulla destra e serve Adami, che gira di sinistro ma la palla finisce a lato. L’under è sempre attivo e al 26′ fornisce l’assist per Castellano che cala il tris. Al 32′ anche Adami sfiora il gol, colpendo un incrocio dei pali. Nel finale c’è il tempo per l’espulsione di Santamarianova, per doppio giallo.

        Il tabellino:
      
VALDICHIENTI PONTE: Mallozzi, Panichelli, Tartabini, Passalacqua, Fermani, Enow, Moretti, Badiali (25′ p.t. Adami), Pennacchioni (1′ s.t. Monterubbianesi), Castellano (44′ s.t. Frontini), Emiliozzi. A disp.: Carnevali, Cudini, Pandolfi, Ciccarelli, Pepa, Salvatelli. All.: Giandomenico.
SASSOFERRATO GENGA: Spitoni, Santamarianova, Procacci, Lapi, Brunelli, Gaggiotti, Nucci, Cicci, Bellucci, Monno (10′ s.t. E. Piermattei), Battistelli (29′ s.t. Ciccacci). A disp.: Di Claudio, Mosciatti, Zucca, F. Bonci, Francioni, M. Piermattei, G. Bonci. All.: Ricci.
TERNA ARBITRALE: Gorreja di Ancona (Scarpetti di San Benedetto del Tronto e Capirchio di Ancona)
RETI: 3′ p.t. e 13′ p.t. Pennacchioni, 15′ p.t. Bellucci, 26′ st. Castellano.
NOTE: ammoniti: Panichelli, Procacci, Bellucci. Espulso al 35′ s.t. Santamarianova (doppio giallo).
