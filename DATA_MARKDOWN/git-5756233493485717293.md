
# فرانسه مصمم به اخراج منافقین است

Published at: **2019-11-05T14:09:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620041/%D9%81%D8%B1%D8%A7%D9%86%D8%B3%D9%87-%D9%85%D8%B5%D9%85%D9%85-%D8%A8%D9%87-%D8%A7%D8%AE%D8%B1%D8%A7%D8%AC-%D9%85%D9%86%D8%A7%D9%81%D9%82%DB%8C%D9%86-%D8%A7%D8%B3%D8%AA)


        رئیس ستاد کارکنان کاخ الیزه از تصمیم رئیس‌جمهور فرانسه برای اخراج منافقین از این کشور خبر داد.
      

        آفتاب‌‌نیوز :
      
الکسیس کوهلر، رئیس ستاد کارکنان کاخ الیزه، در صفحه توییتر خود، از تصمیم امائول مکرون، رئیس‌جمهور فرانسه برای پایان‌دادن به حضور چهل‌سالۀ گروهک منافقین در خاک فرانسه خبر داد.
کوهلر در حساب توییتر خود، با اعلام خبر دیدار امانوئل مکرون با ژان ایو لودریان، وزیر خارجه فرانسه، عنوان کرده است که یکی از مباحث مطرح‌شده در این دیدار، موضوع حضور گروهک تروریستی منافقین در فرانسه بوده است.
بر اساس گزارش هابیلیان، مدیر داخلی کاخ الیزه با اشاره به حضور چهل‌سالۀ گروهک تروریستی منافقین در خاک فرانسه، اعلام کرده است با استقرار کامل اعضای منافقین در تیرانا، زمان آن رسیده تا پاریس درباره امکاناتی که در اختیار رهبر و مدیران این گروهک قرار داده است، تجدیدنظر کند.
این مقام فرانسوی با اشاره به پیامدهای منفی حضور منافقین در فرانسه، اعلام کرد: فرانسه برای محدودسازی حضور کادر گروهک تروریستی منافقین در خاک این کشور «اقدامات جدی» اتخاذ خواهد کرد.
