
# Orădenii s-au recules la mormintele celor dragi (FOTO)

Published at: **2019-11-01T18:05:00+00:00**

Author: ****

Original: [Bihoreanul](https://www.ebihoreanul.ro/stiri/ultima-or-31-45/oradenii-s-au-recules-la-mormintele-celor-dragi-foto-152505.html)

Mii de orădeni au vizitat, vineri, Cimitirul Municipal Rulikowski pentru a duce flori şi a se reculege la mormintele celor dragi. Pentru ca toţi cei interesaţi să poată ajunge la cimitir, Administraţia Domeniului Public Oradea anunţă că programul rămâne prelungit inclusiv sâmbătă şi duminică, accesul fiind permis între orele 8-21. 
La intrarea în cimitir, precum şi la poarta dinspre cartierul Europa, sunt amenajate locuri de unde oamenii îşi pot procura flori, candele, lumânări sau coroniţe în amintirea celor dragi.
De asemenea, Administraţia Cimitirului pune la dispoziţia celor interesaţi unelte (sape, greble, lopeţi, mături etc.) pentru aranjarea mormintelor.
Accesul auto în incintă a fost interzis doar vineri, 1 noiembrie, de sâmbătă fiind permis din nou, în schimbul unei taxe de 6 lei. Începând de luni, 4 noiembrie 2019, şi până în 31 martie 2020, programul de acces va fi între orele 08.00 - 17.00.

        Loredana BuzConsilier relaţii publice ADP Oradea
      
