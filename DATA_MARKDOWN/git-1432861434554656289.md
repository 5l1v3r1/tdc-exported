
# Зидан: Единственото, което ни липсваше бе голът

Published at: **2019-11-03T11:26:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/zidan-edinstvenoto-koeto-ni-lipsvashe-be-golyt-1391252.html)

Наставникът на Реал Мадрид Зинедин Зидан изрази разочарованието си от липсата на попадение във вратата на Бетис при равенството 0:0 на "Сантяго Бернабеу". По този начин „белите" пропуснаха да запишат пета поредна победа у дома в Ла Лига и да оглавят класирането след загубата на Барселона от Леванте (1:3). В момента двата отбора си поделят върха с по 22 точки.
"Изиграхме добър мач, особено през първото полувреме. Поведението ни беше отлично и единственото, което липсваше е голът. Жалко е, но трябва да продължим напред. Не искам да говоря за съдията. Видях играта с ръка, но всичко е в ръцете на рефера. Не беше трудно да я видя, но съдията взима решението и зависи от неговата интерпретация на ситуацията. Той можеше да провери с ВАР, но не го направи", заяви Зидан.
"Знаехме, че днес имаме голям шанс да излезем първи, но не успяхме. Борихме се от първата минута, но не успяхме да се възползваме от шансовете си. Всички видяхме, че контакт с ръката имаше, но реферът решава. Жалко, че оставаме само с точка", добави капитанът Серхио Рамос.

        А защо Зинедин Зидан се чувства предаден от Гарет Бейл - четете в този материал на SportLive.bg
      
