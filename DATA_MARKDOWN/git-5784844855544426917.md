
# Kyocera je predstavila štiri nove zmogljive večnamenske naprave TASKalfa z izjemno kakovostjo tiskanja

Published at: **2019-11-04T14:00:00+00:00**

Author: ****

Original: [Računalniške novice](https://www.racunalniske-novice.com/novice/sporocila-za-javnost/kyocera-je-predstavila-stiri-nove-zmogljive-vecnamenske-naprave-taskalfa-z-izjemno-kakovostjo-tiskanja.html?RSS622465abeea0b23a9574621d4d53e67b)


        Kyocera Document Solutions Europe, eden od vodilnih svetovnih ponudnikov rešitev za upravljanje z dokumenti, je predstavila nove večnamenske naprave TASKalfa (MFP), ki so namenjene zagotavljanju optimalnih zmogljivosti za podjetja vseh velikosti. Ponašajo se z visoko produktivnostjo in stroškovno učinkovitostjo.
      
TASKalfa 7003i, TASKalfa 8003i, TASKalfa 9003i in TASKalfa 308ci so najnovejši predstavniki zmogljive serije večopravilnih naprav Kyocera TASKalfa. Zadnji razvojni dosežek proizvajalca Kyocera, ki se ponaša z dokazano konsistentno proizvodnjo zanesljivih izdelkov po konkurenčnih cenah, bo podjetjem vseh velikosti pomagal izboljšati zmogljivosti tiskanja večjih serij, ne da bi morali pri tem žrtvovati kakovost izpisov.
 Na podlagi izkušenj prejšnjih laserskih enobarvnih modelov, novi TASKalfa 7003i, 8003i in 9003i prihajajo z impresivnimi funkcionalnostmi, vključno s hitrostjo dvostranskega tiskanja do 90 strani A4 na minuto, kot zmore najhitrejši model serije, TASKalfa 9003i. Trpežne komponente z dolgo življenjsko dobo zagotavljajo učinkovito in zanesljivo delovanje. V kombinaciji z izboljšanim 10,1-palčnim zaslonom na dotik, bodo novi izdelki v pisarniška okolja srednjih in večjih podjetij, prinesli izboljšano produktivnost na delovnem mestu.
 Nove TASKalfe so opremljene z brezstrežniško rešitvijo, ki uporabnikom omogoča enostavno prenašanje večjih količin skeniranih podatkov, ne da bi bili pri tem omejeni z velikostjo e-poštnih sporočil. Poleg tega pa ponujajo odlične možnosti zaključevanja dokumentov, ki uporabnikom omogočajo prilagajanje večopravilnih naprav svojim specifičnim potrebam.
 Četrta novost, barvna večnamenska naprava TASKalfa 308ci, pa se bo pridružila družini, ki jo je testni laboratorij BLI proglasil za »Najbolj zanesljivo blagovno znamko barvnih večnamenskih naprav«, ki so ga podelili za obdobje od 2018 do 2021. Nova laserska večopravilna naprava ponuja tiskanje s hitrostjo 30 strani na minuto z izboljšano kakovostjo barvnih izpisov.
 TASKalfa 308ci se še posebej ponaša z veliko maksimalno kapaciteto perdalov za papir, hitrim skeniranjem z obilo funkcionalnosti in intuitivnim upravljanjem, ki spominja na upravljanje mobilnih naprav. Proizvajalci so, pri novi napravi kot tudi v celotni družini TASKalfa, še posebej ponosni na dolg servisni interval. Nova naprava zahteva prvo vzdrževanje šele po izpisanih 200.000 kopijah. Naštete lastnost ponovno potrjujejo dolgoročno zavezanost podjetja Kyocera trajnostnemu razvoju družbe in varovanju okolja.
 Vsi  omenjeni novi izdelki so opremljeni s programsko platformo HyPAS in se lahko povežejo s Kyocerino inovativno rešitvijo Fleet Services. Rešitev ponudnikom storitev omogoča spremljanje naprav na daljavo in upravljanje naprav na način, ki zmanjšuje emisije ogljika in servisnemu osebju omogoča vzdrževanje naprav z oddaljenih lokacij.
 »TASKalfa 7003i, TASKalfa 8003i in TASKalfa 9003i nadaljujejo našo tradicijo zagotavljanja naprav, ki lahko dosežejo najvišjo kakovost, ne glede na količino tiskanja," je dejal Michimasa Kobayashi, direktor trženja strojnih izdelkov v Marketinškem inovacijskem centru podjetja Kyocera Document Solutions Europe.
 »Prav tako predstavlja TASKalfa 308ci fantastičen dodatek k ponudbi izdelkov z edinstvenim razvojem, ki bo všeč organizacijam vseh velikosti.«
 »Nove naprave bodo zagotavljale večjo varnost, večjo vzdržljivost in odlično ceno na izpisano stran, kar je idealno za manjša in srednje velika podjetja.«
 Preverjena zanesljivost Kyocerine tehnologije zmanjšuje potrebe po vzdrževanju in nadomestnih delih, s čimer se poveča čas neprekinjenega delovanja in zmanjša nepotrebna poraba. Zagotavlja tudi doslednost, tako da v intenzivnih poslovnih okoljih, kjer tiskajo velike serije, ohranja enotno kakovost slike in barv v celotni seriji.
 Nove naprave predstavljajo dragocen dodatek k Kyocerinemu portfelju. Prepričani smo, da bodo podjetjem vseh velikosti zagotovile učinkovite in enostavne možnosti, ki bodo pomagale povečati produktivnost zaposlenih.
