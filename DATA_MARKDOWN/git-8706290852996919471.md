
# Ο πρώτος γάμος του Γιώργου Τσαλίκη ως αντιδήμαρχος Περιστερίου - ΦΩΤΟ

Published at: **2019-11-05T05:45:00+00:00**

Author: ****

Original: [enikos.gr](http://www.enikos.gr/society/682193/o-protos-gamos-tou-giorgou-tsaliki-os-antidimarchos-peristeriou-p)

Τον πρώτο πολιτικό γάμο τέλεσε στο δημαρχείο Περιστερίου ο αντιδήμαρχος Γιώργος Τσαλίκης.
Σύμφωνα με την εφημερίδα "Espresso" , o γνωστός τραγουδιστής και πολύτεκνος πατέρας έθεσε υποψηφιότητα στις δημοτικές εκλογές και κατάφερε όχι μόνο να εκλεγεί , αλλά να κατακτήσει και την πρωτιά σε ψήφους.
Όπως αναφέρει το δημοσίευμα, το Σάββατο, ανήμερα της πρεμιέρας του με τον Γιώργο Λεμπέση, ο γνωστός τραγουδιστής τέλεσε τον πρώτο του πολιτικό γάμο στο δημαρχιακό μέγαρο Περιστερίου, παρουσία και του δημάρχου Ανδρέα Παχατουρίδη.
Ακολούθησαν ευχές, αγκαλιές και φιλιά με τους νεόνυμφους καθώς και οι εθιμοτυπικές αναμνηστικές γαμήλιες φωτογραφίες, όπου όλοι πόζαραν χαμογελαστοί.
Ο Γιώργος Τσαλίκης, φορώντας ένα σκουρόχρωμο κουστούμι χωρίς γραβάτα , έδειχνε ενθουσιασμένος και συνάμα αγχωμένος.
Ο γνωστός τραγουδιστής βομβάρδισε τους διαδικτυακούς του φίλους με stories στο instagram με τον ίδιο και το νιόπαντρο ζευγάρι. Σε ένα από αυτά, ο ίδιος κάνει πλάκα στο μελλόνυμφους ρωτώντας τους μήπως θέλουν να το ξανασκεφτούν αν επιθυμούν να είναι εκείνος που θα τους παντρέψει, με τους παρευρισκόμενους να σκάνε στα γέλια.
