
# Fem anbe­falte repor­tasjer fra Aften­bladet: Hvor mye koster et godt liv?

Published at: **2019-11-05T05:00:00+00:00**

Author: **Stavanger Aftenblad**

Original: [Aftenbladet](https://www.aftenbladet.no/lokalt/i/kJx6KA/fem-anbefalte-reportasjer-fra-aftenbladet)


        Les saken: Hvor mye koster et godt liv?
      
Går det an å halvere inntektene og fortsatt leve et godt liv, uten å mangle noe? Overraskende lett, mener Nanna Hyldgaard Hansen.
Nanna og mannen levde småbarnslivet og hadde stressende jobber. Til slutt sa det stopp for begge. Noe måtte gjøres.
Nanna laget en liste over ting hun likte å gjøre. Det viste seg at svært mye av det som sto på lista var gratis. Da fikk Nanna en radikal idé: Kunne familien halvere alle utgiftene sine, slik at både hun og Lasse kunne gå ned i 50 prosent stilling? Hvor begynner man, i så fall?

        Les saken: Egil på Shellen
      
Han jobber når vi sover og sover når vi jobber. Ingen har flere netter på bensinstasjon enn Egil Tveit.
I drøyt 30 år har han vært der. Annenhver uke rusler han inn litt før klokken elleve på kvelden, bytter ut skjorte med rød jakke og fleecevest, tapper en kopp svart kaffi og lar blikket vandre gjennom butikken. Er gulvmattene rene? Bugner disken av fristende matvarer? Nok pølser til nattsultne ravner?
Egil Tveit kan dette livet. For ifølge bombesikre kilder – altså drosjesjåførene – er han den i regionen med desidert lengst fartstid som nattevakt på bensinstasjon. Siden 1. august 1988 har han aldri jobbet en eneste time dagtid.

        Les saken: Historien om Siw
      
«Dette er historien du aldri skulle fått lese. Minner var fortrengt. Journaler var lukket. Hus var revet.
Likevel stod noen under ei bru og sang om henne. Andre drømte om henne, så uhyggelig at de var redde for å sove.
Hun ble hvisket om i kantina. Og så en dag ble hun nevnt ved en tilfeldighet.
Det var slik vi først hørte om Siw.»
Siw ble funnet død i en kommunal bolig i Stavanger etter påsken 2015. I denne reportasjeserien forteller Aftenbladets prisbelønte reportere Tove Bjørnå og Thomas Ergo om hennes liv - et liv som begynte nokså vanlig på Jæren, men som etter hvert ble preget av rus og psykiatri, kriminalitet og prostitusjon, og en rekke ulike aktører som forsøkte å hjelpe.

        Les saken: Historien om Goliat
      
«Oljefeltet Goliat i Barentshavet var omstridt allerede da det ble vedtatt. Plattformen ble forsinket og sprakk med nesten 20 milliarder kroner. Skattebetalere må ta mesteparten av regningen. Ruggero Gheller ble hentet for å ta prestisjeprosjektet i mål. Hjemme i Italia var han under etterforskning for miljøkriminalitet.»
I årevis ble norske myndigheter ført bak lyset av det italienske oljeselskapet Eni. Hvordan kunne det skje? Her er historien om hva som skjedde i kulissene da Goliat ble en skandale.

        Video: 
        Se dokumentaren «Hva nå?» 
        (først publisert 28. juni 2019)
      
Per Einar Smith-Meyer Johannessen var bare på tur med klassen sin i Dalane. Han passet på at alle gikk trygt langs veien. Så smalt det.
Det har snart gått to år siden ulykken hvor han var nær å miste livet. En mai-dag i 2017 var Per Einar på tur med klassen sin. Han gikk bak elevene for å sørge for at ingen gikk ut i veibanen på fylkesvei 44 ved Åvendal i Dalane da en lastebil traff ham.
– Det er utrolig at jeg overlevde. Da jeg var på sykehuset var jeg i ferd med å dø, og jeg var så godt som dø, forteller han.
Nå er hans høyeste ønske å komme tilbake til jobben som lærer.

        Se dokumentaren «Hva nå?» om den dramatiske ulykken som snudde Per Einars liv på hodet.
      
