
# ۱۶ مصدوم در سوانح رانندگی جمعه آخر هفته خوزستان

Published at: **2019-11-01T22:17:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619302/%DB%B1%DB%B6-%D9%85%D8%B5%D8%AF%D9%88%D9%85-%D8%AF%D8%B1-%D8%B3%D9%88%D8%A7%D9%86%D8%AD-%D8%B1%D8%A7%D9%86%D9%86%D8%AF%DA%AF%DB%8C-%D8%AC%D9%85%D8%B9%D9%87-%D8%A2%D8%AE%D8%B1-%D9%87%D9%81%D8%AA%D9%87-%D8%AE%D9%88%D8%B2%D8%B3%D8%AA%D8%A7%D9%86)


        رئیس اورژانس پیش بیمارستانی و مدیریت حوادث دانشگاه علوم ‌پزشکی اهواز گفت: ۱۶ نفر در سوانح مختلف رانندگی خوزستان مصدوم شدند.
      

        آفتاب‌‌نیوز :
      
محمدامین زرگر اظهار کرد: عصر جمعه در سانحه برخورد یک دستگاه خودروی سواری پژو ۴۰۵ و دو دستگاه خودروی سواری پراید در محور ماهشهر - هندیجان (کیلومتر ۲۵) ۹ نفر مصدوم شدند.
وی افزود: چهار نفر از مصدومان مرد و پنج نفر هم زن بودند که همگی به بیمارستان معرفی ماهشهر منتقل شدند.
رئیس اورژانس پیش بیمارستانی و مدیریت حوادث دانشگاه علوم‌ پزشکی اهواز تصریح کرد: در سانحه برخورد یک دستگاه خودروی سواری پژو ۴۰۵ با یک خودروی شاسی اروندی در جاده ساخلی غربی اهواز حد فاصل فلکه قوری و مالیات نیز پنج نفر مصدوم شدند.
زرگر ادامه داد: سه نفر از مصدومان مرد و دو نفر زن بودند که همگی به بیمارستان گلستان اهواز منتقل شدند.
وی با اعلام خبر اعزام بالگرد اورژانس به اندیکا بیان کرد: در یک سانحه رانندگی در قلعه خواجه اندیکا نیز یک مرد ۲۷ ساله و پسر بچه هشت ساله مصدوم شدند که هر دو با بالگرد به بیمارستان گلستان اهواز منتقل شدند.
