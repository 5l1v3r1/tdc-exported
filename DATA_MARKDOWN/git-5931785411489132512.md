
# Litvanci iznenadili u Krasnodaru

Published at: **2019-11-05T19:03:30+00:00**

Author: **Darko**

Original: [Sportska centrala](https://www.sportskacentrala.com/2019/11/05/litvanci-iznenadili-u-krasnodaru/)

Lokomotiva Kubanj – Ritas 82:87 (20:25, 23:19, 17:19, 22:24)
U prvoj utakmici 6. kola B grupe Evrokupa košarkaši Ritasa su napravili iznenađenje u Krasnodaru. Litvanski tim je prekinuo seriju od četiri uzastopna poraza i savladao Lokomotivu.
U meču sa mnogo preokreta, Ritas je bolje finiširao. Lokomotiva je serijom od 14:0 stigla do najvećeg vođstva od osam poena razlike (75:67), pet minuta pre kraja, ali su Litvanci još snažnije odgovorili. U poslednja tri minuta ruski tim je postigao samo jedan poen, a Ritas je serijom od 9:1 obezbedio pobedu.
Najefikasniji kod pobednika bili su Kairis sa 16, Bendžijus sa 12 i Pako Kruz sa 11 poena. Kulagin je postigao 18 poena za Lokomotivu, Deker dva poena manje, a Dragan Apić je dodao 12 poena, uz pet skokova.
Posle šestog kola Lokomotiva i Ritas imaju skor od dve pobede i četiri poraza u grupi B Evrokupa, u kojoj je na prvom mestu Partizan.
