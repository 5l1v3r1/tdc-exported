
# ۷هزار دانش‌آموز و دانشجوی لرستانی به مناطق عملیاتی اعزام می‌شوند

Published at: **2019-11-02T22:27:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544221.html/-%D9%87%D8%B2%D8%A7%D8%B1-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D9%88-%D8%AF%D8%A7%D9%86%D8%B4%D8%AC%D9%88%DB%8C-%D9%84%D8%B1%D8%B3%D8%AA%D8%A7%D9%86%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B9%D9%85%D9%84%DB%8C%D8%A7%D8%AA%DB%8C-%D8%A7%D8%B9%D8%B2%D8%A7%D9%85-%D9%85%DB%8C-%D8%B4%D9%88%D9%86%D8%AF)

مسئول سازمان اردویی سپاه استان لرستان گفت: 7 هزار دانش آموز و دانشجوی لرستانی به اردوی راهیان نور اعزام می شوند.
به گزارش شبکه اطلاع رسانی راه دانا؛ به نقل از سفیرافلاک، مرتضی سپهوند ظهر امروز در جمع خبرنگاران اظهار داشت: هر ساله دانش آموزان، دانشجویان و اقشار مختلف مردم به مناطق عملیاتی جنوب کشور اعزام می شوند که هدف از اعزام راهیان نور، ترویج فرهنگ ایثار و شهادت و آشنایی نسل جوان با رشادت های رزمندگان و شهدای دوران دفاع مقدس است.
وی افزود: امسال ۵۵۰۰ دانش آموز و ۱۵۰۰ دانشجو از استان لرستان به اردوی راهیان نور اعزام می شوند و پایان امسال و فروردین ماه سال ۹۹ کاروان های خانوادگی و عمومی به مناطق عملیاتی جنوب کشور اعزام خواهند شد.
مسئول سازمان اردویی گردشگری و راهیان نور سپاه حضرت ابوالفضل (ع) لرستان با اشاره به افتتاحیه مراسم اعزام راهیان نور از بروجرد عنوان کرد: امسال مراسم افتتاحیه در بروجرد و در مدرسه ثارالله برگزار شد چرا که در دوران دفاع مقدس از این مدرسه ۶۸ دانش آموز به شهادت رسیدند.
وی بیان کرد: هدف اصلی از برگزاری اردوی راهیان نور، آشنایی جوانان و نوجوانان با اهداف شهدا و رزمندگان، تجدید میثاق با شهدای دفاع مقدس و ترویج فرهنگ ایثار و شهادت است.انتهای پیام/
