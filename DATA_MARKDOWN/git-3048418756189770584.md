
# Wat een toeval: OM maakt ‘fouten’ in zaak tegen eigen hoofdofficier, rechter stelt verdachte buiten vervolging

Published at: **2019-11-01T12:35:00+00:00**

Author: **Bert Brussen**

Original: [ThePostOnline](https://tpo.nl/2019/11/01/wat-een-toeval-om-maakt-fouten-in-zaak-tegen-eigen-hoofdofficier-zaak-gesponeerd/)

De rechtbank in Den Haag heeft voormalig plaatsvervangend hoofdofficier van justitie Vincent Leenders. buiten vervolging gesteld, na ‘fouten van het Openbaar Ministerie‘. Leenders. werd verdacht van ontucht met een 16-jarige jongen. Volgens de rechtbank heeft het OM ten onrechte twee Amsterdamse officieren van justitie de zaak in Den Haag laten behandelen.
De Hoge Raad had de zaak verwezen naar de rechtbank in Den Haag, omdat Leenders. in het arrondissement Amsterdam werkte. De raad bepaalde daarbij nadrukkelijk dat Haagse officieren van justitie de zaak moesten doen en niet de twee Amsterdamse aanklagers bij wie de zaak aanvankelijk was ondergebracht.
Het OM pakte het anders aan: het liet de zaak bij de Amsterdamse officieren, die als “plaatsvervangend officieren in Den Haag” opereerden. Volgens de Haagse rechtbank is dat in strijd met de wet en met de beslissing van de Hoge Raad.

        Anp
      
Lees ook: Van ontucht verdachte OM-plaatsvervangend hoofdofficier is Vincent Leenders.
Lees ook: Van seks met minderjarige verdachte officier van justitie Vincent Leenders reeds op vrije voeten.
