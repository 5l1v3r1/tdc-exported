
# 
        احضار دو مقام ارشد در رابطه با استیضاح ترامپ
      

Published at: **2019-11-02T21:51:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637630/%D8%A7%D8%AD%D8%B6%D8%A7%D8%B1-%D8%AF%D9%88-%D9%85%D9%82%D8%A7%D9%85-%D8%A7%D8%B1%D8%B4%D8%AF-%D8%AF%D8%B1-%D8%B1%D8%A7%D8%A8%D8%B7%D9%87-%D8%A8%D8%A7-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE)

به گزارش بولتن نیوز، به نقل از پایگاه اینترنتی کنگره آمریکا، کمیته اطلاعات مجلس نمایندگان ایالات متحده دو مقام ارشد دولت «دونالد ترامپ»، رئیس‌جمهوری این کشور را در زمینه تحقیقات برای استیضاح او احضار کرد.
بازرسان این پرونده «جان آیزنبرگ»، مشاور ارشد حقوقی شورای امنیت ملی، را برای شهادت در روز دوشنبه احضار کردند. دیگر مقام ارشد دولت ترامپ که برای شهادت در برابر کمیته احضار شده، «برایان مک‌کورمک»، رئیس کارکنان وزیر انرژی آمریکا، است. این خبر را منابع آگاه گزارش داده‌اند.
این در حالی است که در روزهای گذشته شماری از مقام‌های بلندپایه آمریکایی برای شهادت در زمینه استیضاح ترامپ بر سر گفت‌وگوی تلفنی‌اش با «ولودیمیر زلنسکی»، رئیس‌جمهوری اوکراین، احضار شده‌اند.
پیشتر، «ریک پری»، وزیر انرژی آمریکا، اعلام کرد که حاضر نیست در برابر کمیته اطلاعات مجلس نمایندگان حاضر شود.
