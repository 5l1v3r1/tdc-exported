
# Матч з Динамо Загреб покаже, хто пройде в плей-офф Ліги чемпіонів – Каштру

Published at: **2019-11-05T19:24:00+00:00**

Author: ****

Original: [DT.ua](https://dt.ua/SPORT/match-z-dinamo-zagreb-pokazhe-hto-proyde-v-pley-off-ligi-chempioniv-kashtru-328603_.html)

Головний тренер донецького "Шахтаря" Луїш Каштру поділився очікуваннями від майбутнього матчу із загребським "Динамо" в четвертому турі групового етапу Ліги чемпіонів.
"Якщо говорити про прохід далі – у команд по чотири очки. Звичайно ж, розраховуємо на завтрашній матч. Він покаже, хто пройде далі. Поки ж нічого не вирішено: ні для "Аталанти", ні для нас.
Наша головна зброя — стиль гри. Ні в якому разі не будемо відходити від свого ДНК. "Шахтар" постарається завтра зіграти в ту гру, яку показував на протязі всього сезону, як в Лізі чемпіонів, так і в українському чемпіонаті. Найголовніше — показати завтра хорошу гру в атаці, абсолютно безпечну, знайти шляхи, щоб розкрити оборону "Динамо", і, звичайно ж, забивати"", - повідомив Каштру.
Нагадаємо, після трьох зіграних турів у "Динамо" і "Шахтаря" по чотири набраних очки. Команди обіграли італійську "Аталанту", поступилися англійському "Манчестер Сіті", а в матчі між собою в Харкові зіграли внічию 2:2.
У групі C явним лідером є "Манчестер Сіті", який здобув три перемоги і з дев'ятьма очками максимально близький до плей-офф.
Матч "Динамо" Загреб – "Шахтар" відбудеться завтра, 6 листопада, у Хорватії на стадіоні "Максимір".
"Динамо" Загреб – "Шахтар": онлайн-трансляція матчу.
