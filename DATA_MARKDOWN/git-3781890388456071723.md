
# เวสเทิร์น ดิจิตอล จัดแข่งเกมอีสปอร์ต ทีม Xavier Young คว้าแชมป์

Published at: **2019-11-04T05:31:00+00:00**

Author: ****

Original: [เดลินิวส์](https://www.dailynews.co.th/it/739908)


        "เวสเทิร์น ดิจิตอล" จัดแข่งขัน WD_Black Rainbow Six Thailand Championship 2019 เป็นครั้งที่ 2 โดย ทีม "Xavier Young" เป็นผู้คว้าแชมป์ eSport ไปครอง
      
วันนี้ (4 พ.ย.)  มากาเร็ต โคห์ ผู้จัดการอาวุโสฝ่ายขาย บริษัท เวสเทิร์น ดิจิตอล (ประเทศไทย) กล่าวว่า เวสเทิร์น ดิจิตอล ได้จัดการแข่งขันเกมระดับประเทศเป็นครั้งที่ 2 กับการแข่งขัน WD_Black Rainbow Six Thailand Championship 2019 โดยจัดขึ้นที่กรุงเทพฯ ในงาน Thailand Game Show 2019 การจัดการแข่งขันนี้เป็นส่วนหนึ่งของความพยายามในการสนับสนุนการแข่งขันอีสปอร์ตเกมในประเทศไทยของทางแบรนด์อย่างต่อเนื่อง และนี่ยังเป็นการแข่งขัน Rainbow Six อย่างเป็นทางการที่ได้รับการสนับสนุนโดยยูบิซอฟต์อีกด้วย    สำหรับการแข่งขัน WD_Black Rainbow Six Thailand Championship ได้รับการตอบรับอย่างล้นหลาม โดยมีเกมเมอร์ 850 คน จาก 170 ทีมเข้าร่วมประลองฝีมือกัน หลังจากมีการแข่งขันอย่างดุเดือดหลายรอบเพื่อเฟ้นหาผู้เข้าชิงในรอบรองชนะเลิศและรอบชิงชนะเลิศ โดยทีมที่ชนะการแข่งขันครั้งนี้ได้แก่ ทีม Xavier Young ก้าวเข้าสู่บันลังของผู้ชนะของการแข่งขัน WD_Black Rainbow Six Thailand Championship และได้รับเงินรางวัล 75,000 บาท พร้อมถ้วยรางวัลขณะที่ตัวแทนทีม Xavier Young กล่าวว่า พวกเรารู้สึกสนุกมากในการแข่งขันเกม WD_Black Rainbow Six Thailand Championship เราพยายามอย่างที่สุดในการแข่งขันครั้งนี้ และเราก็ดีใจมากที่ในที่สุดแล้วพวกเราชนะเกมในครั้งนี้ พวกเราอยากจะขอบคุณแฟนๆ และผู้ร่วมสนับสนุนในการเชียร์เราที่งาน Thailand Game Show 2019นอกเหนือจากจัดการแข่งขันอีสปอร์ต ผลิตภัณฑ์ของเวสเทิร์น ดิจิตอล อย่าง WD_Black™ SN750 NVMe™ SSD ยังได้รับรางวัล Best Gaming SSD 2019 จากเว็บแบไต๋ อีกด้วย 
