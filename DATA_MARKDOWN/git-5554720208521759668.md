
# प्रियंका गांधी ने उठाया एच-1बी वीजा का मुद्दा, ‘हाउडी मोदी’ को लेकर सरकार पर साधा निशाना

Published at: **2019-11-07T08:41:37+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/priyanka-gandhi-vadra-attacks-pm-on-increase-in-rejection-for-h1-b-visas-for-indians/271676/)

कांग्रेस महासचिव प्रियंका गांधी वाड्रा ने गुरुवार (7 नवम्बर) को मोदी सरकार पर जोरदार हमला करते हुए कहा कि देश में अर्थव्यवस्था की हालत एकदम पतली है और शासन करने वाला अपने में ही मस्त हैं, जनता हर मोच्रे परास्त है। बता दें कि, इससे पहले वह लगातार कानून व्यवस्था का मुद्दा का उठाकर यूपी की योगी सरकार पर निशाना साध रही हैं।
प्रियंका गांधी ने गुरुवार को ट्वीटर के जरिए देश की अर्थव्यवस्था को लेकर केंद्र की मोदी सरकार पर निशाना साधते हुए लिखा, ‘‘देश में अर्थव्यवस्था की हालत एकदम पतली है। सेवा क्षेत्र औंधे मुंह गिर चुका है। रोजगार घट रहे हैं। शासन करने वाला अपने में ही मस्त है, जनता हर मोर्चे परास्त है।’’
एक अन्य ट्वीट में प्रियंका गांधी ने लिखा, “भाजपा सरकार से ये सवाल तो सबको पूछना चाहिए कि उसके कार्यकाल में किसकी भलाई हो रही है। प्रधानमंत्री जी ने अमेरिका जाकर अपनी ‘हाउडी मोदी’ तो कर आए लेकिन अमेरिका ने वहाँ काम करने की इच्छा रखने वाले भारतीय लोगों के एच-1बी वीजा ख़ारिज करने में बढ़ोत्तरी कर दी।”
