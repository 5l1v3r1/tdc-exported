
# دی‌میستورا: استعفا دادم چون نمی‌خواستم با اسد دست بدهم!

Published at: **2019-11-06T13:06:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620203/%D8%AF%DB%8C%E2%80%8C%D9%85%DB%8C%D8%B3%D8%AA%D9%88%D8%B1%D8%A7-%D8%A7%D8%B3%D8%AA%D8%B9%D9%81%D8%A7-%D8%AF%D8%A7%D8%AF%D9%85-%DA%86%D9%88%D9%86-%D9%86%D9%85%DB%8C%E2%80%8C%D8%AE%D9%88%D8%A7%D8%B3%D8%AA%D9%85-%D8%A8%D8%A7-%D8%A7%D8%B3%D8%AF-%D8%AF%D8%B3%D8%AA-%D8%A8%D8%AF%D9%87%D9%85)


        استفان دی‌میستورا، فرستاده پیشین سازمان ملل در امور سوریه گفته که استعفای وی از آن رو بوده که نمی‌توانسته خودش را راضی کند تا با بشار اسد به عنوان پیروز جنگ داخلی سوریه دست بدهد.
      

        آفتاب‌‌نیوز :
      
این نخستین باری است که آقای دی‌میستورا درباره دوران مسئولیت خود در بازه زمانی ۲۰۱۴ تا ۲۰۱۸، به طور عمومی سخن می‌گوید.
وی که در محل بنیاد آقاخان در لندن حضور یافته بود درباره علت استعفای خود گفت: «چرا سال گذشته کناره گرفتم؟ خب، به طور رسمی به دلایل شخصی. اما به طور غیررسمی، به این خاطر که احساس می‌کردم جنگ در روی زمین به سمت یک نقطه پایان در حرکت است و به عنوان کسی که علیه آن‌چه در حلب، ادلب و داریا اتفاق افتاد جنگیده بودم نمی‌توانستم کسی باشم که دست اسد را می‌فشارم و به او می‌گویم «مالش» (درعربی به معنی "نگران نباش")».
وی ادامه داد: «اما جنگ‌ها پیروزی و شکست دارند و این یکی به لحاظ زمینی با شکست تمام شده بود.»
به گزارش یورونیوز، فرستاده پیشین سازمان ملل در امور سوریه در بخش دیگری از سخنان خود گفت: مداخلات سازمان ملل در حلب که شامل ارسال کمک‌های انسان‌دوستانه و صدور هشدار نسبت به نابودی این شهر بود جان تعدادی در حدود ۷۰۰ هزار نفر را نجات داد.
او گفت: «به عنوان یک مذاکره‌کننده سطحم را تنزل دادم».
آقای دی‌میستورا همچنین گفت اعتقاد دارد رای بریتانیا به بریگزیت، یکی از اثرات جانبی ناکامی اتحادیه اروپا در حل بحران سوریه و موج پناهجویان سوری به اروپا در سال ۲۰۱۵ بوده است.
