
# Чернівецькі поліцейські долучились до всеукраїнської акції донорства

Published at: **2019-11-07T17:35:00+00:00**

Author: ****

Original: [Погляд](https://pogliad.ua/news/chernivtsi/chernivecki-policeyski-doluchilis-do-vseukrayinskoyi-akciyi-donorstva-379974)

7 листопада 2019 року у приміщенні відомчої медичної установи МВС працювала виїзна станція переливання крові обласного Центру служби крові.
До акції доєднались працівники Головного управління Національної поліції в Чернівецькій області, поліції охорони, обласного Управління патрульної поліції та колектив територіальної медичної установи МВС.
Захід відбувся під гаслом: «Бути донором – це важливо. Ти робиш більше, аніж просто здаєш свою кров, ти – рятуєш життя».
Серед поліцейських були ті, хто здає кров вперше, а також почесні донори, які не вперше приходять на допомогу людям. Про це повідомляє відділ комунікації поліції Чернівецької області.
У своїй роботі поліцейські та лікарі постійно стикаються з ситуаціями, коли донорська кров і вчасно надана медична допомога є критично важливими.
Фото та відео з сайту cv.npu.gov.ua
