
# Минулого тижня НБУ придбав на міжбанку $156,90 млн

Published at: **2019-11-04T07:26:31+00:00**

Author: ****

Original: [ГЛАВКОМ](https://glavcom.ua/news/minulogo-tizhnya-nbu-pridbav-na-mizhbanku-15690-mln--637462.html)

Національний банк України протягом тижня 28 жовтня - 1 листопада купив на міжбанківському валютному ринку валюти на 156,90 млн доларів, що на 66,90 млн доларів більше, ніж тижнем раніше (90,00 млн доларів). Про це повідомляється на сайті НБУ.
За даними Національного банку, з початку року НБУ купив на міжбанку валюти на 4611,50 млн доларів і продав на 479,23 млн доларів.
Таким чином, з початку року чиста купівля валюти Нацбанком склала 4132,28 млн доларів.
Згідно з інформацією НБУ, за минулий тиждень нерезиденти збільшили свій портфель облігацій внутрішньої державної позики (ОВДП) на 1423,96 млн грн до 99840,72 млн грн.
Зазначимо, Національний банк України за січень-жовтень 2019 року купив на міжбанківському валютному ринку валюти на 4581,5 млн доларів і продав на 479,2 млн доларів.
Нагадаємо, Національний банк України збільшив планові обсяги інтервенцій з купівлі валюти на міжбанківському валютному ринку. У IV кварталі 2019 року НБУ має намір купувати на міжбанківському валютному ринку до 30 млн доларів в день для нарощування міжнародних резервів України. Це на 10 млн доларів більше кількісного індикатора, який діяв у II-III кварталах 2019 року.
