
# Karnyújtásnyira kerülhet a skót függetlenség

Published at: **2019-11-06T13:03:00+00:00**

Author: **Infostart / InfoRádió - Déri Ágota**

Original: [infostart](https://infostart.hu/kulfold/2019/11/06/karnyujtasnyira-kerulhet-a-skot-fuggetlenseg)

Szombaton mintegy húszezren tüntettek Glasgowban a skót függetlenségért. A megmozduláson részt vett Nicola Sturgeon, a Skóciában kormányzó Skót Nemzeti Párt vezetője is.
Ő korábban egy közleményben azt írta, hogy
A Külügyi és Külgazdasági Intézet kutatója szerint igaza lehet, mivel már lehet kampányolni azzal, hogy egy független Skócia az Unióban maradhat. Szabó Barnabás rámutatott, Sturgeon – és rajta kívül nagyon sokan – azzal érvelnek, hogy Skóciát az akarata ellenére rángatják ki az Európai Unióból, hiszen a brexitnépszavazáson 62 százalékkal a bentmaradásra szavaztak. Így most mondhatják, hogy rendben, a britek kilépnek az unióból, Skócia pedig kiválik Nagy-Britanniából, majd pályázik az EU-tagságra, amit ezek után meg sem vétózhatnak a britek, hiszen nem lesznek az unió tagállama.
A politiaki kampány pedig erre épülve már elkezdődött – tette hozzá a Külügyi és Külgazdasági Intézet munkatársa.
Az Egyesült Királyságban december 12-én előre hozott parlamenti választást tartanak. Az esetleges skót népszavazást ezután akkor írhatja ki a brit kormány, ha a decemberi szavazáson a függetlenségre törekvő Skót Nemzeti Párt erőt mutat fel – mondta Szabó Barnbabás.
Egy ponton rendkívül nehéz lesz ezt elkerülni egy ilyen környezetben, […] ha nem is a függetlenségpártiakon, de a népszavazás megtartását kívánókon keresztül" – tette hozzá a szakértő.
A skót függetlenségről 2014-ben tartottak már egy referendumot, de akkor az elszakadást ellenzők győztek 55 százalékos többséggel. A konzervatívpárti brit kormány eddig többször is visszautasította az újabb népszavazás engedélyezésének lehetőségét.

        Nyitókép: MTI/EPA/Robert Perry
      

        Kapcsolódó hang
      
A skót függetlenségről – Szabó Barnabás, Külügyi és Külgazdasági Intézet
 
