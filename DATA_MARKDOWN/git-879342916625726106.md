
# Страйк Lufthansa: більш ніж тисячу рейсів скасовано

Published at: **2019-11-07T09:05:51+00:00**

Author: ****

Original: [Слово і Діло](https://www.slovoidilo.ua/2019/11/07/novyna/svit/strajk-lufthansa-bilshe-tysyachi-rejsiv-skasovano)


        Авіакомпанія Lufthansa скасувала близько 1300 рейсів, які мали відбутися 7 і 8 листопада, через запланований цими днями страйк бортпровідників компанії.
      
Страйк вплине на рейси компанії, що здійснюються з німецьких аеропортів, зокрема й трансконтинентальні перельоти з Франкфурта-на-Майні та Мюнхена. 7 листопада скасовано 700 рейсів, 8 листопада – 600, інформує агенція dpa.
Ця кількість рейсів становить менше половини від загальних 3000 польотів, які Lufthansa та її партнери планували здійснити у ці два дні.
Нагадаємо, раніше німецька профспілка Ufo закликала усі екіпажі німецької авіакомпанії Lufthansa приєднатися до загального страйку 7 та 8 листопада. Метою профспілки є підвищення зарплат та покращення умов праці співробітників. На 8 листопада також запланована демонстрація учасників профспілки біля головного офісу Lufthansa.
Авіакомпанія заявила, що засуджує масовий страйк та готує юридичні заходи для того, щоб не допустити його. Ufo і Lufthansa вже майже рік перебувають у стані глибокого конфлікту.
Після непорозумінь у керівництві Ufo концерн більше не визнає правління цієї профспілки як законного представника бортпровідників і намагається через суд позбавити його права на ведення тарифних суперечок.
Як відомо, до «Борисполя» зайшла найбільша бельгійська авіакомпанія.
Водночас естонська авіакомпанія заявила про припинення польотів до Києва.
Хочете обговорити цю новину? Долучайтеся до телеграм-чату CHORNA RADA
