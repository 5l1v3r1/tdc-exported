
# Під час пожежі на Хмельниччині врятували 89-річну жінку та двох неповнолітніх дівчаток (ФОТО)

Published at: **2019-11-01T16:07:00+00:00**

Author: ****

Original: [PRESS-ЦЕНТР](http://press-centr.com/ua/news/42586_Pid-chas-pozhezhi-na-Khmelnichchini-vryatuvali-89-richnu-zhinku-ta-dvokh-nepovnolitnikh-divchatok-FOTO)


        1 листопада о 12:35 рятувальники 18 Державної пожежно-рятувальної частини м. Славута надійшло повідомлення про пожежу в приватному житловому будинку. Про загоряння повідомив сусід, який помітив дим, що здіймався над будинком. Сама будівля розділена навпіл і має два окремих входи. В одній половині проживає 89-річна бабуся, в іншій — молода родина з двома неповнолітніми дітьми — дівчатками 5-ти та 12-ти років.
      
 
 
Про це повідомило ГУ ДСНС України у Хмельницькій області.
За викликом до місця пригоди оперативно прибули рятувальники, які негайно приступили до гасіння. Під час розвідки вогнеборцям вдалось вивести на свіже повітря із задимлених приміщень обох дівчаток та бабусю. Літню жінку, котра потребувала медичної допомоги, передали працівникам “швидкої”. Бійці ДСНС за лічені хвилини ліквідували пожежу, не допустивши подальшого поширення полум’я.
 
 
Ймовірно, загоряння сталося через коротке замикання електромережі в одній із частин будинку, в якій проживала 89-річна жінка. 
 
 

        Фото ГУ ДСНС України у Хмельницькій області.
      
