
# Μητσοτάκης: Το 13ο Συνέδριο της ΝΔ θα πρέπει να αποτελέσει σημείο αναφοράς για τη σύγχρονη φυσιογνωμία του κόμματος

Published at: **2019-11-01T17:54:00+00:00**

Author: ****

Original: [enikos.gr](http://www.enikos.gr/politics/681678/mitsotakis-to-13o-synedrio-tis-nd-tha-prepei-na-apotelesei-simeio)

Συνεδρίασε σήμερα, παρουσία του προέδρου της ΝΔ και Πρωθυπουργού, Κυριάκου Μητσοτάκη, η οργανωτική επιτροπή του 13ου Συνεδρίου.
Στην τοποθέτησή του, ο πρόεδρος της ΝΔ τόνισε ότι «το 13ο Συνέδριο της ΝΔ θα πρέπει να αποτελέσει σημείο αναφοράς για τη σύγχρονη φυσιογνωμία του κόμματος».
Η επιτροπή προσδιόρισε τις δύο θεματικές ενότητες του Συνεδρίου. H πρώτη θα έχει τίτλο «Με εθνική αυτοπεποίθηση κερδίζουμε τις μάχες απέναντι στο λαϊκισμό» και η δεύτερη «Πολιτική για τους πολίτες: Δίνουμε απαντήσεις στις προκλήσεις του σύγχρονου κόσμου που επηρεάζουν τη ζωή μας».
Κατά τη διάρκεια της συνεδρίασης συζητήθηκαν ονόματα προτεινόμενων ομιλητών. Πρόθεση της επιτροπής είναι να προσκληθούν άνθρωποι με σημαντικό έργο από το χώρο της πολιτικής και την κοινωνία ευρύτερα προκειμένου να εμπλουτιστεί ο συνεδριακός διάλογος. Παράλληλα με τις ομιλίες, θα πραγματοποιηθούν πρωτότυπες βιωματικές δράσεις.
