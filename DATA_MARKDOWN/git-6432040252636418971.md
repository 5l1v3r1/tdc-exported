
# Dwóch obywateli Niemiec nielegalnie przekroczyło granicę państwową, bo... chcieli sobie zrobić selfie

Published at: **2019-11-04T15:08:03+00:00**

Author: ****

Original: [Gazeta Olsztyńska](http://gazetaolsztynska.pl/615529,Dwoch-obywateli-Niemiec-nielegalnie-przekroczylo-granice-panstwowa-bo-chcieli-sobie-zrobic-selfie.html)


        W sobotę (2 listopada) funkcjonariusze Straży Granicznej podczas kontroli pasa drogi granicznej, ujawnili ślady przekroczenia granicy państwowej przez dwie osoby z Polski do Rosji i z powrotem. Natychmiast rozpoczęto poszukiwania sprawców.
      
Zatrzymano dwóch obywateli Niemiec. Turyści przyznali, że nie zwracając uwagi na tablice informacyjne i oznaczenia, przekroczyli granicę polsko-rosyjską w niedozwolonym miejscu. Mężczyźni złamali przepisy tylko po to, by zrobić sobie zdjęcia i zobaczyć jak wygląda zewnętrzna granica Unii Europejskiej.Funkcjonariusze Straży Granicznej za nielegalne przekroczenie granicy państwowej i selfie ze słupami granicznymi w tle, ukarali niemieckich turystów mandatami karnymi w kwocie po 1 000 zł każdy.Źródło: W-MOSG
