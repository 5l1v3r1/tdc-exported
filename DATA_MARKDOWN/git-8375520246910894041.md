
# Глава Mcdonald's пішов у відставку через службовий роман

Published at: **2019-11-04T02:22:07+00:00**

Author: ****

Original: [ГЛАВКОМ](https://glavcom.ua/world/observe/glava-mcdonalds-pishov-u-vidstavku-cherez-sluzhboviy-roman--637420.html)

 Виконавчий директор корпорації Mcdonald's Стів Істербрук пішов у відставку через стосунки з працівницею, які порушують корпоративну етику компанії.
Про це повідомило видання The New York Times.
Рада директорів вирішила, що вже колишній очільник корпорації продемонстрував «неналежну поведінку». Замість Істербрука на посаду призначили Кріса Кемпчінського, який раніше керував підрозділом Mcdonald's у США.
«Я вступив у стосунки з працівницею, що порушує політику Mcdonald's. Це була помилка. Враховуючи цінності компанії, я погоджуюсь з радою директорів, що мені пора рухатися далі», — написав Істербрук у листі до співробітників корпорації.
Стіва Істербрука призначили виконавчим директором Mcdonald's у 2015 році. Під час його правління корпорація придбала компанії, що вивчають штучний інтелект для того, щоб покращити продажі, почала співпрацювати з сервісами доставки їжі та загалом вводила технологічні нововведення.
До слова, 1 листопада нардеп Богдан Яременко після сексскандалу написав заяву про складення повноважень голови комітету Верховної Ради з питань зовнішньої політики та міжпарламентського співробітництва з відкритою датою. 
