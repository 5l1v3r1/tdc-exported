
# Yabancılar Şube Müdürlüğü taşındı bina metruk hale geldi, ilgi gerekli

Published at: **2019-11-01T01:00:00+00:00**

Author: **Söz Sizde**

Original: [OLAY](https://www.olay.com.tr/yabancilar-sube-mudurlugu-tasindi-bina-metruk-hale-geldi-ilgi-gerekli-15506yy.htm)

Günay Bey iyi günler. Anadolu Mahallesi’nde Ankara Yolu üzerinde bulunan Yabancılar Şubesi buradan taşındı ve bina boşaltıldı.
Ancak burası maalesef sahipsiz kalınca metruk bir hale dönüştü.
Giren çıkan belli değil.
Atık toplayıcılar talan etmişler burayı.
Kapısı, camları kırık, klimalar, petekler, çeşmeler, elektrik tesisatı sökülmüş.
Atık toplayıcıların işine ne yararsa kırık döküp söküp almışlar.
Her yer evrak dolu, ta ki dış merdivenlere kadar.
Şu an tam bir mezbelelik hâkim burada.
Yakında burası bağımlıların mekânı olacak ne yazık ki.
Durumu ilgililere bildirdik ancak ilgilenen yok.
Mahallemizde sağlık ocağı yok ve ihtiyaç var.
Bu binanın sağlık olacağı olarak mahalleye hizmet vermesi talebimizi ilettik ancak bu da kabul görmedi.
Şehrimizi yöneten değerli yetkililerin, Valiliğimizin ve Büyükşehir Belediyemizin dikkatine bir kez de Söz Sizde köşesi aracılığıyla sunuyor, burasının bir an önce kontrol altına alınmasını, kamu yararına hizmet edecek bir mekân olmasını arzu etmekteyiz. Saygılarımla.

        Mehmet Yardımcıoğlu / Muhtar Azası
      
 

        Büyükşehir Belediyesi’ne teşekkür
      

        E
      
rtuğrulgazi Mahallesi’nde ikamet etmekteyim. Yıldırım’ın Siteler ve Ertuğrulgazi mahallelerinde uzun yıllardır berbat durumda olan ve bir türlü asfaltlanmayan caddelerinin Büyükşehir Belediyesi tarafından asfaltlanmaya başlanmasından dolayı çok memnun oldum.
Söz Sizde köşesi aracılığıyla Büyükşehir Belediyesi’ne ve sahada çalışan ekiplere teşekkür ediyorum.

        Bir vatandaş
      
