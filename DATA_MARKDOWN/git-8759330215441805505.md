
# Haroun doet zijn beklag: “Dat de scheidsrechter dan toch fluit bij die fout”

Published at: **2019-11-02T23:44:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902158/haroun-doet-zijn-beklag-dat-de-scheidsrechter-dan-toch-fluit-bij-die-fout-.html)


        Antwerp verloor met 3-1 van Moeskroen. Na afloop liet aanvoerder Faris Haroun zich uit over de verloren wedstrijd.
      
"Een verplaatsing naar hier is altijd moeilijk, maar we kwamen in het begin niet in gevaar”, steekt Haroun van wal aan Sporza. “We scoorden met een mooie actie en dan was het moeilijkste eigenlijk al gebeurd. Moeskroen had niet eens kansen in de tweede helft, maar ze schoten drie keer op doel en drie keer was het goal.”
Haroun doet ook zijn beklag. “Ik vind het ook spijtig dat als je de VAR hebt, dat de scheidsrechter dan toch fluit bij die 'fout'. Hij staat er twee meter vanaf en ik raak zuiver de bal. Daar kwam dan de 1-1 uit. Dat zijn details, maar Moeskroen kreeg er wel vertrouwen door.”
Antwerp was echter niet in grote doen, dat weet ook Haroun. “Het was geen grootse prestatie. Als je hier op voorsprong staat, moet je het kunnen afmaken zonder super te spelen. Er was wat vermoeidheid, maar dat mag geen excuus zijn. Het zit gewoon soms wat tegen”, aldus Haroun.
