
# Blic: Uslovne kazne za nanošenje teških telesnih povreda, počinjen zločin iz mržnje prema LGBT

Published at: **2019-11-03T10:45:03+00:00**

Author: ****

Original: [Novinska agencija Beta](https://beta.rs/vesti/drustvo-hronika-srbija/118817-mup-uhapseni-osumnjiceni-za-napad-na-gosta-kafica-u-makedonskoj?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Prvo osnovno javno tužilaštvo u Beogradu sklopilo dogovor o sporazumnom priznanju krivice sa osumnjičenima S.K. (26) i N.J. (26) za nanošenje teških telesnih povreda Iliji Vučeviću (30), a kao otežavajuća okolnost u presudi tužilaštvo je navelo da je počinjen zločin iz mržnje prema pripadnicima LGBT populacije.Nasilnik koji je tukao Vučevića, dobio je uslovnu kaznu od godinu dana sa rokom praćenja od tri godine za krivično delo nanošenje teških telesnih povreda sa nasilničkim ponašanjem, dok je drugi koji nije učestvovao uprebijanju, već ga je vredjao, osudjen na osam meseci uslovne kazne sa rokom praćenja od dve godine za nasilničko ponašanje, objavio je "Blic".Obojici im se na teret kao otežavajuća okolnost stavlja član 54a Krivičnog zakonika koji definiše da je u pitanju zločin iz mržnje, u ovom slučaju prema pripadnicima LGBT populacije.Na sudjenju, osudjeni su negirali da su počinili delo iz mržnje, kao i da se kaju za počinjeno delo.Beogradska policija uhapsila je S. K. (26) i N. J. (26) osumnjičene da su teško pretukli 39-godišnjeg muškarca u kafiću u Makedonskoj ulici, saopštilo je ranije Ministarstvo unutrašnjih poslova Srbije.Kako je navedeno u saopštenju dvojica osumnjičenih posle verbalne rasprave tokom koje su ga nazvali "gejem", više puta su oštećenog udarili po glavi i teško povredili.Osumnjičeni se terete za nasilničko ponašanje i nanošenje teških telesnih povreda, a posle 48-časovnog policijskog zadržavanja uz krivičnu prijavu biće privedeni Prvom osnovnom javnom tužilaštvu u Beogradu.Poverenica osudila prebijanje zbog toga što su počinioci mislili da je reč o LGBT osobiPoverenica za zaštitu ravnopravnosti Brankica Janković pozvala je nadležne da pronadju, privedu i sankcionišu osobe koje su pretukle čoveka u piceriji u centru Beograda jer je nosio ljubičastu torbu zbog koje su mislili da je LGBT osoba.Janković je navela da je nedopustivo i zabranjeno svako nasilje koje je posledica diskriminacije prema pojedinim društvenim grupama, a u ovom slučaju zbog pretpostavljenog ličnog svojstva."Ovaj slučaj govori  da moramo kontinuirano raditi na otklanjanju socijalne distance i diskriminacije koja se u pojedinim slučajevima završi fizičkim nasiljem prema LGBT gradjanima", navela je Janković.Poverenica za zaštitu ravnopravnosti u saopštenju je naglasila da u demokratskom društvu, ljudska prava i slobode svakog pojedinca moraju biti zagarantovana i zaštićena, a svi gradjani i gradjanke ravnopravni.
