
# Нацбанк змінив незалежного аудитора на наступні п’ять років

Published at: **2019-11-02T12:04:00+00:00**

Author: ****

Original: [ZIK.UA](https://zik.ua/news/2019/11/02/natsbank_zminyv_nezalezhnogo_audytora_na_nastupni_pyat_rokiv_1682191)


        Національний банк отримав нового зовнішнього аудитора річної фінансової звітності на наступні п’ять років.
      
Про це йдеться на сайті регулятора.
Зазначається, що незалежний аудит річної фінансової звітності НБУ за міжнародними стандартами упродовж наступних п’яти років здійснюватиме ТОВ «Ернст енд Янг Аудиторські послуги».
«Цю компанію було визначено як незалежного аудитора за результатами проведення процедури закупівлі згідно із Законом України «Про публічні закупівлі» і затверджено рішенням Ради Національного банку України минулого тижня», – йдеться у повідомленні.
Компанія «Ернст енд Янг Аудиторські послуги» входить до глобальної мережі фірм «Ernst & Young». Компанії цієї мережі підтверджують звітність близько 20 центральних банків світу. «Ernst & Young» належить до «Великої четвірки аудиторських компаній» – чотирьох найбільших у світі компаній, що надають аудиторські і консалтингові послуги.
Нагадаємо, в Україні завершено перехід на міжнародний стандарт IBAN.
