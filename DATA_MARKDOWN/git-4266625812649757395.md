
# Епідемія ГРВІ: Вакцинацію від грипу зробили понад 90 тис. українців

Published at: **2019-11-06T15:20:00+00:00**

Author: ****

Original: [ZIK.UA](https://zik.ua/news/2019/11/06/epidemiya_grvi_vaktsynatsiyu_vid_grypu_zrobyly_ponad_90_tys_ukraintsiv_1685075)


        Від початку епідемічного сезону щеплення від грипу зробили понад 90,7 тис. українців.
      
Про це повідомляє пресслужба Міністерства охорони здоров'я України.
"За минулий тиждень (з 28 жовтня по 3 листопада 2019 року) на ГРВІ в Україні захворіло 147 499 осіб, із них 67,0% діти віком до 17 років. Інтенсивний показник захворюваності становить 385,7 на 100 тисяч населення, що на 19,1% менше епідемічного порогу по Україні", - йдеться у повідомленні.
Також у МОЗ поінформували, що зареєстровано шість випадків серед пацієнтів, клінічний стан яких підлягає визначенню випадку грипоподібного захворювання та 27 випадків тяжкої гострої респіраторної інфекції .
Зазначається, що упродовж звітного тижня проти грипу вакциновано 39,3 тис. людей, а з початку епідемічного сезону щеплення зробили 90,7 тис. осіб.
Раніше повідомлялося, що в Україні підтверджено 21 діагноз "дифтерія". За попередні 9 років, з 2010 по 2018 рік, загалом зареєстровано 56 випадків захворювання.
