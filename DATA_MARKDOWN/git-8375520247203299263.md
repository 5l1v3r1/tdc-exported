
# Окупанти з гранатометів обстріляли позиції українців під Водяним й Лебединським

Published at: **2019-11-05T11:30:50+00:00**

Author: ****

Original: [ГЛАВКОМ](https://glavcom.ua/news/okupanti-z-granatometiv-obstrilyali-poziciji-ukrajinciv-pid-vodyanim-y-lebedinskim-637808.html)

Російські окупанти від початку доби тричі обстріляли українські позиції на Донбасі.
Про це сказав на брифінгу речник Міноборони Максим Праута.
«Сьогодні, 5 листопада, російсько-окупаційні війська вранці тричі відкривали вогонь на Донецькому напрямку», - сказав речник.
Він уточнив, що з 9.30 зі станкових і ручних протитанкових гранатометів та стрілецької зброї окупанти 25 хвилин обстрілювали опорні пункти підрозділів Об’єднаних сил біля Водяного.
Крім того, о 10.00 розпочався обстріл з кулеметів великого калібру та стрілецької зброї українських позицій неподалік Лебединського, який тривав 35 хвилин.
