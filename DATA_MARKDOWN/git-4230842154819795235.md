
# Ярославський – Зеленському в Харкові: Збирають всіх, а плачу я один

Published at: **2019-11-06T20:22:55+00:00**

Author: ****

Original: [ФАКТИ](https://fakty.com.ua/ua/ukraine/ekonomika/20191106-yaroslavskyj-zelenskomu-v-harkovi-zbyrayut-vsih-a-plachu-ya-odyn/)

Під час представлення нового голови Харківської ОДА відбувся яскравий діалог між президентом України Володимиром Зеленським та бізнесменом Олександром Ярославським.
Предметом розмови став стан підприємств держконцерну Укроборонпром, 10% яких зосереджено на Харківщині.
Генеральний директор цього концерну Айварас Абромавічус у своєму виступі поскаржився на холод у цехах заводів.
Володимир Зеленський, звертаючись до нового губернатора Харківщини Олексія Кучера, запропонував зібрати бізнес.
Згодом президент звернувся до самого бізнесмена, який, зокрема, відомий тим, що кілька років тому врятував від зупинки легендарний Харківський тракторний завод.
Олександр Ярославський нагадав, що зараз на оборонних заводах та ж ситуація, що була на ХТЗ до покупки їм цього підприємства. Але держава не допомагала, а заважала.
Володимир Зеленський погодився на 100 % та пообіцяв, що до Ярославського більше жодна СБУ не прийде.
Бізнесмен відповів, що він вже сам зібрався.
Після чого Олександр Ярославський таки пообіцяв допомогти президенту України та уряду.
Правда, жартома зауважив, що 10% Укроборонпрому не потягне. А Володимир Зеленський в свою чергу сказав, що буде часто приїжджати на Харківщину, якщо тут так все вирішується дуже швидко.
Нагадаємо, раніше ми писали про те, як пройшов візит Зеленського до Харкова.
