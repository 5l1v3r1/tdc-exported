
# Интер и Милан влизат в спор за халф на Барселона

Published at: **2019-11-02T15:19:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/italy/inter-i-milan-vlizat-v-spor-za-half-na-barselona--1391093.html)

Двата италиански гранда от Милано - Интер и Милан, ще спорят за подписа на халфа на Барселона Артуро Видал, твърди Gazzetta dello Sport. И "Росонерите", и "нерадзурите" искат да подсилят своите халфови линии, а чилиецът е считан като отличен вариант за ново попълнение.
Видал прекара четири сезона в отбора на Ювентус, където спечели седем трофея и показа, че е полузащитник от световна класа. В последно време чилиецът не получава достатъчно игрово време на "Камп Ноу", което го накара и да изрази разочарованието си от този факт преди няколко дни.
"Нерадзурите" все пак изглеждат като фаворит за подписа на халфа, тъй като техният наставник - Антонио Конте, се познава добре с Видал от съвместната им работа в тима на "бианконерите". Освен това Интер за момента изглежда далеч по-амбициозният отбор в град Милано.

        Междувременно пък Барселона си набеляза халф на Интер (повече по темата четете тук).
      
