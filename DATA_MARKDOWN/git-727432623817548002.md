
# Slik sletter du Fitbit-dataene dine før Google tar over

Published at: **2019-11-05T12:57:03+00:00**

Author: **Martin Kynningsrud Størbu**

Original: [Dinside](https://www.dinside.no/mobil/slik-sletter-du-fitbit-dataene-dine-for-google-tar-over/71783943)

Før helgen ble det kjent at Google har kjøpt opp Fitbit for nærmere 20 milliarder kroner. Nyheten har ikke bare fått positive tilbakemeldinger, flere teknologieksperter Nettavisen har snakket med er skeptiske til at helsedataene blir tilgjengelig hos Google.
Søkeselskapet ble blant annet i starten av året ilagt en bot på hele 500 millioner kroner for brudd på GDPR i Europa, i tillegg har Fitbit i Norge blitt klaget inn til Datatilsynet av Forbrukerrådet for brudd på norsk forbruker- og personvernlovgivning.
I et blogginnlegg forsikrer Rick Osterloh, senior visepresident for enheter og tjenester i Google, Fitbit-brukerne at de aldri vil videreselge personlig informasjon.
«Fitbit-helse- og videodata vil ikke brukes for Google-annonser, og vi vil gi Fitbit-brukerne valget om å gjennomgå, flytte eller slette dataene deres», skriver han.
Hvis du allikevel ønsker å kvitte deg med Fitbit-kontoen, tross lovnadene om at dataene er trygge og ikke skal selges, kan du slette kontoen din før oppkjøpet er gjennomført. Du kan også laste ned dataene dine og overføre dem til en annen plattform – blant annet støtter Garmin import av Fitbit-data.
Slik laster du ned Fitbit-dataene dine:
Filen lagrer du på PC-en din, og du kan eksportere den til andre helserelaterte tjenester som støtter importering av Fitbit-data (som det brått kan bli flere av etter at oppkjøpet ble kjent). Hvis du ønsker hele Fitbit-historikken din må du trykke på «Request Data».
Når det er gjort, kan du slette Fitbit-kontoen din. Du har forresten syv dager på å gjøre om slettingen av kontoen, hvis du skulle ombestemme deg.
Slik sletter du Fitbit-kontoen din:
Dette kan du også gjøre via mobilappen:
Hvis du skulle ombestemme deg og ønsker å bruke Fitbit igjen, kan du som nevnt reaktivere kontoen igjen i løpet av syv dager. Eventuelt bruke datafilen du lastet ned og importere i en ny konto.
