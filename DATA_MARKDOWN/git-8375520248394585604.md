
# Усик та Чісора можуть зійтися в чемпіонському бою

Published at: **2019-11-01T15:05:19+00:00**

Author: ****

Original: [ГЛАВКОМ](https://glavcom.ua/sport/news/usik-ta-chisora-mozhut-ziytisya-v-chempionskomu-boyu-637056.html)

Український надважковаговик Олександр Усик та британець Дерек Чісора можуть зустрітися в чемпіонському бою. Таку ймовірність підтвердив відомий промоутер Едді Хірн.
«Думаю, що бій між Усиком та Чісорою можливий. Вони можуть зустрітися наступного року, можливо, за титул чемпіона WBO. Якщо поєдинок відбудеться в лютому, то вони розіграють статус обов’язкового претендента», - передає слова Хірна Sky Sports.
Нагадаємо, колишній абсолютний чемпіон світу в важкій вазі Усик дебютував у надважкій ваговій категорії, здолавши технічним нокаутом американця Чезза Візерспуна.
