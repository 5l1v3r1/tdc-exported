
# 
        چراغ سبز بن‌سلمان برای عرضه اولیه سهام آرامکو
      

Published at: **2019-11-02T16:17:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637534/%DA%86%D8%B1%D8%A7%D8%BA-%D8%B3%D8%A8%D8%B2-%D8%A8%D9%86%E2%80%8C%D8%B3%D9%84%D9%85%D8%A7%D9%86-%D8%A8%D8%B1%D8%A7%DB%8C-%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%D8%B3%D9%87%D8%A7%D9%85-%D8%A2%D8%B1%D8%A7%D9%85%DA%A9%D9%88)

به گزارش بولتن نیوز، محمدبن سلمان، ولیعهد عربستان، روز گذشته رسما مجوز عرضه اولیه سهام شرکت دولتی آرامکوی این کشور را صادر کرده است.
تصمیم نهایی در این زمینه طی جلسه‌ای که روز گذشته سران سعودی با بن سلمان داشته‌اند، اتخاذ شده و ولیعهد عربستان در این جلسه تاکید کرده که در حال حاضر از حمایت کافی از سوی سرمایه‌ داران سعودی برای خرید سهام آرامکو در بازار داخلی این کشور وجود دارد.
انتظار می‌رود سهام آرامکو فردا و همزمان با نخستین روز معاملاتی این هفته در بورس عربستان عرضه شود. قرار است بخش کوچکی از سهام آرامکو، احتمالا یک تا دو درصد، در عرضه اولیه فردا در بورس عربستان به فروش برسد.
در مجموع قرار است 5 درصد از کل سهام آرامکو در بورس‌ داخلی عربستان و بورس‌های بین‌المللی عرضه شود و سعودی‌ها انتظار دارند از محل عرضه اولیه 5 درصد سهام آرامکو حدود 100 میلیارد دلار منابع مالی شناسایی کند.
منابع آگاه می‌گویند با وجود اینکه سعودی‌ها به دنبال رساندن ارزش آرامکو به 2 هزار میلیارد دلار هستند اما ممکن است شاهد بسته شدن عرضه سهام این شرکت بر مبنای 1500 میلیارد دلار باشیم.
