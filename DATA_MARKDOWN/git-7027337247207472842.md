
# ایتالیا پروازهای ماهان را ممنوع می‌کند

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696290/%D8%A7%DB%8C%D8%AA%D8%A7%D9%84%DB%8C%D8%A7-%D9%BE%D8%B1%D9%88%D8%A7%D8%B2%D9%87%D8%A7%DB%8C-%D9%85%D8%A7%D9%87%D8%A7%D9%86-%D8%B1%D8%A7-%D9%85%D9%85%D9%86%D9%88%D8%B9-%D9%85%DB%8C%E2%80%8C%DA%A9%D9%86%D8%AF)


        طبق گزارش این روزنامه، دولت ایتالیا مجوز استفاده شرکت ایرانی از فرودگاه‌های این کشور را از ۱۵ دسامبر (۲۴ آذرماه) سال جاری لغو خواهد کرد.
      
منابع خبری روز جمعه گزارش داده‌اند دولت ایتالیا تسلیم فشارهای آمریکا شده و پروازهای یک شرکت هواپیمایی ایرانی را ممنوع کرده است.
به گزارش فارس، پایگاه «نشنال»، امروز جمعه گزارش داده دولت ایتالیا با تسلیم در برابر فشارهای دیپلماتیک آمریکا، تمامی پروازهای شرکت هواپیمایی ماهان به داخل این کشور را ممنوع کرده است.
روزنامه ایتالیایی «LA STAMPA» هم به تسلیم شدن دولت این کشور در برابر فشار آمریکا اشاره کرده و نوشته ایتالیا تصمیم گرفته پروازهای این شرکت هواپیمایی ایران به شهرهای رم و میلان را متوقف کند.
طبق گزارش این روزنامه، دولت ایتالیا مجوز استفاده شرکت ایرانی از فرودگاه‌های این کشور را از ۱۵ دسامبر (۲۴ آذرماه) سال جاری لغو خواهد کرد.
«LA STAMPA» نوشته لغو مجوز پرواز شرکت ماهان از جمله مهم‌ترین مسائلی بوده که در دستور کار سفر «مایک پامپئو»، وزیر خارجه آمریکا به ایتالیا در ماه گذشته قرار داشته است.
