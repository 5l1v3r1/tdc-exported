
# У Дніпрі студент влаштував стрілянину в гуртожитку

Published at: **2019-11-07T01:47:14+00:00**

Author: ****

Original: [ГЛАВКОМ](https://glavcom.ua/news/u-dnipri-student-vlashtuvav-strilyaninu-v-gurtozhitku-638235.html)

У Дніпрі поліцейські затримали юнака, який вистрелив студентці у голову з пневматичного пістолета.
Про це повідомила пресслужба поліції.
«Після пострілу у дівчину студент зайшов до своєї кімнати та вистрелив собі у груди. Неповнолітня дівчина отримала вогнепальне непроникаюче поранення голови та була доставлена до лікарні. Стрілка також госпіталізували, зараз він під конвоєм перебуває у лікарні», – інформують у поліції.
Як встановили поліцейські Соборного відділення поліції м. Дніпро, 5 листопада близько 21:50 у коридорі гуртожитку одного з вишів 19-річний студент вистрелив 17-річній дівчині у голову.
Поліцейські виявили та вилучили знаряддя злочину – револьвер під патрон Флобера.
