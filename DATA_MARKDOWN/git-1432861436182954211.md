
# Къде да гледаме сблъсъка Челси - Аякс

Published at: **2019-11-05T10:40:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/kyde-da-gledame-sblysyka-chelsi---aqks-1402841.html)

Тази вечер английският гранд Челси посреща Аякс на своя "Стамфорд Бридж" в четвърти мач от груповата фаза на Шампионска лига. Двата отбора са лидери в група Н с актив от шест точки, но една грешна стъпка може да им коства оставането в надпреварата.
Причината е, че на само две точки зад тях се намира Валенсия, който днес домакинства на Лил и има реалната възможност да мине напред в класирането в края на деня. "Сините" взеха минимална победа с 0:1 като гост в Холандия, а сега ще търсят нов успех срещу полуфиналиста в турнира от миналия сезон.
Лофтъс-Чийк и Рюдигер няма да са на разположение на мениджъра Франк Лампард, а Баркли, Кристенсен и Канте са под въпрос за срещата. Мартинес и Алварес пък са футболистите, за които не е сигурно дали ще са готови за игра в отбора на Ерик тен Хаг.
Двубоят Челси - Аякс е с начален час 22:00, като ще бъде излъчен пряко в ефира на MAX Sport 2. Срещата може да следите и НА ЖИВО в SportLive.bg
