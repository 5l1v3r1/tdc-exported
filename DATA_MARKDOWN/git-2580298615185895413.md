
# Kinopremiéry: Tintoretto se účastní bitvy u Midway, kde potkává ženskou na vrcholu

Published at: **2019-11-06T07:30:00+00:00**

Author: **Vratislav Šálek**

Original: [filmserver.cz](https://filmserver.cz/clanek/15353/kinopremiery-45-tyden/)

Bitva u Midway (Midway) (Vertical Ent.)
Další filmová verze jedné z nejslavnějších bitev druhé světové války přichází do kin. Svou vizi divákům přináší tentokráte režisér Roland Emmerich, což znamená, že ti by se měli těšit na velkolepou akci, kterou je tento tvůrce proslulý. O příběh asi tak úplně nepůjde, zda to bude vadit, je otázka. Hodnocení ani komentáře dosud neexistují, tudíž je třeba se řídit jen jménem tvůrce a pak také výborným obsazením, v němž se objeví Luke Evans, Woody Harrelson, Patrick Wilson, Mandy Moore, Ed Skrein, Dennis Quaid nebo Aaron Eckhart. Tak uvidíme, jaké budou recenze. Premiéra týdne. Synopse: Bitva u Midway znamenala zlom na pacifickém bojišti druhé světové války. Velkofilm ukazuje nejen pozadí celého konfliktu, ale také bitvu samotnou a přiblíží ji i z pohledu japonské armádní elity.
