
# جزئیات جدید از تصادف 2 اتوبوس‌ دانشجویان دانشگاه یاسوج

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697035/%D8%AC%D8%B2%D8%A6%DB%8C%D8%A7%D8%AA-%D8%AC%D8%AF%DB%8C%D8%AF-%D8%A7%D8%B2-%D8%AA%D8%B5%D8%A7%D8%AF%D9%81-2-%D8%A7%D8%AA%D9%88%D8%A8%D9%88%D8%B3%E2%80%8C-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%AF%D8%A7%D9%86%D8%B4%DA%AF%D8%A7%D9%87-%DB%8C%D8%A7%D8%B3%D9%88%D8%AC)

معاون فرهنگی و دانشجویی دانشگاه یاسوج گفت: ۶ دختر دانشجوی مصدوم این تصادف رانندگی که در دانشگاه رخ داده مرخص شدند.
"فریبرز نیکدل"در گفت‌وگو با ایسنا، در تشریح جزئیات این تصادف رانندگی در دانشگاه یاسوج افزود: ۵ نفر از دانشجویان مصدوم مشکل خاصی نداشتند بطوریکه حتی زخمی هم بر نداشتند اما دو دندان یک نفر از مصدومان لق شده است.
وی با اشاره به محل رخ دادن این تصادف اظهارکرد: یک دستگاه اتوبوس از سمت خوابگاه‌های بالا تپه به سمت قسمت آموزشی دانشگاه در حرکت بود و یک دستگاه دیگر از قسمت آموزشی به سمت خوابگاه‌ها می رفت که سر پیچ جلوی سالن دکتر عسکریان با هم برخورد کردند.
معاون فرهنگی و دانشجویی دانشگاه یاسوج با بیان اینکه این تصادف به خیر گذشت، تصریح کرد: این تصادف در ساعت خلوت دانشگاه بود و تعداد سرنشینان اتوبوس ها کم بودند.
گفتنی است که دو دستگاه اتوبوس حامل دانشجویان دختر دانشگاه یاسوج ساعت ۹ و ۴۶ دقیقه صبح روز سه شنبه، ۱۴ آبان با هم تصادف کردند که ۶ نفر از آن‌ها مصدوم و بوسیله آمبولانس‌های اورژانس به بیمارستان شهید بهشتی یاسوج انتقال داده شدند.
