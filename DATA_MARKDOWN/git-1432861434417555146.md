
# Официално: Байерн Мюнхен уволни Нико Ковач след резила

Published at: **2019-11-03T22:11:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/germany/oficialno-bajern-myunhen-uvolni-niko-kovach-sled-rezila-1391480.html)

Байерн Мюнхен официално се раздели със своя наставник Нико Ковач. Ръководството на баварците взеха решението да извършат треньорска рокада след неубедителните изяви на отбора в последно време и тежкото поражение от Майнц с 5:1 през уикенда.
Това решение напълно опроверга информациите на немското издание Bild, което твърдеше, че Ковач е получил ултиматум и шанс да спаси поста си в следващите два мача на отбора. Немският гранд обаче вече е без треньор, като в следващите дни шефовете на "Алианц Арена" ще трябва да намерят достоен заместник на Ковач.
Нико Ковач акостира в Мюнхен през лятото на 2018-а, наследявайки легендата Юп Хайнкес на поста. Той изведе баварците до трофея в Бундеслигата и Купата на Германия, както и Суперкупата на страната, но от началото на новия сезон отборът не се представяше на ниво, което накара ръководството на клуба да го уволни. Сред спряганите имена за заместник на Ковач е бившият треньор на Ювентус Масимилиано Алегри.
