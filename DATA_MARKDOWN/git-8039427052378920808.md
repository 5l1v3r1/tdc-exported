
# చైనా ఎక్స్‌పోకు భారత్‌

Published at: **2019-11-03T23:23:24+00:00**

Author: ****

Original: [Andhrajyothy](https://www.andhrajyothy.com/artical?SID=945486)

ADVT
బీజింగ్‌: చైనాలోని షాంఘైలో మంగళవారం నుంచి జరగనున్న అంతర్జాతీయ ఇంపోర్ట్‌ ఎక్స్‌పో (సీఐఐఈ)లో గౌరవ అతిథి దేశాల్లో ఒకటిగా భారత్‌ పాల్గొననుంది. వాణిజ్య శాఖ కార్యదర్శి అనూప్‌ వధావన్‌ నేతృత్వంలోని ప్రతినిధుల బృందం భారత్‌ తరపున ఈ ఎక్స్‌పోలో పాల్గొననుంది. ఎక్స్‌పోలో పాల్గొనే దేశాల ప్రతినిధులు, తమ ఎగుమతుల నాణ్యతపై చైనాకు వివరించే అవకాశం ఉంటుంది. ఈ సందర్భంగా ఫార్మా, ఐటీ, వ్యవసాయం తదితర ఉత్పత్తుల ఎగుమతులపై భారత్‌ ప్రధానంగా దృష్టి పెట్టనున్నట్లు సమాచారం. చైనా అధ్యక్షుడు జిన్‌పింగ్‌ ఈ కార్యక్రమాన్ని ప్రారంభించనుండగా.. 15 దేశాల గౌరవ అతిథి దేశాలుగా పాల్గొననున్నాయి. ఈ నెల 10 వరకూ జరగనున్న ఎక్స్‌పోకు సుమారు 170 దేశాల నుంచి ప్రతినిధులను చైనా ఆహ్వానించింది. ఈ ఎక్స్‌పోలో ఆకట్టుకున్న దేశం నుంచి ప్రభుత్వం దిగుమతులు చేసుకునేందుకై స్థానిక ఎగ్జిమ్‌ బ్యాంకు సుమారు రూ.3 లక్షల కోట్ల రుణాన్ని సిద్ధంగా ఉంచిందని చైనా అధికారిక వార్తాసంస్థ జిన్హువా వెల్లడించింది.
