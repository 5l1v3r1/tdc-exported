
# Ботев елиминира Локо за Купата след нова категорична победа

Published at: **2019-11-06T15:33:00+00:00**

Author: ****

Original: [Plovdiv24.bg](https://www.plovdiv24.bg/sport/911717.html)

Ботев (Пловдив) се класира по категоричен начин за четвъртфиналите от турнира за Купата на БФС при юношите от набор 2004. В осминафинален мач-реванш "канарчетата" разгромиха с 5:2 градския съперник Локомотив и с общ резултат 8:3 продължават напред.
Двубоят се превърна в голов спектакъл на Никола Илиев. Талантът на "жълто-черните" заби четири гола във вратата на "смърфовете". Петото попадение за Ботев бе дело на Даниел Гичев. Жребият за четвъртфиналите е следващата седмица, а мачовете ще се изиграят до края на месец ноември.
