
# חי, דקה 50 בדרבי: טורינו - יובנטוס 0:0

Published at: **2019-11-02T21:45:00+00:00**

Author: **מערכת אתר ערוץ הספורט**

Original: [Sport5.co.il](https://www.sport5.co.il/articles.aspx?FolderID=376&docID=327164&lang=HE)

הלחץ כולו עליה: אלופת איטליה, יובנטוס, פוגשת בשעה זו את טורינו לדרבי הגדול של העיר באולימפיקו במסגרת המחזור ה-11 של הליגה האיטלקית. הגברת הזקנה יודעת שרק ניצחון יחזיר אותה למקום הראשון, אותו איבדה מוקדם יותר לאינטר שהשיגה 1:2 דרמטי בבולוניה.
מאוריציו סארי חסר את ג'ורג'יו קייליני הפצוע ואת אדריאן ראביו המורחק, אבל קיבל בחזרה את מירלאם פיאניץ' שהחלים מפציעה וחזר ל-11. גם השוער וויצ'ך שצ'סני והבלם מתייס דה ליכט חזרו להרכב, ובהתקפה המשיכו פדריקו ברנרדסקי, פאולו דיבאלה וכריסטיאנו רונאלדו. גונסאלו היגוואין החלים מהפציעה שלו ושב לסגל. 

        מהלך המשחק
      
המשחק נפתח בקצב מהיר. שתי הקבוצות שיחקו חזק מאוד ולכל צד היה חשוב להבהיר לצד השני מי בעל הבית בעיר. בדקה ה-19 רונאלדו קיבל כדור טוב ברחבה, נגח אותו באומנות, אבל רק מעל לשער. בהמשך יובה השתלטה לחלוטין על המשחק והקצב המהיר מהפתיחה נרגע. המשחק הפך לפיזי וטקטי, סיריגו מנע מדה ליכט שער עם הצלה גדולה לבעיטה של ההולנדי מקרוב על סף השריקה, והקבוצות ירדו להפסקה ב-0:0.
הרכב טורינו: סלבטורה סיריגו, ברמר, ארמנדו איצו, ליאנקו, אולה איינה, תומאס רינקון, סוהאליו מייטה, דניאלה באסלי, כריסטיאן אנסאלדי, סימונה ורדי, אנדראה בלוטי.
הרכב יובנטוס: וויצ'ך שצ'סני, חואן קואדראדו, לאונרדו בונוצ'י, מתייס דה ליכט, מתיה דה שיליו, מירלאם פיאניץ', רודריגו בנטנקור, בלס מטוידי, פדריקו ברנרדסקי, פאולו דיבאלה, כריסטיאנו רונאלדו.
