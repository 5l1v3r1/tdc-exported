
# Incidente Ancona, va contro un albero e si ribalta ad Halloween. Vivo per miracolo

Published at: **2019-11-01T13:17:22+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/ancona/cronaca/incidente-auto-cappottata-1.4864287)

Ancona, 1 novembre 2019 - SI è ribaltato mentre era alla guida della propria auto e percorreva via Primo Maggio, nella zona della Baraccola, ed è rimasto vivo per miracolo. Drammatico incidente nella notte (foto) per un 24enne anconetano.Allertati i soccorsi, sul posto sono intervenuti i vigili del fuoco insieme alle ambulanze del 118 e della Croce Gialla. I pompieri sono stati impegnati a lungo per liberare il giovane dalle lamiere dell'auto nella quale si trovava incastrato.Rimasto sempre cosciente, il ragazzo, una volta recuperato dall'auto completamente accartocciata, è stato poi medicato sul posto e trasportato d'urgenza al pronto soccorso dell'ospedale regionale di Torrette. Nonostante la spaventosa dinamica dello schianto, il 24enne non è in condizioni gravi nonostante le numerose fratture riportate a seguito dell'impatto.Stando ad una primissima ricostruzione della dinamica, sembrerebbe che l'anconetano abbia perso il controllo dell'auto urtando quindi un grosso platano per poi cappottarsi. Terminate le operazioni di soccorso, i vigili del fuoco hanno messo in sicurezza lo scenario dell'incidente.
Iscriviti alla newsletterRimani sempre aggiornato sulle notizie nazionaliAccedi per Iscriverti
