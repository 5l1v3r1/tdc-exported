
# 
        Dajkálástól fájós vállal brillírozik Császár Gábor
      

Published at: **2019-11-07T07:15:00+00:00**

Author: **Sz. S.**

Original: [www.borsonline.hu](http://www.borsonline.hu/aktualis/dajkalastol-fajos-vallal-brillirozik-csaszar-gabor/186028)


        Csaknem beállította a BL-csúcsot Császár Gábor, a svájci légiós ké­zilabdázó 16 gólt szerzett. Meg is hívták a válogatottba. 
        Csaknem beállította a BL-csúcsot Császár Gábor, a svájci légiós ké­zilabdázó 16 gólt szerzett. Meg is hívták a válogatottba.
      
A Schaffhausen 35 éves magyar irányítója kinyitotta a dán GOG ellen a gólszütyőt: eggyel több találat esetén beérte volna a spanyol Jesus de la Calt, aki 2009-ben 17-et szerzett. De 35 évesen a 16 sem akármi!
– Jó lett volna, ha a meccs után kapok három szabadnapot – mondja Csaszi, aki tegnap este Bukarestben újabb BL-meccset játszott –, akkor igazán kiélvezem a kivételes helyzetet. A svájci sajtó nem sok teret szentelt 16 találatának, tudniillik a labdarúgás és jégkorong után a kézilabda csak a harmadik legnépszerűbb sportág, a játékosok 90 százaléka amatőr. Az irányító tőlünk értesült arról, hogy a súlyosan sérült Lékai Máté helyére Gulyás István kapitány behívta bő válogatott keretébe.
– Örömmel tölt el, hogy ja­nuár után újra gondolnak rám odahaza. A tényt a maga helyén kezelem, akkor foglalkozom vele, amikor megkapom a behívót. Bár a 247 válogatottságával a honi ranglistán hatodik játékmester formája a plafont verdesi, ám örökké édesanyja intelme ötlik fel benne: „Fiam, a sport nem örök, gondolj a jövődre”.
– Tanácsának eleget téve elvégeztem a Testnevelési Egyetem sportmenedzseri szakát, és a Schaffhausen ju­niorjainak pályaedzőjeként dolgozom.
Szóval nem peregnek tétlenül a napjai, esténként labdázgat ötesztendős kislányával is, egyéves fia viszont némi panasz okozója: – Éppen Lékaival beszélgettem arról, hogy a rengeteg szeretetteljes dajkálgatás miatt mindkettőnknek fáj a válla. Igaz, maródi jobb kezem­mel is sikerült tizenhatot termelni…
