
# Солскяер не отрече възможността Юнайтед да си върне Ибрахимович

Published at: **2019-11-02T12:47:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/solskqer-ne-otreche-vyzmozhnostta-yunajted-da-si-vyrne-ibrahimovich-1391046.html)

Мениджърът на Манчестър Юнайтед Оле Гунар Солскяер не отрече възможността в отбора да се завърне нападателят Златан Ибрахимович. Шведската звезда игра за "червените дяволи" в периода 2016-2018 година. В момента 38-годишният голаджия е футболист на Лос Анджелис Галакси, но контрактът му с американския клуб изтича на Нова година.
"Има голяма разлика в това, че той не навърши 28, а 38 години. Златан се представи чудесно в Манчестър Юнайтед и все още играе на високо ниво. Макар че, когато той играеше тук, получи контузия", коментира норвежецът, цитиран от Manchester Evening News.
"Но кой знае какво може да се случи? Той има моя номер, може да поговорим на родния ни език, да обсъдим всичко. Ако той е готов, и аз съм готов", допълни Солскяер. Според слуховете, Манчестър Юнайтед е напът да привлече един от най-добрите нападатели в света. Вижте подробности в този материал.
