
# Αιματηρή συμπλοκή στην Πάτρα - Τραυματίστηκε βρέφος

Published at: **2019-11-07T10:07:00+00:00**

Author: ****

Original: [enikos.gr](http://www.enikos.gr/society/682810/aimatiri-symploki-stin-patra-travmatistike-vrefos)

Σοβαρό επεισόδιο, πιθανότατα μεταξύ μελών της ίδιας οικογένειας, σημειώθηκε το βράδυ της Πέμπτης στην Πάτρα και είχε ως αποτέλεσμα τον τραυματισμό ενός βρέφους τεσσάρων μηνών.
Σύμφωνα με πληροφορίες του dete.gr, στο αιματηρό επεισόδιο ενεπλάκη μία γυναίκα η οποία τραυμάτισε το μωρό, το οποίο μεταφέρθηκε με ασθενοφόρο του ΕΚΑΒ στο νοσοκομείο. Στο νοσοκομείο του Ρίου μεταφέρθηκε και ένας άνδρας, η κατάσταση του οποίου δεν έχει γίνει ακόμα γνωστή.
Η αστυνομία έφτασε άμεσα στην περιοχή της Αγίας Τριάδος, όπου σημειώθηκε το επεισόδιο και προχώρησε σε δυο συλλήψεις και τέσσερις προσαγωγές.
Συγκεκριμένα, συνελήφθησαν η γυναίκα, η οποία επιτέθηκε και τραυμάτισε το βρέφος και ο άνδρας που επιτέθηκε σε ένα άλλον τραυματίζοντάς τον.
«Φως» στην περίεργη αυτή υπόθεση αναμένεται να ρίξουν με τις απολογίες τους οι συλληφθέντες.
