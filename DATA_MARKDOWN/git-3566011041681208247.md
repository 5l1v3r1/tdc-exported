
# راهپیمایی 13 آبان فردا با شکوه هر چه بیشتر برگزار می‌شود

Published at: **2019-11-03T22:14:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544617.html/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-13-%D8%A2%D8%A8%D8%A7%D9%86-%D9%81%D8%B1%D8%AF%D8%A7-%D8%A8%D8%A7-%D8%B4%DA%A9%D9%88%D9%87-%D9%87%D8%B1-%DA%86%D9%87-%D8%A8%DB%8C%D8%B4%D8%AA%D8%B1-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF)

فرماندار رامسر گفت: تبعید حضرت امام، تسخیر لانه جاسوسی آمریکا و شهادت جمعی از دانش آموزان در سال ۵۷ سه رویداد مهم کشورمان بود که سبب شده هر ساله راهپیمایی ۱۳ آبان با شکوه هر چه بیشتر برگزار شود.
به گزارش شبکه اطلاع رسانی راه دانا؛ به نقل از بلاغ، محمد آزاد عصر امروز در جلسه هماهنگی برگزاری راه پیمایی ۱۳ آبان اظهار کرد: تبعید حضرت امام بنیانگذار جمهوری اسلامی، تسخیر لانه جاسوسی آمریکا توسط دانشجویان پیرو خط امام و شهادت جمعی از دانش آموزان در سال ۵۷  سه رویداد مهم کشورمان بود که سبب شد هر ساله راهپیمایی ۱۳ آبان با شکوه هر چه بیشتر برگزار شود تا این سه واقعه مهم تبیین شود. وی با بیان اینکه مردم در شکل گیری نظام ما و در تحکیم و تثبیت انقلاب اسلامی نقش داشتند تصریح کرد: هر ساله راهپیمایی را با شکوه تر از سال قبل راهپیمایی برگزار می شود.فرماندار رامسر خاطرنشان کرد: حضور مردم در راهپیمایی ۲۲ بهمن و ۱۳ آبان با شکوه بوده است و راهپیمایی ۱۳ آبان یک راهپیمایی دانش آموزی و دانشجویی بوده که به شکل مردمی در آمده است.آزاد افزود: راهپیمایی ۱۳ آبان ساعت ۹:۳۰ صبح از میدان انقلاب اسلامی به سمت شهرداری رامسر برگزار می‌شود.محمد امینی‌نیا، جانشین فرمانده ناحیه مقاومت بسیج رامسر نیز راهپیمایی ۱۳ آبان را حرکت مبتنی بر عقل و منطق عنوان کرد و گفت: حضور همیشگی و پرشور مردم در صحنه پایه های نظام را محکم و استوار کرده است.انتهای پیام/
