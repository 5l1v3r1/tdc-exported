
# Media: Szczęsny negocjuje nowy kontrakt. Może liczyć na podwyżkę

Published at: **2019-11-01T20:00:00+00:00**

Author: ****

Original: [TVN24](https://eurosport.tvn24.pl/pilka-nozna,105/media-wojciech-szczesny-negocjuje-nowy-kontrakt-z-juventusem-turyn-serie-a-pilka-nozna,982280.html)

Nowy kontrakt miałby obowiązywać do 2024 roku (obecny wygasa w czerwcu 2021). W jej ramach Szczęsny otrzymywałby 4,5 mln euro za sezon gry.
Według nieoficjalnych informacji teraz zarabia 3,5 mln euro rocznie.
29-letni Polak trafił do Juventusu w 2017 roku. W pierwszym sezonie był zmiennikiem Gianluigiego Buffona. W kolejnym i w tym trwającym jest numerem jeden. Z turyńską drużyną dwa razy wywalczył mistrzostwo Włoch i raz krajowy puchar.W Serie A należy do jednych z najlepszych fachowców na swojej pozycji. Dlatego szefom Starej Damy zależy na przedłużeniu współpracy. Wcześniej Szczęsny występował m.in. w Arsenalu i Romie. W reprezentacji Polski rozegrał 44 spotkania. Broniący tytułu Juventus po 10 kolejkach jest liderem ligi włoskiej.
Autor: kz / Źródło: eurosport.pl, gazzetta.it
