
# Leo Club S. Teresa, raccolti fondi per la donazione di un cane guida ai non vedenti

Published at: **2019-11-05T08:36:42+00:00**

Author: **Gianluca Santisi**

Original: [Tempostretto](https://www.tempostretto.it/news/leo-club-s-teresa-raccolti-fondi-per-la-donazione-di-un-cane-guida-ai-non-vedenti.html)


        L'iniziativa si è tenuta durante l'inaugurazione dell'anno sociale Lions a Scaletta
      
S. TERESA – Contestualmente all’apertura dell’anno sociale del Lions Club S. Teresa, con un convegno sul tema “Ritorno al futuro: idee e modelli per la valorizzazione dei beni culturali ed ambientali”, si è svolta una raccolta fondi realizzata dai giovani del Leo Club.
Negli ultimi anni, il distretto Leo 108 YB si è posto un obiettivo: la donazione annuale di un cane guida in favore dei soggetti ipovedenti e non vedenti. Quest’anno, il Leo Club di S. Teresa ha raccolto una cospicua somma da destinare a tale progetto, grazie all’impegno dell’attuale presidente Valeria Scarcella (a sinistra nella foto con Dario Sparacino e Angela Triolo), dei soci e di quanti hanno sostenuto l’iniziativa, sposando in maniera decisa l’obiettivo del service. 
L’addestramento dei cani guida avviene nel centro di Limbiate, in provincia di Monza, che ogni anno regala ai soggetti meno fortunati la possibilità di “tornare a vedere” attraverso questi fondamentali animali da assistenza. In Italia, ancora oggi, la lista d’attesa è molto lunga. Tuttavia, il contributo dei giovani Leo servirà a raggiungere un risultato concreto e tangibile.
