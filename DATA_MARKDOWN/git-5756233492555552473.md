
# جشنواره گل استقلال در تبریز با هت‌تریک دیاباته/ طلسم ۸ ساله شکست

Published at: **2019-11-01T20:03:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619277/%D8%AC%D8%B4%D9%86%D9%88%D8%A7%D8%B1%D9%87-%DA%AF%D9%84-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%D8%AA%D8%A8%D8%B1%DB%8C%D8%B2-%D8%A8%D8%A7-%D9%87%D8%AA%E2%80%8C%D8%AA%D8%B1%DB%8C%DA%A9-%D8%AF%DB%8C%D8%A7%D8%A8%D8%A7%D8%AA%D9%87-%D8%B7%D9%84%D8%B3%D9%85-%DB%B8-%D8%B3%D8%A7%D9%84%D9%87-%D8%B4%DA%A9%D8%B3%D8%AA)


        دیدار تیم‌های تراکتور و استقلال در یک بازی پرگل به سود شاگردان استراماچونی به پایان رسید.
      

        آفتاب‌‌نیوز :
      
دیدار تیم‌های تراکتور و استقلال از ساعت 18 در ورزشگاه یادگار امام(ره) در حضور بیش از 50 هزار برگزار شد که این دیدار در پایان با نتیجه 4 بر 2 به سود شاگردان استراماچونی به پایان رسید. شیخ دیاباته ستاره این میدان بود و با زدن 3 گل باعث برد درخشان استقلال در تبریز شد. آبی پوشان با احتساب 2 برد جام حذفی به ششمین پیروزی پی در پی خود در این مسابقات و لیگ برتر رسیدند. با این پیروزی استقلال طلسم 8 ساله پیروز نشدن در تبریز را شکست.
آبی پوشان با این برد با 15 امتیازی شده و در رده هفتم جدول جای گرفتند.تراکتور هم با این شکست همچنان در رده دوم جدول رده بندی قرار گرفت.
داور: بیژن حیدری
کمک ها: محمدرضا ابوالفضلی و آرمان اسعدی
اخطار: میمبلا (تراکتور)مسعود ریگی (استقلال)
اخراج:
گل: محمدرضا آزادی دقیقه 19 و ساسان انصاری 79 برای تراکتور و دیاباته 40 و 65 و 67 ، علی کریمی 84 برای استقلال
ترکیب تراکتور: رشید مظاهری، ایمان سلیمی، مهدی تیکدری، رضا اسدی، میثم تیموری، سید احمد موسوی (75ساسان انصاری)، اکبر ایمانی( 76 مسعود شجاعی)، ویلیان میمبلا 089 فورچونه)، احسان حاج صفی، مازولا و محمدرضا آزادی
سرمربی: مصطفی دنیزلی
ترکیب استقلال:سید حسین حسینی، محمد دانشگر عارف غلامی، علی کریمی، ،‌ فرشید اسماعیلی( 80 علی دشتی)، وریا غفوری، سیاوش یزدانی، هرویه میلیچ، مسعود ریگی،شیخ دیاباته(89 تبریزی) و مهدی قائدی( 63 آرش رضاوند)
سرمربی: آندره‌آ استراماچونی
دقیقه 1:
ضربه پای چپ مازولا از کنار دروازه استقلال به بیرون رفت.
دقیقه 5:
حرکت دیاباته پشت مدافعان تراکتور وی را با مظاهری تک به تک کرد اما داور ضربه وی را خطا اعلام کرد.
دقیقه 9:
ارسال خوب قائدی روی دروازه تراکتور با ضربه سر مهاجمان استقلال راه به دروازه مظاهری پیدا نکرد.
دقیقه 12:
ضربه محکم ایمانی از پشت محوطه جریمه استقلال بعد از برخورد به مدافعان آبی پوش راهی کرنر شد.
دقیقه 13:
ارسال بازیکنان تراکتور داخل محوطه جریمه با ضربه سر اسدی همراه شد ولی توپ در اختیار حسینی قرار گرفت.
دقیقه 14:
ضربه پای چپ و خطرناک قائدی از کنار دروازه مظاهری راهی اوت شد.
دقیقه 17:
حرکت دیدنی مازولا در محوطه جریمه و عبور وی از دانشگر وی را با حسینی در حالت تک به تک قرار داد اما ضربه مهاجم تراکتور را گلر استقلال به خوبی دفع کرد.
دقیقه 19:
حرکت خوب بازیکنان تراکتور و تلاش بی پایان حاج صفی در دهانه دروازه استقلال آزادی را صاحب موقعیت کرد و ضربه این بازیکن دروازه حسینی را باز کرد.
دقیقه 23:
چند موقعیت عالی پی در پی برای استقلال رقم خورد اما رشید مظاهری 2 بار استقلال را در آستانه گل ناکام گذاشت.
دقیقه 40:
پاس فوق‌العاده قائدی دیاباته را در موقعیت قرار داد و ضربه روپا و پای چپ دیاباته بازی را به تساوی کشاند.
دقیقه 42:
ضربه ضعیف احسان حاج صفی راه به جایی پیدا نکرد.
دقیقه 46:
ضربه محکم اکبر ایمانی سید حسین حسینی را وادار به واکنش کرد.
دقیقه 3+45:
شوت دیدنی مازولا به شکلی دیدنی توسط حسینی به کرنر رفت.
نیمه دوم:
دقیقه 46:
پاس رو به جلوی تیکدری عرض دروازه استقلال را طی کرد و به بیرون رفت.
دقیقه 51:
ضربه پای چپ مازولا با اختلاف بسیار زیاد از بالای دروازه استقلال راهی اوت شد.
دقیقه 53:
حرکت خوب ایمانی حاج صفی را در موقعیت قرار داد اما سماجت این بازیکن موقعیت را برای آزادی فراهم کرد اما ضربه دیدنی این بازیکن به تیر دروازه استقلال برخورد کرد و راهی اوت شد.
دقیقه 55:
اشتباه اسدی و پاس با سر وی موقعیت را نصیب قائدی کرد اما ضربه زمینی این بازیکن با اختلاف اندک راهی اوت شد.
دقیقه 58:
اشتباه مدافعان استقلال موسوی را صاحب موقعیت کرد ولی ضربه پای چپ وی با اختلاف کم به بیرون رفت.
دقیقه 65
ارسال میلیچ روی دروازه تراکتور با ضربه علی کریمی همراه شد که مظاهری توپ را برگشت داد اما دیاباته در ریباند گل دوم خودش و استقلال را به ثمر رساند.
دقیقه 67:
پاس در عمق کریمی دیاباته را با مظاهری تک به تک کرد و وی با عبور از مظاهری گل سوم خودش و استقلال را رقم زد.
دقیقه 75:
ضربه روپای ساسان انصاری با اختلاف کم راهی اوت شد.
دقیقه 78:
ضربه محکم میمبلا را حسینی در آغوش گرفت.
دقیقه 79:
ارسال در عمق مسعود شجاعی ساسان انصاری را در موقعیت قرار داد که اشتباه مدافعان استقلال و حسینی گل دوم تراکتور را رقم زد.
دقیقه 81:
پاس در عمق دشتی در دهانه دروازه با ضربه دیاباته همراه شد ولی مظاهری با سیو استثنایی مانع از گل چهارم استقلال شد.
دقیقه 84:
در یک رفت و برگشت و در حالی که دیاباته نتوانست از فرصت خود استفاده کند اما ضربه دیدنی علی کریمی در کنج دروازه تراکتور قرار گرفت.
دقیقه 88:
ساسان انصاری در موقعیت تک به تک توپ را به بیرون زد.
