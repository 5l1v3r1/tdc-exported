
# دستگیری «الصرخی» پس از اقدامات خرابکارانه در کربلا

Published at: **2019-11-06T12:22:00+00:00**

Author: ****

Original: [جامعه خبری تحلیلی الف](https://www.alef.ir/news/3980815101.html)

یک رسانه عراقی از موفقیت نیروهای امنیتی در بازداشت محمود الصرخی عامل درگیری و خرابکاری در شهر مقدس کربلا خبر داد.
به گزارش تسنیم، پایگاه خبری المسله نوشت : نیروهای عراقی توانستند روز سه شنبه محمود الصرخی تروریست را هنگام تلاش برای فرار از دفترش با یک پوشش ناشناس در منطقه سیف سعد دستگیر کنند.
اطلاعاتی امنیتی دقیقی که به نیروهای امنیتی عراق رسیده نشان می‌دهد که گروه منحرف الصرخی تلاش کردند از طریق اقدامات تروریستی وارد منطقه قدیمی کربلا شوند که نیروهای امنیتی سریعا وارد عمل شده و دفتری را که الصرخی در محله سیف سعد ایجاد کرده، محاصره کنند که طی آن درگیریهای شدیدی رخ داد و از خمپاره و سلاح متوسط هم استفاده شد.
یک منبع در کربلای معلی گفت درگیری‌های شدیدی میان نیروهای امنیتی و گروه منحرف الصرخی در شهر کربلای معلی رخ داده است.
بر اساس این گزارش، برخی خبرها حاکی است که الصرخی در اداره بهداشت در سیف سعید بازداشت شده است و نیروهای امنیتی هم بیش از 30 نفر از اعضای گروه منحرف وی را بازداشت کرده‌اند.
