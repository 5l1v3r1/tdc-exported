
# Борисов: България е държавата, която има нула миграция

Published at: **2019-11-05T10:32:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/borisov-balgarija-e-darzhavata-kojato-ima-nula-migracija.html)

България е държавата, която има нула миграция. Това каза премиерът Бойко Борисов по време на среща с министъра на външните работи на Чехия Томаш Петричек, цитиран от правителствената пресслужба.
Министър-председателят акцентира върху сериозната работа на страната ни по охраната на външната граница на Европейския съюз, като изтъкна, че се спазват всички регулации.
По думите му споразумението между ЕС и Турция  работи перфектно. Той допълни, че Чехия е важен партньор на България в ЕС и съюзник в НАТО.
Двамата политици обсъдиха още доброто сътрудничество между България и Чехия, като подчертаха потенциала за задълбочаване на двустранните връзки в търговско-икономическия сектор.
В разговора фокус беше поставен върху засилването на партньорство в сфери като инвестиционно сътрудничество, туризъм, ИТ сектор, хранително-вкусовата промишленост, зелени инвестиции във високоефективни индустрии и услуги със средна и висока добавена стойност.
