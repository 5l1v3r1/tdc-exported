
# Lukaku zařídil dvěma góly výhru Interu Milán 2:1 v Boloni

Published at: **2019-11-02T20:07:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/lukaku-zaridil-dvema-goly-vyhru-interu-milan-2-1-v-boloni/1816451?utm_source=rss&utm_medium=feed)

Řím - Fotbalisté Interu Milán díky dvěma gólům Romelua Lukakua obrátil v 11. kole italské ligy duel na hřišti Boloni a zvítězili 2:1. "Nerazzurri" se vrátili do čela Serie A o dva body před Juventus, který má k dobru večerní městské derby s FC Turín. Za Boloňu odehrál celý zápas Ladislav Krejčí. AS Řím porazil Neapol 2:1.
Po téměř hodině hry se za Boloňu střelou před vápnem prosadil Roberto Soriano. V 75. minutě ale srovnal Lukaku, který pak v první minutě nastavení proměnil pokutový kop. Šestadvacetiletý belgický útočník je s devíti trefami druhým nejlepším střelcem soutěže. Na Cira Immobileho z Lazia Řím ztrácí tři zásahy.
AS Řím poslal do vedení v 19. minutě Nicolo Zaniolo. O sedm minut později odmítl dvoubrankový náskok Aleksandar Kolarov, který neproměnil penaltu. Deset minut po změně stran vzal odpovědnost za další pokutový kop místo srbského obránce Jordan Veretout a francouzský záložník se nemýlil, byť si brankář Alex Meret na míč sáhl. Za hosty snížil Arkadiusz Milik.

        Italská fotbalová liga - 11. kolo:
      
AS Řím - Neapol 2:1 (19. Zaniolo, 55. Veretout - 72. Milik), Boloňa - Inter Milán 1:2 (59. Soriano - 75. a 90.+1 z pen. Lukaku),
20:45 FC Turín - Juventus Turín.

        Tabulka:
      
