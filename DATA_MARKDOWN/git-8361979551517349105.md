
# Білий дім: У діях Трампа немає підстав для імпічменту

Published at: **2019-11-04T07:31:00+00:00**

Author: ****

Original: [НВ](https://nv.ua/ukr/world/countries/impichment-v-bilomu-domi-vipravdovuyut-trampa-50051413.html)

Як заявила в інтерв'ю CNN радник Трампа Келліенн Конуей, прагнення президента США домогтися від України розслідування стосовно колишнього віцепрезидента Джо Байдена не є правопорушенням, яке може стати підставою для імпічменту.
Конуей сказала, що їй невідомо, чи вимагав Трамп спочатку, щоб Київ розслідував діяльність Байдена і його сина Хантера в обмін на військову допомогу.
«Мені приємно заявити, що Трамп ніколи не згадував про принцип „послуга за послугу“ або про (вибори) 2020 року в телефонній розмові з президентом України Володимиром Зеленським у кінці липня … Президент Трамп ніколи не говорив президенту України: „Зроби це, і ти отримаєш свою допомогу“, — сказала Конуей, додавши, що» Україна має цю допомогу і використовує її прямо зараз".
31 жовтня Палата представників Конгресу США прийняла резолюцію на підтримку процедури імпічменту президента Дональда Трампа.
Нагадаємо, 26 вересня комітет з розвідки Палати представників США опублікував скаргу співробітника американської спецслужби на телефонну розмову Дональда Трампа з Володимиром Зеленським.
Вона була розсекречена після публікації Білим домом стенограми цієї бесіди.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.
Після скандалу навколо телефонної розмови спікер Палати представників Ненсі Пелосі оголосила про запуск процедури імпічменту Трампа за ймовірний тиск на президента України.
