
# జియో ఎఫెక్ట్.. వాయిస్ కాల్స్‌పై బీఎస్ఎన్ఎల్ క్యాష్‌బ్యాక్ ఆఫర్

Published at: **2019-11-01T20:51:30+00:00**

Author: ****

Original: [Andhrajyothy](https://www.andhrajyothy.com/artical?SID=943759)

Ph: 88865 47666ప్రవేశం ఉచితం ADVT
న్యూఢిల్లీ: ప్రభుత్వ రంగ టెలికం సంస్థ బీఎస్ఎన్ఎల్ 6 పైసల క్యాష్‌బ్యాక్ ఆఫర్‌ను ప్రకటించింది. రిలయన్స్ జియో నుంచి ఎదురవుతున్న పోటీని తట్టుకునేందుకు ఈ ఆఫర్‌ను తీసుకొచ్చింది. ఐదు నిమిషాలు, అంతకంటే ఎక్కువసేపు మాట్లాడిన వారికి ఈ క్యాష్‌బ్యాక్ ఆఫర్ వర్తిస్తుంది. బీఎస్ఎన్ఎల్ వైర్‌లైన్, బ్రాడ్‌బ్యాండ్, బీఎస్ఎన్ఎల్ ఎఫ్‌టీటీహెచ్ ఖాతాదారులకు ఈ ఆఫర్ అందుబాటులో ఉన్నట్టు కంపెనీ పేర్కొంది. ఐదు నిమిషాల కంటే ఎక్కువ సేపు మాట్లాడే ప్రతీ కాల్‌కు క్యాష్‌బ్యాక్ రూపంలో ఆరు పైసలు వెనక్కి రానుంది. ఈ ఆఫర్ వల్ల వైర్‌లైన్, భారత్ ఫైబర్ సెగ్మెంట్‌లో ఖాతాదారుల సంఖ్య పెరుగుతుందని బీఎస్ఎన్ఎల్ భావిస్తోంది. ఇతర నెట్‌వర్క్‌లకు చేసే వాయిస్ కాల్స్‌కు జియో నిమిషానికి ఆరు పైసల చొప్పు వసూలు చేస్తోందని, కానీ తాము ఐదు నిమిషాలు దాటే ప్రతీ కాల్‌కు 6 పైసలు వెనక్కి ఇస్తామని బీఎస్ఎన్ఎల్ తెలిపింది.
