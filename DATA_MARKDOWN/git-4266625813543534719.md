
# У жовтні кількість осіб, які перетнули адмінкордон із Кримом, зменшилася на 40%

Published at: **2019-11-06T22:20:00+00:00**

Author: ****

Original: [ZIK.UA](https://zik.ua/news/2019/11/06/u_zhovtni_kilkist_osib_yaki_peretnuly_adminkordon_iz_krymom_zmenshylasya_na_1685451)


        За даними Міністерства з питань тимчасово окупованих територій і тимчасово переміщених осіб, у жовтні кількість осіб, які перетнули адміністративний кордон із анексованим Кримським півостровом, зменшилася на 40% у порівнянні із вереснем.
      
Про це повідомляє пресслужба відомства.
Згідно з повідомленням, протягом жовтня 2019 року адміністративну межу у Херсонській області в обох напрямках перетнули 192 204  особи та 28 680  транспортних засобів.
Порівняно з вереснем кількість перетинів цивільного населення зменшилася на - 40,56%, а також зменшилася кількість перетинів транспортних засобів на - 32,15%.
Як зазначається, громадяни України, які живуть на тимчасово окупованій території, їздять на контрольовану територію для відвідування родини, для закупівлі необхідних товарів, отримання послуг тощо.
Нагадаємо, у Херсонській області за зверненням Одеської філії "Укрзалізниці" тимчасово закриють контрольно-пропускний пункт в'їзду-виїзду "Каланчак" через проведення будівельних робіт. 
