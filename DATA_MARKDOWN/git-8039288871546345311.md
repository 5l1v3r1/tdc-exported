
# Sute de mașini Volkswagen rechemate în service în România!

Published at: **2019-11-07T05:54:19+00:00**

Author: **Elena Luchian**

Original: [AutoExpert](https://www.autoexpert.ro/sute-de-masini-volkswagen-rechemate-in-service-in-romania/)


        Sute de proprietari de ma
        șini Volkswagen au un drum de făcut până la service. Mai multe modele produse în 2015 prezintă defecțiuni la airbag-uri.
      
Volkswagen anunță o rechemare în service. 251 de unități din România sunt vizate de recall. Modele Tiguan, Passat CC și Sharan, produse în anul 2015, prezintă o defecțiune care poate determina dezactivarea airbag-urilor sau declanșarea eronată a acestora dacă unitatea de comandă interpretează greșit semnalul similar unei situații de impact.
Pentru a evita situația în care airbag-urile pot deveni nefuncționale, nemții au luat măsura remedierii problemei tehnice.

        Sute de mașini Volvo rechemate în service. Care este motivul?
      
Comunicatul Autorității pentru Protecția Consumatorilor anunță că “Există posibilitaa ca, din cauza tratării termice necorespunzătoare să se poată defecta un condensator din unitatea de comandă airbag. Defectarea unui condensator poate avea drept urmare modificarea semnalelor de la senzori. În cele mai multe cazuri, unitatea de comandă detectează această modificare a semnalelor de la senzori, motiv pentru care se dezactivează sistemul airbag.”
Acest lucru este semnalizat de martorul de control airbag din instrumentarul de bord, astfel șoferul fiind anteționat în privința defecțiunii.
Niciun astfel de incident nu a fost semnalat pe piața din România, astfel că rechemarea în service este doar o măsură de prevenție. Toți dealerii Volkswagen au fost deja informați. Aceștia vor trimite scrisori prin care își vor anunța clienții că trebuie să se programeze la service.
