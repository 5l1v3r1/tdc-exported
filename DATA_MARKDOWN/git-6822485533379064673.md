
# گنبد آهنین اسراییل باز هم ترک برداشت

Published at: **2019-11-02T07:30:00+00:00**

Author: ****

Original: [جامعه خبری تحلیلی الف](https://www.alef.ir/news/3980811002.html)

رسانه های رژیم صهیونیستی از شلیک ۱۰ فروند موشک از نوار غزه به سرزمین‌های اشغالی خبر دادند.
 به گزارش ایرنا، شبکه تلویزیونی "المیادین" لبنان به نقل از رسانه‌های صهیونیستی گزارش داد چند فروند موشک از نوار غزه به سوی شهرک‌های صهیونیست نشین شلیک شده است.
این رسانه‌ها اعلام‌کردند که دستکم ۱۰ راکت از نوار غزه به سمت شهرک "سدیروت" در سرزمین‌های صهیونیستی شلیک شده‌است.
در پی حمله موشکی گروه‌های مقاومت، آژیر خطر در شهرک‌های صهیونیست‌نشین در نزدیکی نوار غزه به صدا درآمده‌است.
 این حمله موشکی گروه‌های مقاومت فلسطین در واکنش به حملات شب گذشته جنگنده‌ها و یگان توپخانه ارتش رژیم صهیونیستی به نوار غزه صورت گرفته است.
رژیم صهیونیستی بامداد پنجشنبه‌شب دو مقر وابسته به گردان‌های القسام  شاخه نظامی حماس را در شمال نوار غزه گلوله باران کردند.
