
# Заступник Помпео сьогодні розповість, чому його шеф не вступився за Йованович

Published at: **2019-11-06T17:55:00+00:00**

Author: ****

Original: [ZIK.UA](https://zik.ua/news/2019/11/06/zastupnyk_pompeo_sogodni_rozpovist_chomu_yogo_shef_ne_vstupyvsya_za_1685257)


        Заступник державного секретаря США з політичних питань Девід Гейл сьогодні надасть свідчення у Конгресі щодо того, чому держсекретар Майк Помпео не хотів виступати на захист експосла США в Україні Марі Йованович у межах розслідування щодо імпічменту Трампа.
      
Про це пише Associated Press. 
Зазначається, що Девід Гейл, третій за значущістю посадовець департаменту, має намір повідомити слідчим Палати в межах процедури імпічменту, що державний секретар Майк Помпео та інші провідні посадові особи відомства вирішили, що захист Йованович може завдати шкоди здатності США надавати військову допомогу Україні.
Як повідомлялось, на слухання у Конгрес викликали керівника адміністрації Президента.
Окрім того, напередодні Комітет із питань розвідки Палати представників Сполучених Штатів Америки опублікував стенограми свідчень колишнього представника США по Україні Курта Волкера та посла США в ЄС Гордона Сондленда у справі щодо імпічменту президента США Дональда Трампа.
