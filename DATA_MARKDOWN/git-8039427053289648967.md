
# సమ్మె ఆపం.. ఆర్టీసీ కార్మికుల ప్రతిజ్ఞ

Published at: **2019-11-06T02:30:47+00:00**

Author: ****

Original: [Andhrajyothy](https://www.andhrajyothy.com/artical?SID=947423)

ADVT
సీఎం కేసీఆర్‌ విధించిన డెడ్‌లైన్‌ ముగిసినప్పటికీ ఆర్టీసీ కార్మికులు పట్టువీడలేదు. తమ డిమాండ్ల సాధనకు సమ్మె కొనసాగిస్తామని స్పష్టం చేస్తున్నారు. సమ్మె 32వ రోజైన మంగళవారం రాష్ట్రవ్యాప్తంగా ఆర్టీసీ కార్మికులు తమ ఆందోళన కొనసాగించారు. ర్యాలీలు, మానవహారాలు చేపట్టారు. పెదపల్లి జిల్లా గోదావరి ఖని డిపోకు చెందిన మెకానిక్‌ ఆలీబాబా విధుల్లో చేరాడు. అతడు కార్మిక ద్రోహి అంటూ కార్మికులు ఫ్లెక్సీ ఏర్పాటు చేసి చెప్పుల దండ వేశారు. అఖిల భారత వ్యవసాయ కార్మిక సంఘం ఆధ్వర్యంలో మంగళవారం ఢిల్లీలోని తెలంగాణ భవన్‌ ఎదుట ధర్నా నిర్వహించారు. మరోవైపు ఆర్టీసీని ప్రభుత్వంలో విలీనం చేయాలని, కార్మికుల డిమాండ్లను వెంటనే పరిష్కరించాలంటూ అఖిల భారత విద్యార్థి, యువజన సంఘాల జేఏసీ ఆధ్వర్యంలో జంతర్‌ మంతర్‌ వద్ద ధర్నా నిర్వహించారు.
