
# Vandenbempt vreest voor Bölöni: Moment waarop trainerskoppen rollen

Published at: **2019-11-04T12:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902355/vandenbempt-vreest-voor-b-l-ni-moment-waarop-trainerskoppen-rollen-.html)


        Antwerp is aan een zwakke reeks bezig. Met zes op achttien kan het niet tevreden zijn. Peter Vandenbempt vreest voor het lot van Laszlo Bölöni, zeker omdat voorzitter Paul Gheysens veeleisend is.
      
"Antwerp werd een tijd geleden nog een uitdager van Club Brugge genoemd, maar verloor intussen in Moeskroen al een vierde keer", geeft Vandenbempt aan bij Sporza. "Het heeft meer dan de helft van zijn competitiewedstrijden niet kunnen winnen. Net als in Genk is daar ook fors geïnvesteerd door eigenaar Paul Gheysens. Om eigenlijk helemaal bovenin mee te draaien, niet om na dertien matchen al op twaalf punten te staan van Club Brugge."
Voor het seizoen waren er al vraagtekens bij Bölöni. "Er was twijfel of de trainer met Antwerp ook die volgende stap kon zetten naar een ander soort voetbal dat beter past bij de status van een topclub. Ik zal maar simpel zeggen: aanvallender met meer initiatief. Wanneer Antwerp op voorsprong komt, dan schieten ze toch weer in een soort defensieve kramp, zelfs op Moeskroen. Vijf keer in zes wedstrijden hebben ze een voorsprong weggeven."
Tot overmaat van ramp speelt Antwerp nu tegen leider Club Brugge. "Dat is een wedstrijd die Paul Gheysens nog net iets minder graag verliest dan alle andere. En daarna volgt er een interlandbreak. En we weten dat dat in het voetbal traditioneel het moment is waarop er al wel een keer trainerskoppen rollen."
