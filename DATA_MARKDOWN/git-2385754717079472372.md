
# Μάλι: Δεκάδες νεκροί σε «τρομοκρατική επίθεση»

Published at: **2019-11-02T11:12:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595387/mali-dekades-nekroi-se-tromokratiki-epithesi)

Μία από τις μεγαλύτερες απώλειές του επί πολλά χρόνια κατέγραψε την Παρασκευή ο στρατός του Μάλι με τον θάνατο 53 οπλιτών κι ενός πολίτη από «τρομοκρατική επίθεση» εναντίον στρατώνα στο Ιντελιμάν, κοντά στα σύνορα με τον Νίγηρα.
«Έπειτα από επίθεση σε θέση των στρατιωτικών δυνάμεων στο Ιντελιμάν, οι ενισχύσεις εντόπισαν 54 σορούς, μεταξύ αυτών κι ενός πολίτη», ανακοίνωσε σε ανάρτησή του στο Twitter ο υπουργός Πληροφόρησης Γιάγια Σανγκαρέ.
Ο ίδιος έκανε λόγο για «δέκα επιζώντες» και για «σημαντικές υλικές ζημιές» στο Ιντελιμάν.
Ευθύνη για την επίθεση δεν είχε αναληφθεί έως το βράδυ της Παρασκευής, ενώ δεν έχουν γίνει γνωστές και οι γενικότερες συνθήκες της πολυαίμακτης επίθεσης.
