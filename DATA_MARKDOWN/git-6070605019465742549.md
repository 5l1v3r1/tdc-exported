
# Multa de 20.000 euros a RTVE per un excés d'autopromocions

Published at: **2019-11-07T10:06:34+00:00**

Author: ****

Original: [Ara.cat](https://www.ara.cat/media/Multa-euros-RTVE-exces-autopromocions_0_2339766120.html?utm_medium=social&utm_campaign=echobox&utm_source=Twitter)

La Comissió Nacional dels Mercats i la Competència (CNMC) ha sancionat amb 19.988 euros Radiotelevisió Espanyola per haver superat el temps màxim fixat per la llei per a l'emissió d'autopromocions, que és de "cinc minuts per hora de rellotge". L'organisme regulador assenyala que aquests límits es van superar en nou ocasions, entre el març i el maig d'aquest any, a La 2, Teledeporte i el canal 24h.
Per aquest motiu, considera que l'ens públic va cometre nou infraccions lleus i li imposa una multa de  33.314 euros. Com que RTVE va admetre les infraccions i va pagar voluntàriament, Competència li ha aplicat dues reduccions del 20%, tal com preveu la llei, i ha rebaixat la sanció final fins als 19.988 euros. 
Des del 2010, RTVE té prohibit emetre publicitat (excepte en alguns supòsits concrets), però la llei sí que li permet promocionar els seus propis programes o productes. Ho ha de fer, però, respectant la limitació de cinc minuts per hora. 
