
# Ο Φάρατζ ανακοίνωσε ότι δεν θα είναι υποψήφιος στις εκλογές στη Βρετανία

Published at: **2019-11-03T14:24:00+00:00**

Author: ****

Original: [enikos.gr](http://www.enikos.gr/international/681979/o-faratz-anakoinose-oti-den-tha-einai-ypopsifios-stis-ekloges-sti)

Ο Νάιτζελ Φάρατζ, ο ηγέτης του Κόμματος του Brexit, δήλωσε ότι δεν θα είναι υποψήφιος στις βουλευτικές εκλογές που θα διεξαχθούν τον ερχόμενο μήνα στη Βρετανία, καθώς επιλέγει αντ'αυτού να κάνει εκστρατεία σε όλη τη χώρα κατά της συμφωνίας του Πρωθυπουργού Μπόρις Τζόνσον για την αποχώρηση από την ΕΕ.
"Το σκέφτηκα πάρα πολύ αυτό: Πως θα υπηρετήσω καλύτερα τον σκοπό του Brexit;", δήλωσε στον Άντριου Μαρ του BBC.
"Να βρω μια έδρα και να προσπαθήσω να με βάλω στο κοινοβούλιο ή θα υπηρετήσω τον σκοπό αυτόν καλύτερα διασχίζοντας το Ηνωμένο Βασίλειο από άκρη σε άκρη υποστηρίζοντας 600 υποψήφιους, και αποφάσισα ότι το δεύτερο είναι το σωστό", πρόσθεσε ο Φάρατζ.
Πηγή πληροφοριών: ΑΠΕ-ΜΠΕ, Reuters
