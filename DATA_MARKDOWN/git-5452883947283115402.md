
# Continua a perseguitare l'ex moglie: finisce ai domiciliari un 40enne

Published at: **2019-11-07T12:39:00+00:00**

Author: **Redazione**

Original: [AvellinoToday](http://www.avellinotoday.it/cronaca/perseguita-ex-moglie-carabinieri-7-novembre-2019.html)

I Carabinieri della Stazione di Serino hanno sottoposto agli arresti domiciliari un 40enne di Avellino, in ottemperanza di un’ordinanza emessa dal Tribunale di Avellino. Nello specifico il predetto, a poca distanza di tempo dall’esecuzione della misura cautelare del divieto di avvicinamento all’ex coniuge, reiterava le condotte vessatorie poste in essere nei confronti della vittima. I diversi servizi di osservazione e gli elementi probanti acquisiti dai Carabinieri, riferiti immediatamente alla Procura della Repubblica di Avellino, hanno consentito l’aggravamento della misura in corso, ritenuta non più idonea a salvaguardare le esigenze di tutela della persona offesa. L’uomo, dopo le formalità di rito, è stato dunque sottoposto agli arresti domiciliari.
