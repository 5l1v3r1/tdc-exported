
# У Шотландії тисячі активістів вийшли на мітинг за незалежність від Великобританії

Published at: **2019-11-03T04:37:00+00:00**

Author: ****

Original: [ZIK.UA](https://zik.ua/news/2019/11/03/u_shotlandii_tysyachi_aktyvistiv_vyyshly_na_mityng_za_nezalezhnist_vid_1682471)


        У Глазго, Шотландія, понад 20 тисяч демонстрантів вийшли на акції протесту за незалежність від Великої Британії.
      
Про це повідомляє DW.
Як зазначається, акція протесту відбулася у суботу, 2 листопада. Участь в події взяли понад 20 тисяч активістів. Зокрема, на мітинг за незалежність вперше за останні п'ять років вийшла перша міністерка Шотландії Нікола Стерджен. 
За словами жінки, перемога Консервативної партії британського прем'єра Бориса Джонсона на майбутніх парламентських виборах означатиме, що "Шотландія буде проти своєї волі вирвана з родини європейських країн".
"Набагато краща альтернатива в тому, щоб взяти майбутнє у свої руки та стати незалежною державою", - заявила глава шотландського уряду.
До слова, перед цим Стерджен опублікувала допис на сайті її Національної партії Шотландії (SNP), у якому йшлося про те, що "незалежна Шотландія ближче, ніж будь-коли і це дійсно в межах досяжності. 
Нагадаємо, цього тижня лідер Шотландської національної партії Нікола Стерджен заявила, що вимагатиме від влади Об'єднаного Королівства провести черговий референдум щодо незалежності. 
