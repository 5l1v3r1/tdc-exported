
# Συνεχίζονται οι συγχωνεύσεις εφοριών από την ΑΑΔΕ

Published at: ****

Author: ****

Original: [CNN.gr](https://www.cnn.gr/oikonomia/story/196581/synexizontai-oi-sygxoneyseis-eforion-apo-tin-aade)

Newsroom, CNN Greece 16:17 , 07 November 2019
Σύμφωνα με ανακοίνωση που εξέδωσε σήμερα η Ανεξάρτητη Αρχή Δημοσίων Εσόδων, με τη με αριθ. πρωτ. Δ.ΟΡΓ.Α 1151158 ΕΞ 2019/4.11.2019 (ΦΕΚ 4054/Β/6.11.2019) απόφαση του Διοικητή της ΑΑΔΕ από τις 11.11.2019 η Δ.Ο.Υ. Βύρωνα, Α'-Β' τάξεως συγχωνεύεται στη Δ.Ο.Υ. ΙΖ' Αθηνών, Α' τάξεως.
Αυτό σημαίνει ότι αύριο, Παρασκευή 8 Νοεμβρίου, η Δ.Ο.Υ. Βύρωνα θα είναι κλειστή για το κοινό και από τη Δευτέρα 11 Νοεμβρίου, οι φορολογούμενοι (φυσικά και νομικά πρόσωπα), που υπάγονται στη Δ.Ο.Υ. Βύρωνα, θα εξυπηρετούνται από τη Δ.Ο.Υ. ΙΖ' Αθηνών που βρίσκεται στην οδό Δαμάρεως 175.
Όπως τονίζεται στην ανακοίνωση, με τη συγχώνευση αυτή εξοικονομούνται πόροι, τόσο ανθρώπινοι όσο και οικονομικοί, με στόχο την εξυπηρέτηση του δημοσίου συμφέροντος.

        Διαβάστε επίσης
      
