
# Ξανά στο νούμερο 1 ο Ναδάλ

Published at: **2019-11-04T08:53:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/all-other-sports/tennis/595589/ksana-sto-noumero-1-o-nadal)

Μετά από ένα χρόνο απουσίας, ο Ναδάλ επέστρεψε τη Δευτέρα (4/11) στο Νο1 του κόσμου.  Ο Ισπανός τενίστας ήταν για τελευταία φορά στην 1η θέση στις 29/10/2018 και με την επιστροφή του θα διανύσει την 197η εβδομάδα του στην κορυφή.  Για πρώτη φορά στο Νο1 ανέβηκε στις 18 Αυγούστου 2008.  Ο Ναδάλ είναι στην κορυφή με 9585 πόντους και στη 2η θέση είναι πια ο Τζόκοβιτς με 8945. Έτσι το Νο1 της χρονιάς θα παιχτεί στο ATP Finals που αρχίζει στις 10/11 στο Λονδίνο.  Στην παγκόσμια κατάταξη, ο Στέφανος Τσιτσιπάς είναι ξανά στο Νο6 και στο Νο7 «έπεσε»  ο Αλεξάντερ Ζβέρεφ.  Για 2η εβδομάδα στο top-10 είναι ο Ματέο Μπερετίνι (Νο8), ενώ μεγάλη επιστροφή πραγματοποίησε ο Γκαέλ Μονφίς που είναι στο Νο10.  Aπό: gazzetta.gr
