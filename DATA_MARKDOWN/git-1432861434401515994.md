
# Признание от Джокович към Гришо: Може би беше по-добрият играч, но...

Published at: **2019-11-02T22:23:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/priznanie-ot-dzhokovich-kym-grisho-mozhe-bi-beshe-po-dobriqt-igrach-no--1391174.html)

Новак Джокович призна, че е имал сериозни проблеми в мача си срещу Григор Димитров, въпреки че успя да спечели в 2 сета - 7:6 (5), 6:4. Сърбинът даде своята гледна точка на изумителния първи сет, в който българинът предложи сериозен отпор срещу световния №1, като смята, че именно хасковлията е бил по-добрият играч в решаващия тайбрек. 
"Той може би беше по-добрият играч в тайбрека. Гришо водеше с 5:3, а след това с 5:4, но имаше две разигравания на негов сервис. Успях да вкарам добри ретури и до последно връщах, за да го накарам да прави още допълнителни удари... И двамата разбирахме колко е важна победата в първия сет, за да може да се чувства победителят по-релаксиран във втората част и да започне да игра по-освободено", сподели Джокович за ключовата първа част. 
"В началото на втория сет бях пределно фокусиран. Справих се добре и успях да го пробия рано, а след това да задържа високо ниво в моите подавания и в крайна сметка да спечеля", отсече световният №1. Ударът, който промени всичко между двамата, може да видите в това видео! 
 
