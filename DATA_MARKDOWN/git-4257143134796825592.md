
# Ügyféladatok millióit lopták el az Ubertől, és ők még fizettek is a hekkereknek

Published at: **2019-11-01T09:30:00+00:00**

Author: **Infostart**

Original: [infostart](https://infostart.hu/gazdasag/2019/11/01/ugyfeladatok-millioit-loptak-el-az-ubertol-es-ok-meg-fizettek-is-a-hekkereknek)

Három hacker szerezte meg a fuvarozási vállalattól az adatokat. Közülük kettővel szeméylesen is találkoztak az Uber képviselő, kifizettek nekik 100 ezer dollárt, majd nyilatkozatot irattak alá velük, hogy nem beszélnek a történtekről.
Az ügyet nem is ők robbantották ki, hanem az Uber új vezetője, Dara Khosrowshahi, aki egy évvel ezelőtt nyilvánosságra hozta a történteket és a hatóságokhoz fordult. A két hekkert azóta elfogták, és ők bűnösnek is vallották magukat.
Csakhogy azt nem tudni, mit történt az 56 millió ügyféladattal. A két lebukott hekker azt állítja, megsemmisítették azokat, amikor megkapták a pénzt. Harmadik tásukról azonban semmit sem tudni, a hatóságok szerint nála még meglehetnek az ellopott adatok - írja a CBS news.
Állítólag a LinkedIn egy leányvállalatát is megtámadták, de ők nem fizettek, hanem feljelentették a hekkereket.
