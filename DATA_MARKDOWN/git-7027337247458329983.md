
# برگزاری کشتی کج زنان در ریاض

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696255/%D8%A8%D8%B1%DA%AF%D8%B2%D8%A7%D8%B1%DB%8C-%DA%A9%D8%B4%D8%AA%DB%8C-%DA%A9%D8%AC-%D8%B2%D9%86%D8%A7%D9%86-%D8%AF%D8%B1-%D8%B1%DB%8C%D8%A7%D8%B6)

برای نخستین بار در عربستان سعودی مسابقه کشتی کج زنان در ریاض پایتخت این کشور برگزار شد.
به گزارش ایرنا؛ پایگاه خبری عربی 21 با اعلام این مطلب افزود ، این مسابقه برای نخستین بار امروز (جمعه) در ورزشگاه بین المللی ملک فهد ریاض و بین دو سوپراستار زن آمریکایی و کانادایی برگزار شد.
در همین حال برگزاری این مسابقه در بین کاربران فعال عربستانی در توییتر و دیگر کاربران عرب مورد انتقاد گسترده قرار گرفت.
صلاح الصاعدی یک کاربر سعودی با خطاب قرار دادن ملک سلمان شاه این کشور در حساب خود نوشت، آنچه در ریاض رخ داده نه خداوند را راضی می کند نه ما مردم را و نه حتی شما را.
"بدور الوایلیه" دیگر کاربر عربستانی با رد قاطعانه برگزاری این مسابقات نوشت، به خداوند خود پناه می بریم.
جمال ریان مجری پیشین شبکه الجزیره هم در حساب توییتری خود در واکنش به این مسابقه نوشت، امروز باشگاه های شبانه، مشروبات الکلی و کشتی کج زنان در عربستان حلال می شود و به تبع آن فردا روزی زندان ها حلال خواهد شد.
وی همچنین در ادامه توییت خود نوشت آیا در ادامه این اصلاحات برگزاری انتخابات، دمکراسی و مشارکت در حکومت آل سعود نیز حلال می شود؟!
