
# Извънредна ситуация на летище в Амстердам! Мъж опита да отвлече самолет

Published at: **2019-11-06T19:43:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Izvunredna-situaciya-na-letishte-v-Amsterdam-Muzh-opita-da-otvleche-samolet-911751)

Извънредна ситуация на летище "Схипхол" в Амстердам. Според непотвърдена информация, мъж се е опитал да отвлече самолет.
Официално се казва, че службите за сигурност са били повикани на летището. Медицински хеликоптер също е на път.
Говорител на полицията отказва да съобщи за какво точно става въпрос. Очевидци разказаха, че на летището пристигат много линейки с включени сирени. Няколко изхода на летището също са затворени.
На пътниците от няколко кацащи самолета не им е било позволено да влязат в ръкавите, а са били вкарани в летището по друг път, съобщава Нова тв.
