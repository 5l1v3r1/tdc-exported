
# 4 రాష్ట్రాల సీఎస్‌లకు సుప్రీం సమన్లు

Published at: **2019-11-06T01:46:26+00:00**

Author: ****

Original: [Andhrajyothy](https://www.andhrajyothy.com/artical?SID=947326)

ADVT
న్యూఢిల్లీ, నవంబరు 5: ఢిల్లీ వాయు కాలుష్యంపై సుప్రీంకోర్టు కొరడా ఝళిపించింది. తీవ్ర వాయుకాలుష్యానికి కారణం ప్రభుత్వాల వైఫల్యమేనని తీవ్రస్థాయిలో మండిపడింది. తక్షణం వచ్చి కా లుష్య నివారణ చర్యలను వ్యక్తిగతంగా వివరించండంటూ ఢిల్లీ, పంజాబ్‌, హరియాణా, ఉత్తరప్రదేశ్‌ ప్రభుత్వాల ప్రధాన కార్యదర్శులను ఆదేశించింది. అంతేకాక- కాలుష్యంపై తానే స్వచ్ఛందంగా ఓ కేసు ను నమోదుచేసి బుధవారం విచారణ చేపట్టాలని నిర్ణయించింది. సీఎ్‌సలు కూడా బుధవారమే వచ్చి వివరణివ్వాలని జస్టిస్‌ అరుణ్‌ మిశ్రా, జస్టిస్‌ దీపక్‌ గుప్తాల ధర్మాసనం కోరింది. ఢిల్లీలో నివసించే ప్రజల జీవితకాలం తగ్గుతోందని సాంకేతిక సమాచారం చెబుతోందని, ఈ కారణంతో పెద్దఎత్తున వలసలు చోటు చేసుకోరాదని వ్యాఖ్యానించింది. దీని పై సమాధానం చెప్పాలంటూ ఢిల్లీ ప్రధాన కార్యదర్శి విజయ్‌కుమార్‌ దేవ్‌కు సమన్లు జారీ చేసింది.
