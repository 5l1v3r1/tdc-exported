
# 
        گفتگوی تلفنی هنیه با مسئولان عربی و بین‌المللی
      

Published at: **2019-11-01T11:14:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637316/%DA%AF%D9%81%D8%AA%DA%AF%D9%88%DB%8C-%D8%AA%D9%84%D9%81%D9%86%DB%8C-%D9%87%D9%86%DB%8C%D9%87-%D8%A8%D8%A7-%D9%85%D8%B3%D8%A6%D9%88%D9%84%D8%A7%D9%86-%D8%B9%D8%B1%D8%A8%DB%8C-%D9%88-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C)

به گزارش بولتن نیوز، جنبش حماس در بیانیه‌ای اعلام کرد که اسماعیل هنیه رئیس دفتر سیاسی این جنبش با دبیرکل اتحادیه عرب، معاون وزیر خارجه روسیه، وزیر خارجه قطر، فرماندهی دستگاه اطلاعات کل مصر تماس برقرار کرد و در این تماس‌ها، درخصوص موضع حماس و گروه‌های فلسطینی در قبال برگزاری انتخابات سراسری با آنها گفتگو کرد.
وی تصریح کرد که این گام با باورهای جنبش حماس مبنی بر لزوم تحقق وحدت ملی و پایان دادن به دودستگی‌ها و ایجاد نظام سیاسی فلسطین بر اساس شراکت و گزینه‌های دموکراتیک همخوانی دارد.
طبق این بیانیه، هنیه در این تماس‌ها تاکید کرد: ما هیچ راه گریزی در مقابل ملتمان از بازپس‌گیری وحدت در سایه خطرات فراروی ما و منطقه‌مان نداریم، حماس انعطاف بسیاری نسبت به تسهیل در برگزاری این انتخابات نشان داده است چرا که حماس احساس مسئولیت ملی داشته و این خطرات را درک می‌کند تا انتخابات در سطوح شورای قانونگذاری و ریاست تشکیلات خودگردان و سپس شورای ملی فلسطین برگزار شود و این انتخابات شامل مناطق مختلف کرانه باختری، نوارغزه و قدس بشود و بر مجموع توافقات حاصله به ویژه توافق قاهره متمرکز باشد.
