
# Дъщерята на Анелия: Не съм кифла, девствена съм!

Published at: **2019-11-05T10:45:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Dushteryata-na-Aneliya-Ne-sum-kifla-devstvena-sum-911315)

Нямам корекции, нито силикон! Но без миглите си не мога, нося изкуствени, само това имам като корекция, без тях не излизам. Така отсече пред фенове в специално видео с въпроси и отговори дъщерята на фолкзвездата Анелия и бизнесмена Константин Динев - Ивон.
Апетитната старлетка реши да разкрие в най-откровено "интервю" в социалните мрежи дали има пластични операции и дали е... още девствена. "Девствена съм!", отсича кратко Ивон, която през цялото време снима видеото, скрита зад огромни слънчеви очила и с дъвка в устата. 
"Не използвам грим в ежедневието си и нямам корекции, нито силикон, нито съм си слагала нещо. Миглите ми са единственото", продължава хубавицата. Феновете на красавицата обаче не вярват на думите й и задават ребром въпроса - "Защо лъжеш, че нямаш корекции, след като имаш", а Ивон се разгневява на екрана.
Тийнейджърката отново натъртва, че е напълно естествена и единственото, което не е "нейно", са любимите й мигли, без които не излиза. Иначе понякога използва лек макиаж, но само за снимките в социалните мрежи. В други случаи Ивон разчита на личен гримьор, като не го крие от майка си, пише "България Днес".
"Не съм злобна, нито съм кифла и дори не се държа като такава", откровеничи вече за характера си Ивон. Момичето дава да се разбере, че не е и наивна и не позволява да й се качват на главата или да я обиждат. Красивата тийнейджърка признава, че не търпи да се отнасят зле с нея, а приятелите й разказват, че въпреки че е "добричка", Ивон няма да си замълчи пред злобни и лоши хора.
