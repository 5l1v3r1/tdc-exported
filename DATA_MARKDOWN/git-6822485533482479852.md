
# محکومیت ۶۶ میلیاردریالی شرکت سایپا سیتروئن در تعزیرات تهران

Published at: **2019-11-03T19:21:00+00:00**

Author: ****

Original: [جامعه خبری تحلیلی الف](https://www.alef.ir/news/3980812178.html)

مدیرکل تعزیرات تهران تغییرات قیمت این شرکت را مصداق گرانفروشی دانست و گفت: این موضوع در شعبه تجدیدنظر احراز و قطعی شده است.
محمدعلی اسفنانی مدیرکل تعزیرات حکومتی تهران در گفت‌وگو با فارس درباره جریمه شرکت سایپا سیتروئن اظهار کرد: تغییرات قیمت این شرکت مصداق گرانفروشی است.
وی در ادامه افزود: محکومیت جریمه بابت گرانفروشی در یکی از شعب تجدیدنظر صادر، قطعی، و قابلیت اجرا دارد.
اسفنانی به تغییر قیمت کالاهای این شرکت اشاره کرد و بیان داشت: این تغییرات در شعبه تعزیرات حکومتی مصداق گرانفروشی احراز و به مبلغ ۶۶ میلیارد ریال محکوم شده است.
مدیرکل تعزیرات تهران درباره اثرگذاری جریمه‌ها خاطرنشان کرد: اگر بنا باشد که در شعب تعزیرات یا قوه قضاییه حکمی صادر شود که اثر تنبهی و تنبیهی نداشته باشد طبیعتاً این حکم خیلی قابلیت دفاع نداشته و قانونی که اجازه داده این حکم صادر شود باید بازنگری کرد.
