
# Han er IKKE Stortingets rikeste lenger

Published at: **2019-11-05T06:20:02+00:00**

Author: **Steinar Solås Suvatne**

Original: [Dagbladet.no](https://www.dagbladet.no/nyheter/han-er-ikke-stortingets-rikeste-lenger/71783376)

Skattetallene for 2018 ble tilgjengelig i dag morges.

        Ap-leder Jonas Gahr Støre er ikke lenger Stortingets rikeste person. Støre har en formue på 61 millioner kroner, og er nå «bare» nest rikest på Løvebakken.
      
Frp's finanspolitiske talsperson Sivert Bjørnstad hadde en formue på 57,8 millioner i fjor. Han var da nest rikest på Stortinget.
Men i 2018 vokste formuen voldsomt, til 73 millioner kroner. Dermed byttet han plass med Støre på formuetoppen.

        Sjekk hele Stortingets formue og inntekt nederst i saken!
      
Frp-eren er sønn av Karl Ove Bjørnstad (74) som har gjort det stort innen eiendom i Trondheim. Bjørnstad hadde en inntekt på 923 000 kroner i fjor, som utgjør stortingslønna.

        - Formuen min stammer fra et generasjonsskifte i firmaet som faren min startet for over 50 år siden. Nå har jeg og fire søsken overtatt mye av eierskapet, forteller Bjørnstad til Dagbladet tirsdag morgen.
      
Erlend Wiborg (Frp) hadde høyest inntekt på Løvebakken i fjor - han tjente i overkant av 1,8 millioner kroner. '
- Dette er en formue jeg ikke har noen befatning med i det daglige. Dette er ikke penger i banken, det er investeringer i maskiner, utstyr og bygninger, som gir jobb til 30 - 40 dyktige håndverkere hvert år, som bygger gode hus og leiligheter til folk flest i trondheimsregionen, fortsetter Frp-eren.
