
# Левски с първа победа във ФИБА Европа

Published at: **2019-11-07T07:35:36+00:00**

Author: **Пламен Вълков**

Original: [Стандарт Новини](https://standartnews.com/sport/levski-s-prva-pobeda-vv-fiba-evropa-406071.html)

Баскетболистите на Левски постигнаха първа победа в груповата фаза на турнира на ФИБА Европа, като се наложиха над украинския Днипро с 85:78 (23:18, 22:22, 17:23, 23:15). До този мач и двата отбора имаха по две поражения, като сините вече се изтласкаха от последното място в група F. Гостите бяха по-силни в началото на мача и поведоха с 5 точки (8:13), но след това синитеобърнаха. Макар и началото на втория период да имаше същия развой, Левски Лукойл успя да завърши първото полувреме с пет точки преднина- 45:40. Много силно се представиха в тези моменти Брандън Йънг и Чавдар Костов, както и Йордан Минчев с 3 борби до почивката.В началото на второто полувреме Левски дръпна с 10 точки- 51:41, но постепенно гостите затегнаха защитата и обърна мача до края на третата част- 62:63 след много силна трета част. Украинците не се предадоха и в последния период, като се наложи успешните стрелби на Костов и Минчев да извадят победата. Гостите опитаха да накъсат с фаулове и точна стрелба на Максим Корниенко, но отново Минчев и Райън Райт бяха точни в правилните моменти. За Левски Лукойл най-резултатни бяха Брандън Йънг 18, Чавдар Костов 17, Райън Райт 14, а за Днипро: Анатолий Шундел 17, Максим Корниенко 15, Максим Закурдаев 14.
