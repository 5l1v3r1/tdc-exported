
# Jeličićeva odbrana tvrdi da je proces za polno uznemiravanje 'formiran u medijima'

Published at: **2019-11-06T19:35:03+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118968-jeliciceva-odbrana-tvrdi-da-je-proces-za-polno-uznemiravanje-formiran-u-medijima?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Advokatica Zora Dobričanin, zastupnica Milutina Jeličića Jutke, okrivljenog za polno uznemiravanje Marije Lukić, ocenila je danas da je taj proces "formiran u medijima", ali da se nada da će presuda biti doneta na osnovu činjenica, a ne "na osnovu pisanja novinara"."Svedoci koje je predložila oštećena Lukić, daju iskaze u medijima, oštećena daje iskaze u medjima, zastupnik oštećene daje izjave medijima i postupak se vodi u medijima", izjavila je Dobričanin nakon ročišta sudjenja koje je danas nastavljeno u Osnovnom sudu u Kruševcu.Ona je ocenila da je taj proces "politički zanimljiv" jer je advokat Borivoje Borović potpredsednik Narodne stranke, a Marija Lukić aktivna članica te stranke."Na današnjem ročištu je svih deset predloženih svedoka odbrane moglo da bude saslušano, a saslušana su samo tri. To je zbog toga što je Borović predložio izuzeće predsednika veća, a to nije zakonski dozvoljeno", rekla je ona.Dobričanin je kazala da bi bilo bolje da su kamere medija bile u sudnici kako bi mogli da čuju na koji način se advokat Marije Lukić obraća svedocima i sam odgovara na svoja pitanja."Nije mi jasno zašto ovaj predmet dobija ovoliku medijsku pažnju kada ima mnogo većih procesa od ovog", ocenila je ona.
