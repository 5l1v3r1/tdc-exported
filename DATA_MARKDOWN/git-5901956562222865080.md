
# Na meji s Slovenijo ujeli narko šefa, njegova reakcija pa ...

Published at: **2019-11-07T09:21:00+00:00**

Author: **N. Č.**

Original: [Slovenske novice](https://www.slovenskenovice.si/kronika/na-tujem/clanek/na-meji-s-slovenijo-ujeli-narko-sefa-njegova-reakcija-pa-246750)

BREGANA – Na hrvaški strani mejnega prehoda Obrežje so v ponedeljek zjutraj policisti ustavili avtomobil znamke BMW z bosanskimi registrskimi oznakami, ki je iz Hrvaške nameraval vstopiti v Slovenijo. Ko so odprli prtljažnik avtomobila, so imeli kaj videti.V prtljažniku se je skrival narko šef iz BiH, piše Jutarni list. Za nekaj kosi prtljage, stisnjen v prtljažniku, se je policistom v obraz smejal čokati Edin Kametović, imenovan Dlaka (38). Po pisanju časnika gre za dilerja iz BiH, za katerim je Italija razpisala evropsko tiralico zaradi obtožb, da je bil eden od šefov zločinske organizacije, ki je v Italiji prodajala heroin, kokain, marihuano, amfetamine ...Kametović je osumljen, da je bil del organizirane 23-članske kriminalne skupine, ki sta jo v začetku lanskega leta razbili italijanska in slovenska policija ob sodelovanju s hrvaškim notranjim ministrstvom.
