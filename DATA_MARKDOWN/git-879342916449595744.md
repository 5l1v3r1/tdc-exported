
# В Одесі на хабарі викрили співробітника СБУ

Published at: **2019-11-02T13:22:01+00:00**

Author: ****

Original: [Слово і Діло](https://www.slovoidilo.ua/2019/11/02/novyna/suspilstvo/odesi-xabari-vykryly-spivrobitnyka-sbu)


        В Одесі оперативники управління внутрішньої безпеки СБУ викрили співробітника спецслужби на здирництві грошей.
      
Про це повідомляє пресслужба СБУ.
«Встановлено, що співробітник разом зі спільником вимагали понад 35 тисяч гривень у місцевої жительки. За цю суму вони обіцяли жінці посприяти, щоб їй повернули вилучений поліцією автомобіль, і гарантували невтручання правоохоронців в її підприємницьку діяльність», - йдеться в повідомленні.
Співробітники СБУ задокументували перерахування авансу в розмірі більш ніж 15 тисяч гривень на банківську картку спільника.
Були проведені обшуки за місцем роботи та проживання фігурантів справи. Обом підозрюваним оголосили про підозру у вчиненні злочинів, передбачених статтями про шахрайство і пропозиція, обіцянку або надання неправомірної вигоди посадовій особі (ст.190, ст.369 КК України).
Нагадаємо, директор лісгоспу в Харківській області був затриманий при спробі дати хабар $ 100 тис.
Також відзначимо, в Києві на великому валютному хабарі затримали співробітника НБУ.
Хочете обговорити цю новину? Долучайтеся до телеграм-чату CHORNA RADA
