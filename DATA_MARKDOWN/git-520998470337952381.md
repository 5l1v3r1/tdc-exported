
# На Буковині знайшли трупи двох чоловіків

Published at: **2019-11-04T09:57:00+00:00**

Author: ****

Original: [Погляд](https://pogliad.ua/news/bukovina/na-bukovini-znayshli-trupi-dvoh-cholovikiv-379774)

2 листопада 2019 року до поліції надійшли два повідомлення про виявлення мертвих чоловіків.
Так, у селі Магала Новоселицького району знайдено мертвим місцевого жителя, віком приблизно 55 років. За результатами розтину встановлено, що чоловік помер внаслідок пневмонії. 
У лісосмузі села Бурдей на Кіцманщині місцеві жителі виявили скелетований труп невідомої особи чоловічої статі віком 40-50 років. Поліцейські оглянули місце події, опитали можливих свідків і очевидців. Наразі правоохоронці встановлюють особу померлого та причини смерті.
За вказаними фактами слідчі внесли відомості до Єдиного реєстру досудових розслідувань за ознаками частини 1 статті 115 (Умисне вбивство) Кримінального кодексу України. 
Тіла померлих направлено на судово-медичні експертизи для встановлення причин смерті. За обома фактами слідчі розпочали кримінальні провадження. Про це повідомляє відділ комунікації поліції у Чернівецькій області.
