
# Guvernul Orban anunţă că PNL vrea schimbarea preşedinţilor Camerei Deputaţilor şi Senatului

Published at: **2019-11-04T16:50:00+00:00**

Author: **Elena Crangasu, Mediafax**

Original: [Ziarul Financiar](https://www.zf.ro/eveniment/guvernul-orban-anunta-ca-pnl-vrea-schimbarea-presedintilor-camerei-deputatilor-si-senatului-18540199)

Ludovic Orban a afirmat că preşedinţilor Camerei Deputaţilor şi Senatului, Marcel Ciolacu şi Teodor Meleşcanu, ar trebui să le fie ruşine pentru că au ascultat ordine de partid şi nu au participat la plenul reunit. El a precizat că PNL nu se simte confortabil cu cei doi la şefia celor două Camere.
„După părerea mea, ar trebui să le fie ruşine. Eu nu mai ştiu o procedură de învestire a unui Guvern în ultimii 30 de ani, în care preşedinţii celor două Camere să reuze s-şi exercite atribuţiile numai pentru că le-au cerut şefii de partid ca nu cumva să asigure un vot în plus la cvorum, că dacă ar fi condus şedinţa, ar fi fost cvorum. Să le fie ruşine. Un astfel de comportament n-are ce căuta într-o Românie normală, într-o Românie caree respectă Legea, care respectă cetăţenii săi şi evident că nu ne simţim confortabil care în fruntea acestor Camere să fie persoane care nu face altceva decât să respecte cele mai absurde ordine date politic de şefii de partid”, a afirmat Ludovic Orban, luni la Parlament, întrebat dacă PNL va face demersuri pentru a fi schimbaţi preşedinţii Camerei şi Senatului.
Guvernul Orban a fost învestit, luni în plenul reunit al Parlamentulului, cu 240 de voturi „pentru”, din cele 233 de voturi necesare.
