
# Sjoemelt het CBR met keuringen?

Published at: **2019-11-07T19:36:29+00:00**

Author: ****

Original: [Blik op nieuws](https://www.blikopnieuws.nl/nieuws/277528/sjoemelt-het-cbr-met-keuringen.html)

Utrecht - Het Centraal Bureau Rijvaardigheidsbewijzen (CBR) zou zich volgens de Vereniging voor Autisme (NVA) mogelijk schuldig maken van zorgfraude. De Vereniging voor Autisme doet daar melding van.
Utrecht - Het Centraal Bureau Rijvaardigheidsbewijzen (CBR) zou zich volgens de Vereniging voor Autisme (NVA) mogelijk schuldig maken van zorgfraude. De Vereniging voor Autisme doet daar melding van.
De NVA deed melding van serieuze vermoedens van zorgfraude bij het CBR, nadat de stichting afgelopen maanden veel berichten van haar leden ontving over mogelijke misstanden bij de medische test die mensen met autisme verplicht moeten ondergaan.
Naast de extreme lange wachttijden zouden keuringsartsen, die door het CBR zijn aangewezen, enkel contante betalingen accepteren. Ook zouden keuringsartsen weigeren een factuur te overleggen, keuringsartsen die ter plekke de kosten verhogen (bij niet betaling slaagt men niet), keuringsartsen die facturen sturen met niet-uitgevoerde werkzaamheden en keuringsartsen die onduidelijke testen uitvoeren die niet relevant zijn (ogentest bij autisme), zo meldt Nieuwsuur na onderzoek.
Het CBR heeft nog geen officiële reactie gegeven in de vorm van een persbericht. Het ministerie van Infrastructuur en Waterstaat laat onderzoeken of het huidige stelsel rondom medisch rijgeschiktheid zou kunnen worden herzien. 
