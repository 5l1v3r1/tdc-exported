
# اختصاص یک نیروگاه برای امر پژوهش در آینده نزدیک

Published at: **2019-11-02T15:48:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39579/%D8%A7%D8%AE%D8%AA%D8%B5%D8%A7%D8%B5-%DB%8C%DA%A9-%D9%86%DB%8C%D8%B1%D9%88%DA%AF%D8%A7%D9%87-%D8%A8%D8%B1%D8%A7%DB%8C-%D8%A7%D9%85%D8%B1-%D9%BE%DA%98%D9%88%D9%87%D8%B4-%D8%AF%D8%B1-%D8%A2%DB%8C%D9%86%D8%AF%D9%87-%D9%86%D8%B2%D8%AF%DB%8C%DA%A9)

مدیر پژوهشگاه نیرو از اختصاص یک نیروگاه برای امر پژوهش در آینده نزدیک خبر داد و گفت: درآمد این نیروگاه برای توسعه پژوهش اختصاص خواهد یافت ضمن آنکه کار‌های پژوهشی در صنعت برق در آنجا انجام خواهد شد. به گزارش برق نیوز، «محمد صادق قاضی زاده» در حاشیه سومین روز نوزدهمین نمایشگاه بین المللی صنعت برق در نشست خبری که در محل نمایشگاه بین المللی تهران برگزار شد، افزود: پژوهشگاه نیرو مصمم است بخش خصوصی در بخش تحقیق و توسعه نقش پیشتازتری داشته باشد.وی ادامه داد: پژوهشگاه نیرو تلاش دارد شرکت‌های بخش خصوصی دارای واحد‌های تحقیق و توسعه باشند و یا در یک شراکت راهبردی از توان شرکت‌های دانش بنیان بهره‌مند شوند.قاضی‌زاده گفت: برای تحقق این هدف تفاهمنامه‌ای با سندیکای صنعت برق امضا شده است تا با کمک آن‌ها ارتباط دوسویه شرکت‌های خصوصی و دانش بنیان برقرار شود.وی از تدوین برنامه‌های آینده نگرانه در پژوهشگاه برای تحقق برنامه‌ها خبر داد.مدیر پژوهشگاه نیرو به انجام اقدام‌های لازم برای اختصاص یک نیروگاه برای پژوهش اشاره کرد و گفت: در آینده نزدیک این نیروگاه افتتاح خواهد شد که ساخت آن هم با استفاده از آخرین تحقیقات است. منبع: ایرنا
