
# Rablás, autólopás, ittas vezetés Kaposváron - fotók

Published at: **2019-11-07T16:58:11+00:00**

Author: **Infostart**

Original: [infostart](https://infostart.hu/belfold/2019/11/07/rablas-autolopas-ittas-vezetes-kaposvaron-fotok)

Lopás, jármű önkényes elvétele és ittas járművezetés miatt is eljárást indítottak a nyomozók egy kaposvári férfival szemben.
Az eljárás adatai alapján 2019. november 6-án este egy kaposvári ingatlanba surrant be az akkor még ismeretlen elkövető. A férfi a házból több pénztárcát is eltulajdonított, valamint a ház előtt parkoló személyautó indítókulcsát is magához vette, amivel elhajtott a helyszínről. Csupán néhány utcát tudott észrevétlenül megtenni az ellopott járművel, mert nem sokkal később egy szalagkorlátnak ütközött.
A balesetet követően az egyenruhások ellenőrizték a járművezetőt, akinél az alkoholszonda pozitív eredményt jelzett.
A Kaposvári Rendőrkapitányság közleménye szerint az elkövetővel szemben – őrizetbe vétele mellett – lopás és jármű önkényes elvétele bűntett, valamint járművezetés ittas állapotban vétség megalapozott gyanúja miatt indított eljárást.

        Nyitókép: police.hu
      
