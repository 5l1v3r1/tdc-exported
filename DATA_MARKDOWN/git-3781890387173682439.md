
# พรรคคอมมิวนิสต์จีนปิดประชุมลับด้วยคำมั่น ปกป้องฮ่องกง

Published at: **2019-11-01T02:54:00+00:00**

Author: ****

Original: [เดลินิวส์](https://www.dailynews.co.th/foreign/739417)


        คณะกรรมการกลางพรรคคอมมิวนิสต์จีนชุดปัจจุบันเสร็จสิ้น "การหารือลับ" ครั้งที่ 4 ด้วยแถลงการณ์ย้ำความสำคัญของ "การปกป้อง" หลักการ "หนึ่งประเทศ สองระบบ" ที่สื่อถึงสถานการณ์ในฮ่องกง
      
สำนักข่าวต่างประเทศรายงานจากกรุงปักกิ่ง ประเทศจีน เมื่อวันที่ 1 พ.ย. ว่าสำนักงานกิจการฮ่องกงและมาเก๊าของคณะมนตรีแห่งรัฐ ( เอชเคเอ็มเอโอ ) ออกแถลงการณ์เกี่ยวกับผลการประชุมของสมาชิกกรมการเมืองแห่งคณะกรรมการกลางพรรคคอมมิวนิสต์ หรือโปลิตบูโร ชุดที่ 19 ภายใต้การนำของประธานาธิบดีสี จิ้นผิง ในฐานะสมาชิกลำดับที่ 1 เปิดการประชุมใหญ่เต็มคณะทั้ง 25 ตำแหน่ง และสมาชิกพรรคระดับคณะกรรมการกลางรวมทั้งสิ้น 370 คน ซึ่งการประชุมครั้งนี้ถือเป็น "การประชุมลับ" ครั้งที่ 4 ของโปลิตบูโรชุดปัจจุบัน นับตั้งแต่เดือนก.พ. ปีที่แล้ว โดยการประชุมมีขึ้นระหว่างวันจันทร์ถึงวันพฤหัสบดีที่ผ่านมา ว่าสาระสำคัญของการพบหารือครั้งนี้นอกเหนือจากการมุ่งเน้นการปฏิรูปเศรษฐกิจให้ต่อเนื่องแล้ว ที่ประชุมยังย้ำความสำคัญของ "ความมั่นคงแห่งชาติ" ที่กำลังเกิดสถานการณ์คุกคามอธิปไตยและบูรณภาพแห่งดินแดนของแผ่นดินใหญ่ 
