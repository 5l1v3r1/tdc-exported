
# Бойовик, який 5 років воював проти ЗСУ, отримав 8 років тюрми

Published at: **2019-11-04T17:29:32+00:00**

Author: ****

Original: [Українська правда](https://www.pravda.com.ua/news/2019/11/4/7230986/)

Бойовика так званої "ЛНР", причетного до обстрілів позицій українських військових підрозділів, засудили до 8 років позбавлення волі.
Джерело: Пресслужба СБУ
Дослівно: "Контррозвідники спільно з військовослужбовцями Збройних Сил України у березні 2019 року затримали бойовика у районі проведення операції Об’єднаних сил. Зловмисник надав слідчим СБУ свідчення про численні факти тортур, вбивств, розбійних нападів, пограбувань та мародерства, вчинених учасниками незаконних збройних формувань".
Деталі: Вказується, що засуджений – мешканець Дніпра, який у травні 2014 року приєднався до незаконних збройних формувань. Пройшов спецпідготовку у тренувальному таборі для бойовиків у російському місті Бєлгороді. П’ять років воював проти українських військ у районах населених пунктів Зоринськ, Перевальськ, Сентянівка, Бахмутка, Жолобок, Сокольники та Дебальцеве.
Лисичанський міський суд Луганської області засудив його статтею "участь у діяльності терористичної організації".
