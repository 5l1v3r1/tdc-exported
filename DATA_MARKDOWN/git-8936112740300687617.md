
# Czarne chmury nad trenerem Bayernu. Wiem, jak funkcjonuje ten biznes

Published at: **2019-11-02T20:19:00+00:00**

Author: ****

Original: [TVN24](https://eurosport.tvn24.pl/pilka-nozna,105/niko-kovac-po-blamazu-bayernu-monachium-z-eintrachtem-nie-poddam-sie-bundesliga,982463.html)

Mecze ligi niemieckiej można oglądać w kanałach ELEVEN SPORTS w Player.plDebata na temat przyszłości Kovaca w Bayernie trwa niemal od połowy poprzedniego sezonu, a teraz krytycy dostali poważny argument, by jeszcze mocniej uderzyć w chorwackiego szkoleniowca. Dlaczego zmienił ustawienie taktyczne? Dlaczego na skrzydle zagrał Thomas Mueller, który nigdy na tej pozycji nie prezentował się dobrze? Dlaczego dokonał takich, a nie innych zmian przy niekorzystnym wyniku? Pytania można mnożyć i mnożyć.
- Nie wiem. Wy zapewne wiecie lepiej ode mnie. Już po meczu mam wiedzieć? Zresztą to, co myślę jest nieistotne. Pytanie należy kierować do tych, którzy podejmują decyzje - odpowiedział Kovac dziennikarzom na pytanie, co dalej z jego pracą w Bayernie.
-  Nie pamiętam, bym w roli trenera przegrał równie wysoko. Wiem, jak funkcjonuje ten biznes. Nie jestem naiwny. Jednak w poprzednim sezonie byliśmy w podobnej sytuacji, a zdobyliśmy dublet. Nie poddałem się wtedy i nie poddam się teraz. Nigdy się nie poddaję - podkreślił 48-latek.
Co Chorwat miał do powiedzenia odnośnie samego spotkania? Niewiele. Choć jego zespół już od 9. minuty musiał grać w osłabieniu, to trener nie ma zamiaru szukać wymówek.
- Co chcecie wiedzieć? Dostaliśmy czerwoną kartkę i przegraliśmy. Nie ma miejsca na żadne wymówki. Po ośmiu minutach wszystko się zawaliło. Choć przegrywaliśmy 0:2, to przed przerwą prezentowaliśmy się nieźle. Po przerwie straciliśmy kolejnego gola po czterech minutach. Nie zmienia to faktu, że porażka 1:5 nie powinna była się zdarzyć, to dla nas smutne i bardzo nieprzyjemne - wyjaśnił.
- Jeszcze raz powtórzę, że w drugiej połowie zagraliśmy źle. Czerwona kartka to decydujący czynnik, ale naszą gra na pewno sobie nie pomogliśmy. Popełniliśmy zbyt dużo błędów. Traciliśmy piłkę w okolicach naszej szesnastki, później za wolno się cofaliśmy. To proste błędy, za które od razu zostaliśmy ukarani - dodał.
To nie Estonia, to Eintracht
W kiepskim nastroju po spotkaniu był również golkiper Bawarczyków, Manuel Neuer. Nic dziwnego - aż pięć razy musiał wyciągać piłkę z bramki. Nawiązał on do październikowego meczu reprezentacji Niemiec z Estonią, w którym kilka razy ratował zespół przed utratą gola po ewidentnych prezentach ze strony defensywy. Ponadto Estończycy razili nieskutecznością.
- To żaden cud, to się po prostu stało. Czerwona kartka nie ułatwiła nam zadania, ale nie możemy tracić pięciu goli, brakuje nam stabilności w defensywie - przyznał.
- Gdybyśmy nie dostali kartki, to zapewne nie musielibyśmy teraz rozmawiać w ten sposób. Jednak nie graliśmy z Estonią, tylko z Eintrachtem Frankfurt - podkreślił bramkarz, który dodał, że najbliższe dni przy Saebener Strasse będą jego zdaniem "bardzo pracowite".
Po dziesięciu meczach Bundesligi Bayern plasuje się na 4. miejscu w tabeli z dorobkiem 18 punktów. Do prowadzącej Borussii Moenchengladbach trafi cztery oczka.
Eintracht Frankfurt - Bayern 5:1Bramki: Kostić (25'), Sow (33'), Abraham (49'), Hinteregger (61'), Paciencia (85') - Lewandowski (37')
WYNIKI 10. KOLEJKI BUNDESLIGI:Hoffenheim - Paderborn 3:0Borussia D. - Wolfsburg 3:0Bayer - Borussia M. 1:2Eintracht Frankfurt - Bayern 5:1RB Lipsk - Mainz 8:0Werder  - Freiburg 2:2Union Berlin - Hertha 1:0niedziela:Fortuna Duesseldorf - FC Koeln Augsburg - Schalke
Autor: PO / Źródło: eurosport.pl
