
# स्टार बनते ही रानू मंडल के बदले तेवर, फैन के साथ की बदतमीजी तो ट्विटर पर हुईं ट्रोल

Published at: **2019-11-06T04:55:42+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-ranu-mondal-misbehave-with-fan-deny-selfie-twitterati-troll-on-twitter-2834532.html)

सोशल मीडिया स्टार रानू मंडल एक सेलिब्रिटी बन चुकी हैं। उनकी आवाज के दीवाने हुए हिमेश रेशमिया ने उन्हें अपनी फिल्म में गाना गाने का मौका दिया था जिसके बाद से ही वे लोगों की आंखों का तारा बन गईं। लंबे वक्त से रानू मंडल के वीडियो सोशल मीडिया पर नहीं आए थे। लेकिन अब उनका एक वीडियो सोशल मीडिया पर वायरल हो रहा है और रानू मंडल अपनी आवाज के कारण नहीं बल्कि फैन के साथ बदतमीजी करने की वजह से सुर्खियों में बनी हुई हैं। 
दरअसल, रानू मंडल के इस बर्ताव से ट्विटर पर लोग उनसे नाराज नजर आ रहे हैं। रातों-रात स्टार बनी रानू मंडल हाल ही में फैन के साथ बदतमीजी करती नजर आईं। रानू इस दौरान कैमरे में कैद हुईं। दरअसल, एक फैन ने रानू मंडल से एक सेल्फी के लिए उनके कंधे पर हाथ रखते हुए कहा जिसके बाद वे नाराज हो गईं और उसे डांटती हुईं नजर आईं। रानू ने महिला से कहा, ये क्या होता है? सेल्फी के लिए कहने का ये क्या तरीका है?
