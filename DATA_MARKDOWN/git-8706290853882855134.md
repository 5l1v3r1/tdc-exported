
# Πυροβολισμοί σε καφετέρια στον Πειραιά - Μια γυναίκα τραυματίστηκε στο κεφάλι

Published at: **2019-11-04T10:04:00+00:00**

Author: ****

Original: [enikos.gr](http://www.enikos.gr/society/682170/pyrovolismoi-se-kafeteria-ston-peiraia-tora)

Πυροβολισμοί σημειώθηκαν σήμερα το πρωί σε καφέ-μπαρ στον Πειραιά επί της οδού Μαυρομιχάλη.
Σύμφωνα με πληροφορίες, το επεισόδιο ξεκίνησε όταν ο ιδιοκτήτης του καταστήματος διαπληκτίστηκε, για άγνωστη μέχρι στιγμής αιτία, με τη σύντροφό του.
Στην συνέχεια η γυναίκα φέρεται να άρπαξε το όπλο του άνδρα, το οποίο κατείχε παράνομα, και απείλησε ότι θα αυτοκτονήσει. Εκείνος προσπάθησε να την αποτρέψει, ωστόσο κατά την προσπάθειά του το όπλο εκπυρσοκρότησε, με αποτέλεσμα να τραυματιστούν και οι δύο.
Σύμφωνα με πληροφορίες, η γυναίκα τραυματίστηκε σοβαρά στο κεφάλι και μεταφέρθηκε στο Τζάνειο νοσοκομείο, ενώ ο άνδρας, ο οποίος φέρει διαμπερές τραύμα στον ώμο, συνελήφθη και του παρασχέθηκε ιατρική φροντίδα.
Πηγή: ant1news.gr
