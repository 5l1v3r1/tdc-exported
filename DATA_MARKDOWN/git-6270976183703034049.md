
# Скандальний Лавренюк може отримати посаду в ГПУ, - ЗМІ

Published at: **2019-11-02T15:08:53+00:00**

Author: **Ольга Проскурова**

Original: [Рубрика](https://rubryka.com/2019/11/02/skandalnyj-lavrenyuk-mozhe-otrymaty-posadu-v-gpu-zmi/)


        
          Колишній заступник міністра інфраструктури Юрій Лавренюк може бути призначений на пост заступника генерального прокурора України.
        
      
Про це ЕП повідомив співрозмовник в парламенті.
За даними ЕП, Лавренюк, який з 2016 року займав посаду заступника міністра та відповідав за портовий напрямок, представляв в транспортному відомстві інтереси глави МВС Арсена Авакова.
Після новини у вересні про те, що Лавренюк може залишитися при посаді, одразу декілька профільних асоціацій опублікували листи на ім’я президента та прем’єра з проханням не допустити його перепризначення, оскільки з ним, начебто, пов’язані ледь не усі корупційні скандали останніх років.
Сам Лавренюк неодноразово спростовував усі звинувачення на свою адресу та заявляв, що під час його роботи в сфері інфраструктури було запроваджено багато фундаментальних змін.
28 жовтня Лавренюк заявив, що завершує роботу у міністерстві і “планує рухатися далі”.
За даними ЕП, Лавренюк має підтримку керівника Офісу президента Андрія Богдана.
