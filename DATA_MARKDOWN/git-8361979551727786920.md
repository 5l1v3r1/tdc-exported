
# Зірвали план. У жовтні держбюджет недоотримав 9,9% доходів, з початку року — 5,5%

Published at: **2019-11-04T08:56:00+00:00**

Author: ****

Original: [НВ](https://nv.ua/ukr/biz/finance/deficit-byudzhetu-derzhbyudzhet-nedootrimav-47-18-mlrd-grn-novini-ukrajini-50051428.html)

У жовтні 2019 року державний бюджет недовиконаний за доходами на 9,9%, або на 7,8 млрд грн. Про це повідомляють Українські Новини з посиланням на дані Державної казначейської служби.
Доходи держбюджету за жовтень склали 70,99 млрд грн при плані в 78,83 млрд грн, дефіцит склав 7,84 млрд грн.
Доходи загального фонду держбюджету в жовтні склали 61,17 млрд грн при плані 68,62 млрд грн, спецфонду — 9,82 млрд грн при плані в 10,2 млрд грн.
У січні-жовтні 2019 року держбюджет за доходами виконано на 94,5%.
Доходи держбюджету за 10 місяців склали 810,74 млрд грн при плані в 857,92 млрд грн, дефіцит склав 47,18 млрд грн.
Раніше повідомлялося, що Кабмін передав до Верховної Ради зміни до держбюджету-2019.
