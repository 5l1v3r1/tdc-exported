
# ย้อนชมความสวย'เมญ่า' ก่อนตัดสินใจแยกทางสามีฝรั่ง

Published at: **2019-11-06T23:00:00+00:00**

Author: ****

Original: [เดลินิวส์](https://www.dailynews.co.th/entertainment/740360)


        "เดลินิวส์ออนไลน์" พาทำความรู้จัก "เมญ่า-นนธวรรณ" ดีกรีนางงาม-อดีตนักแสดง หลังตัดสินใจประกาศกลางโซเชียลฯ แยกทางสามีต่างชาติแล้ว 
      
ทำเอาแฟนคลับตกใจกันอย่างมาก หลังอดีตนักแสดงและนางงามสาวมากความสามารถ "เมญ่า-นนธวรรณ บรามาส" มิสไทยแลนด์เวิลด์ปี 2557 ประกาศเลิกรากับสามีนักธุรกิจชาวสวิตเซอร์แลนด์ "ฟิลลิป บรามาส" ท่ามกลางความความเสียดายของแฟน ๆ เพราะคู่ของสาวเมญ่าถือได้ว่าเป็นคู่ที่น่ารักและอบอุ่บมาก ๆ
 "เดลินิวส์ออนไลน์" จะพาแฟน ๆ ไปทำความรู้จักสาวเมญ่าอีกครั้ง โดยเมญ่ามีชื่อเดิมว่า นนธวรรณ ฌรรวนธร (ชัน-วะ-นะ-ทอน) และ ทองเหล็ง เป็นนางแบบ นักร้องและนักแสดงชาวไทย มีชื่อเสียงเป็นที่รู้จักจากการประกวดมิสไทยแลนด์เวิลด์ 2014 และการประกวด Miss World 2014 ผ่านเข้ารอบ 11 คนสุดท้าย เมญ่าเกิดเมื่อวันที่ 27 เม.ย. 2535 ที่ จ.นครศรีธรรมราช จบการศึกษาระดับมัธยมศึกษาจาก รร.บดินทรเดชา (สิงห์ สิงหเสนี) ปัจจุบันจบการศึกษาจากคณะการจัดการธุรกิจการบิน มหาวิทยาลัยนานาชาติแสตมฟอร์ด สมรสกับ ฟิลลิป บรามาซ ซึ่งเป็นนักธุรกิจชาวสวิตเซอร์แลนด์ และมีลูกชาย 1 คนชื่อเบฬิน (Baelyn) 
 ผลงานเด่นของเมญ่า ได้แก่ ขอเป็นเจ้าสาวสักครั้งให้ชื่นใจ, สะใภ้กาฝาก และสาวน้อยร้อยล้าน ที่ประกบคู่พระเอกผู้ล่วงลับ ปอ-ทฤษฎี สหวงษ์ ซึ่งทำให้ชื่อของเมญ่าเป็นที่รู้จักมากขึ้น อย่างไรก็ตามก่อนหน้านี้สาวเมญ่า เคยตกเป็นกระแสข่าวลือว่าเตียงหักมาหนึ่งครั้ง แต่เจ้าตัวปฏิเสธ กระทั่งมาในวันนี้ได้อย่งชัดเจน และโพสต์ผ่านเฟซบุ๊กว่า ล่าสุดได้แยกทางกับสามีต่างชาติแล้วจริง ๆ.ขอบคุณภาพ : @maeyagirlอ่านข่าวที่เกี่ยวข้อง...ข่าวลือเป็นจริง'เมญ่า'เตียงหัก! เลิกสามีชี้ระยะทางห่างกัน
