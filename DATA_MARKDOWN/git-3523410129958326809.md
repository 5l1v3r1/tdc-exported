
# 
        تمهیدات اتوبوسرانی به مناسب برگزای مراسم ۱۳ آبان
      

Published at: **2019-11-03T21:31:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637907/%D8%AA%D9%85%D9%87%DB%8C%D8%AF%D8%A7%D8%AA-%D8%A7%D8%AA%D9%88%D8%A8%D9%88%D8%B3%D8%B1%D8%A7%D9%86%DB%8C-%D8%A8%D9%87-%D9%85%D9%86%D8%A7%D8%B3%D8%A8-%D8%A8%D8%B1%DA%AF%D8%B2%D8%A7%DB%8C-%D9%85%D8%B1%D8%A7%D8%B3%D9%85-%DB%B1%DB%B3-%D8%A2%D8%A8%D8%A7%D9%86)

به گزارش بولتن نیوز، شرکت اتوبوسرانی شهر تهران به مناسبت برگزاری مراسم ۱۳ آبان، روز دانش آموز و روز ملی مبارزه با استکبار جهانی، اعلام می‌دارد به منظور ارائه خدمات بهینه حمل ونقلی به شهروندان محترم، از ساعت ۷ صبح از مبادی مشروحه ذیل نسبت به جابجائی شهروندان گرامی به محل برگزاری مراسم اقدام می‌نماید.
میدان امام حسین (ع) -میدان انقلاب اسلامی - میدان خراسان - پایانه شهید محلاتی - میدان سپاه - میدان راه آهن - میدان آزادی.
لازم به ذکر است، با توجه به مسدود بودن خیابان طالقانی و خیابان‌های منتهی به محل برگزاری مراسم، تغییراتی در مسیر تردد اتوبوس‌های خطوط عبوری به محل برگزاری مراسم به شرح زیر اعمال می‌گردد:
· کلیه اتوبوس‌های خطوط عبوری در مسیر شرق به غرب خیابان طالقانی از مسیر جایگزین خیابان‌های شریعتی -طالقانی-مفتح - سمیه - سپهبد قرنی - خیابان طالقانی تردد می‌نمایند.
· کلیه اتوبوس‌های خطوط عبوری در مسیر غرب به شرق خیابان طالقانی از مسیر جایگزین خیابان‌های طالقانی - سپهبد قرنی - (جنوب به شمال) - کریم خان - بهار شیراز - شریعتی جنوب - سه راه طالقانی تردد می‌نمایند.
· کلیه اتوبوس‌های خطوط عبوری در شمال به جنوب خیابان مفتح از مسیر جایگزین خیابان شریعتی تردد می‌نمایند.
· کلیه اتوبوس‌های خطوط عبوری در جنوب به شمال خیابان مفتح از مسیر جایگزین خیابان‌های سمیه - استاد نجات اللهی تردد می‌نمایند.
ضمنا سرویس رسانی به دانش آموزان نیز از مقابل مدارس انجام و بعد از پایان مراسم به مبادی اولیه برگشت داده می‌شوند.
