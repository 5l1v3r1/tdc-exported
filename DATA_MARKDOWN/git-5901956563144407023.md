
# FOTO: Ob zgodovinski imitaciji tekle solze, javila se je tudi Elda Viler

Published at: **2019-11-03T21:15:00+00:00**

Author: **P. K.**

Original: [Slovenske novice](https://www.slovenskenovice.si/bulvar/domaci-traci/clanek/foto-ob-zgodovinski-imitaciji-tekle-solze-javila-se-je-tudi-elda-viler-245559)

V tokratni zabavni oddaji Znan obraz ima svoj glas je najbolj navdušila Ana Dežman, ki je morala stopiti v čevlje svoje mame, slovenske popevkarice Elde Viler. S pesmijo Ti si moja ljubezen je navdušila žirijo, sotekmovalce in publiko. Lea Sirk je točila solze, tudi Lara Komar je postala zelo čustvena. Največje presenečenje pa je Ani pripravil voditelj Denis Avdić, ki je takoj po nastopu v živo poklical Eldo. Ta ni mogla skriti navdušenja nad svojo hčerko in čustveni nastop je pustil tako močan pečat, da je Ana na koncu slavila. 
Kot četrti žirant pa se je tokrat odlično znašel slovenski raper Challe Salle, ki je lahko opazoval prav posebno preobrazbo. Na odru se je namreč predstavila Eva Boto, ki je imitirala prav njega. Eva, ki je njegova velika oboževalka, ga je na koncu prav simpatično uščipnila v lička.  
