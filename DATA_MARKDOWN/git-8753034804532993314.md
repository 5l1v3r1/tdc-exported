
# Arsenal-stjerne fratatt kapteinsbindet

Published at: **2019-11-05T20:37:51+00:00**

Author: **NTB**

Original: [Aftenbladet](https://www.aftenbladet.no/sport/i/0nqXwB/arsenal-stjerne-fratatt-kapteinsbindet)

Det bekrefter Arsenal-manager Unai Emery, ifølge Sky Sports. Spilleren skal ha fått beskjed om avgjørelsen tirsdag morgen.
Xhaka er ikke med i Arsenals kamptropp til onsdagens europaligamøte med Vitoria Guimares.
Pierre-Emerick Aubameyang overtar kapteinsvervet i klubben.
Manager Emery ønsket tirsdag ikke å begrunne Xhaka-avgjørelsen og var også forsiktig med å si noe om sveitserens framtid i klubben.
– Vi snakker mye om det. Det er helt sikkert, men jeg har ikke mer å si om den saken, sa han.
Det har stormet rundt sveitseren etter scenene som utspilte seg i ligakampen mot Crystal Palace for halvannen uke siden. Der ble han byttet ut til ironisk applaus og jubel fra tribunen.
Da Xhaka svarte med å legge hånden bak øret, begynte publikum å bue. Midtbanespilleren gestikulerte så hissig mot tribunene, dro av seg trøya og sa noen lite hyggelige gloser.
Sist torsdag ba Xhaka om unnskyldning og kom også med en forklaring.
I England har det vært blitt spekulert i at Xhaka ville bli fratatt kapteinsbindet i klubben. Det spørsmålet har ikke Emery villet gi noe sikkert svar på før tirsdag.
Arsenal har samtidig gjort det klart at Xhaka er langt nede etter bråket som har oppstått.
