
# ФСБ Росії затримала українця на кордоні з Кримом

Published at: **2019-11-01T11:34:02+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/fsb-rosiyi-zatrymala-ukrayincya-kordoni-krymom)


        Так званий суд в анексованому Криму заарештував на два місяці українця за спробу нібито обманним шляхом, за паспортом з іншим прізвищем, в'їзду на півострів.
      
Про це повідомляє пресслужба прикордонного управління ФСБ.
34-річний житель Закарпатської області намагався перетнути кордон у пункті пропуску «Армянськ». Прикордонники встановили, що для цього громадянина України в'їзд заборонений до вересня 2020 року УФМС по м. Санкт-Петербург і Ленінградської області. Чоловік навмисне змінив свої установчі дані, звернувшись для цього до міграційної служби України та оформивши новий паспорт.
«Стосовно особи обрано запобіжний захід у виді взяття під варту строком на два місяці», - йдеться в повідомленні.
Прикордонним управлінням порушено кримінальну справу за ознаками складу злочину, передбаченого ч. 2 ст. 322 КК РФ.
Раніше на адмінкордоні між окупованим Росією Кримом і Херсонською областю затримали кримського правозахисника Абдурешита Джеппарова.
Також ФСБ РФ затримала і допитала кримськотатарського правозахисника.
Хочете обговорити цю новину? Долучайтеся до телеграм-чату CHORNA RADA
