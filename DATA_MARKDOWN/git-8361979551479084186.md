
# На Донбасі членів виборчої комісії засудили за фальсифікацію під час президентських виборів

Published at: **2019-11-04T19:51:00+00:00**

Author: ****

Original: [НВ](https://nv.ua/ukr/ukraine/politics/falsifikaciya-na-viborah-na-donbasi-zasudili-zhinok-novini-ukrajini-50051589.html)

Про це повідомляє пресслужба прокуратури Донецької області.
Суд встановив, що під час проведення другого туру президентських виборів, після закриття виборчих дільниць 57-річна та 56-річна жінки, маючи доступ до списків виборців й достовірно знаючи, що 57 чоловік не взяли участь в голосуванні, підробили в графі контрольного талона їх підписи про нібито отримання виборчих бюлетенів.
Потім зазначені підроблені бюлетені використовували при підрахунку голосів на користь одного з кандидатів.
Під час судового слухання обвинувачені свою вину в скоєнні злочину визнали повністю і покаялися.
Суд прийняв рішення про призначення обом засудженим покарання у вигляді трьох років позбавлення волі з позбавленням права обіймати певні посади або займатися певною діяльністю строком на два роки і з випробувальним терміном два роки.
