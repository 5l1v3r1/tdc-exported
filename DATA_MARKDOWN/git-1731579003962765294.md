
# Iliad down: possibili disservizi per l’operatore, segnalazioni da tutta Italia

Published at: **2019-11-06T15:09:04+00:00**

Author: **Lorenzo Delli**

Original: [MobileWorld](https://www.mobileworld.it/2019/11/06/iliad-down-disservizi-operatore-segnalazioni-tutta-italia-240706/)

Iliad è down. Uno dei nostri smartphone ha perso definitivamente il segnale (solo chiamate di emergenza) e, insospettiti dal disservizio, abbiamo riscontrato decine e decine di segnalazioni anche su Downdetector.
La mappa si sta popolando di segnalazioni da tutta Italia e nei commenti si parla di perdita totale del segnale in zona Torino. Sempre nei commenti c’è anche una segnalazione da Milano di qualche ora fa, ma dalla mappa si vede che le varie segnalazioni sono arrivate anche da Roma, Napoli, Cagliari e Catania. È possibile che il problema sia simile a quello riscontrato l’ultima volta. Passare in modalità aereo o cambiare operatore direttamente dalle impostazioni per poi tornare a Iliad potrebbe risolvere il problema.
Anche voi state riscontrando disservizi sotto rete Iliad? Nel caso fateci sapere la regione o la città in cui state riscontrando problemi di linea!
Aggiornamento15:25
La soluzione di cambiare operatore e tornare a Iliad nel nostro caso non ha funzionato, ma il segnale sembra essere tornato. Nel frattempo sono calate le segnalazioni su DownDetector. Fateci sapere nei commenti se avete problemi o se sta filando tutto liscio.
 
