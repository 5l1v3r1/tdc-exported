
# Оборонець «Динамо» Попов засвітився з новою пасією – віце-міс України-2019 (фото)

Published at: **2019-11-04T15:44:32+00:00**

Author: ****

Original: [ГЛАВКОМ](https://glavcom.ua/sport/news/oboronec-dinamo-popov-zasvitivsya-z-novoyu-pasijeyu-vice-mis-ukrajini-2019-foto-637619.html)

20-річний оборонець команди київського «Динамо» Денис Попов засвітив свою дівчину. Відразу після фінального свистка матчу 13-го туру української Прем’єр-ліги, в якому «Динамо» перемогло 4:0 «Львів», а сам Денис забив четвертий м’яч у ворота суперників, хлопець підійшов до трибун. Він ніжно обіймався з брюнеткою.
Кохана Попова – 19-річна віце-міс України Universe-2019 Єлизавета Маруняк. З доступних джерел знаходимо, що дівчина родом із Києва, вона три роки займалася цирковим мистецтвом і виступала в цирку, десять років відвідувала секцію художньої гімнастики. Серед захоплень Єлизавети – спорт, математика, малювання та кулінарія.
Дівчина вважає себе амбіційною, цілеспрямованою, харизматичною.
«Я допомагаю всім, хто потребує моєї допомоги: чи то людина літнього віку, чи то маленька беззахисна тваринка. Нещодавно я підібрала цуценят та прилаштувала їх до сусідів», - пише Ліза.
Улюбленою цитатою красуні начебто є слова Наполеона Бонапарта: «У моєму словнику немає слова «неможливо».
Зауважимо, що під час молодіжного чемпіонату світу в Польщі, на якому збірна України влітку цього року сенсаційно стала чемпіоном, Денис Попов обіймався з іншою дівчиною. Блондинкою.
Нагадаємо, що на молодіжному мундіалі Денис Попов забив три м’ячі і всі – головою. Також головою Денис провів переможний м’яч у ворота «Шахтаря» в недавньому матчі 1/8 фіналу Кубка України. «Львову» він забив ногою.
