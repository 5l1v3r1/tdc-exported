
# Камионът, спипан с 41 мигранти в Гърция, с БГ регистрация

Published at: **2019-11-04T22:35:00+00:00**

Author: **Красимир Ангелов**

Original: [Dnes.bg](https://www.dnes.bg/balkani/2019/11/04/kamionyt-spipan-s-41-migranti-v-gyrciia-s-bg-registraciia.428563)

Хладилният камион, който бе задържан от полицията, след като е превозвал 41 мигранти в Северна Гърция, е с българска регистрация, предаде Ройтерс.
Камионът най-вероятно е влязъл в южната ни съседка от Турция. Мигрантите, повечето от Афганистан, са живи и невредими, съобщи полицейски представител, като добави, че хладилната система на камиона не е била включена. Освен афганистанците в камиона е имало и един иранец и един сириец, а шестима от мигрантите били непълнолетни, предава БТА.Полицията съобщи, че осем мигранти от камиона са имали дихателни проблеми, но другите нямали оплаквания.Полицията спряла камиона близо до град Ксанти за рутинна проверка. Шофьорът, 40-годишен грузинец, е арестуван, а мигрантите - отведени в близкото полицейско управление за идентификация.
