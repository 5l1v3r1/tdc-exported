
# Iskolačio je oči, jaukao od bolova, bolje da smo izgubili sa 0:5, ali čekaćemo našeg brata

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/iskolacio-je-oci-jaukao-od-bolova-bolje-da-smo-izgubili-sa-0-5-ali-cekacemo-naseg-brata/341574)

Jeziva povreda Andrea Gomesa i dalje je tema broj jedan na Ostrvu. Prelom članka desne noge veziste Evertona šokirao je kompletnu, ne samo sportsku, javnost u Velikoj Britaniji, a i šire, a koliko su scene sa Gudison parka bile teško podnošljive za gledanje možda najbolje svedoči opis Dženka Tosuna.
Turski reprezenativac, koji je u nadoknadi postigao izjednačujući gol protiv Totenhema, među prvima je dotrčao do povređenog Portugalca, pošto su za zajedničkim snagama van igre poslali Hjong Min Son i Serž Orije.„Svi u svlačionici su bili tužni zbog Gomesove povrede. Neki igrači su i plakali. Andre je bio u šoku. Iskolačio je oči, plakao je, jaukao od bolova, zapomagao... Pokušao sam da ga smirim, da razgovaram s njim, pokušam da mu objasnim koliko je bitno da ostane miran. Nismo mogli da ga razumemo“, istakao je Tosun posle meča.
Koliko su svi u Evertonu uznemireni dešavanjiima sa poslednjeg meča 12. kola Premijer lige vidi se i po tome što su do kasno u noć ostavljali slali podrške saigraču.„Nekad pobediš, nekad igraš nerešeno, nekad izgubiš, ali ništa od toga nije važno kad se ovako nešto desi. Voleo bih da uopšte nisam dao gol, bolje da smo izgubili sa 0:5, a da se Gomes nije povredio. Znam da će se posle svega vratiti jači, a mi ćemo biti tu da sačekamo našeg brata“, istakao je Dženk Tosun.
Everton je tokom nedelje veče potvrdio da je Andre Gomes primljen u lokalnu bolnicu i da će tokom dana biti operisan. Nema sumnje da ga čeka dug oporavak i da je ova sezona za njega završena.

        
          Pogledajte novu epizodu serije Ekipizza...
        
      
