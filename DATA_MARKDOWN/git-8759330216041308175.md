
# Opmerkelijke situatie Liverpool: twee duels op twee continenten (!) in twee dagen

Published at: **2019-11-05T18:28:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902532/opmerkelijke-situatie-liverpool-twee-duels-op-twee-continenten-in-twee-dagen.html)


        Liverpool speelt op 17 december de League Cup-wedstrijd tegen Aston Villa op Anfield Road, zo heeft de FA dinsdag bepaald. Opmerkelijk detail: een dag later speelt de club de halve finale van het WK voor clubs in Qatar.
      
Dit zorgt ervoor dat Liverpool de selectie op moet splitsen, om op die manier bij beide duels genoeg spelers aanwezig te hebben. Op de clubwebsite bevestigt Liverpool de opmerkelijke situatie en geeft het aan dat dit na overleg met alle betrokken partijen de beste oplossing was.
Het ligt voor de hand dat Liverpool alle grote sterren meeneemt naar Qatar en dat de talenten gaan spelen tegen Aston Villa. De halve finale van het WK voor clubs wordt gespeeld op woensdag 18 december, waarna de finale of troostfinale afgewerkt zal worden op zaterdag 21 december.
Liverpool won vorige week met Divock Origi na een waar spektakel na strafschoppen van Arsenal in de League Cup en staat nu dus in de kwartfinale. Coach JÃ¼rgen Klopp liet vervolgens weten dat er een oplossing gevonden moest worden voor het feit dat Liverpool op zo'n korte termijn twee wedstrijden moest spelen. Na uitvoerig overleg is er dus toch besloten gewoon te voetballen op 17 en 18 december.
