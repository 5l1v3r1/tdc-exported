
# Τέιλορ Σουίφτ: Καλλιτέχνης της δεκαετίας στα Αμερικανικά Μουσικά Βραβεία

Published at: **2019-11-01T21:22:30+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/culture/teilor-souift-kallitexnis-tis-dekaetias-sta-amerikanika-mousika-vraveia/)

Η Τέιλορ Σουίφτ έχει κερδίσει περισσότερα Αμερικανικά Μουσικά Βραβεία (American Music Awards – AMAs) από οποιονδήποτε άλλο καλλιτέχνη τα τελευταία 10 χρόνια – και κατέχει το ρεκόρ για τις περισσότερες νίκες γυναίκας ερμηνεύτριας στην ιστορία.
Στη φετινή τελετή απονομής των American Music Awards 2019, που θα μεταδοθεί ζωντανά μέσω του ABC από το Microsoft Theater, στο Λος Άντζελες στις 24 Νοεμβρίου, η Τέιλορ Σουίφτ θα τιμηθεί με το βραβείο Καλλιτέχνης της Δεκαετίας.

        Διαβάστε ακόμη : Ποιες αλλαγές έρχονται στις προσωρινές επικουρικές συντάξεις
      
Η αμερικανίδα τραγουδίστρια της ποπ έχει κερδίσει περισσότερα AMAs από οποιονδήποτε άλλο καλλιτέχνη αυτή τη δεκαετία, ενώ είναι επίσης η γυναίκα καλλιτέχνης με τα περισσότερα AMAs, με 23 νίκες.
Αξίζει να σημειωθεί ότι ο Μάικλ Τζάκσον, κατέχει-μέχρι σήμερα- το ρεκόρ των περισσότερων AMAs, με 24 νίκες.
Στην Τέιλορ Σούιφτ,  έχει απονεμηθεί το 2014 βραβείο Αριστείας Dick Clark και έχει κερδίσει το τρόπαιο Καλλιτέχνης της Χρονιάς τέσσερις φορές.
Στην σκηνή των φετινών Αμερικανικών Μουσικών Βραβείων, εκτός από την παραλαβή του βραβείου Καλλιτέχνης της Δεκαετίας , η Τέιλορ Σούιφτ θα τραγουδήσει τις μεγαλύτερες επιτυχίες της 13χρονης καριέρας της.
Στη φετινή τελετή απονομής των AMAs η τραγουδίστρια είναι υποψήφια σε πέντε κατηγορίες, Καλλιτέχνης της Χρονιάς, Καλύτερος Pop/Rock Καλλιτέχνης και Καλύτερος Σύγχρονος Καλλιτέχνης.
