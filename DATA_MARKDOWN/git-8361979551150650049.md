
# Спалах гепатиту у Чернігові: кількість захворілих зросла до 23

Published at: **2019-11-01T18:27:00+00:00**

Author: ****

Original: [НВ](https://nv.ua/ukr/ukraine/events/spalah-gepatitu-u-chernigovi-kilkist-zahvorilih-zrosla-novini-ukrajini-50051187.html)

Про це повідомили у Чернігівській міській раді.
Серед захворілих 21 учень 1, 4, 5, 6, 8-го класів школи № 7 та двоє дорослих. Діти проходять лікування в обласній дитячій лікарні.
«У міських лікарнях обстежено 375 чоловік, серед яких 262 учня. Загалом контактних у вогнищі спалаху гепатиту „А“ визначено 510 осіб, з них 369 учнів. Тобто залишилося обстежити 107 учнів цієї школи», — додали у міськраді.
Нагадаємо, що у школі № 7 у Чернігові зареєстрували спалах гепатиту А.
Джерелом гепатиту А в школі Чернігова стала, ймовірно, працівниця харчоблоку навчального закладу.
Поліція відкрила кримінальне провадження за ч. 1 ст. 325 ККУ (порушення санітарних правил і норм щодо запобігання інфекційним захворюванням та масовим отруєнням).
