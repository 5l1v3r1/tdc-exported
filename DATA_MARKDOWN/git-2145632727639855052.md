
# A fost înregistrat primul deces din cauza unui transplant de materii fecale

Published at: **2019-11-05T22:00:00+00:00**

Author: **Redactia Descopera.ro**

Original: [DESCOPERĂ](https://www.descopera.ro/dnews/18543703-a-fost-inregistrat-primul-deces-din-cauza-unui-transplant-de-materii-fecale)

Un bărbat de 73 de ani a murit din cauza unei infecţii pe care a contractat-o prin intermediul unui transplant de materii fecale.
Transplantul de materii fecale devine o procedură pe care medicii o recomandă tot mai des în lupta împotriva unor bacterii precum Clostridium difficile, cauza unei infecţii care poate să reprezinte un real pericol pentru viaţa unei persoane. Acest transplant foloseşte o mostră de fecale de la un donator sănătos pentru a restabili echilibrului microbiomului din intestine. Orice procedură medicală implică o serie de pericole, acest tip de transplant nefăcând excepţie. După cum raportează Live Science, un bărbat de 73 de ani este prima persoană care a murit ca urmare a complicaţiilor acestuia.
Detaliile morţii acestui bărbat au fost consemnate în New England Journal of Medicine, unde medicii care au studiat cazul au explicat faptul că pacientul decedat primise o mostră de materii fecale care a dus şi la îmbolnăvirea unui alt pacient, infecţiile cu E. coli (Escherichia coli,) celor doi dovedindu-se rezistente la antibiotice.
La opt zile după ce bărbatul a primit ultima doză de pastile, ca parte a procedurii de transplant, acesta a prezentat febră şi „o stare mentală alterată”, iar starea acestuia s-a degradat rapid. La scurt timp, bărbatul a făcut speticemie şi la două zile a murit. Analizele ulterioare au dus la identificare unei tulpini de E. coli rezistentă la antibiotice în sângele acestuia.
Cel de al doilea pacient care a prezentat o înrăutăţire a stării de sănătate după efectuarea transplantului de materii fecale a prezentat aceeaşi tulpină de E. coli, dar, din fericire, antibioticele au putut să o elimine.
Cazul bărbatului reprezintă rezultatul unor coincidenţe nefericite, pe de o parte vorbim despre condiţia sa medicală care a făcut ca organismul acestuia să nu poată răspunde în mod corespunzător unei infecţii, pe de altă vorbim despre o probabilitate foarte mică ca în sistemul unui adult sănătos să se afle o tulpină de E. coli. Abia în luna ianuarie a anului 2019, autorităţile americane au reglementat analizarea mostrelor folosite în transplanturile de materii fecale pentru patogeni rezistenţi la antibiotice.

        Citeşte şi:
      

        
          Ce efecte secundare poate avea transplantul de fecale, benefic pentru tratarea infecţiilor intestinale
        
      

        
          Transplantul de materii fecale, terapia revoluţionară care a stârnit controverse între industria farmaceutică şi doctori
        
      

        
          Transplantul de fecale, metoda bizară care are din ce în ce mai multă popularitate, poate fi remediul pentru o condiţie severă a creierului
        
      

        
          Transplantul de fecale, terapia care poate vindeca autismul
        
      
