
# У Криму знайдено мертвим зниклого безвісти кримського татарина

Published at: **2019-11-06T15:46:59+00:00**

Author: ****

Original: [Слово і Діло](https://www.slovoidilo.ua/2019/11/06/novyna/suspilstvo/krymu-znajdeno-mertvym-znyklyj-bezvisty-krymskyj-tataryn)


        Тіло зниклого безвісти 19 жовтня кримського татарина Рідвана Люманова знайдено в анексованому Криму.
      
Про це повідомила активістка Ельмаз Киримли на своїй сторінці у Facebook у середу, 6 листопада.
«Гірка новина... Зниклий безвісти 19 жовтня Люманов Ридван Ризаевич знайдений. Дженазе (похорон) пройде сьогодні в с. Олексіївка», - йдеться в повідомленні.
Відзначається, що тіло Люманова було знайдено поблизу Сімферополя.
«Документи були при ньому, обличчя понівечене... Хто це зробив і що відбулося насправді, наразі невідомо. Результати експертизи будуть відомі за місяць», - повідомила активістка.
Рідвану Люманову був 41 рік, він проживав в селищі Ласпі Севастопольського району.
Раніше на адмінмежі між окупованим Росією Кримом та Херсонською областю затримали кримського правозахисника Абдурешита Джеппарова.
Також ФСБ РФ затримало та допитало кримськотатарського правозахисника.
Хочете обговорити цю новину? Долучайтеся до телеграм-чату CHORNA RADA
