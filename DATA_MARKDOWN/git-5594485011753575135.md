
# Чудесна новина за Цеца Ражнатович

Published at: **2019-11-07T12:18:00+00:00**

Author: ****

Original: [Blitz.bg](https://blitz.bg/stsena/chudesna-novina-za-tsetsa-razhnatovich_news707920.html)

https://blitz.bg/stsena/chudesna-novina-za-tsetsa-razhnatovich_news707920.html Blitz.bg

        Сръбската певица Светлана-Цеца Ражнатович е режисирала до последната подробност сватбата на сина си Велко с Богдана, която е насрочена за 24 ноември. Това съобщава сръбският Blic.
      
Именно тя е направила на младите предложение, на което те не могли да откажат: да се возят в Ролс Ройс от старите модели.  С него синът й Велко ще отиде да вземе булката, оттам двамата ще пътуват до църквата за церемонията, после младоженците ще пристигнат с английския луксозен автомобил в ресторанта. "Цеца предложи да намери луксозен Ролс Ройс, който да е само за младоженците. И двамата бяха въодушевени от идеята й и бързо договориха всичко", разкрива източник, близък до звездната фамилия.  Тя оставила Велко и бъдещата си снаха сами да подберат от каталог колата, която ще е от класическите по-стари модели. Всичко останало е планирано от Цеца до най-малката подробност. Така например Богдана ще носи нейната сватбена рокля по време на църковната церемония. Светлана-Цеца Величкович е вдовица на застреляния на 15 януари 2000 г. пред хотел в Белград Желко Ражнатович-Аркан. Бившият тартор от агитката на Цървена звезда бе в списъка на Интерпол на най-търсените престъпници за грабежи и убийства в цяла Европа през 70-те и 80-те години на миналия век. Скандално АУДИО разкри ролята на Аркан в дългогодишната война между Цеца Величкович и Драгана Миркович!Впоследствие той оглави парамилитарните чети "Тигри", обвинени за военни престъпления по време на войните при разпадането на бившата Югославия - в Хърватия и в Босна и Херцеговина. Аркан е баща на 9 деца от 5 различни жени, две от тях - Велко (23 г.) и Анастасия (21 г.) са от брака му с Цеца.
