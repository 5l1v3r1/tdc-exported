
# Поліція відкрила кримінальне провадження за фактом пошкодження газопроводу у Кропивницькому

Published at: **2019-11-06T22:31:00+00:00**

Author: ****

Original: [ZIK.UA](https://zik.ua/news/2019/11/06/politsiya_vidkryla_kryminalne_provadzhennya_za_faktom_poshkodzhennya_gazoprovodu_u_1685465)


        За фактом пошкодженння газопроводу у Кропивницькому правоохоронці розпочали кримінальне провадження.
      
Про це повідомив тимчасовий виконувач обов'язків заступника начальника слідчого відділу Кропивницького відділу поліції Олександр Саламаха, передає УНН.
Згідно з повідомленням, кримінальне провадження розпочато за ч. 1 ст. 292 ККУ (пошкодження об'єктів магістральних нафто-, газо та нафтопродуктопроводів).
"Було замовлення на викопування траншеї. В результаті було пошкоджено газову трубу. Санкція статті передбачає міру покарання обмеження волі строком до п’яти років або позбавлення волі строком до п’яти років", - зазначив Саламаха й додав, що наразі триває досудове слідство.
Нагадаємо, напередодні через несанкціоновані роботи на одній із гілок газопроводу у Кропивницькому дві третини міста залишилися без тепла.
