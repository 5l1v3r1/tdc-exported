
# Mbape = Nejmar, čekamo odgovor iz Madrida

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/fudbal/vesti/mbape-nejmar-cekamo-odgovor-iz-madrida/341664)


        Glasine da Real Madrid kreće po Kilijana Mbapea sve su glasnije. Florentinu Perezu očajnički je potrebna superzvezda kojom će zabašuriti loše rezultate Kraljevića od odlaska Kristijana Ronalda, a najbolji mladi igrač sveta nameće se kao logičan izbor za klub koji vapi za ozbiljnom rekonstrukcijom. 
      
Nije tajna da bi i Mbape rado put Madrida, pa je pitanje šta će Pari Sen Žermen moći da uradi kako bi sprečio već viđen transfer narednog leta.
O tome u današnjem izdanju piše Parizijen i navodi da se Sveci neće lako odreći svog ponajboljeg igrača. PSŽ renomeom sigurno ne može da parira Madriđanima, ali novcima može, pa će na taj način i dejstvovati kada je u pitanju borba za Mbapea.
► Don Florentino, vreme je
Plan? Plan je vrlo jednostavan. Nije tajna da poslednjih meseci postoji veliki animozitet između dve najveće zvezde na Parku prinčeva, te je uprava kluba rešila da da pokuša da smiri mlađeg. Kako? Tako što će njegova primanja izjednačiti s Nejmarovim. Mbapeu je čak savetovano u prethodnom periodu da ne razmišlja previše, već da poradi na svom transferu, pošto u klubu i dalje Nejmara video kao prvu zvezdu i vođu tima. Ali ako su izvori Parizijena u pravu, situacija nije baš tako jednostavna. 
Pariski dnevnik navodi da su s agentima igrača već kontaktirali iz kluba i da je predložen nastavak saradnje po poboljšanim uslovima. Naime, Mbapeu je ponuđen ugovor jednak Nejmarovom - 36.700.000 evra na godišnjem nivou. Uzimajući u obzir da francuski reprezentativac trenutno zarađuje oko 20.000.000 evra, radi se o ozbiljnom povećanju plate.
Biće zanimljivo videti odgovor Reala, koji teško može da parira s ovim sumama za platu, pošto bi visina eventualnog obeštećenja sasvim izvesno iznosila više od 200.000.000 evra. 

        Foto: Reuters
      
