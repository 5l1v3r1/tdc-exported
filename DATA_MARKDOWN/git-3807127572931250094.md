
# Чад Майкъл Мъри едва не умрял на 15 г.

Published at: **2019-11-04T16:30:00+00:00**

Author: **Ивета Иванова**

Original: [Teenproblem.net](https://www.teenproblem.net/a/9-cooltura/55463-chad-maikal-mari-edva-ne-umrial-na-15-g/)

Чад Майкъл Мъри призна, че едва не умрял, когато бил само на 15 години. Той си спомня, че на лекарите им било трудно да определят какво му е точно. Той кървял и впоследствие се оказало, че има преплитане на дебелото черво.
Родителите му били много изплашени и дори викнали свещеник в болничната стая, тъй като смятали, че изходът ще е фатален. 
"Аз почти умрях. Викнаха свещеник, който стоеше на края на леглото ми. Помня, че това беше единствения път, в който съм виждал баща ми да плаче", разказа актьорът в предаването "The Jess Cagle Show".
Той разкри, че една медицинска сестра е спасила живота му, като заради това е прескочила правилата. Една нощ тя е заключила болничната стая и му е преляла 4 банки кръв.
"Тя просто го направи. Заключи вратата, даде ми 4 банки кръв и ми спаси живота. Нейното име е Санди, никога няма да я забравя. Носихме ѝ шоколади много години наред", обясни звездата от One Tree Hill.
Чад каза, че е решил, че иска да стане актьор, докато се възстановявал от този случай. Тогава той гледал много телевизионни програми и филми и това го вдъхновило. 
