
# 
        پنجمین پیروزی متوالی لیکرز/ شکست سنگین راکتس در میامی
      

Published at: **2019-11-04T10:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637998/%D9%BE%D9%86%D8%AC%D9%85%DB%8C%D9%86-%D9%BE%DB%8C%D8%B1%D9%88%D8%B2%DB%8C-%D9%85%D8%AA%D9%88%D8%A7%D9%84%DB%8C-%D9%84%DB%8C%DA%A9%D8%B1%D8%B2-%D8%B4%DA%A9%D8%B3%D8%AA-%D8%B3%D9%86%DA%AF%DB%8C%D9%86-%D8%B1%D8%A7%DA%A9%D8%AA%D8%B3-%D8%AF%D8%B1-%D9%85%DB%8C%D8%A7%D9%85%DB%8C)

به گزارش بولتن نیوز، تیم بسکتبال لس آنجلس لیکرز در ششمین بازی فصل 20-2019 لیگ بسکتبال حرفه‌ای آمریکا در سالن AT&T شهر سان آنتونیو به مصاف اسپرز رفت و موفق به شکست این تیم شد. در این بازی لبران جیمز با ثبت 21 امتیاز، 13 پاس گل و 11 ریباند ستاره تیمش بود و آنتونی دیویس هم 25 امتیاز و 11 ریباند دیگر برای لیکرز کسب کرد. این پنجمین پیروزی لیکرز در مقابل تنها شکست این تیم در بازی نخست لیگ بود. لبران جیمز از سال 2015 در سالن AT&T پیروز نشده بود.
در بازی دیگری که در سالن استیپلز سنتر شهر لس‌آنجلس برگزار شد، تیم کلیپرز با 30 امتیاز و 6 ریباند کاوای لنارد از سد میهمان خود یوتا جز گذشت. داناوان میچل هم 36 امتیاز برای یوتا کسب کرد.
تیم هیوستون راکتس اما در سالن امریکن ایرلاینز شهر میامی، متحمل شکست سنگینی مقابل میزبان خود میامی هیت شد. هیت در کوارتر نخست 46 بر 14 به پیروزی رسید و تلاش‌‌های جیمز هاردن و راسل وستبروک در ادامه برای راکتس، سودی نداشت. جیمی باتلر در این بازی 18 امتیاز، 9 پاس گل، 7 ریباند و 4 پاس گل برای میامی و جیمز هاردن 29 امتیاز برای هیوستون کسب کرد.
نتایج دیدارهای صبح امروز لیگ NBA به شرح زیر است:
یوتا 94 - لس‌آنجلس کلیپرز 105شیکاگو 95 - سان آنتونیو 108هیوستون 100 - میامی 129ساکرامنتو 113 - نیویورک 92لس‌آنجلس لیکرز 103 - سان آنتونیو 96دالاس 131 - کلیولند 111
