
# Науковці розповіли, чому не варто спати при світлі - Радіо Максимум

Published at: **2019-11-06T08:52:00+00:00**

Author: **Сорока Назар**

Original: [Радіо Максимум](https://maximum.fm/naukovci-rozpovili-chomu-ne-varto-spati-pri-svitli_n169131)


        Використання під час сну навіть невеликого світла може привести до розвитку небезпечних захворювань серця та інсульту. До такого висновку прийшли вчені з Медичного університету японського міста Нара.
      
Фахівці проводили дослідження за участю 989 добровольців протягом трьох років. Під час експерименту над сплячими ставили увімкнену лампу, джерело світла якої було повернуте до стелі.
Вчені виявили чіткий зв'язок між інтенсивністю нічного освітлення і прогресуванням атеросклерозу – хронічного захворювання, що веде до утворення бляшок в стінках артерій.
Проникнення світла крізь закриті повіки знижує рівень мелатоніну, відомого як "гормон ночі". В результаті порушується робота всього організму, що в підсумку може призвести до різних захворювань серця і навіть інсульту. У зв'язку з цим вчені застерегли від використання нічників та інших джерел світла під час сну.
