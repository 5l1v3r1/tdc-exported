
# Καμίνια: Τι λέει η μητέρα που μαχαιρώθηκε από την 14χρονη κόρη της

Published at: ****

Author: ****

Original: [CNN.gr](https://www.cnn.gr/news/ellada/story/196530/kaminia-ti-leei-i-mitera-poy-maxairothike-apo-tin-14xroni-kori-tis)

Newsroom, CNN Greece 08:42 , 07 November 2019 - 09:05
Οι διασώστες παρέλαβαν την 48χρονη μητέρα δύο κοριτσιών τα ξημερώματα της Πέμπτης με τραύματα στην κοιλιακή χώρα και τον θώρακα. Σύμφωνα με τα όσα έχουν δει μέχρι στιγμής το φως της δημοσιότητας, το 14χρονο κορίτσι κατάφερε στην μητέρα του 8 μαχαιριές ενώ εκείνη κοιμόταν. Σύμφωνα με τον ΑΝΤ1, οι φωνές ξύπνησαν την άλλη κόρη της 48χρονης, η οποία ειδοποίησε συγγενείς τους και τις Αρχές.
«Δεν θυμάμαι πολλά. Για οτιδήποτε θυμηθώ θα ενημερώσω τις δικαστικές αρχές» φέρεται να είπε η 14χρονη όταν οι αστυνομικοί προσπάθησαν να της πάρουν κατάθεση.
Σύμφωνα με τον ΑΝΤ1, οι αστυνομικοί εντόπισαν το κουζινομάχαιρο που χρησιμοποίησε η 14χρονη σε έναν κάδο κοντά στο σπίτι της. Αν και σε πρώτο χρόνο οι ειδικοί που εξέτασαν το κορίτσι δεν διαπίστωσαν ότι πάσχει από κάποια ψυχική νόσο, ο εισαγγελέας ζήτησε την επανεξέταση και παρακολούθησή της.
Μέχρι στιγμής δεν έχει διευκρινιστεί τι ήταν αυτό που οδήγησε την 14χρονη σε αυτή την πράξη, με τους αστυνομικούς να μην εντοπίζουν κάποιο πρόβλημα στο οικογενειακό περιβάλλον.
Η 14χρονη επέστρεψε στο σχολείο της κατόπιν σχετικής απόφασης ανακριτή και εισαγγελέα. Παράλληλα όμως παρακολουθείται από ειδικό ψυχολόγο.
Το 14χρονο κορίτσι, σύμφωνα με ρεπορτάζ του ANT1, δεν αντιμετώπιζε ψυχολογικά προβλήματα στο παρελθόν, αλλά τώρα παρακολουθείται από ειδικούς.
Η 48χρονη μητέρα νοσηλεύεται, εκτός κινδύνου, στο Θριάσιο Νοσοκομείο μετά από εγχείρηση σπληνεκτομής που υπεβλήθη.
Η μητέρα των δύο κοριτσιών, σύμφωνα με το ρεπορτάζ, έχει επικοινωνήσει μαζί τους και περισσότερο με την 14χρονη δράστρια. Η ίδια το μόνο που θέλει είναι να γυρίσει κοντά στα παιδιά της και να ξεχαστεί το τραγικό περιστατικό. Σύμφωνα μάλιστα με τους συγγενείς της η 48χρονη συνεχώς λέει «Και εγώ θα γίνω καλά, και όλοι θα γίνουμε καλά».

        Διαβάστε επίσης
      
