
# Rys Monty byl viděn v Jitkově na Havlíčkobrodsku, chytit se jej ovšem nepodařilo

Published at: **2019-11-06T08:07:00+00:00**

Author: **Helena Zelená Křížová**

Original: [Deník.cz](https://www.denik.cz/regiony/rys-monty-byl-viden-v-jitkove-na-havlickobrodsku-chytit-se-jej-ovsem-nepodarilo-20191106.html)

„V pondělí večer jsme dostali další informaci o Montym. Volali nám lidé, že ho mají přímo na dvoře. Seděl u domu na schodech. Přišel prosit o pomoc a jídlo. Jenže než jsme tam přijeli, tak ho vyhnal něčí pes,“ popsala Montyho panička Petra Kreizlová.
„K lidem se choval pěkně a nijak je neohrožoval. Škoda že ho nestihli nalákat na žrádlo do stodoly a zavřít ho,“ posteskla si.
Rys Monty byl předtím viděn u Slavětína. Jitkov se nachází jen pár kilometrů od této obce. Zoufalí majitelé se stále obracejí na veřejnost se žádostí o pomoc. „Kdybyste ho někde viděli, prosím označte si polohu na mobilu a kontaktujte nás na telefonním číle 737 918 866. Je možné volat ve dne i v noci,“ požádala Petra Kreizlová.
