
# Погода на 4 листопада: в Україні очікується потепління до +21, на заході пройдуть дощі

Published at: **2019-11-04T08:11:00+00:00**

Author: ****

Original: [ZIK.UA](https://zik.ua/news/2019/11/04/pogoda_na_4_lystopada_v_ukraini_ochikuietsya_poteplinnya_mistsyamy_do_21c_na_1682901)


        У понеділок, 4 листопада, синоптики прогнозують в Україні потепління, на Закарпатті та в Карпатах обіцяють сильний дощ.
      
Про це повідомляє Укргідрометцентр.
«4 листопада хмарно з проясненнями. На Закарпатті та в Карпатах значний дощ, на решті території без опадів. Вітер південний, 7-12 м/с, пориви 15-20 м/с. Температура 13-18° тепла, у південних областях до 21°, на крайньому сході країни 7-12° тепла», – йдеться у повідомленні.
Також у Києві та області синоптики обіцяють хмарну погоду з проясненнями, без опадів. Вітер південний, 7-12 м/с, пориви 15-20 м/с.
Як повідомляє синоптик Наталка Діденко, понеділок в Україні буде не просто теплим, а квітневим.
«Україна очікується однією з найтепліших у Європі. Впродовж 4-го листопада температура повітря досягне +15+20 градусів! У східних областях – свіжіша погода, +8+13 градусів», – зазначила синоптик.
