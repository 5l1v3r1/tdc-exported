
# Tradicija ispoštovana: Barnsli se provukao u 94. minutu

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/fudbal/vesti/tradicija-ispostovana-barnsli-se-provukao-u-94-minutu/341352)

Neverovatna serija efikasnih utakmica Barnslija i Bristol Sitija nastavila se i večeras na otvaranju 15. kola Čempionšipa, a publika na Oukvelu imala je prilike da uprkos dosadnoj kiši i lošem vremenu gleda sjajan duel koji je odlučen u poslednjim minutima - 2:2 (0:1). Pravu golgotu od pakla do raja prošli su igrači Barnslija koji su lošim postavljanjem kod prekida omogućili favorizovanom Bristolu da lako stigne do prednosti od dva gola.
Prvo je legendarni velški defanzivac Ešli Viljams pogodio glavom u 43. minutu za vođstvo gostiju, a nakon još jednog lepog centaršuta švedskog veziste Elijasona (dve asistencije) i Austrijanac Endi Vajman je u 71. duplirao prednost za Bristol Siti.
Izgledalo je da će gosti upisati rutinski trijumf protiv jednog od najgorih timova u ligi, ali opet borbeni duh definitivno ne nedostaje igračima Barnslija.
Finski štoper Apo Halme (pristigao letos iz Lidsa) iskoristio je lep centaršut još jednog bivšeg prvotimca sa Eland Rouda Aleksa Movata da vrati svoj tim u igru u 74. minutu. Bio je to uvod u eksploziju koja je odjeknula Oukvelom i to u četvrtom minutu nadoknade kada je domaći napadač Koli Vudrou posle gužve uspeo da matira gostujućeg golmana i sačuva bod Barnsliju.
Bod koji je slaba uteha jer su ovom timu preko potrebne pobede kako bi pobegao sa dna tabele, ali bitno je da su ispoštovali tradiciju sa Bristolom pa sad imamo osam vezanih utakmica ovih rivala u svim takmičenjima na kojima je palo četiri i više golova.

        ČEMPIONŠIP - 15. kolo
      
PetakBarnsli - Bristol Siti 2:2 (0:1)/Halme 77, Vudrou 90+4 - Vilijams 43, Vajman 71/

        Subota13.30: (2,75) Vigan (3,20) Svonsi (2,65)16.00: (2,65) Blekburn (3,20) Šefild Venzdej (2,75)16.00: (1,60) Brentford (3,80) Hadersfild (5,70)16.00: (2,30) Derbi (3,20) Midlzbro (3,25)16.00: (1,65) Fulam (4,00) Hal (5,10)16.00: (2,05) Kardif (3,40) Birmingem (3,70)16.00: (1,55) Lids (4,10) KPR (6,00)16.00: (2,75) Luton (3,20) Notingem (2,75)16.00: (2,30) Reding (3,25) Milvol (3,20)
      

        Nedelja13.00: (2,85) Čarlton (3,20) Preston (2,55)
      

        Ponedeljak21.00: (2,95) Stouk (3,25) Vest Bromvič (2,45)
      

        *** kvote su podložne promenama
      
