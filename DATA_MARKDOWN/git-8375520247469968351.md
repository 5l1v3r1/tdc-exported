
# На залізниці під Києвом юнак отримав 50% опіків тіла

Published at: **2019-11-04T15:47:25+00:00**

Author: ****

Original: [ГЛАВКОМ](https://glavcom.ua/kyiv/news/na-zaliznici-pid-kijevom-yunak-otrimav-50-opikiv-tila-637620.html)

На залізничному вокзалі у Броварах 15-річний юнак отримав 50 відсотків опіків тіла.
Працівники ювенальної превенції та слідчі Броварського району з’ясовують усі обставини події. Про це повідомляє пресслужба Головного управління Нацполіції в Київській області.
За попередньою інформацією, хлопець намагався перелізти через вантажний вагон на залізничному вокзалі міста. По допомогу потерпілий самотужки звернувся до працівників станції, вони і викликали правоохоронців та швидку медичну допомогу.
Наразі підліток знаходиться у медикаментозній комі. Згодом його буде перенаправлено до столичного опікового відділення.
Поліція Київщини звертається до усіх громадян із закликом дотримуватися правил безпеки життєдіяльності, нагадує про необхідність переходити залізничні колії у встановлених місцях, а також закликає батьків та педагогів проводити відповідні роз’яснювальні бесіди із дітьми.
Нагадаємо, у жовтні на залізничному вокзалі м. Бородянка чоловік видерся на вагон і його вдарило струмом.
Як з'ясувалося, будучи напідпитку, 29-річний молодик вирішив екстремально розважитися. Утім, він не розрахував свої сили. Будучи у стані алкогольного сп’яніння, зачепився за дроти під високою напругою та не втримався на ногах. 
