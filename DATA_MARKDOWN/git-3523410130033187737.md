
# 
        گانتس اولویت دولتش درباره تهدیدات امنیتی را اعلام کرد
      

Published at: **2019-11-03T14:16:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637791/%DA%AF%D8%A7%D9%86%D8%AA%D8%B3-%D8%A7%D9%88%D9%84%D9%88%DB%8C%D8%AA-%D8%AF%D9%88%D9%84%D8%AA%D8%B4-%D8%AF%D8%B1%D8%A8%D8%A7%D8%B1%D9%87-%D8%AA%D9%87%D8%AF%DB%8C%D8%AF%D8%A7%D8%AA-%D8%A7%D9%85%D9%86%DB%8C%D8%AA%DB%8C-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF)

به گزارش بولتن نیوز، بنی گانتس، رهبر حزب "آبی-سفید" که مکلف به تشکیل دولت رژیم صهیونیستی شده است در توییتی اعلام کرد: درباره تهدیداتی که علیه ساکنان جنوب اسرائیل وجود دارد هیچ‌گونه سهل‌انگاری نخواهد شد. ما با هر بهایی قدرت بازدارندگی خود را بازخواهیم یافت حتی اگر مجبور شویم به صورت مستقیم کسانی را که مسئولیت افزایش تنش‌ها را برعهده دارند مورد هدف قرار دهیم.
وی افزود: ما از هر سیاستی که برپایه پاسخ جدی و مسئولانه برای ایجاد آرامش طولانی مدت برای ساکنان جنوب باشد حمایت خواهیم کرد. این وظیفه ماست.
اظهارات گانتس بعد از آن ایراد شد که رژیم صهیونیستی غزه را با ادعای شلیک موشک از این منطقه به سمت اراضی اشغالی بمباران کرد.
گانتس از چند هفته پیش برای رسیدن به توافق‌هایی درخصوص تشکیل دولت تلاش می‌کند.
