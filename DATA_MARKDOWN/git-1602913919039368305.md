
# Urmează ZF/ Raiffeisen Branduri româneşti, Piatra-Neamţ, joi 14 noiembrie. Cât investesc antreprenorii români în brand şi cum se luptă cu numele internaţionale din piaţă

Published at: **2019-11-07T09:00:00+00:00**

Author: **Georgiana Mihalache**

Original: [Ziarul Financiar](https://www.zf.ro/zf-24/urmeaza-zf-raiffeisen-branduri-romanesti-piatra-neamt-joi-14-noiembrie-cat-investesc-antreprenorii-romani-in-brand-si-cum-se-lupta-cu-numele-internationale-din-piata-18549707)

Care sunt ingredientele unui brand puternic în business, care să reziste pe piaţă în lupta cu marile companii in­terna­ţionale este una dintre întrebă­rile la care vor răspunde joi 14 no­iembrie antreprenorii din judeţul Neamţ.
ZF în parteneriat cu Raiffeisen Bank România organizează la Piatra-Neamţ cea de-a opta conferinţă dedi­cată brandurilor româneşti, care aduce la aceeaşi masă antreprenorii din regiune care au construit câteva dintre cele mai puternice branduri în business.
Într-o eră digitală, în care consumatorul s-a mutat în online, brandurile româneşti trebuie să-şi schimbe strategia şi să meargă după clienţi acolo unde sunt, în online sau offline. Cum s-au adaptat companiile cu istorie pe piaţă acestor schimbări tehnologice este o altă temă de discuţie care va fi abordată de antreprenorii locali. Judeţul Neamţ ocupă locul 25 în clasamentul celor mai mari judeţe după cifra de afaceri a companiilor în 2017, cu afaceri totale de 11 miliarde de lei, potrivit lucrării „Capitalul privat românesc“, realizată de ZF cu sprijinul PIAROM.
Ponderea companiilor româneşti în 2017 din judeţul Neamţ a ajuns la 80%, la acest capitol judeţul din estul ţării ocupând primele locuri în top, ceea ce înseamnă că investiţiile străine au lipsit în ultimii ani. Care este impactul brandului în atragerea investiţiilor şi cum pot antreprenorii locali să pună judeţul Neamţ pe harta de business a ţării sunt câteva dintre temele despre care vor vorbi oamenii de business prezenţi la Piatra-Neamţ la 14 no­iembrie.
Alături de brandurile cu istorie pe piaţă, pe care antreprenorii care le-au creat au mizat în urmă cu zeci de ani, la eveniment vin şi numele noi din piaţă, antreprenorii tineri, care au găsit nişe de piaţă pe care să parieze pentru a se diferenţia pe piaţă. Conferinţa ajunge astfel în al optulea oraş - Piatra-Neamţ, în turneul pornit de ZF şi Raiffeisen Bank România în căutarea brandurilor ro­mâneşti şi a poveştilor antrepre­no­rilor locali. Evenimente asemănă­toare au început în 2018 în Cluj-Napoca, după care au urmat oraşele Iaşi, Constanţa, Timişoara, Galaţi, Oradea şi Piteşti.
