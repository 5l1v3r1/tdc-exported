
# S. Teresa. Lunedì, nella chiesa di Portosalvo, i funerali di padre Mantarro

Published at: **2019-11-02T16:43:43+00:00**

Author: **Gianluca Santisi**

Original: [Tempostretto](https://www.tempostretto.it/news/s-teresa-lunedi-nella-chiesa-di-portosalvo-i-funerali-di-padre-mantarro.html)


        Il sacerdote si è spento ieri al Policlinico di Messina dopo una breve malattia
      
S. TERESA – Si svolgeranno lunedì alle 15 nella chiesa Madonna di Portosalvo i funerali di padre Carmelo Mantarro, spentosi ieri, dopo una breve malattia, al Policlinico di Messina. Aveva 82 anni.
Ordinato sacerdote il 21 giugno 1960 a Messina, docente di Lettere, dal 1996 al 2006, padre Mantarro è stato parroco della chiesa Madonna di Portosalvo, a S.Teresa, e  della parrocchia di Allume, frazione di Roccalumera. Balzato agli onori delle cronache nel 2006 per alcuni fatti mai del tutto chiariti, dal 18 novembre 2007 è stato trasferito alla guida della chiesa di San Vito Martire, nella sua Misserio.
Proprio a Misserio aveva concluso la sua missione di parroco nel luglio scorso, quando per motivi di salute è stato sostituito da padre Marcellino Pane.
Padre Mantarro è stato anche cappellano della chiesa della Ancelle Riparatici a S. Teresa. Dopo i funerali, la salma sarà tumulata nel cimitero di Misserio.
