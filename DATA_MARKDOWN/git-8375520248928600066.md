
# Вибух у Києві: стало відомо ім'я потерпілого

Published at: **2019-11-06T23:26:52+00:00**

Author: ****

Original: [ГЛАВКОМ](https://glavcom.ua/kyiv/news/vibuh-na-zhitomirskiy-trasi-stalo-vidomo-imya-poterpilogo-638226.html)

У салоні автомобіля «Мерседес«, в який на житомирській трасі у Києві кинули вибухівку, перебував директор фармацевтичної фірми Ігор Сало.
Про це повідомляє Київ Оперативний.
Раніше «Главком» з посиланням на дані оперативних служб повідомляв, що у Києві на повороті на спорткомплекс «Чайка» підірвали автомобіль. 
«З джерел стало відомо, що автомобіль належить директору фармацевтичної фірми Ігорю Сало. Загинув його охоронець», - йдеться в повідомленні.
У столиці ввели операцію «Сирена» для розшуку та затримання чорного мотоцикла BMW.
Нагадаємо, на Житомирській трасі у Києві у середу ввечері, 6 листопада, невідомий кинув вибухівку на дах автомобіля «Мерседес«, що призвело до вибуху.
У Нацполіції повідомили, що в результаті вибуху загинув водій, двоє пасажирів отримали тілесні ушкодження.
