
# В СБУ заявили про вербування спецслужбами РФ українців, які регулярно відвідують Крим

Published at: **2019-11-04T10:56:00+00:00**

Author: ****

Original: [НВ](https://nv.ua/ukr/ukraine/politics/yak-verbuyut-ukrajinciv-v-krimu-novini-ukrajini-50051458.html)

Як розповіли в прес-службі відомства, основне завдання, яке ставить російська спецслужба, збір інформації щодо співробітників СБУ, прикордонників та військовослужбовців ЗСУ, що виконують завдання поблизу адміністративного кордону з Кримом.
Подібні пропозиції найчастіше надходять українцям, які працевлаштувалися на окупованому півострові і регулярно перетинають адміністративний кордон, а також приватним перевізникам.
«Куратори вимагають від них на конфіденційній основі збирати розвіддані. Інформація використовується російськими спецслужбами для вербувальних підходів до українських військовослужбовців і правоохоронців», — уточнили в СБУ.
Там додали, що стосовно українців застосовуються шантаж, залякування, фізичний та психологічний тиск, а також активно використовуються загрози про винесення постанови про заборону в'їзду на півострів.
За даними контррозвідки, «найзавзятішим вербувальником українських громадян» є співробітник оперативно-розшукового відділу ПУ ФСБ РФ в Республіці Крим Бататлов Алмаз Мубарякович, уродженець г. Баймак, Республіка Башкортостан, РФ.
