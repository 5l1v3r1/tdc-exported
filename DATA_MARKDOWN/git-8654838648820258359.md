
# Fortnite: Jarvis del FaZe Clan bannato a vita da Epic Games, il video

Published at: **2019-11-04T00:00:00+00:00**

Author: **Simone Pettine**

Original: [Multiplayer.it](https://multiplayer.it/notizie/fortnite-jarvis-faze-clan-bannato-a-vita-epic-games-video.html)

Il pro player del FaZe Clan noto come Jarvis "Jarvis" Kaye è stato bannato a vita su Fortnite Capitolo 2 sul suo account principale, al quale non potrà più avere accesso. Questo è accaduto dopo che gli sviluppatori di Epic Games lo hanno beccato ad utilizzare l'aimbot su un suo account secondario. L'uso dell'aimbot è severamente vietato su Fortnite Battaglia Reale, permette infatti di ottenere ad una mira infallibile, frutto di cheat. Un modo per truccare e vincere costantemente/molto più facilmente, insomma: Jarvis del FaZe Clan lo ha utilizzato per divertirsi su un suo account secondario, e poi ha ha realizzato una serie di video per i propri fan. Epic Games non ha gradito la cosa, decidendo così di porre fine anzitempo alla carriera competitiva del ragazzo. "Non so quanti di voi lo sappiano, ma sono stato bannato da Fortnite a vita" ha dichiarato Jarvis del FaZe Clan; "ho caricato alcuni video in cui usavo l'aimbot in modalità singola o in modalità creativa. Volevo divertire gli spettatori e rendere interessanti i video. Non mi è passato neppure per la testa che avrei potuto essere bannato a vita da Fortnite per una cosa simile". Qui di seguito il video in cui Jarvis si sfoga e piange amaramente.
