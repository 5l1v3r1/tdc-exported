
# Прокуратура оголосила обвинувальний акт у справі Труханова

Published at: **2019-11-06T13:58:00+00:00**

Author: ****

Original: [ZIK.UA](https://zik.ua/news/2019/11/06/prokuratura_ogolosyla_obvynuvalnyy_akt_u_spravi_truhanova_1684953)


        Сьогодні, 6 листопада, під час засідання Вищого антикорупційного суду прокурор Спеціалізованої антикорупційної прокуратури оголосив обвинувальний акт стосовно міського голови Одеси Геннадія Труханова.
      
Про це повідомляє пресслужба САП у Facebook.
«За участю прокурорів САП в антикорупційному суді відбулося чергове судове засідання у справі за обвинуваченням одеського міського голови в декларуванні недостовірної інформації... На засіданні прокурор оголосив обвинувальний акт. Після цього сторона обвинувачення і сторона захисту виступили зі вступними словами», – йдеться у повідомленні.
Також, за інформацією прокуратури, колегія суддів визначила порядок і обсяг доказів у справі.
«Наступне судове засідання призначено на 10.00 22 листопада 2019 року», – додали у САП.
Нагадаємо, 10 жовтня Приморський районний суд Одеси виніс ухвалу і передав справу за обвинуваченням Геннадія Труханова у Вищий антикорупційний суд. Справа стосується внесення мером Одеси неправдивих відомостей у декларації за 2015 і 2016 роки.
