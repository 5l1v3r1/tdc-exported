
# Кметът на Стара Загора разкри как ГЕРБ ще действа с провалилите се кандидати за градоначалници

Published at: **2019-11-05T09:15:00+00:00**

Author: ****

Original: [Blitz.bg](https://blitz.bg/politika/kmett-na-stara-zagora-razkri-kak-gerb-shche-deystva-s-provalilite-se-kandidati-za-gradonachalnitsi_news707438.html)

https://blitz.bg/politika/kmett-na-stara-zagora-razkri-kak-gerb-shche-deystva-s-provalilite-se-kandidati-za-gradonachalnitsi_news707438.html Blitz.bg
ГЕРБ се представи добре на тези избори и остана първа политическа сила. Това заяви кметът на Стара Загора Живко Тодоров.„Местните избори са по-скоро мажоритарен вот. По места вотът е много различен. В Бургас, Стара Загора, Велико Търново изборите преминаха още на първи тур. Хората си харесват кметовете”, коментира той пред bTV. „Трябва да се огледат конкретните области и кандидати, които не са се справили добре. Те са сгрешили нещо в кампанията и там е необходима промяна.Има места, в които ще трябва да се премахне капсулираната структура и да се отворят към по-сериозни фигури”, посочи Тодоров.  Той бе категоричен, че изборите са били честни. „На тези избори ГЕРБ игра самостоятелно и се наложи да играе срещи всички на втория тур. И резултатът беше в наша полза”, подчерта кметът на Стара Загора.  По повод думите на премиера Борисов, че един кмет не трябва да управлява повече от 3 мандата, Тодоров бе категоричен, че човек не трябва да се сраства с властта.„Това трябва да е последният ми мандат. Човек трябва да остане на поста, доколкото е полезен. Ще направя всичко възможно старозагорци да усетят, че имат добър кмет”, каза още той. 
