
# Ірина Луценко вирішила скласти депутатські повноваження – ЗМІ

Published at: **2019-11-03T20:24:32+00:00**

Author: ****

Original: [ГЛАВКОМ](https://glavcom.ua/news/irina-lucenko-virishila-sklasti-deputatski-povnovazhennya-zmi-637388.html)

Народна депутка від фракції «Європейська солідарність», дружина ексгенпрокурора Юрія Луценка Ірина Луценко вирішила скласти свої повноваження в парламенті.
Про це Liga.net повідомили два джерела у фракції «ЄС».
За інформацією джерел ЗМІ, Луценко вже написала відповідну заяву і подала її в апарат парламенту. Причина, зазначена в документі – стан здоров'я.
«Вона буде працювати в Раді, поки не проголосують в сесійній залі», - зазначив співрозмовник ЗМІ.
У Раду Луценко пройшла за партійними списками «ЄС» під 15 номером. Вона є членом комітету з питань екологічної політики та природокористування.
У парламенті минулого скликання була представницею п'ятого президента Петра Порошенка.
До слова, 1 листопада нардеп Богдан Яременко після сексскандалу написав заяву про складення повноважень голови комітету Верховної Ради з питань зовнішньої політики та міжпарламентського співробітництва з відкритою датою. 
