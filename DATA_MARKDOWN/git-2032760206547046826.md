
# Sýrski Kurdi sú stále pri hranici s Tureckom, Erdogan žiada stiahnutie bojovníkov

Published at: **2019-11-05T13:35:05+00:00**

Author: **Webnoviny**

Original: [Denník politika](http://dennikpolitika.sk/archiv/88752)

5.11.2019 (Webnoviny.sk) – Turecký prezident Recep Tayyip Erdogan v utorok vyzval Rusko a Spojené štáty americké, aby splnili svoje sľuby a zabezpečili, aby sa sýrski kurdskí bojovníci stiahli z oblastí pri hranici Sýrie a Turecka. Kurdskí bojovníci sa podľa neho stále nachádzajú na niektorých územiach pri hranici. Ako tiež Erdogan povedal, z oblastí, do ktorých sa Kurdi stiahli, niektorí bojovníci útočia na turecké jednotky. Zároveň však zdôraznil, že sa Turecko týmto útokom nebude prizerať.
Turecko spustilo začiatkom októbra na severovýchode Sýrie ofenzívu voči sýrskym kurdským bojovníkom, ktorých považuje za teroristov. Prerušili ju dohody o prímerí, ktoré s Ankarou vyrokovali USA a Rusko, umožňujúc kurdským bojovníkom stiahnuť sa 30 kilometrov od hranice.
Na základe dohody medzi Ankarou a Moskvou v pohraničí spoločne hliadkujú tureckí a ruskí vojaci. V utorok sa vykonali druhé takéto hliadky.
Viac k témam: Kurdi, Rusko, Spojené štáty americké, turecký prezidentZdroj: Webnoviny.sk – Sýrski Kurdi sú stále pri hranici s Tureckom, Erdogan žiada stiahnutie bojovníkov © SITA Všetky práva vyhradené.
