
# У польському селі встановили хрест на місці зруйнованого націоналістами українського меморіалу

Published at: **2019-11-04T11:56:00+00:00**

Author: ****

Original: [ZIK.UA](https://zik.ua/news/2019/11/04/u_polskomu_seli_vstanovyly_hrest_na_mistsi_zruynovanogo_natsionalistamy_1683077)


        На цвинтарі у польському селі Верхрата на місці зруйнованого націоналістами українського меморіалу встановили хрест.
      
Про це на своїй сторінці у Facebook написав польський активіст Томаш Барт, передає Європейська правда.
«Хрест встановлений сьогодні на місці зруйнованої могили на цвинтарі в с. Верхрата (Польща)», – написав він.
«Ми не хочемо, щоб історія повторилася. У поляків і українців вона була трагічною. Ми хочемо будувати сучасне і майбутнє на тих цінностях, які завжди були нам близькі», – цитує Gazeta Wyborcza учасників заходу в селі Верхрата.
Меморіал був зруйнований в 2016 році. Відповідальність за плюндрування могили взяли на себе радикальні націоналісти з організації «Табір великої Польщі» (Oboz wielkiej Polski).
Кам’яний хрест на кладовищі у Верхраті було встановлено 1993 року на могилі 13 вояків УПА, а також цивільних померлих. Пам’ятник мав легальний статус і охоронявся згідно з міжнародною угодою між Україною та Польщею.
Нагадаємо, у місті Мена Чернігівської області невідомі осквернили могили воїнів АТО.
 
