
# เจนนี่ ได้หมดถ้าสดชื่น ถอยรถป้ายแดงให้รางวัลตัวเอง

Published at: **2019-11-06T04:34:00+00:00**

Author: ****

Original: [เดลินิวส์](https://www.dailynews.co.th/entertainment/740233)


        18 ปีกว่าจะมีวันนี้ได้ "เจนนี่ ได้หมดถ้าสดชื่น" ถอยรถหรูเป็นของขวัญให้ตัวเองในวันสำเร็จการศึกษา
      
ผ่านพ้นดราม่าเรื่องใหญ่เรื่องหนึ่งของชีวิตไปหมาดๆ สำหรับนักร้องและนักแต่งเพล "เจนนี่ ได้หมดถ้าสดชื่น" หรือ "เจนนี่-รัชนก สุวรรณเกตุ"  คนแต่งเพลงฮิต “เลิกคุยทั้งอำเภอเพื่อเธอคนเดียว” ที่ก่อนหน้านี้ถูกผู้เป็นป้าออกมาโพสต์ข้อความแฉว่าไม่เหลียวแลพ่อ เป็นลูกเนรคุณ จนเจ้าตัวต้องออกมาชี้แจงเรื่องดังกล่าวด้วยน้ำตา ตามที่เสนอข่าวไปแล้วนั้น  ล่าสุด "เจนนี่" ก็ให้ของขวัญกับตัวเองด้วยการถอยรถป้ายแดงให้ตัวเองในวันสำเร็จการศึกษาด้วย โดยได้โพสต์ภาพรถคันหรูพร้อมข้อความผ่านอินสตราแกรมว่า  "ของขวัญ รับปริญญา ของฉัน ฝันไว้ตั้งแต่ตอนเด็กๆ วันนี้ทำได้แล้วนะ"
และยังตอบกลับแฟนคลับที่เข้ามาร่วมแสดงความยินดีผ่านเฟชบุ๊กด้วยว่า  
"ขอซื้อรถคันนี้ให้ตัวเองเพื่อเป็นของขวัญรับปริญญาตรี สาขาภาษาอังกฤษเพื่อการสื่อสารสากล มหาวิทยาลัยเทคโนโลยีราชมงคลศรีวิชัย 18 ปีกับการเรียนไปด้วยทำงานไปด้วย ดูแลครอบครัวไปด้วย ขอบคุนตัวเอง ที่ถึงแม้ครอบครัวจะไม่มีอะไร แต่อย่างน้อย ก็คว้าใบปริญญามาให้แม่ชื่นใจได้แล้ว"ขอบคุณภาพจากอินสตาแกรม @janey_suwannaket , เฟชบุ๊ค รัชนก สุวรรณเกตุ
