
# Ayşe Arman Hürriyet'ten İstifa Ettiğini Açıkladı: 'Burada Doğdum Ama Yaşamaya Devam Edemeyeceğim'

Published at: **2019-11-03T11:29:02+00:00**

Author: **Yasin Arslan**

Original: [Onedio](https://onedio.com/haber/ayse-arman-hurriyet-ten-istifa-ettigini-acikladi-burada-dogdum-ama-yasamaya-devam-edemeyecegim-888656)

Ayşe Arman, Hürriyet gazetesinde yaşanan toplu işten çıkarmalar ardından gazetesinden istifa ettiğini açıkladı. Röportajları, sosyal medya hesabından yapmaya devam edeceğini belirten Arman, “Hürriyet bitti, sevdiğim işi yapmaya devam” dedi.
Ayşe Arman istifa ettiğini duyurduğu paylaşımında şu ifadelere yer verdi:
"Hepinize nefis bir pazar olsun. Enerjik ve iyiliklerle dolu 27 yıldır pazar röportajları yapıyorum. Artık gazeteden değil, buradan paylaşacağım. Hürriyet bitti, sevdiğim işi yapmaya devam. Bugün Ceyda Düvenci röportajı var. Tabii ki üzgünüm. 27 yıl, Ömer’le ilişkimden uzun, resmen bir ömür. Çok güzel günlerim oldu. Hürriyet’te doğdum ama yaşamaya devam edemeyeceğimi görüyorum. Yasımı kendi içimde yaşıyordum, ama o kadar çok soran oldu ki, paylaşmam icap etti. Peki o zaman: Geçen hafta, buradaki Türk konsolosluğundaki noter aracılığıyla aramızdaki sözleşmeyi fesettiğimi bildiren bir ihtarname yolladım. İstifa ettim yani. Şimdi yola devam. Buradan, çekimler, röportajlar, ne bileyim canımız ne isterse yaparız, hiç olmadığı kadar özgür… Ne dersiniz? Var mısınız? Bu yola benimle çıkar mısınız?"
