
# -अन् जॅकी श्रॉफने अनिल कपूरच्या 17 वेळा कानशीलात लगावली; वाचा, 30 वर्षांपूर्वीचा मजेदार किस्सा

Published at: **2019-11-03T14:30:00+00:00**

Author: **ऑनलाइन लोकमत**

Original: [Lokmat](https://www.lokmat.com/bollywood/30-years-ago-jackie-shroff-slapped-anil-kapoor-17-times-parinda-film/)


        ठळक मुद्दे
      
एक सीन पूर्ण करण्यासाठी जॅकी श्रॉफनेअनिल कपूरच्या 17 वेळी कानशीलात लगावली. गंमत वाटली ना? पण हे खरे आहे. अलीकडे खुद्द जॅकीने याबद्दलचा खुलासा केला. हा चित्रपट होता ‘परिंदा’. विधु विनोद चोप्रा यांनी दिग्दर्शित केलेल्या या क्लासिक सिनेमात अनिल कपूर, जॅकी श्रॉफ, नाना पाटेकर, माधुरी दीक्षित यांच्या मुख्य भूमिका होत्या.1989 मध्ये प्रदर्शित झालेल्या या सिनेमाला आज 30 वर्षे पूर्ण झालीत. काही दिवसांपूर्वी विधु विनोद चोप्रा यांनी एक व्हिडीओ सोशल मीडियावर शेअर केला होता. या व्हिडिओत जॅकी, अनिल कपूर या सिनेमावेळच्या आठवणी जाग्या करताना दिसले होते. याचदरम्यान जॅकीने सिनेमातल्या एका दृश्याचा पडद्यामागचा किस्सा सांगितला.
