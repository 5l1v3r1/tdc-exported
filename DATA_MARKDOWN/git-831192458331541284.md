
# Θρίλερ στον Πειραιά: Άγριος τσακωμός με πυροβολισμούς μέσα σε καφέ μπαρ, ανάμεσα στον ιδιοκτήτη και τη σύντροφό του!

Published at: **2019-11-04T10:15:32+00:00**

Author: ****

Original: [europost.gr](https://europost.gr/thriler-ston-peiraia-agrios-tsakomos-me-pyrovolismoys-mesa-se-kafe-mpar-anamesa-ston-idioktiti-kai-ti-syntrofo-toy/)

Πυροβολισμοί σημειώθηκαν το πρωί της Δευτέρας σε κατάστημα καφέ-μπαρ στον Πειραιά που βρίσκεται επί της οδού Μαυρομιχάλη.
Όπως προκύπτει από το ρεπορτάζ του zougla.gr, όλα ξεκίνησαν όταν ο ιδιοκτήτης του καταστήματος διαπληκτίστηκε, για άγνωστη μέχρι στιγμής αιτία, με τη σύντροφό του.
Τότε, όπως αναφέρουν αστυνομικές πηγές, η γυναίκα άρπαξε το όπλο του άνδρα, το οποίο κατείχε παράνομα, και απείλησε ότι θα αυτοκτονήσει. Εκείνος προσπάθησε να την αποτρέψει, ωστόσο κατά την προσπάθειά του το όπλο εκπυρσοκρότησε, με αποτέλεσμα να τραυματιστούν και οι δύο.
Η μεν γυναίκα τραυματίστηκε σοβαρά στο κεφάλι και μεταφέρθηκε στο Τζάνειο νοσοκομείο, ενώ ο άνδρας, ο οποίος φέρει διαμπερές τραύμα στον ώμο, συνελήφθη και του παρασχέθηκε ιατρική φροντίδα.
