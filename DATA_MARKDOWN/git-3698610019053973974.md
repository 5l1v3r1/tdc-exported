
# Перший матч з системою VAR в УПЛ пройде в лютому наступного року

Published at: **2019-11-04T10:03:00+00:00**

Author: ****

Original: [DT.ua](https://dt.ua/SPORT/pershiy-match-z-sistemoyu-var-v-upl-proyde-v-lyutomu-nastupnogo-roku-328372_.html)

Керівник комітету арбітрів УАФ Лучано Лучі розповів про хід тестування системи VAR в Україні.
"Зараз УАФ фінансує VAR для УПЛ. Наближаємося до кінцевої точки. Почали працювати з живими матчами U-19. Я дуже задоволений першими двома матчами. Балакін призначив пенальті за допомогою VAR в одному з матчів. Це великий результат, особливо на психологічному рівні.
Нам потрібно провести ще 6 матчів в U-19 та U-21 в режимі онлайн. На стадіоні Баннікова проведемо імітований матч з різними ситуаціями. Потім приїдуть представники ФІФА, щоб провести сертифікацію стадіону Лобановського. Також проведуть оцінку всієї нашої роботи. Після цього УАФ може відправити у ФІФА офіційний запит на дозвіл застосовувати VAR в чемпіонаті, Кубку і Суперкубку. Коли вперше використовуємо в УПЛ? У 19-му турі, 22 лютого 2020-го. Буде два матчі", – сказав Лучі в ефірі програми "Великий футбол".
Нагадаємо, що в українській Прем'єр-лізі система VAR в першій половині сезону працює в режимі оффлайн.
Повідомлялося, що другої половини сезону чемпіонату України система VAR буде працювати в режимі онлайн. Це відбудеться після отримання необхідних дозволів від ФІФА і ІФАБ.
Раніше в українському футболі вперше була використана система VAR.
