
# تنبیه بدنی دانش آموز خط قرمز آموزش و پرورش است

Published at: **2019-11-02T08:58:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619356/%D8%AA%D9%86%D8%A8%DB%8C%D9%87-%D8%A8%D8%AF%D9%86%DB%8C-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AE%D8%B7-%D9%82%D8%B1%D9%85%D8%B2-%D8%A2%D9%85%D9%88%D8%B2%D8%B4-%D9%88-%D9%BE%D8%B1%D9%88%D8%B1%D8%B4-%D8%A7%D8%B3%D8%AA)


        مدیرکل آموزش و پرورش استان کهگیلویه و بویراحمد گفت: تنبیه بدنی دانش آموز خط قرمز آموزش و پرورش است.
      

        آفتاب‌‌نیوز :
      
"هادی زارع‌پور"، افزود: تنبیه بدنی خط قرمز آموزش و پرورش است وهیچ معلمی حق تنبیه دانش آموزان را ندارد.
به گزارش روابط عمومی آموزش و پرورش استان کهگیلویه و بویراحمد،  وی اظهارکرد: به موجب ماده۷۷آئین نامه اجرایی مدارس، تنبیه بدنی از سوی کادر اداری و آموزشی تخلف اداری محسوب می شود و برخورد قاطع و قانونی با خاطیان صورت خواهد گرفت.
مدیرکل آموزش و پرورش استان کهگیلویه و بویراحمد خاطرنشان کرد: این حرکت به هیچ عنوان پسندیده نیست واز کنار آن بی تفاوت نخواهیم گذشت.
زارع پور تصریح کرد: معلمان باید به عنوان الگوی تربیتی در هر شرایطی بتوانند رفتار خود را کنترل کرده واز تنبیه بدنی خودداری کنند.
وی بیان کرد: این کار از نظر آموزش و پرورش ناپسند است و تحت هیچ شرایطی نباید تنبیه بدنی صورت بگیرد و هیچ کس هم این مجوز را نمی دهد که عوامل آموزشی تنبیه را انجام دهند.
