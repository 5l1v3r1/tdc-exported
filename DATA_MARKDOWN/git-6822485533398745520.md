
# آرایشگر رونالدو به قتل رسید

Published at: **2019-11-03T23:46:00+00:00**

Author: ****

Original: [جامعه خبری تحلیلی الف](https://www.alef.ir/news/3980812220.html)

ریکاردو مارکس فریرا، آرایشگری که به خاطر اصلاح موهای ستاره های فوتبال نظیر کریستیانو رونالدو به شهرت رسیده بود، به قتل رسید.
به گزارش باشگاه خبرنگاران جوان، رسانه های پرتغال گزارش دادند که جسد فریرا در هتلی در زوریخ پیدا شده است. یکی از کارکنان هتل جسد او را در روز جمعه در زمان ورود به اتاق برای نظافت، پیدا کرد و خیلی سریع به ماموران امنیتی اطلاع داد.جسد ریکاردو در حالی کشف شد که او روی تختخوابی مملو از خون افتاده بود و به شکل وحشیانه ای مورد حمله چاقو قرار گرفته بود. نظافتچی هتل می گوید که جسد این آرایشگر را در اتاقی مملو از خون پیدا کرده که بوی شدید الکل در آن استشمام می شده است. در حال حاضر مقصران این جنایت پیدا نشده اند اما پلیس در تلاش است تا عوامل جرم را پیدا کند.
