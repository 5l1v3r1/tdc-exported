
# MTV EMA-gála: ez a nők éve volt

Published at: **2019-11-04T14:39:54+00:00**

Author: **Horváth Ferenc**

Original: [euronews](https://hu.euronews.com/2019/11/04/mtv-ema-gala-ez-a-nok-eve-volt)

A 2019-es MTV Europe Music Awards-ot a show házigazdája, Becky G bevonulása nyitotta. A díjátadó 23 éves történetében Spanyolország negyedszer, Sevilla először adott otthont a gálának.
Ahogy Becky G is kiemelte; ebben az évben egyértelműen a női előadók vitték a prímet.
Két-két kategóriában győzött Taylor Swift és Billie Eilish - bár ők nem voltak jelen.
Andalúzia kedvence, Rosalia színpadi flamenco-produkciója kevesen hiányolták őket...
Aztán díjat is átvehetett; a Legjobb Közreműködő kategóriában, J Balvinnal közös slágeréért, a Con Alturáért.
Ezt Cristiano Ronaldo dögös modell barátnője, Georgina Rodríguez jelentette be. A portugál futballista ezúttal díj helyett, Georginát vihette haza a gála végén.
A sevillai Rosalia elismerése pedig a legnagyobb ovációt váltotta ki ezen az estén.
Két kategóriában is - a Legjobb Imidzs és a Legjobb Pop-előadó - nyert a 25 éves amerikai énekesnő, Halsey, aki spanyolul is megköszönte a díjakat.
Majd Graveyard című slágerével is színpadra lépett.
Az ikonikus punk-rock banda, a Green Day kapta a Legjobb Rock-előadó idei díját. Az amerikai együttes ezután a Father of All albumukról eljátszotta a Basket Case című "nótát" a rajongók kéjes gyönyörére.
