
# Талантливо момиче на Локо-Пълдин с награда за Най-добър футболист

Published at: **2019-11-06T10:45:00+00:00**

Author: ****

Original: [Plovdiv24.bg](https://www.plovdiv24.bg/sport/911608.html)

Младата талантлива футболистка на Локомотив-Пълдин Йорданка Парнарова получи награда за най-добър млад футболист за 2019 година от Асоциацията на българските футболисти. Това стана на тържествена церемония в София, където бяха наградени всички най-добри играчи в турнирите, организирани по националната програма "Децата и футболът".
Йорданка Парнарова стана най-добър играч на турнира за девойки до 12 години в Пловдив, който бе спечелен от Локомотив-Пълдин. Момичето присъства на церемонията заедно с треньора на клуба Ангел Славов.
Припомняме, че отборът на Локомотив-Пълдин редовно печели турнирите под егидата на БФС при подрастващите девойки.
