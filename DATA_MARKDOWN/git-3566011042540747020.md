
# اعزام ۲۰۰ دانش آموز همدانی به مناطق عملیاتی غرب کشور

Published at: **2019-11-02T20:02:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544235.html/%D8%A7%D8%B9%D8%B2%D8%A7%D9%85-----%D8%AF%D8%A7%D9%86%D8%B4-%D8%A2%D9%85%D9%88%D8%B2-%D9%87%D9%85%D8%AF%D8%A7%D9%86%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B9%D9%85%D9%84%DB%8C%D8%A7%D8%AA%DB%8C-%D8%BA%D8%B1%D8%A8-%DA%A9%D8%B4%D9%88%D8%B1)

مسئول اردویی سپاه ناحیه همدان از اعزام ۲۰۰ دانش آموز در مقطع دبیرستان به مناطق عملیاتی غرب کشور خبر داد.
به گزارش شبکه اطلاع رسانی راه دانا به نقل از عصر همدان؛ عباس صفایی، مسئول اردویی سپاه ناحیه همدان عصر امروز در مراسم بدرقه کاروان‌های راهیان نور شهرستان همدان از اعزام نخستین کاروان راهیان نور شهرستان همدان به مناطق عملیاتی غرب کشور خبر داد و اظهار داشت‌: کاروان راهیان نور شهرستان همدان با شرکت ۲۰۰نفر از برادران وخواهران در قالب چهار دستگاه اتوبوس راهی مناطق عملیاتی غرب کشور شد.
وی با بیان اینکه این کاروان‌های راهیان نور به مدت دو روز از مناطق عملیاتی غرب کشور بازدید می‌کنند، افزود: این کاروان در قالب راهیان نور به مدت ۲ روز از یادمان‌های بازی دراز و مرصاد و پادگان ابوذر و ارتفاعات قراویز بازدید می‌کنند.
صفایی با تاکید بر اینکه در شهرستان همدان جوانان و نوجوانان استقبال خوبی از برنامه‌های راهیان نور می‌کنند، تصریح کرد: باتوجه به اینکه در شهرستان همدان جوانان و نوجوانان استقبال خوبی از برنامه‌های راهیان نور می‌کنند ما نیز تلاش خود را می‌کنیم تا اعزام کاروان‌های راهیان نور و برگزاری سایر برنامه‌های فرهنگی در راستای ترویج فرهنگ ایثار و شهادت در این منطقه تداوم یابد.
مسئول اردویی سپاه ناحیه همدان گفت: دو حوزه دانش آموزی شهید گروسیان و حوزه هاجریان دانش آموزان را راهی می کنند و دانش آموزان پایه دهم از مدارس علمی و آمنه و نور دانش عازم می شوند .
انتهای پیام/
