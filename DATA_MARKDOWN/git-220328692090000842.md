
# Ето кой поема Барселона

Published at: **2019-11-07T16:21:00+00:00**

Author: **Пламен Вълков**

Original: [Стандарт Новини](https://standartnews.com/sport/razkrikha-koy-poema-barselona-ot-dekemvri-406125.html)

Треньорът на Ривър Плейт Марсело Галярдо ще поеме Барселона през декември. Това твърди аржентинският коментатор и световен шампион от 1986-а година Клаудио Борги.
Слухове за подобна рокада има от известно време, като сега те със сигурност ще се засилят, след като каталунците регистрираха серия лоши резултати и напрежението върху Ернесто Валверде отново се увеличи.
„Това е сигурна информация. Знам, че Галярдо ще поеме Барселона през декември. Все пак Марсело е един от най-добрите треньори в света. Президентът Д’Онофрио твърди, че Галярдо би напуснал само ако той си тръгне, но моят източник е сигурен” заяви Борги.
От Ривър наистина отричат слуховете, че Галярдо ще пристигне в Испания, но е факт, че за 5 години начело на клуба той постигна серия успехи, печелейки общо 10 трофея, сред които са два триумфа за „Копа Либертадорес” и може би обмисля друго предизвикателство.
Другата сериозна спекулация относно бъдещия треньор на Барса е Роналд Куман, за който обаче се говори, че ще се върне в Каталуния след Евро 2020-а през следващото лято.
