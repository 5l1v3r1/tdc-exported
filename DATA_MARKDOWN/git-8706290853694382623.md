
# Στην Ελλάδα ο Πιτίνο για την Εθνική

Published at: **2019-11-07T16:25:00+00:00**

Author: ****

Original: [enikos.gr](http://www.enikos.gr/sports/682884/stin-ellada-o-pitino-gia-tin-ethniki)

«Πάτησε» Ελλάδα, όπως αναμενόταν, ο Ρικ Πιτίνο!
Ο πρώην προπονητής του Παναθηναϊκού ΟΠΑΠ «προσγειώθηκε» στην Αθήνα, ερχόμενος από τη Νέα Υόρκη και επέστρεψε στον τόπο που αγαπήθηκε μετά το περσινό του πέρασμα.
Ο 67χρονος Αμερικανός τεχνικός θα έχει αύριο τις τελικές συζητήσεις με τον Γιώργο Βασιλακόπουλο, προκειμένου οι δυο πλευρές να φτάσουν στην τελική συμφωνία και ο Πιτίνο να αναλάβει την Εθνική Ελλάδος.
Παράλληλα, ο ίδιος έχει ενημερώσει μέσω twitter πως θα δώσει το παρών στο ΟΑΚΑ το βράδυ της Παρασκευής (8/11, 21:30) για να παρακολουθήσει διά ζώσης την παλιά του ομάδα κόντρα στη Βαλένθια.
Πηγή: filathlos.gr
