
# Engelse media kan lof niet op over Nakamba (ex-Club Brugge): 'Hij was overal!'

Published at: **2019-11-03T10:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902188/nakamba-ex-club-brugge-maakt-geweldige-indruk-bij-aston-villa-hij-was-overal-.html)


        Aston Villa leek zaterdag op weg naar een regelrechte stunt tegen Liverpool. The Villains stonden lange tijd op voorsprong tegen The Reds, maar verloren uiteindelijk toch nog met 1-2. Bij Aston Villa waren er enkele uitblinkers, maar Marvelous Nakamba stak erboven uit.
      
Nakamba moest aan het begin van dit seizoen nog een fysieke achterstand wegwerken, maar lijkt nu incontournable geworden te zijn op het middenveld van Aston Villa. De ex-speler van Club Brugge blinkt wekelijks uit. Ook tegen Liverpool deed hij het bijzonder goed.
Zo gaf het lokale Birmingham Mail de middenvelder een 9 op 10 voor zijn prestatie tegen Liverpool. 'Hij was echt overal voor Aston Villa, overal! Liverpool raakte maar niet voorbij Nakamba, zo erg domineerde hij in het driemansmiddenveld. Nakamba verdiende het niet om voor het verliezende team uit te komen', klinkt het.
Ook Dan Bardell van The Villa View was bijzonder lovend. 'Ik vergeet hem altijd omdat hij altijd zo goed speelt. Nakamba was geweldig. Hij breekt het spel echt zo goed af', schrijft hij op Twitter.
