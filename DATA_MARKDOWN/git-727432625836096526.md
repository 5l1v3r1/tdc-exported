
# - De ligger for tett

Published at: **2019-11-04T09:13:08+00:00**

Author: **NTB NTB**

Original: [Dinside](https://www.dinside.no/okonomi/de-ligger-for-tett/71779708)

– Vi er bekymret for den store butikktettheten i de store byene, sier Forbrukerrådet-direktør Inger Lise Blyverket til Dagens Næringsliv.
Blyverket viser til at Oslo har tre ganger så mange dagligvarebutikker som Stockholm. Hun mener det er grenser for hvor mange butikker innen gangavstand folk trenger.
I Danmark blir de konkurransemessige gevinstene vektlagt før det blir etablert nye handelsområder. Forbrukerrådet ønsker seg lignende verktøy for regulering. For noen aktører i Norge har hegemoni i bestemte områder, mener Blyverket.
– En ny regulering kan gjøre det mulig å begrense dominansen og si at her blir det ikke akseptert en ny butikk fra Norgesgruppen, sier hun.
Mandag møtes aktørene i dagligvarebransjen, myndigheter og interesseorganisasjoner til innspillsmøte hos næringsminister Torbjørn Røe Isaksen (H).
Forbrukerrådet vil da komme med forslag om at planmyndighetene også skal se på konkurransemessige hensyn når det lages planer for nye handelsområder.
