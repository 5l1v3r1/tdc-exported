
# Πολιτική κόντρα για προσφυγικό και Novartis στο One Channel

Published at: **2019-11-02T16:39:41+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/politics/politiki-kontra-gia-prosfygiko-kai-novartis-sto-one-channel/)

Τα ξίφη τους διασταύρωσαν στην εκπομπή One Line Weekend το στέλεχος της ΝΔ, Σάκης Ιωαννίδης και το μέλος Πολιτικής Γραμματείας ΣΥΡΙΖΑ, Νίκος Σκορπίνης για το ζήτημα του μεταναστατευτικού – προσφυγικού και την υπόθεση Novartis.
Αφού κατηγόρησε την προηγούμενη κυβέρνηση, ο κ. Ιωαννίδης υποστήριξε πως θεσμοθετούνται σημαντικά μέτρα για την αντιμετώπιση του μεταναστευτικού – προσφυγικού με βασική αρχή την περίθαλψη κατά τις ευρωπαϊκές αρχές των προσφύγων, αλλά και με αποτρεπτικά μέτρα για να μην εισέρχονται περισσότεροι άνθρωποι στη χώρα.

        Διαβάστε ακόμη : Λακκοτρύπης στο in.gr - Το ενεργειακό πρόγραμμα της Κυπριακής Δημοκρατίας συνεχίζεται κανονικά
      
Από την πλευρά του ο κ. Σκορπίνης άφησε αιχμές κατά της Κυβέρνησης ΝΔ, για απουσία ουσιαστικής πρότασης και προσπάθεια μεταφοράς των ευθυνών στο ΣΥΡΙΖΑ και τόνισε πως «πρόσφυγας και μετανάστης δεν παύει να είναι ένας άνθρωπος».
Οι δύο άντρες διαφώνησαν για τις χώρες προέλευσης των προσφύγων σχετικά με το αν αποτελούν εμπόλεμες ζώνες, κατά συνέπεια αν μπορούν οι άνθρωποι που προέρχονται από αυτές να έχουν την ιδιότητα του πρόσφυγα και την αντίστοιχη μεταχείριση.
Εκτός από το μεταναστευτικό – προσφυγικό, ένταση πυροδότησε και η υπόθεση Novartis και η απόφαση της πλειοψηφίας να εξαιρέσει από την επιτροπή του Τζανακόπουλο και Πολάκη.
