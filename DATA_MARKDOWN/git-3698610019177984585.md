
# США знизять кількість прийнятих мігрантів удвічі

Published at: **2019-11-02T20:34:00+00:00**

Author: ****

Original: [DT.ua](https://dt.ua/WORLD/ssha-znizyat-kilkist-priynyatih-migrantiv-udvichi-328294_.html)

Президент Дональд Трамп знизив квоту прийнятих у США біженців до 18 тисяч осіб, у 2020 фінансовому році (почався 1 жовтня 2019 року). Це випливає з розпорядження американського лідера.
"Прийом до 18 тисяч біженців в Сполучені Штати протягом 2020 фінансового року виправданий гуманітарними міркуваннями або іншим чином відповідає національним інтересам", – сказано в документі.
В документі вказали, які категорії біженців отримають певну кількість місць. У США готові захистити 5000 осіб, яких переслідують за релігійними мотивами, 4 тисяч громадян Іраку, які допомагали США і мають зв'язки з власниками американського громадянства.
З Сальвадору, Гватемали і Гондурасу зможуть отримати статус біженця 1,5 тисячі осіб. Інші 7500 місць отримають біженці інших категорій.
В 2019 році США прийняли близько 30 тисяч мігрантів.
За даними UNHCR, зараз міграційна криза розгортається в Бангладеші та Лівані. Кожен третій біженець є вихідцем із Сирії. Так, більшість сирійців, які покинули свою країну, живуть у Туреччині (3,6 млн), Лівані (968,1 тисячі) і Йорданії (667, 2 тисячі), Німеччини (514 тисяч).
Також на 1% кількість біженців збільшилася в Афганістані. До середини 2018 року в країні їх налічувалося 2,7 мільйона. З них 1,4 мільйона знайшли притулок у Пакистані, 951,1 тисячі – в Ірані і 116,7 тисячі – в Німеччині.
У той же час Південний Судан покинули 2,5 мільйона осіб, 1,1 мільйона з яких тепер живуть в Уганді, 768,1 тисячі – в Судані та 445 тисяч в Ефіопії.
