
# دلار بالاتر از مرز روانی ایستاد/ یورو ۱۲.۶۰۰ تومان

Published at: **2019-11-05T11:08:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619990/%D8%AF%D9%84%D8%A7%D8%B1-%D8%A8%D8%A7%D9%84%D8%A7%D8%AA%D8%B1-%D8%A7%D8%B2-%D9%85%D8%B1%D8%B2-%D8%B1%D9%88%D8%A7%D9%86%DB%8C-%D8%A7%DB%8C%D8%B3%D8%AA%D8%A7%D8%AF-%DB%8C%D9%88%D8%B1%D9%88-%DB%B1%DB%B2%DB%B6%DB%B0%DB%B0-%D8%AA%D9%88%D9%85%D8%A7%D9%86)


        قیمت هر دلار در صرافی های بانکی امروز به ۱۱ هزار و ۳۰۰ تومان رسید که نسبت به روز گذشته تغییر چندانی را نشان نمی‌دهد.
      

        آفتاب‌‌نیوز :
      
هر دلار امروز در حالی ۱۱ هزار و ۳۰۰ تومان قیمت خورد که عصر دیروز بار دیگر با کاهش ۵۰ تومانی قیمت تا مرز ۱۱ هزار و ۲۵۰ تومان عقب‌نشینی کرده بود.
فعالان بازار می‌گویند تلاش فراوانی از سوی دلالان به کار گرفته شده است تا قیمت دلار افزایشی اندک را تجربه کند و از سد مقاومتی ۱۱ هزار و ۵۰۰ تومان نیز بگذرد . ۱۱ هزار و ۲۰۰ تومان مرز مهمی برای قیمت دلار در نیمه آبان ماه بود چرا که ماندگاری دلار در این محدوده برای کمتر از یک ماه، میل بازار به ریزش را بیشتر کرده بود.
صرافان بانکی هر دلار را از مردم به قیمت ۱۱ هزار و ۲۰۰ تومان می‌خرند. قیمت یورو نیز ۱۲ هزار و ۶۰۰ تومان اعلام شد. صرافان نرخ خرید یورو را نیز ۱۲ هزار و ۵۰۰ تومان اعلام می‌کنند.
هر چند دلالان مانور فراوانی برای افزایش قیمت دلار را در دستور کار قرار دادند اما بازارساز با رفت و برگشت ۵۰ تومانی قیمت مانع از افزایش ماندگار قیمت‌ها شده‌اند.قیمت ارز در سال جاری روندی کاهشی را تجربه کرده است و رییس کل بانک مرکزی نیز این اتفاق را نشانه ای مبنی بر شکست سیاست فشار حداکثری بر ایران دانسته است.
