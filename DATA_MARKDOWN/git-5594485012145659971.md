
# Уволниха треньор след расисткия скандал с Балотели

Published at: **2019-11-04T08:09:00+00:00**

Author: ****

Original: [Blitz.bg/sport](https://blitz.bg/sport/svetoven-futbol/uvolnikha-trenor-sled-rasistkiya-skandal-s-baloteli_442420.html)

Италианският Бреша уволни треньора Еудженио Корини часове след расисткия скандал с нападателя на тима Марио Балотели, който случи по време на мача от 11 кръг на Серия „А“ срещу Верона (1:2).
Тъмнокожият италиански национал стана жертва на обиди от страна на феновете на домакините. Балотели не се сдържа и напусна терена, но беше разубеден от своите съотборници, върна се в игра и дори вкара гол. Попадението му не спаси Бреша от загубата.

        
          Winbet - победата е емоция! (18+)
        
      
След края на мача треньорът му Еудженио Корини обяви, че не е чул расистките скандирания. Малко по-късно 49-годишния специалист беше уволнен, а съобщението за това се появи на официалния сайт на „лъвиците“.
Причина за уволнението на Корини е и слабото представяне на Бреша. Тимът е в серия от три поредни загуби и няма победа в Серия „А“ в последните си шест мача. Отборът е на 18-о място в класирането със седем точки, на една зад Дженоа, който е над зоната на изпадащите.
