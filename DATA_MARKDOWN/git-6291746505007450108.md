
# L’incontro fra Giuseppe Conte e ArcelorMittal è stato rinviato a mercoledì

Published at: **2019-11-05T09:13:15+00:00**

Author: ****

Original: [Il Post](https://www.ilpost.it/2019/11/05/incontro-conte-arcelormittal/)

L’incontro fra il presidente del consiglio Giuseppe Conte e ArcelorMittal, la multinazionale indiana che controlla l’acciaieria ILVA e che ieri aveva annunciato di volere rescindere il contratto di proprietà, è stato rimandato a mercoledì 6 novembre. Lo hanno scritto diversi giornali citando fonti governative. L’incontro era stato programmato per martedì dallo stesso Conte, che lo aveva annunciato in un tweet lunedì sera. Non è chiaro perché sia stato rimandato.
