
# మెట్రో స్టేషన్‌లో మహిళ నిర్వాకం; లోకం మరిచిపోయి...

Published at: **2019-11-01T20:04:11+00:00**

Author: ****

Original: [Andhrajyothy](https://www.andhrajyothy.com/artical?SID=943751)

Ph: 88865 47666ప్రవేశం ఉచితం ADVT
మ్యాడ్రిడ్: స్మార్ట్ ఫోన్ వినియోగం విపరీతంగా పెరిగిపోయింది. ముఖ్యంగా యువత మొబైల్ చూడటంలో మునిగిపోయి లోకాన్ని మరిచిపోతున్నారు. ఒక్కోసారి ప్రాణాల మీదకు తెచ్చుకుంటున్నారు. స్పెయిన్‌లోని మ్యాడ్రిడ్‌లో ఓ మెట్రో స్టేషన్‌లో ఇటీవల సరిగ్గా అటువంటి ఘటనే జరిగింది. మెట్రో ఫ్లాట్‌ఫాం వద్దకు వచ్చిన ఓ యువతి.. మొబైల్ ఫోన్ చూడటంలో మునిగిపోయి లోకాన్ని మరిచిపోయింది. ఫ్లాట్‌ఫాం ఎక్కడ ఉంది? రైలు వస్తోందా లేదా? వంటి విషయాలను ఏమాత్రం పట్టించుకోకుండా.. ఫోన్‌లో తలదూర్చి అలా నడుచుకుంటూ పట్టాల వైపు వెళ్లిపోయింది. దీంతో ఒక్కసారిగా పట్టాల మీద పడిపోయింది. అది చూసిన చుట్టుపక్కలవారు ఒక్కసారిగా షాకయ్యారు. ఈలోపు ప్లాట్‌ఫాం వద్దకు రైలు వచ్చేయడంతో ఆమెకు సాయం చేసేందుకు ప్రయత్నించారు. ఈ ఘటనకు సంబంధించిన వీడియో ఒకటి సోషల్ మీడియాలో వైరల్ అవుతోంది. అయితే పట్టాల మీద పడ్డ మహిళకు ఏమైందీ అనే విషయం మాత్రం వీడియోలో కనిపించలేదు. కాగా..ఈ ఘటనపై మ్యాడ్రిడ్ మెట్రో సంస్థ స్పందించింది. సదరు మహిళ క్షేమంగానే ఉందని ట్వీట్ చేసింది.
