
# Григор Димитров: Седмицата е фантастична, искам да изиграя още два мача тук

Published at: **2019-11-01T19:58:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/grigor-dimitrov-sedmicata-e-fantastichna-iskam-da-izigraq-oshte-dva-macha-tuk-1390936.html)

Първата ракета на България Григор Димитров сподели, че изживява фантастична седмица в Париж, където достигна до полуфинал,след като победи Кристиан Гарин. 28-годишният ни тенисист ще се изправи срещу Новак Джокович в място за финала.
Димитров призна, че е усетил леко колебание във втория сет,но и разкри какво му е помогнало да го спечели: "Може би във втория сет леко прибързвах, той видя това и се опитваше да търси различни ъгли, различна игра. Но аз също го забелязах и това ми помогна. Бях близо до това да загубя втория сет, но продължих да бъда солиден и краят на мача беше прекрасен за мен“, сподели Димитров.
"Фантастична седмица за мен наистина… засега. Пропуснах “Хелоуин”, но сега се намирам на по-добро място - на централния корт тук. Всичко е фантастично до момента. Семейството ми е тук, екипът ми. Чувствам се комфортно и се надявам да изиграя още два мача тук”, каза още Димитров.

        
          А със спечелването на коя точка отново впечатли по време на двубоя днес - вижте в този материал.
        
      
