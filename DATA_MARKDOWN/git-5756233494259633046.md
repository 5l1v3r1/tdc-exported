
# «کواچ» از هدایت بایرن‌مونیخ برکنار شد

Published at: **2019-11-03T23:53:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619747/%DA%A9%D9%88%D8%A7%DA%86-%D8%A7%D8%B2-%D9%87%D8%AF%D8%A7%DB%8C%D8%AA-%D8%A8%D8%A7%DB%8C%D8%B1%D9%86%E2%80%8C%D9%85%D9%88%D9%86%DB%8C%D8%AE-%D8%A8%D8%B1%DA%A9%D9%86%D8%A7%D8%B1-%D8%B4%D8%AF)


        «نیکو کواچ» از هدایت تیم فوتبال بایرن‌مونیخ برکنار شد. بایرن روز گذشته برابر فرانکفورت با نتیجه دور از ذهن پنج بر یک شکست خورد.
      

        آفتاب‌‌نیوز :
      
بایرن‌مونیخ از ابتدای فصل جاری با نتایج پرنواسانی مواجه بود و نتوانست روند مثبت سال‌های گذشته خود را ادامه دهد.
پرافتخارترین تیم فوتبال آلمان، روز گذشته در دیدار خارج از خانه مقابل فرانکفورت با نتیجه عجیب پنج بر یک شکست خورد و به رتبه چهارم جدول بوندسلیگا سقوط کرد. همین باخت، زمنیه اخراج سرمربی اهل کرواسی را فراهم کرد.
علاوه بر روند پرنواسان در نتیجه‌گیری، کواچ با تعدادی از بازیکنان مطرح بایرن از جمله «توماس مولر»، «تیاگو»، و «مانوئل نویر» ارتباط چندان خوبی نداشت.
در نهایت یکشنبه شب سران باشگاه بایرن که در اتحاذ تصمیمات سریع، شهرت دارند؛ خبر برکناری کواچ را اعلام کردند.
این درحالی است که قرار بود به کواچ تا ۲ هفته آینده برای سروسامان دادن به شرایط مونیخی‌ها فرصت داده شود.
اکنون، «هانس فیلیک» به صورت موقت هدایت بایرن مونیخ را برعهده خواهد داشت.
بر اساس این گزارش، رسانه‌های معتبر اروپایی از «ماکس آلگری» ایتالیایی و سرمربی سابق یوونتوس به عنوان گزینه اصلی مدیران باشگاه بایرن‌مونیخ برای هدایت این تیم خبر می‌دهند.
