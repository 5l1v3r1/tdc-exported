
# ДБР повідомило про підозру п’яти топ-чиновникам Міноборони

Published at: **2019-11-05T14:39:00+00:00**

Author: ****

Original: [НВ](https://nv.ua/ukr/ukraine/events/sprava-bronezhiletiv-korsar-dbr-povidomilo-pro-pidozru-p-yati-top-chinovnikam-minoboroni-novini-ukrajini-50051740.html)

Про це на брифінгу повідомив директор ДБР Роман Труба,.
Повідомлено про підозру начальнику головного управління Міноборони, заступникам управління і начальникам відділів.
Встановлено, що Міноборони закупило 20 тис. бронежилетів, вартістю 176 млн гривень, однак 7 тис бронежилетів виявилися бракованими. Збитки склали 61 млн гривень.
Труба повідомив, що в дощових умовах ці бронежилети прострілюються.
«Вони не відповідали технічним характеристикам», — цитують Трубу Українськi Новини.
Зараз проводяться експертизи для встановлення остаточної суми збитку.
Читайте також:&nbspДБР оприлюднило розмови чиновників Міноборони щодо неякісних бронежилетів — відео
У червні 2019 року ДБР провело 40 обшуків у службових осіб Міноборони в рамках справи про закупівлю у ТОВ Наукове виробниче підприємство ТЕМП-3000 20 тисяч бронежилетів поганої якості і наметів, які були непридатні для проживання.
