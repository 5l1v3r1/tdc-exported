
# ​Hamaney ABD ile diyaloğu reddettiğini yineledi

Published at: **2019-11-03T15:00:00+00:00**

Author: ****

Original: [ŞARKUL AVSAT](https://aawsat.com/turkish/home/article/1974411/%E2%80%8Bhamaney-abd-ile-diyalo%C4%9Fu-reddetti%C4%9Fini-yineledi)

İran'ın dini lideri Ali Hamaney, ABD'nin Tahran Büyükelçiliği'nin 4 Kasım 1979'da kuşatılmasının 40. yıl dönümünden bir gün önce, ABD ile görüşmeyi çözüm yolu olarak gösterenlerin hatalı olduğunu söyledi.Reuters’ın haberine göre Tahran'da lise ve üniversite öğrencileriyle bir araya gelen Hamaney, “ABD'nin siyasi açıdan müdahale girişimlerini engellemenin bir yolu da, onlarla müzakere etmeyi reddetmektir.  ABD ile müzakereleri sorunların çözüm yolu olarak gösterenler yüzde yüz yanlış yapmaktadır. ABD ile müzakerelerden hiçbir sonuç çıkmayacaktır” diye konuştu.ABD’nin İran’a ezelden beri düşmanlık beslediğini vurgulayan Hamaney, “ABD yıllardır değişmedi. Aynı düşmanca davranışı sürdürerek, uluslararası diktatörlüğünü bize de kabul ettirmek istiyor” dedi.Hamaney, ABD geçtiğimiz yıl çekildiği nükleer anlaşmaya dönüp, bütün yaptırımları kaldırmadıkça İranlı yetkililerin Washington ile herhangi bir görüşme yapmasını yasaklamıştı.Tahran ve Washington arasında müzakere başlatmaya çalışan Fransa Cumhurbaşkanı Emmanuel Macron’u eleştiren Hamaney, “Bir toplantının İran ve ABD arasındaki sorunları çözeceğini söyleyen Fransa Cumhurbaşkanı ya saf ya da ABD işbirlikçisi” yorumunda bulundu.Macron, İran Cumhurbaşkanı Hasan Ruhani ile ABD'li mevkidaşı Donald Trump arasında geçtiğimiz Eylül ayında Birleşmiş Milletler (BM) Genel Kurulu esnasında bir toplantı düzenlemeye çalışmış ancak bunu başaramamıştı.ABD tarafından desteklenen Şah’ın yıkılmasının ardından 4 Kasım 1979’da çok sayıda öğrenci, Tahran'daki ABD Büyükelçiliği’ne baskın düzenleyerek, 52 ABD’liyi 444 gün boyunca rehin tutmuştu.Bu olayın ardından ABD-İran ilişkileri büyük zarar görmüş, ABD, ablukadan birkaç ay sonra İran ile diplomatik ilişkilerini koparmıştı.
