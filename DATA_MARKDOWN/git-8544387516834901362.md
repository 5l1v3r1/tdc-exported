
# Είσαι φοιτητής; Ιδού 5 πανέμορφοι χειμερινοί προορισμοί που αξίζει να επισκεφτείς!

Published at: **2019-11-06T14:54:28+00:00**

Author: **Marianthi Dovri**

Original: [neolaia.gr](https://neolaia.gr/2019/11/06/5-xeimerinoi-proorismoi-gia-foitites/)

Κάθε φοιτητής που σέβεται τον εαυτό του, οφείλει να κάνει ένα ταξίδι, όποτε μπορεί, έχει χρόνο και διάθεση φυσικά.
Ωστόσο, όταν είσαι φοιτητής, ο χρόνος είναι πολύς, αλλά το budget λίγο. Για αυτό τον λόγο, σου προτείνουμε 6 χειμερινούς προορισμούς, ώστε να μη σου πάει… ο κούκος αηδόνι.
Η δεύτερη μεγαλύτερη πόλη της Πολωνίας είναι η πολιτιστική πρωτεύουσα της Πολωνίας, ενώ αποτελεί έναν ιδανικό προορισμό για φοιτητές, καθώς είναι οικονομική, πανέμορφη και όντας φοιτητούπολη έχει πλούσια νυχτερινή ζωή. Η καλύτερη εποχή για να επισκεφτείς την Κρακοβία είναι το φθινόπωρο ή ο χειμώνας, καθώς το τοπίο γίνεται ακόμη πιο παραμυθένιο. Όταν την επισκεφτείς, δεν πρέπει να παραλείψεις να επισκεφτείς το Κάστρο της Βαβέλ, να περιπλανηθείς στα γραφικά σοκάκια της και να καταλήξεις σε μία από τις μεγαλύτερες μεσαιωνικές πλατείεςτης Ευρώπης– τη Rynek Glowny. Εκεί μπορείς να κάνεις τα πάντα- να φας πρωινό, να πιεις καφέ ή ποτό το βράδυ, να κάνεις τα ψώνια σου ή απλώς να περπατήσεις θαυμάζοντας την παραμυθένια ομορφιά της πλατείας, η οποία κορυφώνεται τα Χριστούγεννα, όταν και στήνεται η χριστουγεννιάτικη αγορά. Αν θέλεις να νιώσεις ακόμη περισσότερο ότι ζεις σε παραμύθι μπορείς να κάνεις βόλτα με μία αλογάμαξα ή να περιπλανηθείς στο καταπράσινο πάρκο Planty.
Πριν φύγεις από την Κρακοβία μην παραλείψεις να δοκιμάσεις πολλά και διαφορετικά pierogi για να καταλήξεις στην αγαπημένη σου γεύση. Αν αντέχεις το ποτό, μπορείς να κάνεις το ίδιο και με τη βότκα καθώς οι Πολωνοί είναι ιδιαίτερα υπερήφανοι πιστεύοντας ότι «έχουν ανακαλύψει» τη βότκα και έχουν πολλές διαφορετικές μάρκες βότκας με πολλές διαφορετικές γεύσεις.
Η πρωτεύουσα της Ουγγαρίας θεωρείται -δικαίως- μία από τις ομορφότερες πόλεις της Ευρώπης, ενώ ιδιαίτερα τα τελευταία χρόνια πολλοί φοιτητές την επιλέγουν ως ταξιδιωτικό τους προορισμό. Πρόκειται για μία γραφική και ταυτόχρονα επιβλητική πόλη, χτισμένη στις όχθες του Δούναβη, ο οποίος τη χωρίζει στη μέση. Το σημαντικότερο ίσως μνημείο που πρέπει κάποιος να δει στη Βουδαπέστη και σίγουρα να φωτογραφηθεί σε αυτό είναι το κάστρο της Βούδας, που είναι και μνημείο παγκόσμιας πολιτιστικής κληρονομιάς της UNESCO. Ακόμη, ένα πανέμορφο μέρος είναι το περίφημο νησί της Μαργαρίτας που βρίσκεται στη μέση του Δούναβη, πήρε το σημερινό του όνομα από την Αγία Μαργαρίτα και αποτελεί ένα καταπράσινο μέρος αναψυχής γεμάτο με λουλούδια και συντριβάνια.
Επιπλέον, δεν πρέπει να παραλείψετε την επίσκεψη σας στο Great Market Hall, που είναι μία υπαίθρια αγορά τροφίμων και λοιπών ειδών σε αρκετά καλές τιμές, ενώ εκεί μπορείτε να δοκιμάσετε την πεντανόστιμη σούπα για την οποία είναι διάσημη η Ουγγαρία- την goulash. Το βράδυ μπορείτε να διασκεδάσετε σε κάποιο από τα αμέτρητα παραδουνάβια club ή bar, όπου σίγουρα θα συναντήσετε πολλούς φοιτητές!
Η πρωτεύουσα της Τσεχίας αποτελεί πόλο έλξης πολλών φοιτητών, καθώς είναι εξίσου γοητευτική και οικονομική με τις άλλες πόλεις, ενώ μπορεί να συνδυαστεί ιδανικά με την επίσκεψη και άλλων ευρωπαϊκών πόλεων, όπως η Βιέννη και η Βουδαπέστη. Το χαρακτηριστικότερο σημείο στην Πράγα είναι η κεντρική πλατεία της Παλιάς Πόλης, όπου βρίσκεται ένα από τα πιο δημοφιλή μνημεία της Πράγας- το Αστρονομικό Ρολόι. Aκόμη, πρέπει να περπατήσεις στην αψιδωτή γέφυρα του Καρόλου που απλώνεται πάνω από τις όχθες του ποταμού Μολδάβα και έπειτα να μεταφερθείς στον Τοίχο του Τζον Λένον. Ο Τοίχος του Τζον Λένον έγινε γνωστός κατά τη διάρκεια της δεκαετίας του 1980, όταν διάφοροι διαδηλωτές έγραφαν συνθήματα του γνωστού τραγουδιστή ή  προσωπικά συνθήματα  υπέρ της ειρήνης. Σήμερα μπορείτε να γράψετε και εσείς ό,τι θέλετε και να βγείτε φωτογραφίες στον πολύχρωμο τοίχο. Αν είσαι βιβλιόφιλος τότε θα επισκεφτείς σίγουρα την Εβραϊκή συνοικία όπου βρίσκονται το σπίτι και το μουσείο του Κάφκα.
Όσον αφορά το βράδυ οι επιλογές είναι πολλές και σίγουρα θα σας ικανοποιήσουν, ενώ πριν πρέπει να δοκιμάσετε μία Τσέχικη μπύρασε κάποιο bar, Που ιδανικά θα συνδυάζεται με ζωντανή μουσική όχι απαραιτήτως παραδοσιακή.
Το Βελιγράδι αποτελεί ένα αγαπημένο προορισμό ατόμων κάθε ηλικίας, αλλά είναι σίγουρα μία πόλη που πρέπει να την επισκεφτείς όντας φοιτητής. Η αλήθεια είναι ότι είναι πολύ οικονομική, έχει τρελή νυχτερινή ζωή, ενώ αν είσαι Έλληνας σε αγαπούν απλώς και μόνο επειδή υπάρχεις! Αν επισκεφτείς το Βελιγράδι θα περιπλανηθείς στην Knez Mihailova -έναν υπέροχο δρόμο που  προσφέρεται για βόλτες, αγορές, καφέ και διασκέδαση- καταλήγοντας  πάρκο Kalemegdan με την πανοραμική θέα. Το βράδυ μπορείς να πας για φαγητό στη Skardaljia- ένα σχεδόν ερωτεύσιμο δρόμο του Βελιγραδίου, όπου θα βρεις πολλά παραδοσιακά ταβερνάκια. Σίγουρα πρέπει να πας μία βόλτα στο Zemun, που παλιά ήταν μία ξεχωριστή πόλη και μετά πρέπει να επισκεφτείς την Εκκλησία του Αγίου Σάββα που λέγεται ότι είναι ο μεγαλύτερος Ορθόδοξος ναός του κόσμου. Αν θέλεις να τη δεις λίγο πιο τουριστικά μπορείς να επισκεφτείς το μουσείο του Νίκολα Τέσλα και το μουσείο του Σέρβου νομπελίστα Ίβο Άντριτς.
Το βράδυ θα βγεις στις περιοχές κοντά στις όχθες του ποταμού Σάββα, κάτω από τη γέφυρα Brankov, ενώ αν ψήνεσαι για κάτι πιο εναλλακτικό θα πας γύρω από την Knez Mihailova ή στην περίφημη Skardalijia. Πριν φύγεις πρέπει να δοκιμάσεις ράκια με  γεύση, που είναι το παραδοσιακό αλκοολούχο ποτό της Σερβίας.  Εμείς όσον αφορά τη ράκια προτείνουμε ράκια με γεύση ντούνια που είναι ένα αρκετά ιδιαίτερο φρούτο. Τέλος, πρέπει να φας οπωσδήποτε pljeskavica– ένα είδος παραδοσιακού χάμπουργκερ- και παραδοσιακό σέρβικο κεμπάμπ.
Η Κωνσταντινούπολη ή αλλιώς η Πόλη αποτελεί πόλο έλξης χιλιάδων τουριστών ανά τον κόσμο. Η αλήθεια είναι πως συνδυάζει την ανατολίτικη μαγεία με το σύγχρονο δυτικό στοιχείο και αυτό την κάνει μοναδική. Αν την επισκεφτείς, σίγουρα πρέπει να πας στην Αγία Σοφία, τον Πύργο του Γαλατά και το Μπλε Τζαμί που βρίσκεται πολύ κοντά στην Αγία Σοφία και διακρίνεται για τους 6 μιναρέδες του. Σίγουρα θα πρέπει να περάσεις μία βόλτα από την πλατεία Ταξίμ, όπου μπορείς να πιεις τον παραδοσιακό τούρκικο καφέ (ουσιαστικά είναι ίδιος με αυτό που αποκαλούμε εμείς ελληνικό καφέ) ή το παραδοσιακό τσάι. Ακόμη μην παραλείψεις να επισκεφθείς ένα από τα πιο θαυμαστά κτίρια της Κωνσταντινούπολης, που είναι το Παλάτι Ντολμαμπαχτσέ στις ευρωπαϊκές ακτές του Βοσπόρου. Φυσικά, θα πρέπει να διασχίσεις και τη δημοφιλή γέφυρα του Βοσπόρου που ενώνει την ασιατική πλευρά της Πόλης με την ευρωπαϊκή.
Αν ακόμη θέλεις να αισθανθείς πιο έντονα την ανατολίτικη αύρα της Κωνσταντινούπολης σίγουρα πρέπει να επισκεφτείς το Μεγάλο Παζάρι, που βρίσκεται περίπου 15′ λεπτά από την Αγία Σοφία και αποτελεί μία από τις μεγαλύτερες σκεπαστές αγορές του κόσμου, ενώ φεύγοντας θα πρέπει να βρεις ένα μαγαζί και να δοκιμάσεις ναργιλέ.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
