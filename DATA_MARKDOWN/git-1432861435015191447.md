
# Силното представяне на Григор Димитров в Париж му осигури завръщане в топ 20

Published at: **2019-11-01T17:34:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/silnoto-predstavqne-na-grigor-dimitrov-v-parizh-mu-osiguri-zavryshtane-v-top-20-1390876.html)

Най-добрият български тенисист Григор Димитров продължава с невероятното си класиране на Мастърса в Париж. Първата ни ракета се класира на първия си полуфинал във френската столица, след като победи в два сета чилиеца Кристиан Гарин.
Този полуфинал гарантира и завръщане на Григор в топ 20 на световния тенис. Официално това ще се случи в началото на следващата седмица, когато класацията ще бъде обновена.
Във виртуалната класация хасковлията в момента е под номер 19, но може да бъде изпреварен от Денис Шаповалов, който по-късно днес също ще изиграе 1/4-финален сблъсък от турнира. Припомняме, че Григор беше извън топ 70 през юни. Благодарение на великолепното си представяне на US Open, където постигна и първа победа срещу Роджър Федерер, се изкачи с над 50 позиции. 
В Париж, българинът елиминира Юго Умбер и Давид Гофен, а след това изигра един от най-добрите мачове в кариерата си срещу световния №5 Доминик Тийма, преди да подчини и Кристиан Гарин. Това му осигури място в топ 20 в края на тежкия сезон, който преживя, съпътстван и от травма в рамото.

        
          
            А каква е една от целите на Андре Агаси в работата му с Димитров вижте в този материал.
          
        
      
