
# Стали відомі подробиці найбільшої угоди в історії

Published at: **2019-11-06T05:59:26+00:00**

Author: ****

Original: [ГЛАВКОМ](https://glavcom.ua/economics/finances/stali-vidomi-podrobici-naybilshoji-ugodi-v-istoriji-637993.html)

Влада Саудівської Аравії планує розмістити на біржі не більше двох відсотків акцій найбільшої компанії країни - нафтогазової Saudi Aramco.
Про це повідомляє Reuters.
Остаточне рішення про IPO (первинне розміщення акцій на біржі) Saudi Aramco було прийнято 3 листопада.
Процедура розпочнеться 18 листопада, після чого 5 грудня буде оголошена ціна одного паперу при розміщенні, а 11 грудня почнуться торги.
Для розміщення була обрана саудівська біржа Tadawul. Раніше повідомлялося, що в подальшому може пройти додатковий лістинг акцій, в ході якого вони будуть розміщені на закордонних майданчиках - в цьому випадку мова може йти про додаткові три відсотки паперів.
Вперше про плани провести IPO своєї головної компанії влада країни заявила в 2016 році. Однак з тих пір процедура неодноразово відкладалася і переносилася. Очікується, що угода стане найбільшою в історії, оскільки раніше вся Saudi Aramco була попередньо оцінена в два трильйони доларів.
