
# Faruk Bildirici'den RTÜK'e yanıt: Tehditlere boyun eğseydim

Published at: **2019-11-06T12:23:00+00:00**

Author: ****

Original: [medya faresi](http://www.medyafaresi.com/haber/faruk-bildiriciden-rtuke-yanit-tehditlere-boyun-egseydim/926362)

RTÜK, Bildirici'nin yaptığı ek işleri gündeme getirmesinin ardından Başkan Ebubekir Şahin'in TÜRKSAT Yönetim Kurulu üyeliğinden istifa ettiğini duyurduğu açıklamada Bildirici hakkında "Faruk Bildirici, yasanın açık hükümlerle emrettiği ve üyelerin uymak zorunda olduğu siyasi tarafsızlık konusuna ısrarla uymamıştır. Üst Kurul'un gizlilik taşıyan bilgi ve belgelerini kamuoyuna ve basına açıklamış, kanuna göre gizli olan toplantı müzakerelerinin açıklanması yasağını defalarca ihlal etmiştir." ifadelerine yer vermişti.
RTÜK tarafından yapılan yazılı açıklamaya Twitter üzerinden yanıt veren Bildirici, "RTÜK Başkanı, içine düştüğü hukuksuzluğu örtebilmek adına açıklama yapıp yine beni suçlamış. Onun için değil ama RTÜK için üzülüyorum. Bu dayanaksız, mesnetsiz, hukuksuz iftiralarını dava dilekçemde tek tek yanıtladım. Mahkeme karar verecek. 
Tehditlerine boyun eğseydim böyle suçlamalarda bulunmayacaktı. Sorun onun durumuna karşı çıkmam. Ebubekir Şahin’in Turksat’tan istifası bugüne kadarki hukuksuzluğunu ortadan kaldırmadığı gibi yasalara aykırı davranışının itirafıdır. Bu konu da artık yargıda...."
