
# Горбатюк може очолити підрозділ ДБР з розслідування справ Майдану — Труба

Published at: **2019-11-05T16:16:00+00:00**

Author: ****

Original: [НВ](https://nv.ua/ukr/ukraine/politics/gorbatyuk-mozhe-pereyti-v-dbr-novini-ukrajini-50051773.html)

Про це на брифінгу у вівторок, 5 листопада, заявив директор ДБР Роман Труба, передає Інтерфакс-Україна.
За його словами, для отримання посади в ДБР Горбатюку доведеться пройти конкурсний відбір на загальних умовах.
«Найближчим часом буде створено в ДБР окремий структурний підрозділ, який займатиметься розслідуванням кримінальних проваджень справ Майдану. Якщо Горбатюк виявить бажання взяти участь в конкурсі - будь ласка. Але умови для всіх рівні», - заявив директор ДБР.
За словами Труби, Горбатюк особисто йому не говорив, що хоче стати керівником структурного підрозділу з розслідування «майданівських справ».
Нагадаємо, Горбатюка звільнили з посади начальника управління спецрозслідувань ГПУ.
Горбатюк займався розслідуванням справ про злочини під час Революції Гідності.
Горбатюк відмовився писати заяву на проходження переатестації за встановленим керівництвом Генпрокуратури зразком, оскільки, на його думку, він не відповідає чинному законодавству.
Після звільнення Сергій Горбатюк звинуватив голову Офісу президента Андрія Богдана в прагненні припинити розслідування справ Майдану.
