
# Srbi dobri u prvoj pobedi Sakramenta [VIDEO]

Published at: **2019-11-02T09:26:16+00:00**

Author: **Milos**

Original: [Sportska centrala](https://www.sportskacentrala.com/2019/11/02/srbi-dobri-u-prvoj-pobedi-sakramenta-video/)

Sakramento – Juta 102:101(28:18, 23:30, 30:32, 21:21)
Sakaramento Kingsi savladali su Jutu Džez u glavnom gradu Kalifornije i upisali prvi trijumf u njihovom šestom meču od starta sezone.
U izjednačenoj utakmici, Kingsi su došli do pobede 2.9 sekunde pre kraja. Nemanja Bjelica je uputio šut za tri poena, lopta je bukvalno ispala iz koša, ali je priskočio Herison Barns i poentirao.
Bjelica je meč završio sa 11 poena (4/8) i šest uhvaćenih lopti. Bogdan Bogdanović je zabeležio 14 poena (5/8), dva skoka i jednu asistenciju.
Najefikasniji kod pobednika bio je Dieron Foks sa 25 poena, pet skokova i četiri asistencije, dok je Badi Hild upisao 18 koševa.
U ekipi Jute istakli su se Donovan Mičel sa 24 poena, Majkl Konli sa 19, Bojan Bogdanović 17, i Rudi Gober, koji je uz 15 koševa imao i 16 skokova.
