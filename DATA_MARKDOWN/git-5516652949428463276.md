
# O Δήμαρχος Ρόδου στο Λονδίνο για τη Διεθνή Έκθεση Τουρισμού

Published at: **2019-11-06T16:13:36+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425284/o-dhmarxos-rodoy-sto-londino-gia-th-diethnh-ekthesh-toyrismoy)


        Σε δελτίο Τύπου που εξέδωσε ο Δήμος Ρόδου αναφέρει τα εξής:
      
Στη Διεθνή Έκθεση Τουρισμού «World Travel Market» του Λονδίνου συμμετείχε ο Δήμαρχος Ρόδου Αντώνης Καμπουράκης, στο πλαίσιο ανάπτυξης της στρατηγικής του Δήμου για εξωστρέφεια και προώθηση του ροδιακού τουρισμού.
Η Διεθνής Έκθεση Τουρισμού είναι από τα μεγαλύτερα φόρουμ της παγκόσμιας τουριστικής αγοράς και σηματοδοτεί κάθε χρόνο την έναρξη των προετοιμασιών για τη νέα σεζόν.
Κατά τη διάρκεια της έκθεσης, ο κ. Καμπουράκης είχε σειρά επαφών με εκπροσώπους διεθνών τουριστικών πρακτορείων και αεροπορικών εταιρειών καθώς και με σημαίνοντες παράγοντες της παγκόσμιας τουριστικής αγοράς.
Σε σχετική δήλωσή του ο Δήμαρχος Ρόδου τονίζει:
"Σε μια συγκυρία γεμάτη προκλήσεις, η επιτυχίες χτίζονται με διορατικότητα, ετοιμότητα και αποφασιστικότητα. Είμαστε εδώ που χτυπάει η καρδιά του παγκόσμιου τουρισμού. Ξεδιπλώνουμε το πρόγραμμά μας με στόχο να αναδείξουμε τη μοναδικότητα της Ρόδου μας, να προσελκύσουμε περισσότερους και ποιοτικότερους επισκέπτες και να διευρύνουμε τη σεζόν. Ο τουρισμός είναι αιμοδότης της τοπικής οικονομίας, ζει το νησί μας και είναι προτεραιότητά μας η ολόπλευρη στήριξή του".
