
# Potada Bandırma’ya takıldık: 62-72

Published at: **2019-11-04T06:28:29+00:00**

Author: ****

Original: [OLAY](https://www.olay.com.tr/potada-bandirmaya-takildik-62-72-214034h.htm)

Bu sezon ilk kez mücadele ettiği ING Basketbol Süper Ligi’ne güzel bir başlangıç yapan Frutti Extra Bursaspor, deplasmanda Teksüt Bandırma’ya 72-62 mağlup olmaktan kurtulamadı. Rakibiyle Banvit Kara Ali Acar Spor Salonu’nda karşı karşıya gelen yeşil beyazlılar, ilk çeyreği 18-16 geride tamamladı. Karşılaşmanın ilkyarısını 27-26 yenik kapatan Potanın Timsahları, üçüncü periyoda oldukça kötü başladı. Mücadelenin son periyoduna 52-41 geride giren Frutti Extra Bursaspor, farkı eritmeyi başaramayınca müsabakadan 72-62 mağlup ayrıldı. Sezona 2’de 2’yle başlayan Potanın Timsahları, bu sonuçla ilk kez mücadele ettiği Basketbol Süper Ligi’ndeki 6. maçında 3. yenilgisini almaktan kurtulamadı.
