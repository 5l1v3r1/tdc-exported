
# Как да станем по-добри и по-богати

Published at: **2019-11-04T21:21:54+00:00**

Author: **Агенция Стандарт**

Original: [Стандарт Новини](https://standartnews.com/lifestyle-lyubopitno/kak-da-stanem-po-dobri-i-po-bogati-405889.html)

Хората, влюбени в себе си, печелят по-малко пари в сравнение с тези, които помагат на другите и проявяват повече щедрост към тях, е установило проучване, публикувано в Journal of Personality and Social Psychology след анализ на анкети, проведени сред 60 000 души в САЩ и Европа. Според социолози, инвестирането на време, енергия и положителни емоции в благородни каузи води до отлични резултати в дългосрочен план. И още нещо – по-съпричастните и по-търпеливите имат повече деца от егоистите. Всъщност големият въпрос е: Как да печелим повече, запазвайки човешкия си образ и зачитайки традиционните ценности? Защото който е по-добър, ще стане и по-богат. Ето препоръките на експерта по лидерство Робин Шарма.
1. Обърнете гръб на всеки, който ограбва мечтите ви.
2. Всяка сутрин правете упражнения.
3. Всеки ден четете минумум по час.
4. Винаги казвайте  това, което мислите – дори да следват неочаквани реакции и влошени отношения.
5. Отделяйте време за природата и изкуството – без тях няма прогрес.
6. Напишете си план: как през 2020 животът ви да стане още по-прекрасен.
7. Водете си дневник.
8. Правете неща, които до този момент са предизвиквали страх в душата и тялото ви.
9. Превърнете се в най-добрия човек, когото познавате.
