
# Протести в Чилі: в розпал демонстрації стався землетрус

Published at: **2019-11-05T07:29:00+00:00**

Author: ****

Original: [НВ](https://nv.ua/ukr/world/countries/u-chili-v-rozpal-protestiv-stavsya-zemletrus-50051624.html)

Як повідомляє DW, демонстранти вимагали відставки президента Себастьяна Піньєри.
Поліція застосувала проти протестуючих сльозоточивий газ і водомети. В обличчя одного поліцейського потрапила пляшка з «коктейлем Молотова».
Крім того, учасники протестів вперше почали будувати вуличні барикади.
Також надходили повідомлення про грабежі і випадки вандалізму і в інших чилійських містах: Вінья-дель-Мар, Вальпараїсо і Консепсьон.
У розпал демонстрацій на півночі Чилі стався серйозний землетрус магнітудою 6 балів, який можна було відчути в столиці, де відчувалися підземні поштовхи. Про кількість постраждалих не повідомляється.
Протести в Чилі, яка вважається однією з найстабільніших країн Латинської Америки, спалахнули в середині жовтня. Їх викликало підвищення цін на проїзд в громадському транспорті та загальне невдоволення економічними і соціальними проблемами. Акції швидко поширилися по всій країні.
19 жовтня в Сантьяго і ряді інших міст був введений режим надзвичайного стану.
25 жовтня на протести в кількох містах Чилі вийшли сумарно понад мільйон осіб.
Через протести в Чилі змушені були скасувати саміт Азіатсько-Тихоокеанського економічного співробітництва та конференції з проблем зміни клімату.
