
# Una trentenne è morta in un rave party abusivo

Published at: **2019-11-04T13:25:00+00:00**

Author: **AGI - Agenzia Giornalistica Italia**

Original: [Agi](https://www.agi.it/cronaca/rave_party_livorno_morte-6483433/news/2019-11-04/)

Il corpo senza vita di una donna di circa trent'anni è stato trovato questa mattina nella zona industriale di Stagno dove durante il Ponte di Ognissanti si era svolto un rave party.
Secondo quanto ricostruito, la festa - non autorizzata - sarebbe iniziata venerdì notte e si sarebbe chiusa domenica. Il cadavere della donna è stato però ritrovato soltanto lunedì mattina in una ex fabbrica di via Enriquez nella periferia nord di Livorno. Sul posto la squadra mobile della questura di Livorno. 
