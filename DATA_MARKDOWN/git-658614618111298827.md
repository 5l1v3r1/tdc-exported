
# 'Lelystad Airport biedt Schiphol alleen de eerste jaren ruimte'

Published at: **2019-11-07T16:40:00+00:00**

Author: ****

Original: [omroep flevoland](https://www.omroepflevoland.nl/nieuws/175630/lelystad-airport-biedt-schiphol-alleen-de-eerste-jaren-ruimte)


        Op het moment dat Lelystad Airport opengaat voor vakantievluchten zal de luchthaven Schiphol inderdaad ontlasten. Dat staat in een nog geheim rapport dat de NOS heeft ingezien. Het creÃ«ren van ruimte op Schiphol is ook het doel dat het kabinet voor ogen heeft met de luchthaven in Lelystad.
      
Uit het rapport blijkt volgens de NOS echter ook dat een paar jaar na de opening vooral nieuwe prijsvechters zich op Lelystad Airport zullen vestigen. Dat zijn dan maatschappijen die nu nog niet op Schiphol zitten. Dit punt ligt politiek erg gevoelig.
Coalitiepartijen D66 en ChristenUnie hebben aangegeven dat het Flevolandse vliegveld alleen vluchten van Schiphol mag overnemen. Autonome groei van de luchthaven zien ze niet zitten. Het vliegveld moet er alleen voor zorgen dat Schiphol meer ruimte krijgt voor het intercontinentale netwerk naar steden die economisch gezien interessant zijn voor Nederland.
De verwachting is dat het rapport weer voor de nodige politieke discussie over de opening van de luchthaven in Lelystad gaat zorgen. De VVD heeft er bijvoorbeeld geen moeite mee dat nieuwe maatschappijen zich in Lelystad vestigen.
WhatsApp ons!Heb jij een tip of opmerking? Stuur ons een bericht op 06 - 52 52 4891 of stuur een mail: rtv@omroepflevoland.nl!
