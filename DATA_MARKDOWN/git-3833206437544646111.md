
# Потъна вдън земя след измамите в Пловдив, помогнете на МВР!

Published at: **2019-11-04T14:21:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Potuna-vdun-zemya-sled-izmamite-v-Plovdiv-pomognete-na-MVR-911119)

Полицията в Пловдив продължава да издирва младия мъж, заподозрян за неправомерно използване на чужда банкова карта. Това съобщиха от пресцентъра на ОД МВР за втори път. Ето и цялото съобщение: "На 6 юли тази година било установено, че от банкова карта на 62-годишен жител на Пловдив са извършени без негово съгласие над 20 плащания в различни търговски обекти в града.
Чрез неправомерните действия по този начин от сметката на потърпевшия са изтеглени около 400 лева. По случая е започнала предварителна проверка във Второ РУ и според събраните до момента данни, младият мъж  от предоставените кадри е съпричастен към  престъплението.
Хората, които го разпознават или имат информация за местонахождението му, могат да позвънят във Второ районно управление на тел. 032/932 002. Анонимността е гарантирана!"
