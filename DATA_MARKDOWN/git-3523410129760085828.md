
# 
        برخورد لودر با عابران پیاده در نوشهر ۲ کشته برجای گذاشت
      

Published at: **2019-11-02T18:51:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637578/%D8%A8%D8%B1%D8%AE%D9%88%D8%B1%D8%AF-%D9%84%D9%88%D8%AF%D8%B1-%D8%A8%D8%A7-%D8%B9%D8%A7%D8%A8%D8%B1%D8%A7%D9%86-%D9%BE%DB%8C%D8%A7%D8%AF%D9%87-%D8%AF%D8%B1-%D9%86%D9%88%D8%B4%D9%87%D8%B1-%DB%B2-%DA%A9%D8%B4%D8%AA%D9%87-%D8%A8%D8%B1%D8%AC%D8%A7%DB%8C-%DA%AF%D8%B0%D8%A7%D8%B4%D8%AA)

به گزارش بولتن نیوز، سخنگوی اورژانس مازندارن روز شنبه گفت: این حادثه حوالی ساعت ۱۱ امروز در روستای توسکاتک بخش مرکزی شهرستان نوشهر رخ داد و به دلیل نامعلومی لودر از مسیر منحرف شد.
ذکریا اشکپور افزود: در این حادثه لودر با ۳ عابر پیاده خانم برخورد کرد و در نتیجه ۲ خانم ۳۴ و ۶۰ ساله در دم جان سپردند و یک نفر دیگر نیز مجروح شد.
وی گفت: مجروح این حادثه که یک خانم مسن بود برای درمان به بیمارستان امام خمینی (ره) شهر نور منتقل شد.
چگونگی بروز این حادثه دلخراش از سوی کارشناسان انتظامی و پلیس راهور در حال بررسی است.
از جمعیت ۱۳۸ هزار نفری شهرستان گردشگرپذیر نوشهر واقع در غرب مازندران دست کم ۶۴ هزار نفر در روستاهای بخش مرکزی این شهرستان سکونت دارند.
