
# Плевенската полиция издирва 61-годишния Цветан Христов

Published at: **2019-11-05T13:18:00+00:00**

Author: **Анисия Иванова**

Original: [Dnes.bg](https://www.dnes.bg/crime/2019/11/05/plevenskata-policiia-izdirva-61-godishniia-cvetan-hristov.428610)

Плевенската полиция издирва Цветан Христов Христов от града, съобщиха от Областната дирекция на МВР. 61-годишният Христов е в неизвестност от 02:50 часа на 25 октомври тази година, когато не се е прибрал в дома си в Плевен, местността “Табакова чешма".
По информация на близките му предишния ден, около 19:30 часа, Цветан Христов тръгнал с личния си автомобил "Сузуки" на тържество в частен дом в с. Радишево.
Там стоял до 02:50 часа на 25 октомври, след което си тръгнал с колата. 
Мъжът е на видима възраст 60 – 65 години; ръст – среден; телосложение – нормално; лице – овално, бяло, коса –  бръсната; вежди – тънки; устни – дебели /месести/; нос – правилен; очи – сини. Облечен е бил с карирана риза с дълъг ръкав /синьо-бяла/, тъмен панталон и тъмни обувки.
От проведените към настоящия момент издирвателни мероприятия Цветан Христов не е установен.
Умоляват се гражданите, които имат информация за местонахождението на издирваното лице, да се обадят на телефон 112 или в най-близкото поделение на МВР, като анонимността им е гарантирана.        
