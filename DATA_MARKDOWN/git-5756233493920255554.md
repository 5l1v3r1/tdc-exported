
# ۱۰۰ هزار دستگاه از سری Huawei Mate ۳۰ در یک دقیقه فروخته شد

Published at: **2019-11-05T09:00:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619949/%DB%B1%DB%B0%DB%B0-%D9%87%D8%B2%D8%A7%D8%B1-%D8%AF%D8%B3%D8%AA%DA%AF%D8%A7%D9%87-%D8%A7%D8%B2-%D8%B3%D8%B1%DB%8C-huawei-mate-%DB%B3%DB%B0-%D8%AF%D8%B1-%DB%8C%DA%A9-%D8%AF%D9%82%DB%8C%D9%82%D9%87-%D9%81%D8%B1%D9%88%D8%AE%D8%AA%D9%87-%D8%B4%D8%AF)


        رن ژنگفی بنیان‌گذار شرکت هوآوی به صورت رسمی اعلام کرد که این شرکت هدفی جدی برای رسیدن به رکورد فروش ۲۷۰ میلیون گوشی هوشمند در سال ۲۰۱۹ داشته و با آغاز عرضه جهانی سری Huawei Mate ۳۰ و ثبت رکورد فروش ۱۰۰ هزار دستگاه گوشی در یک دقیقه، هوآوی در کسب عنوان بزرگترین تولیدکننده گوشی در سال ۲۰۱۹ نزدیک‌تر شده‌است.
      

        آفتاب‌‌نیوز :
      
بنابر اعلام هوآوی، این مجموعه در سال جاری به فروش ۲۰۰ میلیون گوشی هوشمند در سراسر دنیا رسیده است. این شرکت به رکورد کل فروش محصولات خود در سال ۲۰۱۸ بسیار نزدیک شده و می‌تواند آمار فروش خود را نسبت به سال گذشته ارتقا بدهد.
رن ژنگفی بنیان‌گذار این شرکت هنگام اعلام این آمار فروش، به این نکته اشاره کرد که هدف نهایی سال ۲۰۱۹ رسیدن به آمار ۲۷۰ میلیون گوشی است؛ یعنی شرکت هوآوی باید در دو ماه باقی‌مانده نزدیک به ۷۰ میلیون دستگاه به فروش برساند.
پیش از این هوآوی در سال ۲۰۱۷ تعداد ۱۵۳ میلیون دستگاه و در سال ۲۰۱۸ نیز ۲۰۶ میلیون دستگاه به فروش رسانده بود و اگر آمار رشد ۳۵ درصدی شرکت نسبت به کل سال ۲۰۱۸ محقق شود، بعید نیست که هوآوی بتواند به هدف ۲۷۰ میلیون دستگاه در سال ۲۰۱۹ برسد.
در ادامه سال فرصت تعطیلات پیش از سال نو و فروش‌های ویژه در پیش است. هوآوی می‌تواند با تصمیم‌گیری درست در مورد برنامه‌های فروش خود در مناطق مختلف دنیا، موفقیت بالایی در این بازه زمانی کسب کند.
نکته دیگر این است که سری Huawei Mate ۳۰ به تازگی عرضه شده و هوآوی موفق شد در یک دقیقه ۱۰۰ هزار دستگاه گوشی هوشمند Huawei Mate ۳۰وpro Huawei Mate ۳۰ نسخه‌ ۵G‌ را بفروشد. با اینکه پیش‌ ثبت‌نام هر دو دستگاه از ۱۰ روز قبل آغاز شده بود، هواوی از اول نوامبر گوشی‌های هوشمند ۵G جدید خود را عرضه کرد و فروخت.
این آمارها نشان از علاقه کاربران به این محصول است و در صورتی که این روند فروش ادامه پیدا کند، هوآوی می‌تواند در پایان سال به هدف ۲۷۰ میلیونی خود برسد، در جایگاه نخست بزرگترین تولیدکنندگان گوشی هوشمند در سال ۲۰۱۹ میلادی قرار می‌گیرد.
