
# Військові ЗСУ відпрацювали бойові стрільби з ракетних комплексів С-300 (відео)

Published at: **2019-11-04T02:49:38+00:00**

Author: ****

Original: [ГЛАВКОМ](https://glavcom.ua/country/incidents/viyskovi-zsu-vidpracyuvali-boyovi-strilbi-z-raketnih-kompleksiv-s-300-video-637421.html)

Повітряне командування «Схід» оприлюднило відео бойових стрільб Харківського зенітного ракетного полку, які провели на полігоні Ягорлик у Херсонській області в рамках тактичних навчань.
Військові виконали бойові стрільби із зенітних ракетних комплексів С-300ПТ як по повітряних, так і наземних цілях, позначали засоби повітряного нападу противника.
Як повідомили в командуванні, разом із харківським полком бойові пуски ракет зробили і зенітники з Нікополя, які виконують завдання в зоні проведення операції Об'єднаних сил.
Під час тактичних навчань офіцери управління та підрозділи ПвК «Схід» в умовах, максимально наближених до бойових, використовували сучасний автоматизований мобільний командний пункт «Ореанда».
