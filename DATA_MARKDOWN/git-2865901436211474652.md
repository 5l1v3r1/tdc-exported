
# Prokletstvo Budućnosti u završnicama, Dion Tompson vrhovima prstiju utišao Podgoricu

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/kosarka/vesti/prokletstvo-buducnosti-u-zavrsnicama-dion-tompson-vrhovima-prstiju-utisao-podgoricu/341812)


        Svašta je Budućnost preživela u ovih mesec i po dana nove sezone, od toga da ostanu bez trenera, do toga da im se evropske ambicije uruše kao kula od karata posle najava da će klub napasti trofej u Evrokupu. Ali, ono što je dosad nesumnjivo obeležilo sezonu Budućnosti jesu porazi u neizvesnim završnicama! Jednostavno, neko prokletstvo se uvuklo u redove crnogorskog šampiona i još ne mogu da ga se otresu... Posle tesnih poraza od Gdinje, Galatasaraja i Oldenburga u Evrokupu, odnosno Primorske u ABA ligi, izabranici Petra Mijovića pretrpeli su sličan neuspeh i protiv Unikahe u Podgorici – 81:82.
      
Poraz kao takav nije iznenađenje, pošto je Unikaha opet jedan od favorita za trofej, ali način na koji se to desilo definitivno će naterati mnoge u timu da se zapitaju šta se to dešava u poslednjim trenucima... Haime Fernandez je na dve sekunde pre isteka vremena pokušao da reši situaciju i nije uspeo, ali se na pravom mestu našao bivši centar Crvene zvezde Dion Tompson koji je loptu vrhovima prstiju “ošamario“ i vratio je u koš... Morača je zanemela.
A, imala je Budućnost lidera svoje grupe na tacni. Džastin Kobs je ponovo namučio goste iz Andaluzije i meč završio s 26 poena, ali je na kraju ostao vlažnog baruta i napravio kobnu grešku iz koje je napravio faul u napadu nad Fernandezom.
Poslednje poene Budućnost je ubacila na 32 sekunde pre kraja kada je Skot Bamfort postigao trojku za 81:77 i tako anulirao poene Diona Tompsona! Ali, tada je sve stalo... Ubrzo je Hasan Martin faulirao Aksela Tupana na šutu za tri poena, francuski internacionalac je bio siguran u sva tri pokušaja sa crte i tako maksimalno istopio prednost Budućnosti. I onda se dogodio hladan tuš zbog kojeg je Budućnost ostala bez pobede u Evrokupu ove sezone...
Bamfort je ispratio Kobsa s 18 poena, Martin je imao 12 poena i sedam uhvaćenih lopti, dok su ostali bili jednocifreni. Unikahu je predvodio Tupan s 17 poena, Volodimir Gerun je dopisao 13, a Tompson 10 poena, uz četiri skoka.

        EVROKUP - 6. kolo
      

        
          
            GRUPA A
          
        
      
UtorakAndora - Monako 95:68/Hana 16 - Bakner 16/

        Sreda
      
Promiteas - Makabi Rišon 88:77/Beb 20 – Hamilton 20/

        
          20.30: (1,17) Virtus (20,0) Ulm (5,50)
        
      

        
          
            GRUPA B
          
        
      
UtorakLokomotiva Kubanj - Ritas 82:87/Kulagin 18 - Kairis 16/
Partizan - Venecija 69:83/Tomas 18 - Vot 27/

        Sreda20.00: (2,30) Limož (14,5) Tofaš (1,70)
      

        
          
            GRUPA C
          
        
      
SredaUniks Kazanj – Breša 77:63/Mekolum 20 – Vitali 14/
Darušafaka - Cedevita 72:76/Braun 17 - Krušlin 17/

        
          20.45: (1,30) Huventud (16,0) Nanter (3,90)
        
      

        
          
            GRUPA D
          
        
      
UtorakGalatasataj - Trento 76:81/Herison 18 - Forej 19/
Arka - Oldenburg 61:73/Župarga 19 - Sirs 16/
SredaBudućnost - Unikaha 81:82/Kobs 26 - Tupan 17/

        
          *** kvote su podložne promenama
        
      
