
# Partizan dočekuje Veneciju, debituje Bel?

Published at: **2019-11-04T13:45:36+00:00**

Author: **Darko**

Original: [Sportska centrala](https://www.sportskacentrala.com/2019/11/04/partizan-docekuje-veneciju-debituje-bel/)

Košarkaši Partizana u utorak od 20 časova, u Štark areni, dočekuju Veneciju u 6. kolu Evrokupa. Crno-beli imaju maksimalan učinak u prvih pet kola, dok šampion Italije ima tri pobede i dva poraza.
Pred sutrašnji duel, trener Partizana NIS, Andrea Trinkijeri je izjavio:
– Veoma zanimljiva utakmica je pred nama. U Veneciji smo odigrali izuzetno čvrst meč i tada smo imali priliku da osetimo koliko dobar može biti tim protiv kojeg igramo. Imaju iskusne igrače, talentovane igrače i sigurno je da će dati sve od sebe da pruže svoj maksimum protiv nas. Sa druge strane, mi znamo šta treba da radimo u našoj kući, pred našim navijačima, rekao je Trinkijeri.
Novi igrač crno-belih Džejms Bel u ponedeljak je doputovao u Beograd. On će se posle obavljenih lekarskih pregleda priključiti ekipi na večernjem treningu, a Trinkijeri će odlučiti da li će i debitovati protiv Venecije.
Bek crno-belih, Ognjen Jaramaz je povodom sutrašnjeg meča izjavio:
– Venecija je veoma dobar tim, sa puno iskusnih igrača. U prvom kolu smo sa odigrali neizvestan meč i moramo biti svesni da će i sutrašnja utakmica biti veliki izazov za nas. Prva polovina grupne faze Evrokupa je za nas bila veoma dobra i daćemo sve od sebe da nastavimo u tom pravcu, istakao je Jaramaz.
Prodaja ulaznica za sutrašnji meč, odvija se na sledećim lokacijama:
04.11. Ticketline Novi Beograd, Bulevar Milutina Milankovića 1 (iza Medigrup bolnice) od 10 do 18 časova
05.11. Ticketline Novi Beograd, Bulevar Milutina Milankovića 1 (iza Medigrup bolnice) od 10 do 16 časova i Štark Arena (Jug) od 16 časova do početka utakmice
Cene pojedinačnih ulaznica za utakmicu protiv Venecije su:
Tribina (Nivo 400): 400 dinaraTribina (Nivo 200): 600 dinaraParter: 1.000 dinaraStandard 2: 800 dinaraStandard 1: 1.000 dinaraSuperior: 1.400 dinara
