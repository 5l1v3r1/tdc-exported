
# Zvanično: Milan Lešnjak selektor omladinaca

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/fudbal/vesti/zvanicno-milan-lesnjak-selektor-omladinaca/341660)

Omladinska reprezentacija Srbije se plasirala u narednu rundu kvalifikacija za Prvenstvo Evrope naredne godine, ali igrom nije razočarala. Daleko od toga. Ubedljiv poraz od Španije upalio je alarme na Terazijama 35, pa je Izvršni odbor odlučio da promeni selektora. Ono o čemu se danima spekulisalo, sada je dobilo i zvaničnu potvrdu.
Novi selektor omladinske reprezentacije Srbije u narednom periodu biće Milan Lešnjak. Nekadašnji libero Crvene zvezde i Obilića dolazi na funkciju umesto Ivana Jevića.
Milan Lešnjak ima dug staž kada je reč o omladinskom fudbalu. Radio je u omladinskoj školi Čukaričkog, zatim je sličnu funkciju obavljao u Crvenoj zvezdi. Igrače Crvene zvezde rođene 2000. godine doveo je do titule omladinskog prvaka Srbije posle fantastičnog preokreta u poslednjem kolu protiv Partizana (4:3). Posle tog meča otišao je iz matičnog kluba, ali je nedavno viđen u Londonu, gde je imao savetodavnu ulogu.
Lešnjak je kratko vodio i seniorski tim Čukaričkog.
(Foto Star Sport)

        Pogledajte novu epizodu serije Ekipizza...
      
