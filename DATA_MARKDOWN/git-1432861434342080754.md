
# Противоречиво съдийско решение отне победата на Багата

Published at: **2019-11-03T09:00:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/other/protivorechivo-sydijsko-reshenie-otne-pobedata-na-bagata--1391222.html)

Благой Иванов записа втората си загуба в световните бойни серии UFC, след като отстъпи след с противоречиво съдийско решение на американеца Дерик Люис в „Медисън Скуеър Гардън, Ню Йорк.
Реферите отсъдиха 30-27, 29-28 и 28-29 в полза на 34-годишния Люис, който е известен с прозвището си „Черния звяр". Решението на съдиите е противоречиво, тъй като Багата вкара повече удари от своя съперник - 59-37. Люис реализира и три тейкдауна срещу само един на съперника си, а и няколко пъти имаше опити да приключи мача със събмишъни.
Люис успя да разкървави Багата, но в нито един момент не го разклати значимо, а и през по-голямата част от втория и третия рунд бе напълно под контрола на Благой.
