
# Θεοδωρικάκος: Αύριο στα κόμματα το νομοσχέδιο για την ψήφο των αποδήμων

Published at: ****

Author: ****

Original: [CNN.gr](https://www.cnn.gr/news/politiki/story/196588/theodorikakos-ayrio-sta-kommata-to-nomosxedio-gia-tin-psifo-ton-apodimon)

Όλγα Παναγιωτίδου, CNN Greece 16:07 , 07 November 2019
Σύμφωνα με τον υπουργό Εσωτερικών η ψήφος των αποδήμων που θα ψηφίζουν στους τόπους διαμονής τους, θα είναι ισότιμη, θα υπολογίζεται δηλαδή, ισότιμα στην κατανομή του συνόλου των εδρών. Οι Έλληνες του εξωτερικού θα ψηφίσουν την ίδια ημέρα με τις εκλογές στην Ελλάδα. Οι κάλπες θα στήνονται σε πρεσβείες, προξενεία, ή σε κτίρια που θα δώσουν τα κράτη διαμονής των Ελλήνων του εξωτερικού, κατόπιν συμφωνίας. Ως προϋπόθεση για το δικαίωμα ψήφου είναι η απουσία έως 35 χρόνια από την Ελλάδα, διάστημα κατά το οποίο θα πρέπει να έχει παρουσία, έστω και «σπαστά» στην Ελλάδα δύο χρόνια και η κατοχή ΑΦΜ.
«Η κυβέρνηση έχει κάνει «συμβιβασμούς» σε σχέση με τις θέσεις της όπως στην επιστολική ψήφο, ώστε να επιτευχθεί η ψήφος των αποδήμων από τις επόμενες εκλογές», είπε και αναφέρθηκε στην ανάγκη τροποποίησης και του άρθρου 54 του Συντάγματος ώστε να «μην υπάρχει καμία αμφιβολία για θέσπιση περιορισμών, προσοχή, στην διευκόλυνση των Ελλήνων που κατοικούν στο εξωτερικό» τονίζοντας ότι «κανείς δεν αλλάζει, και δεν μπορεί να αλλάξει το αναφαίρετο δικαίωμα τους να ψηφίσουν».
Στις αιτιάσεις για τις αποδείξεις παραμονής στην Ελλάδα, αθροιστικά για δύο χρόνια, ανέφερε πως μπορεί να αποδεικνύεται από δημόσια έγγραφα, π.χ. κάποιος να έχει πάει στον στρατό, ή έχει σπουδάσει, ή έχει ασκήσει επιχειρηματική δραστηριότητα, ή έχει δουλέψει στον ιδιωτικό τομέα. έχει αυτή την «απόδειξη και συμπλήρωσε ότι όταν θα έρθει η ώρα να κάνουν αιτήσεις οι ενδιαφερόμενοι, ο υφυπουργός Εσωτερικών ο κ. Θ. Λιβάνιος οποίος έχει δουλέψει και δουλεύει αυτό το κομμάτι, θα δώσει λύσεις ώστε να υπάρχουν ηλεκτρονικά τα δημόσια έγγραφα που απαιτούνται ώστε να αποφευχθεί η ταλαιπωρία των πολιτών.
 

        Διαβάστε επίσης
      
