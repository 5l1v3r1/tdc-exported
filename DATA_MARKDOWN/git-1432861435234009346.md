
# Велко Йотов разкри защо големите в българския футбол играха в топ клубове на Европа

Published at: **2019-11-06T17:10:00+00:00**

Author: **Sportlive.bg**

Original: [SPORT LIVE](https://www.sportlive.bg/timeout/remember/velko-jotov-razkri-zashto-golemite-v-bylgarskiq-futbol-igraha-v-top-klubove-na-evropa-1403642.html)

Бившият български национал Велко Йотов обясни защо според него той и най-добрите наши футболисти от близкото минало са успели да играят в големи европейски клубове. Йотов, който е треньор на деца в Атланта, бе потърсен от испанския вестник "AS", заради факта, че игра в Еспаньол в периода 1993-1995 година. Утре срещу този тим в Лига Европа ще се изправи българският шампион Лудогорец.
"Израснах в страна, белязана от комунизма. Имаше много силна структура и, въпреки трудния живот, страната искаше да постигне резултати в спорта. Футболът беше цар. Треньорите идваха от руското училище. Когато започнах на 17 или 18 години в първия отбор (на Левски, бел.ред.), имаше тренировки, в които не ни беше позволено да пием вода. Беше ни забранено. Когато се върна назад сега, мисля, че това е лудост, но те вярваха, че придобиваме повече сила, съпротива и свикнахме със страданието", заяви Йотов пред "AS".
Запитан какво е положението в България сега бившият нападател заяви: "Вече няма инвестиции или спортни програми". Вижте в този материал на същото издание колко пари е вложил в Лудогорец досега собственикът Кирил Домусчиев.
