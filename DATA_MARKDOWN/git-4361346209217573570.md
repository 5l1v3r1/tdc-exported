
# 
        Halloweeni afterparti - menü a hosszú hétvégére
      

Published at: **2019-11-03T10:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/halloweeni-afterparti-menu-a-hosszu-hetvegere/185701)


        A tiszteletteljes megemlékezés és a buli is lezajlott az elmúlt napokban, a kifaragott tököket feldarabolhatjuk madáreledelnek, vagy kidobhatjuk a komposztra. Ám ha étkezési célra is megfelelőt választottunk – vigyázat, nem mindegyik ehe­tő! –, remek desszerteket készíthetünk belőle. 
        A tiszteletteljes megemlékezés és a buli is lezajlott az elmúlt napokban, a kifaragott tököket feldarabolhatjuk madáreledelnek, vagy kidobhatjuk a komposztra. Ám ha étkezési célra is megfelelőt választottunk – vigyázat, nem mindegyik ehe­tő! –, remek desszerteket készíthetünk belőle.
      

        
          LEVES
        
      

        Elkészítési idő: 40 percHozzávalók (4 adag)1 csontos csirkemell10 dkg burgonya1 sárgarépa1 petrezselyemgyökér 10 dkg gomba1,5 l csirkealaplé1 tk só2 szem fekete bors10 dkg tejföl 1 ek kapor
      
Elkészítés: a csirkemellet feltesszük főni az alaplében a sóval és a borssal. Ha felforrt, leszedjük a habját, majd hozzáadjuk a kockára vágott burgonyát, répát, petrezselymet, és puhára főzzük (15 perc). A főzés vége előtt 5 perccel hozzáadjuk a rókagombát is. Ha elkészült, kivesszük a csirkemellet, kicsontozzuk, és a kockára vágott húst visszatesszük a levesbe. A tányéron egy-egy evőkanál tejfölt, és egy kevés kaprot adunk hozzá.

        Elkészítési idő: 45 percHozzávalók (4 adag)15 dkg csirkemell filé15 dkg cserkészkolbász20 dkg fehérbab megfőzve (vagy konzerv)10 dkg friss paradicsom50 dkg paradicsompüré1 fej vöröshagyma 1 gerezd fokhagyma1 tk só1 kk őrölt bors1 kk bazsalikom1 babérlevél4 ek olaj½ dl fehérborfriss petrezselyemzöld a tálaláshozízlés szerint reszelt parmezán
      
Elkészítés: az olajon megpirítjuk az apróra vágott vöröshagymát, majd hozzáadjuk a kockára vágott csirkemellet és a felkarikázott cserkészkolbászt, és addig pirítjuk, míg a csirkemell kifehéredik, a kolbászból pedig kisül a zsír. Aláöntjük a fehérbort, és 5 percig kevergetve forraljuk, míg az alkoholtartalma elpárolog.
Közben megsózzuk, beleszórjuk a fűszereket és a zúzott fokhagymát. Hozzáadjuk a feldarabolt friss paradicsomot és a főtt babot, majd belekeverjük a paradicsompürét, és lassú tűzön sűrűre főzzük a ragut. Tálaláskor szórjuk meg petrezselyemzölddel és parmezánnal. Főtt rizzsel tálaljuk.

        
          DESZERT
        
      

        Elkészítési idő: 50 percHozzávalók (12 adag)18 dkg liszt4 nagy tojás22 dkg cukor12 dkg vaj10 dkg étcsokoládé10 dkg fehér csokoládé10 dkg sütőtökpüré2 tk vaníliakivonat
      
Elkészítés: két keverőtálban dolgozunk: az egyikben a fehér, a másikban az étcsokis masszát állítjuk össze – a hozzávalókat értelemszerűen megfelezzük. Először kis lábosban összeolvasztjuk a csokit és a vajat, amit a tűzről levéve langyosra hűtünk, majd átkanalazunk a keverőtálba. A cukor felével kis fokozaton habosra keverjük, majd egyenként hozzáelegyítjük a tojásokat is – masszánként 2 darabot, és egy-egy kanál vaníliakivonatot.
A végén a fehér csokis masszához keverjük a sütőtökpürét. Lassan adagolva hozzákeverjük a lisztet (9-9 deka). Először az étcsokis masszát öntjük a tepsibe, a fehér felülre kerül. Egy hústűvel átkeverjük, hogy márványozódjon a massza, majd 180 fokra előmelegített sütőben szúráspróbáig (kb. 25 perc) sütjük.

        Elkészítési idő: 30 percHozzávalók (8 adag)40 dkg csirkemellfilé25 dkg darabolt konzervparadicsom60 dkg főtt csicseriborsó1 ek indiai vörös currypaszta4 ek napraforgóolaj1 nagy fej kockára vágottvöröshagyma 1 gerezd zúzottfokhagyma1 tk reszelt gyömbér20 dkg kókusztej
        
        sóA tálaláshoz: friss korianderzöld, apróra vágva
      
Elkészítés: egy nagyobb serpenyőben vagy lábosban felhevítjük az olajat, majd beleszórjuk a kockára vágott vöröshagymát és aranysárgára pirítjuk. Hozzáadjuk a kockára vágott csirkemellet, és átsütjük. Az utolsó percekben hozzákeverjük a zúzott fokhagymát és a reszelt gyömbért is, majd lehúzzuk a tűzről, nehogy megégjen.
Így keverjük hozzá a sót, a paradicsomot és az indiai vörös currypasztát. Lassú tűzön, folyamatos kevergetés mellett áthevítjük. Belekeverjük a csicseriborsót, és aláöntünk kb. 1 deci vizet, hogy a paszta szépen bevonja mindenhol a borsószemeket. Egy kicsit együtt bugyogtatjuk, végül hozzákeverjük a kókusztejet. Tálalásnál megszórhatjuk egy kis édes pirospaprikával vagy friss, aprított korianderrel.Fogyasztható hozzá főtt rizs vagy indiai lepénykenyér.

        Elkészítési idő: 10 percHozzávalók (8 adag)40 dkg sütőtökpüré1 mk őrölt fahéj½ mk őrölt szerecsendió2 ek narancslé1 narancs reszelt héja2 ek mézA tálaláshoz:40 dkg görög joghurt8 ek granola
      
Elkészítés: a sütőtökpürét ízesítsük fahéjjal, szerecsendióval. Keverjük hozzá a mézet, majd a narancs reszelt héját és 2 evőkanál levet. Adagoljuk poharakba: díszíthetjük tejszínhabbal, majd szórjuk meg 1-1 evőkanál granolával.

        Elkészítési idő: 50 percHozzávalók (6 adag)50 dkg kalács5 tojás10 dkg cukoregy csipet só300 ml tej300 ml tejszín1 tk őrölt fahéj20 dkg sütőtökpüré5 dkg vágott dió
      
Elkészítés: a kalácsot felszeleteljük és enyhén megpirítjuk, majd egy tűz­álló tálba rendezzük. A tojást a cukorral és a sóval habosra verjük. A tejet és a tejszínt összeforraljuk az őrölt fahéjjal, majd félig kihűtjük. Akkor folyamatos keverés mellett a felvert tojáshoz öntjük, belekeverjük a sütőtökpürét, majd meglocsoljuk vele az előkészített kalácsszeleteket.
Várunk 15 percet, hogy a kalács beszívja a tojásos masszát. A diót a tetejére szórjuk. Előmelegített sütőben, 160 fokon, kb. 35 percig sütjük (az a lényeg, hogy ne maradjon alatta folyadék). Frissen tálaljuk.
