
# Myth parla del pro-player bannato… e viene eliminato da un hacker di Fortnite

Published at: **2019-11-07T08:24:00+00:00**

Author: **Nicola Armondi**

Original: [Tom&#39;s Hardware](https://www.tomshw.it/videogioco/fortnite-pro-player-bannato-hacker/)

La storia ormai è risaputa, ma facciamo un recap per tutti. Jarvis, noto pro-player del FaZe Clan, è stato bannato a vita da Fortnite. L’accusa? Aver usato un aimbot, un cheat che permette di mirare con massima precisione. Il content creator l’ha usato solo in match pubblici e non nei tornei, ma questo non ha limitato la pena. È una reazione corretta? Secondo Ninja no, non è lo è affatto, in quanto i pro-player dovrebbero avere un trattamento di favore a suo dire. Epic Games, però, mantiene una linea di tolleranza zero.
Tra i giocatori di Fortnite e, in particolar modo, tra i pro-player si parla ogni istante dell’accaduto (e probabilmente è proprio quello che voleva Epic: fare di Jarvis un esempio). Uno dei molti volti famosi a dire la propria sulla questione è Myth, che stava spiegando agli spettatori la questione quando… be’, guardate con i vostri occhi.
