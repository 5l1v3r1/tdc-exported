
# Hande Doğandemir çocukların yüzünü güldürdü

Published at: **2019-11-03T09:27:56+00:00**

Author: ****

Original: [OLAY](https://www.olay.com.tr/hande-dogandemir-cocuklarin-yuzunu-guldurdu-213983h.htm)

Hande Doğandemir, 'Sen İstersen Dünya Değişir' projsi kapsamında gittiği Kars’a hayran kaldı ve iki köy okulunu ziyaret etti. Subatan ve Soylu okullarına giden Doğandemir, çocuklarla zaman geçirdi ve proje kapsamında çalışmalara katıldı.
Hande Doğandemir, yönetmen Erdal Murat Aktaş ile birlikte heyecanlı bir sosyal sorumluluk projesi için kolları sıvadı. Beykoz Üniversitesi, Türk Alman Üniversitesi, Unesco Türkiye ve birçok kurumun desteklediği projenin adı: 'Sen İstersen Dünya Değişir!'
Ülkemizde ve dünyanın farklı yerlerinden göç, eğitim, açlık, tarihi değerlerin korunması,çevre, hayvan hakları ve çocuklara eşit yaşam hakkı gibi önemli konularda fark yaratıp dikkat çekmeye yönelik kapsamlı bir çalışma olan proje için düğmeye basıldı.
