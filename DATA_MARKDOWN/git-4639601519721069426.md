
# Οικογενειακή τραγωδία στο Τέξας : Μητέρα πυροβόλησε τα παιδιά της και αυτοκτόνησε

Published at: **2019-11-01T13:32:44+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/world/oikogeneiaki-tragodia-sto-teksas-mitera-pyrovolise-ta-paidia-tis-kai-aytoktonise/)

Τραγωδία σημειώθηκε στο Τέξας των ΗΠΑ, καθώς οι αστυνομικές αρχές εντόπισαν μία γυναίκα και τα τρία της παιδιά, ηλικίας 7,9 και 11 ετών, νεκροί μέσα στο διαμέρισμα, όπου διέμεναν.
Σύμφωνα με τις δηλώσεις των αστυνομικών, που βρέθηκαν στο σημείο και διερευνούν την υπόθεση, η 39χρονη Ashley Auzenne φέρεται να πυροβόλησε και να τραυμάτισε θανάσιμα τα τρία της παιδιά.

        Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του
      
Στην συνέχεια έστρεψε το όπλο στον εαυτό της, δίνοντας τέλος και στην δική της ζωή.
Η αστυνομία ανακάλυψε τις τέσσερις σορούς εντός της οικίας, κατόπιν κλήσης συγγενικού προσώπου της οικογένειας.
Από τις έρευνες διαπιστώθηκε ότι η 39χρονη μητέρα είχε χωρίσει με τον σύζυγό και πατέρα των παιδιών της, Murvin Auzenne Jr.,  μόλις πριν μία εβδομάδα.
«Τα παιδιά ήταν πραγματικά υπέροχα. Πλέον, στρεφόμαστε στον γιό μου, Murvin και τη στήριξη που σίγουρα θα χρειαστεί. Η απώλεια είναι για εμάς αλλά και για εκείνον τραγική» ανέφερε ο παππούς των τριών παιδιών.
Στο μεταξύ, η διεύθυνση του τοπικού σχολείου, όπου πήγαινε το ένα από τα τρία αγγελούδια, προσέλαβε ειδικούς συμβούλους, προκειμένου να βοηθήσουν τους μαθητές να διαχειριστούν ομαλά αυτήν την συγκλονιστική και δύσκολη κατάσταση.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
