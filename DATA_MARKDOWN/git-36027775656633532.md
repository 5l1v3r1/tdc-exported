
# O‘zbekistonlik imkoniyati cheklangan qizcha o‘z she’ri bilan Central Asia’s Got Talent hakamlarini ta’sirlantirdi (video)

Published at: **2019-11-06T18:03:00+00:00**

Author: ****

Original: [Daryo](https://daryo.uz/2019/11/06/ozbekistonlik-imkoniyati-cheklangan-qizcha-oz-sheri-bilan-central-asias-got-talent-hakamlarini-tasirlantirdi-video/?utm_source=daryo_lotin)

Central Asia’s Got Talent ko‘rsatuvida o‘zbekistonlik nogironligi bo‘lgan qizaloq Iroda O‘rozova ishtirok etdi hamda o‘zi yozgan she’rini o‘qib hakamlarni ta’sirlantirdi.
Surxondaryolik Iroda O‘rozova Toshkent shahrining Qo‘yliq dahasida yashaydi. U 6-sinfda o‘qiydi, she’rlar yozishga qiziqadi.
“Tushgacha maktabda o‘qiyman. Tushdan keyin esa bo‘sh vaqtim bo‘ladi. Aynan shu vaqtda she’r yozaman”, — deydi Iroda.
“Men bu qo‘llarim bilan mustaqil ravishda hamma narsa qila olaman. Kitobni ushlay olaman, she’r yoza olaman. Hayotdagi maqsadim menga barcha imkoniyatlarni yaratib berayotgan ota-onamning ishonchini oqlash. Kelajakda jurnalist bo‘lishni orzu qilaman. Niyatim — Vatanimga xizmat qiladigan farzand bo‘lish”, — deydi Iroda.
Iroda o‘zi yozgan she’rni o‘qib berganida barcha hakamlar unga tasanno aytdi hamda qizchaning keyingi bosqichga o‘tishini ma’lum qildi.
