
# పోలవరం ప్రాజెక్టుపై తదుపరి విచారణ ఫిబ్రవరికి వాయిదా

Published at: **2019-11-07T13:07:03+00:00**

Author: ****

Original: [Andhrajyothy](https://www.andhrajyothy.com/artical?SID=948820)

ADVT
ఢిల్లీ: పోలవరం ప్రాజెక్టుకు సంబంధించి నేషనల్ గ్రీన్ ట్రిబ్యునల్ (ఎన్జీటీ)లో దాఖలైన పిటిషన్లపై ఇవాళ విచారణ జరిగింది. పోలవరం ప్రాజెక్టు వ్యర్థాల డంపింగ్‌పై పెంటపాటి పుల్లారావు పిటిషన్‌ దాఖలు చేయగా, ప్రాజెక్టు ముంపు ప్రాంతాల ప్రభావంపై పొంగులేటి సుధాకర్ రెడ్డి పిటిషన్‌ వేశారు. పోలవరం ప్రాజెక్టు అథారిటీ సభ్య కార్యదర్శి బీపీ పాండే ఇవాళ్టి విచారణకు హాజరయ్యారు. ఈ సందర్భంగా కాఫర్ డ్యామ్ వల్ల నష్టాన్ని అంచనా వేయాలని సంయుక్త కమిటీని ఆదేశించింది. ఇదిలా ఉంటే ముంపుపై నివేదికను తెలంగాణ, ఒడిశా, ఛత్తీస్‌గఢ్ రాష్ట్రాలకు ఇచ్చామని కేంద్రం తెలపగా.. అదే నివేదికను తమకు సమర్పించాలని పోలవరం అథార్టీని ఎన్జీటీ ఆదేశించింది. తదుపరి విచారణను ఫిబ్రవరికి వాయిదా వేసింది.
