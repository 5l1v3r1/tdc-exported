
# Συναγερμός στην Εύβοια - Αγνοούνται δύο γυναίκες που βγήκαν να μαζέψουν μανιτάρια σε βουνό

Published at: **2019-11-03T22:46:00+00:00**

Author: ****

Original: [enikos.gr](http://www.enikos.gr/society/682103/synagermos-stin-evvoia-agnoountai-dyo-gynaikes-pou-vgikan-na-maze)

Σε εξέλιξη βρίσκονται από την αστυνομία και την πυροσβεστική Ευβοίας οι έρευνες για τον εντοπισμό δύο γυναικών, τα ίχνη των οποίων έχουν χαθεί από το μεσημέρι της Κυριακής.
Σύμφωνα με την ιστοσελίδα lamiareport.gr, οι δύο αδελφές, ηλικίας 60 και 62 ετών μετέβησαν στο βουνό Καδί του Δήμου Κύμης - Αλιβερίου για να μαζέψουν μανιτάρια όμως η ώρα περνούσε και δεν επέστρεφαν στο σπίτι τους.
Οι δικοί τους άνθρωποι ανησύχησαν και ειδοποίησαν τις αρχές . Άμεσα κινητοποιήθηκαν η πυροσβεστική και η αστυνομία για τον εντοπισμό των δύο γυναικών, ενώ στις αναζητήσεις συμμετέχει και η ορειβατική ομάδα της 7ης ΕΜΑΚ με επικεφαλής το Διοικητή της Σίμο Αποστόλου.
Μέχρι στιγμής, έχει εντοπιστεί το αυτοκίνητό τους αλλά όχι και οι δύο γυναίκες.
Επειδή τη νύχτα οι θερμοκρασίες είναι οριακά πάνω από το μηδέν, όλοι ανησυχούν για την τύχη τους και προσπαθούν με κάθε μέσο να ερευνήσουν δύσβατα μονοπάτια για τον εντοπισμό τους.
