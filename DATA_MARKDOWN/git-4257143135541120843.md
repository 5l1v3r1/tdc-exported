
# Nagyon rossz hírt küldött magáról a német gazdaság

Published at: **2019-11-07T08:28:53+00:00**

Author: **Infostart / MTI**

Original: [infostart](https://infostart.hu/gazdasag/2019/11/07/nagyon-rossz-hirt-kuldott-magarol-a-nemet-gazdasag)

Szeptemberben a vártnál jobban csökkent havi és éves összehasonlításban a német ipari termelés.
A német szövetségi statisztikai hivatal, a Destatis csütörtökön azt közölte, hogy szeptemberben szezonális és naptári kiigazítással 0,6 százalékkal csökkent az előző havihoz képest a német ipari termelés volumene az augusztusi 0,4 százalékos emelkedés után. Elemzők szerényebb, 0,4 százalékos termeléscsökkenésre számítottak.
Az egy évvel korábbihoz képest szeptemberben naptárhatással kiigazítva 4,3 százalékkal esett a német ipari termelés. Szakértők kisebb, 2,9 százalékos csökkenéssel számoltak az augusztusi 3,9 százalékos esés után.

        Nyitókép: MTI/EPA/Armin Weigel
      
