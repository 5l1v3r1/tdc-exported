
# افزایش 255درصدی جرائم اقتصادی در فضای مجازی/ کسب رتبه اول جذب نیرو در کشور توسط نیروی انتظامی قم

Published at: **2019-11-02T14:28:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544156.html/%D8%A7%D9%81%D8%B2%D8%A7%DB%8C%D8%B4-255%D8%AF%D8%B1%D8%B5%D8%AF%DB%8C-%D8%AC%D8%B1%D8%A7%D8%A6%D9%85-%D8%A7%D9%82%D8%AA%D8%B5%D8%A7%D8%AF%DB%8C-%D8%AF%D8%B1-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C--%DA%A9%D8%B3%D8%A8-%D8%B1%D8%AA%D8%A8%D9%87-%D8%A7%D9%88%D9%84-%D8%AC%D8%B0%D8%A8-%D9%86%DB%8C%D8%B1%D9%88-%D8%AF%D8%B1-%DA%A9%D8%B4%D9%88%D8%B1-%D8%AA%D9%88%D8%B3%D8%B7-%D9%86%DB%8C%D8%B1%D9%88%DB%8C-%D8%A7%D9%86%D8%AA%D8%B8%D8%A7%D9%85%DB%8C-%D9%82%D9%85)

سردار آقاخانی٬ فرمانده نیروی انتظامی استان قم با اشاره به اینکه در کشف تجهیزات ماهواره 20درصد افزایش داشته ایم، گفت: در جرائم اقتصادی در فضای مجازی وضعیت خوبی نداریم و افزایش 255 درصد در هفت ماه نخست سال را داشته ایم.
به گزارش شبکه اطلاع رسانی راه دانا؛ به نقل از قم فردا، سردار عبدالرضا آقاخانی صبح امروز در نشست خبری با اصحاب رسانه با اشاره به گزارش عملکرد پلیس قم در هفت ماهه ابتدایی سال جاری، اظهار داشت: استان در زمینه سرقت به سمت کاهش جرائم پیش می‌رود اما درعین‌حال سرقت‌های مهم یک درصد افزایش داشته است.وی ادامه داد: با توجه به اجرای طرح‌های مختلف انتظامی، همکاری مسئولان قضایی و برخورد با سارقان انتظار کاهش وقوع سرقت در قم را داریم که امیدواریم تا پایان سال به نقطه مطلوب در این زمینه دست‌یابیم.افزایش 3درصدی سرقت های کلان در استانفرمانده انتظامی قم با اشاره به اینکه در سرقت های کلان 3درصد افزایش داشته ایم، گفت: از ماه گذشته تاکنون در بحث سرقت ها 19درصد کاهش رخ داده است.وی در ادامه به مسئله ناهنجاری های اجتماعی اشاره کرد و بیان داشت:  با اقدام‌های صورت گرفته، اشرافیت کامل بر اماکن استان، کانون‌های جرم، اجرای عملیات رعد و طرح‌های مقابله با مراکز اقامتی، سفره‌خانه و قهوه‌خانه‌های غیرمجاز، وضعیت قم در این زمینه بهتر از گذشته شده است.کاهش 38درصدی شرارت در استان و افزایش 20درصد کشف تجهیزات ماهوارهسردار آقاخانی عنوان داشت: شرارت در استان قم از ابتدای سال جاری تا پایان  مهرماه ۳۸ درصد کاهش‌یافته، کشف محصولات مخرب فرهنگی ۲۵ درصد افزایش و کشف تجهیزات ماهواره‌ای نیز ۲۰ درصد افزایش‌یافته است.جرائم اقتصادی در فضای مجازی وضعیت خوبی نداریم/افزایش 255درصدی جرائم اقتصادی در فضای مجازیوی در ادامه به فضای مجازی اشاره کرد و خاطرنشان شد: در جرائم اقتصادی در فضای مجازی وضعیت خوبی نداریم؛ جرائم اقتصادی در فضای سایبری در استان در این مدت ۲۵۵ درصد، کشف به وقوع 158 درصد و دستگیری مجرمان ۴۳۴ درصد افزایش داشته است.فرمانده نیروی انتظامی استان قم با اشاره به بحث مواد مخدر در استان ، بیان داشت:  در این بحث نسبت به سال گذشته 37درصد افزایش کشفیات داشته ایم.کشف 5تن مواد مخدر در هفت ماه سال جاریوی ادامه داد: در این مدت ۲۴ باند تهیه و توزیع انواع مواد مخدر در قم متلاشی‌شده است که نسبت به سال گذشته ۳۳ درصد افزایش‌یافته است.سردار آقاخانی ابراز داشت: دستگیری قاچاقچیان مواد مخدر نیز ۱۱ درصد افزایش داشته و دستگیری معتادان با افزایش ۲۱ درصدی مواجه بوده است همچنین در این مدت 5 تن مواد مخدر کشف شده است.کاهش 9درصدی تصادفات در استانوی در ادامه به بحث تصادفات اشاره کرد و عنوان داشت: تعداد تصادفات ۹ درصد و تعداد متوفیان ۶ درصد کاهش‌یافته است.فرمانده نیروی انتظامی بیان داشت: در مجموع تصادفات 75درصد فوتی، 81 درصد خسارتی و 19 درصد جرحی می باشد.وی بابیان این‌که مبارزه با کالای قاچاق نیز یکی از ماموریت های اصلی ناجا به شمار می‌آید، افزود: از ابتدای سال جاری تا پایان مهرماه، ۲۵۱ فقره پرونده در خصوص کالای قاچاق در قم تشکیل‌شده، تعداد متهمان دستگیرشده ۱۵۵ درصد و ارزش ریالی کالاهای کشف‌شده نیز ۵۵ درصد افزایش‌یافته است.510هزار تماس با فوریت های پلیسی گرفته شده استآقاخانی گفت: در این مدت بالغ‌بر ۵۱۰ هزار تماس با مرکز فوریت‌های پلیسی ۱۱۰ حاصل‌شده که نسبت به مدت‌زمان مشابه سال گذشته ۱۸ درصد افزایش داشته است.وی بابیان این‌که در این مدت به ۹ هزار فقره پرونده در معاونت اجتماعی، کلانتری‌ها و پاسگاه‌های قم رسیدگی شده است گفت: ۸۹ درصد از این پرونده‌ها منجر به صلح و سازش طرفین و از ارجاع به دادگستری جلوگیری شد.احداث دو کلانتری جدید در قمفرمانده نیروی انتظامی استان قم با اشاره به طرح های عمرانی ، گفت: عملیات اجرایی احداث کلانتری ۱۳ قم در خیابان خاکفرج بااعتباری بالغ‌بر ۳۵ میلیارد ریال فردا آغاز می‌شود، همچنین عملیات اجرایی احداث پاسگاه شهدای فرود در سه‌راهی دستگرد و ایستگاه پلیس‌راه بااعتباری حدود ۶۰ میلیارد ریال به‌زودی آغاز خواهد شد.وی بیان داشت: در تلاش هستیم تا پایان سال جاری احداث دو کلانتری معصومیه و ۱۴ پاسداران نیز در دستور کار قرار بگیرد.کسب رتبه اول جذب نیرو در کشور توسط نیروی انتظامی قمسردار آقاخانی با اشاره به اینکه در کشور رتبه اول در جذب نیرو را داریم، گفت:90 درصد نیروهای جذب شده بعد از گذراندن آموزش ها به استان برای خدمت برمی گردند و امیدواریم که در ماه های آینده تزریق نیروهای جدید را داشته باشیم.وی در ادامه با اشاره به این‌که در ایام اربعین حسینی امسال حدود ۱۴۰ هزار زائر از کشورهای خارجی به قم وارد شدند تصریح کرد: با همکاری همه دستگاه‌ها کوچک‌ترین مساله امنیتی در این ایام در استان رخ نداد و وضعیت امروز ما در بحث تعامل با دستگاه‌های امنیتی، بی‌سابقه است.انتهای پیام/
