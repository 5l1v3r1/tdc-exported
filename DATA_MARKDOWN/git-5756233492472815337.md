
# مقاومت، پهپاد رژیم صهیونیستی را در غزه سرنگون کرد

Published at: **2019-11-03T23:54:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619748/%D9%85%D9%82%D8%A7%D9%88%D9%85%D8%AA-%D9%BE%D9%87%D9%BE%D8%A7%D8%AF-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%B1%D8%A7-%D8%AF%D8%B1-%D8%BA%D8%B2%D9%87-%D8%B3%D8%B1%D9%86%DA%AF%D9%88%D9%86-%DA%A9%D8%B1%D8%AF)


        نیروهای مقاومت فلسطین یک فروند هواپیمای بدون سرنشین رژیم صهیونیستی را در شمال نوار غزه سرنگون کردند.
      

        آفتاب‌‌نیوز :
      
به گزارش خبرگزاری فلسطینی «معا»، یک منبع آگاه در این باره گفت: نیروهای مقاومت شامگاه یکشنبه با هدف قراردادن یک پهپاد از نوع «کواد کوپتر» توانستند آن را ساقط کنند.
این پهپاد بر فراز یکی از پایگاه‌های نیروهای مقاومت در شهرک بیت حانون واقع در شمال نوار غزه در حال پرواز بود.
رژیم صهیونیستی از چندی پیش در نبرد با مقاومت به استفاده از پهپادها متوسل شده است که نمونه آن حمله دو فروند پهپاد به ضاحیه جنوبی بیروت در سوم شهریورماه جاری بود که هر دو پهپاد سرنگون شد.
این در حالی است که دو روز پیش در پی حمله موشکی گروه‌های مقاومت، آژیر خطر در شهرک‌های صهیونیست‌نشین در نزدیکی نوار غزه به صدا درآمد.
حمله موشکی گروه‌های مقاومت فلسطین در واکنش به حملات پنجشنبه گذشته جنگنده‌ها و یگان توپخانه ارتش رژیم صهیونیستی به نوار غزه صورت گرفت.
رژیم صهیونیستی پنجشنبه‌شب دو مقر وابسته به گردان‌های القسام شاخه نظامی حماس را در شمال نوار غزه گلوله باران کرد.
