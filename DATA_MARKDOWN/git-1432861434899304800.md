
# Тервел Пулев: Кубрат е готов да стане световен шампион

Published at: **2019-11-06T11:19:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/boxing/tervel-pulev-kubrat-e-gotov-da-stane-svetoven-shampion-1403419.html)

Двамата родни боксьори в тежка категория - Кубрат и Тервел Пулеви, през тази седмица ще се качат на ринга за своите мачове. В петък Тервел Пулев се изправя срещу Каи Курзава на гала вечер в Кьолн, Германия. Това няма да позволи на Тервел да подкрепи по-големия му брат Кубрат, който пък ще се боксира в неделя срещу Рейдъл Букър в Калифорния.
Тервел говори преди двубоя си срещу Курзава как протича подготовката му, а освен това говори и за своя брат. Според него Кубрат е готов да стане световен шампион и е въпрос на време това да се случи. 
"Два-три месеца тренирам на пълни обороти, чувствам се добре. Започнах да се усещам по-добре, усещам ритъма на професионалния ринг. Разликата с аматьорския бокс не е малка. Целта и мечтата на Кубрат, която той споделя на всеослушание, е да стане световен шампион и мисля, че не е далече", заяви Тервел преди своя мач и този на Кобрата.

        Междувременно Кубрат Пулев категорично заяви, че си има правила и той ще получи мач за световната титла (повече по темата четете тук).
      
