
# ชี้แก๊งแหกคุกมีโทษถึงประหาร มึน'ปืน-มีด'เข้าศาลได้ไง

Published at: **2019-11-04T11:50:00+00:00**

Author: ****

Original: [เดลินิวส์](https://www.dailynews.co.th/crime/739989)


        โฆษกศาล เผยเหตุ 3 คนร้ายเเหกหัก ศาลพัทยาใช้ปืนยิงตำรวจดูเเลศาลสาหัส ไม่เข้าใจ "ปืน-มีด" หลุดรอดสายตาเจ้าหน้าที่ได้ไง
      
เมื่อวันที่ 4 พ.ย. นายสุริยัณห์ หงษ์วิไล โฆษกศาลยุติธรรม เปิดเผยว่า ได้รับรายงานจากรักษาการณ์ ผอ.ศาลจังหวัดหวัดพัทยา ว่าเกิดเหตุคนร้ายเป็นผู้ถูกคุมขังในคดียาเสพติดอัตราโทษสูงถึงประหารชีวิต 3 คน ประกอบด้วย 1.นายบาส หรือ บาร์ต อาเลน เฮลมัส ชาวต่างชาติสัญชาติอเมริกัน 2. น.ส.สิรินภา วิเศษฤทธิ์ ภรรยานายบาส เเละ3.นายหน่อย หรือต้น นิลเทศ ผู้ต้องหาคนละคดี ที่ถูกควบคุมตัวมาขึ้นศาล ได้ใช้ปืนเเละมีดทำร้าย  ร.ต.อ.ธนะเมศฐ์ โพธิพันธ์ รอง สวป.สภ.สัตหีบ ช่วยราชการศาลจังหวัดพัทยา ก่อนจะขึ้นรถกระบะอีซุซุขับหลบหนีไปนายสุริยัณห์ กล่าวอีกว่า พฤติการณ์ของ 3 ผู้ต้องหามีการนัดเเนะวางเเผนกันมาอย่างดี ส่วนปืนกับมีดที่ใช้นั้นต้องขอตรวจสอบรายละเอียดก่อนว่ามาจากไหน ถึงจะแน่ชัดได้ว่าหลุดรอดสายตาเจ้าหน้าที่ผู้ตรวจค้นไปถึงมือกลุ่มผู้ต้องหาได้อย่างไร ส่วน ร.ต.อ.ธนะเมศฐ์ ที่ทำหน้าที่ดูเเลบริเวณศาลนั้นนอกจากถูกเเทงเเล้วยังได้ถูกยิงด้วย ตอนนี้อาการสาหัสมาก“เท่าที่ผมทราบคือคนที่ยิงตำรวจศาลเป็นคนไทย ส่วนคนต่างชาติเป็นคนเเทง หลังจากก่อเหตุกับตำรวจคนแรกไปแล้วยังยิงขู่อีก 1 นัด ทำให้ตำรวจศาลอีกนายต้องยอมเปิดประตู เพอออกมาได้เเล้วคนร้ายก็ยิงเปิดทางจนวิ่งไปขึ้นรถกระบะที่จอดรออยู่หลบหนีไป” โฆษกศาลยุติธรรม กล่าว 
