
# Nastalo za 70 tisočakov škode

Published at: **2019-11-05T13:42:00+00:00**

Author: **T. V.**

Original: [Slovenske novice](https://www.slovenskenovice.si/kronika/doma/clanek/nastalo-za-70-tisocakov-skode-246147)

VELIKA PRISTAVA – Ob 7.34 so bili policisti obveščeni, da gori gospodarsko poslopje v Veliki Pristavi, veliko 30 krat 10 metrov. Posredovali so gasilci PGD Postojna, Pivka, Košana, Zagorje in Slavina in požar lokalizirali.Po prvih podatkih je v objektu zgorelo nekaj kmetijskih strojev, več bal sena, ogenj pa je uničil celotno ostrešje. V objektu so bile tudi živali, a so jih rešili, poroča uprava za zaščito in reševanje.Kriminalisti bodo opravili ogled požarišča. Materialna škoda je po prvih ocenah približno 70.000 evrov, so sporočili iz PU Koper.
