
# Прокурор Чернівецької області звільнився після візиту прем'єр-міністра

Published at: **2019-11-05T12:57:20+00:00**

Author: **Daria Trokhimovich**

Original: [Рубрика](https://rubryka.com/2019/11/05/prokuror-chernivetskoyi-oblasti-zvilnyvsya-pislya-vizytu-prem-yer-ministra/)


        
          Через тиждень після візиту і критики прем’єр-міністра Олексія Гончарука прокурор Чернівецької області Олег Соболь написав заяву про звільнення.
        
      
Стало відомо з коментаря речниці прокуратури області Наталі Соколовської UA.Суспільне Буковина і  “Укрінформ”.
Прокуратура: “Олег Соболь написав заяву за власним бажанням щодо його звільнення з посади прокурора Чернівецької області та органів прокуратури України. У п’ятницю, 01.11.2019, був його останній робочий день”.
Наразі обов’язки прокурора області виконує перший заступник прокурора Чернівецької області Ігор Мустеца.
Мустеца в органах прокуратури працює з листопада 2002 року. З вересня 2016 року займає пост першого заступника прокурора Чернівецької області.
24 жовтня прем’єр-міністр України Олексій Гончарук під час візиту в Чернівці сказав, що рекомендуватиме генеральному прокурору Руслану Рябошапці звільнити з посади Соболя.
Гончарук: “Нічого особистого, але ви у цій області працюєте вже два роки і досі жодних реальних результатів боротьби із контрабандою не показали. Якби я мав можливість, я б звільнив вас уже давно. Але я не маю таких повноважень”.
