
# بازگشت فیتیله‌ای‌ها به تلویزیون از امشب

Published at: **2019-11-02T12:18:00+00:00**

Author: ****

Original: [جامعه خبری تحلیلی الف](https://www.alef.ir/news/3980811083.html)

سریال تلویزیونی "دوقلوها" با ایفای نقش فیتیله‌ای‌ها از امشب به آنتن برمی‌گردد.
به گزارش تسنیم، سریال تلویزیونی "دوقلوها" به تهیه‌کنندگی مهدی بصیری و نویسندگی و کارگردانی جمشید بیات ترک در 100 قسمت 30 دقیقه‌ای است که پخش قسمت 24 آن از امشب، شنبه 11 آبان‌ماه همزمان با چهارم ماه ربیع‌الاول آغاز می‌شود و طبق روال گذشته ساعت 18:45 روی آنتن شبکه 2 سیما خواهد رفت.
محمد مسلمی، علی فروتن و حمید گلی، لاله صبوری، محمد شیری، سیاوش چراغی‌پور، علی صابری، فائقه شلالوند، محمود راسخ‌فر، پریسا رضایی و سعید امیرسلیمانی به‌عنوان بازیگران اصلی این سریالند و در بعضی از قسمت‌ها یک بازیگر مهمان هم در سریال حضور خواهد داشت.
مجموعه تلویزیونی "دوقلوها" کاری از گروه کودک و نوجوان شبکه 2 سیما، شنبه تا سه‌شنبه ساعت 18:45 روی آنتن شبکه 2 می‌رود و تکرار آن هم چهارشنبه تا جمعه ساعت 18:45 است.
