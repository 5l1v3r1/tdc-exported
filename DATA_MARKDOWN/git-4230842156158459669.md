
# Додаткових перевірок отримувачів субсидій цього року не буде

Published at: **2019-11-07T11:09:10+00:00**

Author: ****

Original: [ФАКТИ](https://fakty.com.ua/ua/ukraine/20191107-dodatkovyh-perevirok-otrymuvachiv-subsydij-tsogo-roku-ne-bude/?utm_source=telegram&utm_medium=social&utm_campaign=live)

Перевірка отримувачів субсидій на оплату комунальних послуг є стандартною процедурою і додаткових перевірок цього року не передбачено.
Заступник міністра соціальної політики України Віталій Музиченко повідомив, що додаткових перевірок щодо отримувачів субсидій в 2019 році не буде.

        Читайте: 
        Як оформити субсидію онлайн – інструкція в три кроки
      
Музиченко зазначив, що для отримання субсидії необхідно подати заяву і декларацію. Іншу інформацію збирає орган соціального захисту, зокрема обмінюється інформацією з фіскальною службою та Пенсійним фондом.
За його словами, зараз як і раніше проводиться перевірка одержувачів субсидій.
Раніше прем’єр-міністр Олексій Гончарук запевнив, що зменшення розміру субсидій у поточному опалювальному сезоні не передбачено.
