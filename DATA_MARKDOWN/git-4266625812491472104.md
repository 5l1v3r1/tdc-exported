
# На Донбасі зафіксовано вже три атаки з боку НЗФ, – Міноборони

Published at: **2019-11-02T13:33:00+00:00**

Author: ****

Original: [ZIK.UA](https://zik.ua/news/2019/11/02/na_donbasi_zafiksovano_vzhe_try_ataky_z_boku_nzf__minoborony_1682229)


        Незаконні збройні формування від початку доби тричі обстріляли українські позиції на Донецькому напрямку.
      
Про це повідомляє пресцентр Міноборони.
«Після 9-ї ранку в районах Талаківки та Водяного зафіксовані нетривалі ворожі обстріли з автоматичних гранатометів. А близько 10-ї ранку окупанти з боку населеного пункту Біла Кам’янка випустили 3 міни 120-го калібру по позиціях наших військ, обладнаних неподалік Новогригорівки», – йдеться у повідомленні.
За інформацією відомства, втрат серед особового складу Об’єднаних сил немає.
Нагадаємо, під виглядом підготовки до масштабних спільних навчань незаконні збройні формування на окремих напрямках здійснюють перекидання до лінії зіткнення танків та 122-мм самохідних артилерійських установок «Гвоздика».
