
# Bologna-Inter 1-2, le pagelle: Lukaku gigantesco, Candreva apre la strada

Published at: **2019-11-01T22:00:00+00:00**

Author: **Guido De Carolis, inviato a Bologna**

Original: [Corriere della Sera](https://www.corriere.it/sport/calcio/serie-a/notizie/bologna-inter-1-2-pagelle-lukaku-gigantesco-candreva-apre-strada-cead8f30-fdad-11e9-8a58-4dee50fcf96c.shtml)

Pagelle Bologna
7 Skorupski Con le mani confeziona tre miracoli veri su Lautaro, Lukaku e Skriniar. Ogni tocco con i piedi è un brivido, però senza fare danni.
5 Mbaye Non commette il rigore, ma se si arriva a quella situazione è perché non riesce a spazzare un innocuo pallone.
6 Danilo Lautaro è cliente scomodo, finché sta nella sua zona è quasi innocuo.
5 Bani Vive nell’ombra del gigante Lukaku: non la vede mai.
5,5 Krejci Dalla sua parte Lazaro, fa un po’ troppo movimento.
6 Poli Guida con attenzione la pattuglia di centrocampo, la tiene al riparo dai pericoli.
6,5 Svanberg Il più pericoloso e continuo: sfiora il gol in avvio. Dà fastidio piantato nel cuore del gioco nerazzurro.
4 Orsolini Un ingenuo. Incenerisce la partita del Bologna con il fallo da rigore su Lautaro.
6,5 Soriano Lo si vede a momenti, però porta in vantaggio i rossoblù, anche se il suo tiro diventa imprendibile grazie a una deviazione.
5 Sansone Molto al di sotto delle attese. Finisce per nascondersi tra le linee e perdersi in fretta.
5 Palacio Dedizione da ventenne, lui che ne ha 27. La giocata giusta non gli viene proprio mai.
5 Medel L’ex interista entra male nel match, toglie lucidità non aggiunge fisico.
6 Mihajlovic (in panchina Tanjga) Il Bologna spaventa l’Inter e perde solo nel recupero. Squadra attenta, davanti però bisogna creare qualcosa in più.
Pagelle Inter
6 Handanovic La rete del Bologna è una palla avvelenata da una deviazione. Sventa su Svanberg.
7 Skriniar La vittoria porta pure la sua firma. Nella mischia picchia la palla da cui nasce l’1-2.
6,5 De Vrji Sfortunato sull’autogol, prima era stato perfetto.
6 Bastoni Non si nasconde mai, poco traffico da gestire.
6,5 Lazaro Redento, mostra il meglio di sé. Affondi veloci, continuità e sul pari l’idea giusta è la sua.
5 Gagliardini Disastroso. Sbaglia ogni pallone in qualunque direzione.
5,5 Brozovic Affaticato, se l’Inter non domina la partita è per i troppi errori in palleggio.
6 Barella Non eccelle, però i nerazzurri stanno in piedi grazie ai suoi recuperi.
5 Biraghi Ha sempre paura di fare la giocata sbagliata: ha ragione, spesso la fa.
8 Lukaku Gigantesco: nella mole, nel gioco, nei gol. Assolve agli obblighi di sponda restituendo palloni in quantità. Trascina al successo l’Inter con la seconda doppietta, giusto premio a una partita splendida.
6,5 Lautaro Guadagna il rigore della vittoria. Prima è pericoloso e si sacrifica.
6,5 Vecino Il suo ingresso è prezioso: aiuta a schiacciare il Bologna.
6,5 Candreva Entra e apre strade fin lì mai battute.
7 Conte La sesta vittoria consecutiva in trasferta evidenzia la forza mentale della squadra. Nel momento più cupo ribalta la partita e la vince con i cambi.
