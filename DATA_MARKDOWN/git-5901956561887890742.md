
# Janja na Kitajskem kot doma

Published at: **2019-11-03T16:36:00+00:00**

Author: **T. J. G.**

Original: [Slovenske novice](https://www.slovenskenovice.si/bulvar/domaci-traci/clanek/janja-na-kitajskem-kot-doma-243734)

Prejšnji teden je v mestu Xiamen na jugu Kitajske potekalo že četrto tekmovanje v težavnostnem športnem plezanju. Nastopilo je tudi pet Slovencev s svetovno prvakinjo Janjo Garnbret na čelu, ki je tam zelo priljubljena. Ima veliko oboževalcev in nekateri so zanjo še bolj zagnano navijali kot za kitajsko tekmovalko.
»To se mi je zdelo sila zanimivo, pa tudi to, da je marsikdo prvič slišal za Slovenijo prav zaradi nje. Sicer jo tam kličejo Janija, ker je besedo Janja pri njih težko izgovoriti,« je zapisala Urška Šimon, sicer iz Novega mesta, ki je še kot osnovnošolka vodila tudi oddaje na domačem, družinskem Radiu Sraka, v Xiamenu pa živi že osem let.
Poleg Urške (na desni) in Janje Garnbret sta na sliki še gospod Guo in njegova hčerka Kumi, ki se uči risanja in angleščine v centru, kjer Urška poučuje. Oba sta velika Janjina navijača in tudi sama ljubiteljsko plezata kot presenetljivo veliko Kitajcev.
