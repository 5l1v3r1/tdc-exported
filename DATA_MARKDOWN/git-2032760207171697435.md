
# Jakub Vrána sa dostal medzi tri hviezdy týždňa v NHL

Published at: **2019-11-05T06:35:02+00:00**

Author: **Webnoviny**

Original: [Denník politika](http://dennikpolitika.sk/archiv/88692)

5.11.2019 (Webnoviny.sk) – Švédsky útočník Elias Pettersson z Vancouveru Canucks sa stal prvou hviezdou uplynulého týždňa v zámorskej hokejovej NHL. V štyroch dueloch nazbieral deväť bodov za tri góly a šesť asistencií.
Post druhej hviezdy sa ušiel českému útočníkovi Jakubovi Vránovi vo farbách Washingtonu Capitals, ktorý sa prezentoval šiestimi bodmi v troch dueloch. Až päťkrát skóroval a pripísal si prvý hetrik v profiligovej kariére.
Elitnú trojicu minulého týždňa dopĺňa kanadský brankár Mike Smith z Edmontonu Oilers. V dvoch vystúpeniach doviedol „olejárov“ k dvom triumfom a zneškodnil až 74 zo 76 striel súperov.
Viac k témam: NHLZdroj: Webnoviny.sk – Jakub Vrána sa dostal medzi tri hviezdy týždňa v NHL © SITA Všetky práva vyhradené.
