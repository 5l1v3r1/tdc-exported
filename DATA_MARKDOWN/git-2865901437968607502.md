
# Sudijska ekspertiza: Čisti crveni kartoni za Inđiju, bio je penal za Javor

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/sudijska-ekspertiza-cisti-crveni-kartoni-za-indiju-bio-je-penal-za-javor/341641)

Navikli smo, posle svakog kola u Superligi, da se najviše priča o arbitraži na mečevima večitih rivala. Međutim, posle ovog vikenda žiža je prebačena u Inđiju. Sigurno ste pročitali da su ekipa iz Srema i Javor odigrli vrlo uzbudljiv meč, te da je ozbiljnu ulogu imao i glavni sudija Bojan Nikolić.
Mladi arbitar je isključio dvojicu igrača Inđije, a potom je u 90. minutu dosudio penal za Javor. Bio je to povod za domaće igrače, da na kratko, napuste teren. Posle meča oglasila se i uprava Inđije saopštenjem za javnost na zvaničnom sajtu kluba.
Međutim, sudijska ekspretiza na televiziji Arena pokazala je da ljudi iz Inđije nisu imali razloga za toliko ljutnju.
Da krenemo redom. Prvo je isključen Srđan Dimitrov.„Ovde je sve apsolutno jasno. Pesnica u lice, ili prema licu, protivnika. Sudija je u tom momentu bio okrenut na drugu stranu, jer je merio daljinu živog zida“, poručio je sudijski ekspret Igor Radojičićtokom gostovanja na televiziji Arena.
Vruće je bilo i u 75. minutu.Tada je žestoko startovao vezista domaćih Nemanja Bosančić.„Bespotreban start, u trenucima kada je igrač Javora želeo domaćima da vrati loptu. Jeste daleko od gola, nema opasnosti, ali to je start otvorenom nogom. Sve je jasno“.
I na kraju 90. minut. Detalj koji je inicirao kraći prekid. Centrirao je Miroslav Marić, jedan od defanzivaca Inđije je visoko podigao ruku. I pogrešio.„Vidite da je ruka u neprirodnom položaju, i da postoji taj trzaj. Sudija Nikolić je bio odlično postavljen“, objasnio je Radojičić i dodao da na drugoj strani nisu bili penali.
Zanimljiva je bila i jedna situacija sa stadiona u Humskoj. Polemisalo se mnogo o detalju koji je prethodio jedanestercu za Partizan i vodećem golu Bibrasa Natha.„Pogledajte ovo. Sudija prilazi igračima i jasno im stavlja do znanja da neće tolerisati povlačenje. Ovaj start nad Ostojićem je bio najslabijeg intenziteta, ali imajući sve u vidu ovo je penal“, poručio je Radojičić.
