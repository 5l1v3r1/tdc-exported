
# У Києві обмежать в'їзд вантажівок у годину пік

Published at: **2019-11-06T14:06:00+00:00**

Author: ****

Original: [ZIK.UA](https://zik.ua/news/2019/11/06/iz_7_lystopada_kyiv_zakryvatymut_dlya_vantazhnyh_avtomobiliv_u_rankovi_ta_1684957)


        Із 7 листопада буде обмежено в’їзд вантажних автомобілів з дозволеною масою понад 4,5 тонни в межі міста Києва у години пік із 07:00 до 10:00 ранку та ввечері із 17:00 до 20:00.
      
Впроваджувати зміни почнуть на в’їзді зі сторони Житомира, а згодом і на інших в’їздах, повідомляє Офіційний портал Києва.
Правовою підставою для цього є рішення Київської міською ради від 22.05.2013 № 340/9397 «Про деякі заходи щодо впорядкування руху вантажних автомобілів у м. Києві». 
«Мова йде про те, що в години пік – вечір та ранок, – ми будемо обмежувати в’їзд: тобто фури будуть паркуватися на під’їздах до Києва, щоб це не утворювало проблем для міста. Як тільки міський транспорт доїде на роботу, ми почнемо пускати фури», – розповів начальник Управління патрульної поліції в м. Києві Юрій Зозуля.
«Таке рішення не лише дозволить покращити екологічну ситуацію в Києві, а й забезпечить розвантаження вулично-дорожньої мережі, створить додатковий простір для руху пасажирського транспорту, підвищить рівень пропускної спроможності вулиць та доріг столиці. Окрім того, це допоможе мінімізувати виникнення заторів», – зазначив заступник директора Департаменту транспортної інфраструктури – начальник управління (інспекції) з паркування Дмитро Рахматуллін.
Він також додав, що наразі триває інформування водіїв вантажівок, а також установ та організацій, які мають стосунок до регулювання транспортних питань.
Як повідомив радник Київського міського голови Максим Бахматов, за добу в Київ в’їжджає до 50 тис. вантажних авто, що негативно позначається на трафіку та екології. Окрім того, більша частина транзиту проїжджає саме через київський Південний мостовий перехід, навантаження на який сьогодні у 6 разів перевищує проектне.
«До 20 тис. машин на добу мають проїжджати мостом, згідно проекту, але по факту маємо 100-110 тис. машин на добу. Міст проектувався під машини з вантажопідйомністю до 8 тонн. Зараз мостом їдуть вантажівки, які можуть перевозити від 40 тонн. Тож міст потребує частих ремонтів. Із 2016 до 2019 на капремонт деформаційних швів витрачено 26 млн грн», – розповів Максим Бахматов.

        У час, коли в’їзд для великовантажних авто буде дозволено (з 20:00 до 07:00), рухатись вони зможуть наступними дорогами:
      
 
 
