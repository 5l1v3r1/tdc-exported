
# В Україні почав діяти закон про штрафи для нардепів за прогули

Published at: **2019-11-01T06:43:41+00:00**

Author: ****

Original: [ФАКТИ](https://fakty.com.ua/ua/ukraine/20191101-v-ukrayini-pochav-diyaty-zakon-pro-shtrafy-dlya-nardepiv-za-proguly/)

З 1 листопада в Україні почав діяти закон про штрафи для народних депутатів за прогули засідань Верховної Ради і комітетів.
З 1 листопада запрацював закон № 196-IX, в якому йдеться, що народні депутати отримуватимуть зарплату за умови участі мінімум в 70% голосувань Верховної Ради. Дані у відсотках публікуватимуться на сторінці депутата на сайті парламенту.
Закон скасовує письмову реєстрацію нардепів. Тепер народні обранці можуть зареєструватися на початку засідання за допомогою натискання кнопки “за”. Якщо нардеп запізниться на реєстрацію, а потім голосуватиме, тоді йому зарахують присутність.

        Читайте: 
        Разумков пропонує забирати у депутатів мандати за прогули
      
Якщо за місяць нардеп пропустить без поважних причин понад 30% голосувань у сесійній залі або більше половини засідань свого комітету, йому не відшкодують витрати, пов’язані з виконанням обов’язків. Таке розпорядження видаватиме голова Ради на підставі рішення регламентного комітету.
Нагадаємо, 16 жовтня парламент підтримав позбавлення народних депутатів виплат за прогули засідань Верховної Ради і комітетів.
