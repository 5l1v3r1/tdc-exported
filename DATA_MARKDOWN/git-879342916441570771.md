
# У Харкові сталася стрілянина, є постраждалий

Published at: **2019-11-06T01:24:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/suspilstvo/xarkovi-stalasya-strilyanyna-ye-postrazhdalyj)


        У Харкові сталася стрілянина, в результаті одна людина отримала кульове поранення в живіт і доставлена в лікарню.
      
Про це повідомляє пресслужба Національної поліції. Стрілянина сталася 5 листопада близько 19:00 на вулиці Валентинівській. Чоловіка з кульовими пораненнями живота, передпліччя і ноги доставили в лікарню. За словами очевидців, біля спортивного клубу стався конфлікт з подальшою стріляниною. В результаті події також було пошкоджено автомобіль Mitsubishi. З місця події співробітники поліції вилучили гільзи і кулі, які будуть направлені на експертне дослідження. Інформація внесена до Єдиного реєстру досудових розслідувань за ч. 2 ст. 15, ч.1 ст. 115 (замах на умисне вбивство) Кримінального кодексу України. Всі обставини події встановлюються.
Нагадаємо, 25 жовтня в Харкові біля супермаркету на вулиці Клочківській сталася стрілянина, в результаті якої загинула одна людина, ще одна отримала поранення. Пізніше один з учасників перестрілки підірвав себе гранатою.
Хочете обговорити цю новину? Долучайтеся до телеграм-чату CHORNA RADA
