
# ВИДЕО: Роналдо побесня, че бе сменен, не се ръкува със Сари

Published at: **2019-11-06T23:05:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/video-ronaldo-pobesnq-che-be-smenen-ne-se-rykuva-sys-sari-1403710.html)

Суперзвездата на Ювентус Кристиано Роналдо отново показа голямото си его. Това се случи в мача срещу Локомотив (Москва) в груповата фаза на Шампионска лига. Португалецът бе заменен в края на мача от Пауло Дибала, което изобщо не му се хареса и той го показа на треньора си.
Маурицио Сари извади Роналдо в 81-ата минута на мача, за да пусне Дибала. Португалецът подмина треньора си като пътен знак и не се ръкува с него. Дори направи знак с ръка на италианския специалист, с което показа недоволството си.
Това като цяло е едва третият случай, в който звездата бива заменян, откакто играе за италианския гранд. Все пак, Роналдо вкара първия гол в двубоя, а победата с 2;1 класира "бианконерите" за осминафиналите на Шампионска лига. Подобно нещо се случи и когато Зинедин Зидан реши да смени Роналдо докато играчът беше в Реал Мадрид. Тогава обаче френският треньор получи и псувни. Вижте подробности в този материал.
