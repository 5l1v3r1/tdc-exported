
# 'हैप्पी बर्थडे चाचा': विराट को पंत ने किया विश, सोशल मीडिया पर लोगों ने ऐसे लिए मजे

Published at: **2019-11-05T16:52:36+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/national/story-rishabh-pant-wishes-birthday-to-virat-kohli-and-says-happy-birthday-chachaaa-after-it-got-trolled-2833774.html)

भारतीय क्रिकेट टीम के कप्तान विराट कोहली का आज 31वां जन्मदिन है। क्रिकेटर्स से लेकर फैन्स ने उन्हें सोशल मीडिया पर बर्थडे विश किया। सोशल मीडिया पर तो जैसे विराट कोहली को विश करने वाले प्रशंसकों की बाढ़ सी आ गई, मगर सबका ध्यान ऋषभ पंत के बर्थडे विश ने खींचा। भारतीय क्रिकेट टीम के खिलाड़ी ऋषभ पंत ने कप्तान विराट कोहली को इस अंदाज में बर्थडे विश किया कि सोशल मीडिया पर काफी तेजी से वायरल हो गया। कुछ ने तो इस ट्वीट को हल्के में लिया, मगर कुछ ने ऋषभ पंत को ट्रोल भी किया। सोशल मीडिया पर ऋषभ पंत के ट्रोलरों ने विराट कोहली को जन्मदिन की बधाई संदेश देने के लहजे को विराट कोहली से नजदिकियां बढ़ाने के तौर पर लिया। 
