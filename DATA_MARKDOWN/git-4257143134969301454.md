
# Súlyos állapotban kórházba vitték Catherine Deneuve-öt

Published at: **2019-11-06T13:26:00+00:00**

Author: **Infostart**

Original: [infostart](https://infostart.hu/kultura/2019/11/06/sulyos-allapotban-korhazba-vittek-catherine-deneuve-ot)

Kedd éjszaka rosszul lett Catherine Deneuve, a Le Parisien szerint kórházba is vitték - szúrta ki a HVG.hu.
Annyit még tudni, hogy a 76 éves színésznő Párizsban van, állapota súlyos, amit híradások szerint túlterheltség idézett elő.
Az idősödő díva ezekben a napokban is aktívan forgatott, idén három filmje jött ki, és karácsonykor jelentkezik egy negyedikkel is.
Szeptemberben egy interjúban azt mondta, a gének tartják formában, kimeríthetetlen energiaforrása mások mellett 108. életévéhez közelítő édesanyja és nővérei.

        Nyitókép: MTI/EPA/ANSA/Claudio Onorati
      
