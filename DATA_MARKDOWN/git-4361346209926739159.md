
# 
        Eltűnt testvérek Mallorcán - Tovább keresik a tengerben Katit
      

Published at: **2019-11-07T06:00:00+00:00**

Author: **B. B.**

Original: [www.borsonline.hu](http://www.borsonline.hu/aktualis/eltunt-testverek-mallorcan-tovabb-keresik-a-tengerben-katit/186024)


        Még mindig keresik azt a 30 éves lányt, akit a spanyol szigeten, Mallorcán ragadt magával egy hatalmas hullám. 
        Még mindig keresik azt a 30 éves lányt, akit a spanyol szigeten, Mallorcán ragadt magával egy hatalmas hullám.
      
Mint azt a Bors megírta: O. Katalin 18 éves öccsével, Mihállyal indult nyaralni a festői Mallorcára, azonban egyik nap a testvérpárnak nyoma veszett. Kiderült, hogy mindkettőjüket magával ragadta a tenger a szigeten tomboló vihar közepette. Mihály testét pár nap múlva megtalálták, azonban Katalint azóta is keresik.
A szabolcsi testvérpár szülei kiutaztak a szigetre, hogy a helyszínen legyenek a keresőcsapatokkal. Településük lakói összefogtak a tragikus sorsú családért, nemcsak a civilek, de a polgármester és a testvérpár iskolája is beszállt a gyűjtésbe, hogy anyagi támogatást nyújthassanak nekik.
– Ez a szörnyű tragédia lelkileg rendkívüli módon megviseli a szülőket és az egész családot, anyagilag is nagy terheket ró rájuk. A szülők kiutazása, külföldön tartózkodása, a hivatalos eljárások, illetve hazahozataluk nagy anyagi vonzattal járnak – írták a családnak létrehozott jótékonysági oldalon.
Kérik, aki bármilyen módon segítene a családnak, azt örömmel fogadják. A csapatok a lány teste után szakadatlanul kutatnak, a keresést azóta kiterjesztették, és nemcsak speciális vízi egységekkel, hanem drónokkal is keresik, figyelembe véve a tenger áramlási körülményeit is.
