
# Došlo vreme da i Golden stejt iznenadi, Sansi se ne šale [VIDEO]

Published at: **2019-11-05T09:37:16+00:00**

Author: **Nemanja**

Original: [Sportska centrala](https://www.sportskacentrala.com/2019/11/05/doslo-vreme-da-i-golden-stejt-iznenadi-sansi-se-ne-sale-video/)

Košarkaši Golden stejt Voriorsa pobedili su u noći između ponedeljka i utorka ekipu Portland Trajlblejzersa 127:118.
Ništa ovo ne bi bilo čudno, da je u pitanju neka od prethodnih pet sezona, ali u ovoj, stvari se odvijaju malo drugačije. Totalno drugačiji sastav u odnosu na prošlogodišnji tim izveo je ponovo na parket Stiv Ker protiv favorizovanog Portlanda sa sve Si-Džej Mekalumom i Demijenom Lilardom i uspeo u onome čemu se malo ko nadao – da ih pobedi.
Vodili su košarkaši Voriorsa gotovo tokom celog meča, da bi samo u jednom momentu sredinom utakmice izgubili prenodnost. Druga pobeda u sezoni, prva u novoj hali, ,,Čejs centru“ za bolje raspoloženje u ekipi iako im, kako se stvari odvijaju, cilj može biti i takozvano ,,tankovanje“.
Erik Paskal je imao sjajno veče sa 34 poena i 13 skokova za domaće, dok je Ki Bovman upisao 19. U dresu Portlanda istakao se Lilard sa 39 poena.
