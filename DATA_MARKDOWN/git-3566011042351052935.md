
# سیل و آبگرفتگی در ۵ استان کشته داد

Published at: **2019-11-01T16:24:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543916.html/%D8%B3%DB%8C%D9%84-%D9%88-%D8%A2%D8%A8%DA%AF%D8%B1%D9%81%D8%AA%DA%AF%DB%8C-%D8%AF%D8%B1---%D8%A7%D8%B3%D8%AA%D8%A7%D9%86-%DA%A9%D8%B4%D8%AA%D9%87-%D8%AF%D8%A7%D8%AF)

رئیس سازمان امداد و نجات جمعیت هلال احمر از امدادرسانی به ۱۰۸ نفر در پنج استان درگیر سیل و آبگرفتگی در ۴۸ ساعت گذشته خبر داد.
به گزارش شبکه اطلاع رسانی راه دانا؛ مرتضی سلیمی در تشریح عملیات سیل و آبگرفتگی 48 ساعت گذشته گفت: پنج استان چهارمحال و بختیاری، خراسان‌های جنوبی، رضوی و شمالی و سمنان در این مدت بر اثر بارش‌های شدید متاثر از سیل و آبگرفتگی بودند و با تلاش امدادگران هلال احمر، در 11 شهر و روستا خدمات امدادی لازم ارائه شد.
وی با بیان اینکه 79 امدادگر در قالب 16 تیم در این عملیات به 108 نفر از هموطنان در استان‌های درگیر سیل و آبگرفتگی امدادرسانی کرده‌اند، افزود: همچنین از 28 واحد مسکونی تخلیه آب انجام شد.
به گفته رئیس سازمان امداد و نجات جمعیت هلال احمر، به دلیل گرفتار شدن یک خودرو در مسیر سیلاب، یک نفر در تربت جام نیز جان خود را از دست داده است.
منبع: تسنیم
