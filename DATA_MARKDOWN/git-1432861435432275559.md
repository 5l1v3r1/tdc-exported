
# Наполи пренесе неудачите си и в Шампионска лига - подели точките с РБ Залцбург

Published at: **2019-11-06T00:18:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/napoli-prenese-neudachite-si-i-v-shampionska-liga---podeli-tochkite-s-rb-zalcburg-1403321.html)

Наполи пренесе неубедителните си резултати от Серия А и в Шампионска лига. Тимът на Карло Анчелоти завърши наравно 1:1 с Рб Залцбург, като днес дори почти цяло полувреме бе в ролята на догонващ в резултата. Залцбург откри от дузпа в 11', а непаолитанци възстановиха равенството в 44'.
Разделените точки попречиха на италианците да поведат в групата, където остават втори, с точка по-малко от Ливърпул. Съперникът им днес заема третото място с 4 пункта. В Серия А непаолитанците са в серия от 3 мача без победа.
Тази вечер австрийците поведоха в 11', след като реферът на двубоя отсъди дузпа за нарушение на Кулибали в наказателното поле. Точен от бялата точка беше сензацията на тима и на Шампионска лига през сезона дотук - Ерлинг Холанд. Той стреля неспасяемо в долния ляв ъгъл на Алекс Мерет.
Наполи изравни в 44', когато след хубава атака Инсинье изведе Ървинг Лосано, а той стреля от границата на наказателното поле в долния десен ъгъл и сътвори красиво попадение. След почивката неаполитанци можеха да стигнат до победата в 74', но Лоренцо Инсинье нацели гредата.
