
# 6.310 προσλήψεις εκπαιδευτικών ανακοινώθηκαν από το Υπουργείο Παιδείας

Published at: **2019-11-07T08:35:19+00:00**

Author: **neolaia.gr Team**

Original: [neolaia.gr](https://neolaia.gr/2019/11/07/6310-proslipsis-ekpaideutikon-apo-to-upourgio-pedias/)

Νέες θέσεις εργασίας από το Υπουργείο Παιδείας, μέσα από ανακοινώσεις που έγιναν στην επίσημη ιστοσελίδα του Υπουργείου, χθες βράδυ Τετάρτης, 6 Νοεμβρίου.

        Συνολικά ανακοινώθηκαν:
      
Προσλήψεις 2.573 εκπαιδευτικών στην Πρωτοβάθμια Ειδική Αγωγή και Εκπαίδευση και Γενική Εκπαίδευση και Προσλήψεις 3.737 εκπαιδευτικών στη Δευτεροβάθμια Ειδική Αγωγή και Εκπαίδευση και Γενική Εκπαίδευση ως προσωρινών αναπληρωτών για το διδακτικό έτος 2019-2020.

        1) Προσλήψεις 2.573 εκπαιδευτικών στην Πρωτοβάθμια Ειδική Αγωγή και Εκπαίδευση και Γενική Εκπαίδευση
      
Από το Υπουργείο Παιδείας και Θρησκευμάτων ανακοινώνεται ότι για το διδακτικό έτος 2019-2020 προσλαμβάνονται αναλυτικά:
α) 1.774 εκπαιδευτικοί κλάδων ΕΑΕ και κλάδων γενικής εκπαίδευσης ως προσωρινοί αναπληρωτές στην ειδική αγωγή και εκπαίδευση και
β) 799 εκπαιδευτικοί κλάδων/ειδικοτήτων γενικής εκπαίδευσης ως προσωρινοί αναπληρωτές στη γενική εκπαίδευση.
Οι προσλαμβανόμενοι οφείλουν να παρουσιαστούν στις οικείες Διευθύνσεις Πρωτοβάθμιας Εκπαίδευσης για ανάληψη υπηρεσίας από τη Δευτέρα 11 έως και την Τρίτη 12 Νοεμβρίου 2019, όπου και θα τοποθετηθούν με απόφαση των Διευθυντών Εκπαίδευσης σε κενές θέσεις των Σχολικών Μονάδων της περιοχής που προσλήφθηκαν μέχρι τη λήξη του διδακτικού έτους 2019-2020.
Οι προσλαμβανόμενες σε ΚΕΣΥ οφείλουν να παρουσιαστούν εντός της προαναφερθείσας προθεσμίας στην οικεία Περιφερειακή Διεύθυνση Πρωτοβάθμιας και Δευτεροβάθμιας Εκπαίδευσης για ανάληψη υπηρεσίας και θα τοποθετηθούν στο ΚΕΣΥ πρόσληψής τους μέχρι τις 30/06/2020.

        2) Προσλήψεις 3.737 εκπαιδευτικών στη Δευτεροβάθμια Ειδική Αγωγή και Εκπαίδευση και Γενική Εκπαίδευση ως προσωρινών αναπληρωτών για το διδακτικό έτος 2019-2020
      
Από το Υπουργείο Παιδείας και Θρησκευμάτων ανακοινώνεται ότι για το διδακτικό έτος 2019-2020 προσλαμβάνονται αναλυτικά:
α) 462 εκπαιδευτικοί κλάδων/ειδικοτήτων ΕΑΕ και κλάδων γενικής εκπαίδευσης ως προσωρινοί αναπληρωτές στην ειδική αγωγή και εκπαίδευση και
β) 3.275 εκπαιδευτικοί κλάδων/ειδικοτήτων γενικής εκπαίδευσης ως προσωρινοί αναπληρωτές στη γενική εκπαίδευση.
Οι προσλαμβανόμενοι οφείλουν να παρουσιαστούν στις οικείες Διευθύνσεις Δευτεροβάθμιας Εκπαίδευσης για ανάληψη υπηρεσίας από τη Δευτέρα 11 έως και την Τρίτη 12 Νοεμβρίου 2019, όπου και θα τοποθετηθούν με απόφαση των Διευθυντών Εκπαίδευσης σε κενές θέσεις των Σχολικών Μονάδων της περιοχής που προσλήφθηκαν μέχρι τη λήξη του διδακτικού έτους 2019-2020.
Οι προσλαμβανόμενοι σε ΚΕΣΥ οφείλουν να παρουσιαστούν εντός της προαναφερθείσας προθεσμίας στην οικεία Περιφερειακή Διεύθυνση Πρωτοβάθμιας και Δευτεροβάθμιας Εκπαίδευσης για ανάληψη υπηρεσίας και θα τοποθετηθούν στο ΚΕΣΥ πρόσληψής τους, μέχρι τη λήξη του διδακτικού έτους 2019-2020.
Επίσης διατέθηκαν για πρόσληψη στη Σιβιτανίδειο Δημόσια Σχολή Τεχνών και Επαγγελμάτων, με απόφαση του οικείου Διοικητικού Συμβουλίου, 5 αναπληρωτές κλάδων ΠΕ02 και TE01.19.
Οι πίνακες των ονομάτων είναι αναρτημένοι στην ιστοσελίδα του Υπουργείου Παιδείας www.minedu.gov.gr.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
