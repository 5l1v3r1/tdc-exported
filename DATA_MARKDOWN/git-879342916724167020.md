
# Яременко залишає посаду голови комітету ВР

Published at: **2019-11-01T19:09:14+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/yaremenko-zalyshaye-posadu-holovy-komitetu-vr)


        Нардеп Богдан Яременко залишає посаду голови комітету Верховної ради України з питань зовнішньої політики і міжпарламентського співробітництва.
      
Про це написав Яременко в Facebook в п'ятницю, 1 листопада.
За його словами, він передасть заяву голові Верховної ради після того, як рішення про його відставку схвалить фракція партії «Слуга народу».
«З метою порятунку українського парламентаризму від мене... і з огляду на дрібний політичний шантаж трьох фракцій парламенту, я написав заяву про складання повноважень голови комітету», - написав Яременко.
При цьому він зазначив, що пізніше опублікує фотокопію своєї заяви про звільнення.
«Написати напишу. Але передам голові Верховної ради України (перед яким мені за цей безлад, дійсно, незручно) тільки коли і якщо рішення про мою відставку ухвалить фракція партії «Слуга народу», яка мене на цю посаду і рекомендувала (орієнтовно в понеділок, за тиждень)», - зазначив нардеп.
Нагадаємо, на цьому пленарному тижні журналісти сфотографували, як «слуга народу» Богдан Яременко вів під час засідання недоречне для робочого часу листування.
Хочете обговорити цю новину? Долучайтеся до телеграм-чату CHORNA RADA
