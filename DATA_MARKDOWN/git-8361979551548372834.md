
# Група ТАС Тігіпка хоче купити Херсонську нафтоперевалку — ЗМІ

Published at: **2019-11-07T11:35:00+00:00**

Author: ****

Original: [НВ](https://nv.ua/ukr/biz/markets/tigipko-hoche-kupiti-hersonsku-naftoperevalku-zmi-novini-ukrajini-50052155.html)

Про це повідомляє профільне видання enkorr з посиланням на джерело, знайоме з процесом підготовки аукціону.
Заявку подала ТОВ Неон Фінанс, 100% статутного капіталу якого належить ТАС Ессет Менеджмент. Компанія була зареєстрована 1 жовтня 2019 року - за 18 днів до оголошення аукціону з продажу Херсонської нафтоперевалки.
Станом на 6 листопада заявки надійшли від семи учасників, назви яких на сайті ДП СЕТАМ не розкриваються. До конкурсу допущена тільки компанія Неон Фінанс, оскільки вона сплатила гарантійний внесок в розмірі 8 млн грн. Аукціон запланований на 18 листопада. Це буде друга спроба Державної виконавчої служби продати об'єкт. Стартова ціна становить 161,3 млн грн (у вересні її виставляли на аукціон за 201 млн грн). Майновий комплекс в Херсонській області виставляється на торги в рамках виконавчого провадження щодо стягнення заборгованості Реал Банку по кредиту рефінансування, наданого Нацбанком у листопаді 2013 року. Прострочений борг за цим кредитом становить 787,4 млн грн без урахування відсотків і штрафних санкцій.
Херсонська нафтоперевалка визнана речовим доказом у справі Сергія Курченка і арештована Печерським райсудом Києва 16 квітня 2014 року. У липні цього року суд передав Херсонський нафтоперевалочний комплекс в управління Агентству розшуку і менеджменту активів (АРМА). 23 серпня без проведення відкритого конкурсу АРМА передала цей об'єкт в управління маловідомій компанії ТОВ Вествайт Трейд. Пізніше Національне антикорупційне бюро почало розслідування стосовно посадових осіб АРМА.
Читайте також:
