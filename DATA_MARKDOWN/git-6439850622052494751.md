
# পরিত্যক্ত ট্রলি ব্যাগে কিশোরীর লাশ

Published at: **2019-11-05T12:35:00+00:00**

Author: ****

Original: [Daily Janakantha](http://www.dailyjanakantha.com/details/article/458828/%E0%A6%AA%E0%A6%B0%E0%A6%BF%E0%A6%A4%E0%A7%8D%E0%A6%AF%E0%A6%95%E0%A7%8D%E0%A6%A4-%E0%A6%9F%E0%A7%8D%E0%A6%B0%E0%A6%B2%E0%A6%BF-%E0%A6%AC%E0%A7%8D%E0%A6%AF%E0%A6%BE%E0%A6%97%E0%A7%87-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80%E0%A6%B0-%E0%A6%B2%E0%A6%BE%E0%A6%B6)

অনলাইন ডেস্ক ॥ কুমিল্লায় রাস্তার পাশে পড়ে থাকা ট্রলি ব্যাগ থেকে অজ্ঞাত এক কিশোরীর মরদেহ উদ্ধার করেছে পুলিশ। আজ মঙ্গলবার সকাল ৯টার দিকে জেলার দেবিদ্বার উপজেলার খাদঘর এলাকা থেকে তার মরদেহ উদ্ধার করা হয়।
পুলিশের ধারণা দুর্বৃত্তরা ওই কিশোরীকে হত্যার পর রাতের আধারে ট্রলিব্যাগে ভরে ওই স্থানে ফেলে রেখে পালিয়ে গেছে।’
পুলিশ জানায়, সকালে ঢাকা-চট্টগ্রাম মহাসড়কের পাশে খাদঘর এলাকায় একটি পরিত্যক্ত ট্রলি ব্যাগ দেখতে পায় হাইওয়ে পুলিশের টহল দলের সদস্যরা। এ সময় ব্যাগটি খুলে অজ্ঞাত এক কিশোরীর মরদেহ দেখতে পেয়ে তারা থানায় জানায়। খবর পেয়ে দেবিদ্বার থানার পুলিশ সদস্যরা ঘটনাস্থলে এসে নিহতের মরদেহ উদ্ধার করে নিয়ে যায়।
দেবিদ্বার থানার ভারপ্রাপ্ত কর্মকর্তা (ওসি) মো. জহিরুল আনোয়ার জানান, ‘নিহত ওই কিশোরীর শরীরের বিভিন্নস্থানে আঘাতের চিহ্ন রয়েছে। তার মরদেহ ময়নাতদন্তের জন্য কুমিল্লা মেডিকেল কলেজ হাসপাতালের মর্গে পাঠানো হয়েছে।’
