
# اعزام ۷۴ دانش‌آموز دختر مدارس نهاوند به اردوی راهیان نور

Published at: **2019-11-07T15:09:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545466.html/%D8%A7%D8%B9%D8%B2%D8%A7%D9%85----%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AF%D8%AE%D8%AA%D8%B1-%D9%85%D8%AF%D8%A7%D8%B1%D8%B3-%D9%86%D9%87%D8%A7%D9%88%D9%86%D8%AF-%D8%A8%D9%87-%D8%A7%D8%B1%D8%AF%D9%88%DB%8C-%D8%B1%D8%A7%D9%87%DB%8C%D8%A7%D9%86-%D9%86%D9%88%D8%B1)

فرمانده سپاه نهاوند گفت: باهدف آشنایی نسل جوان بافرهنگ ایثار و شهادت و بازدید از مناطق عملیاتی تعداد ۷۴ دانش‌آموز دختر مدارس نهاوند به اردوی راهیان نور اعزام شدند.
به گزارش شبکه اطلاع رسانی راه دانا؛ علی مختاری در حاشیه اعزام دانش‌آموزان نهاوندی به راهیان نور در گفتگو با خبرنگار عصر همدان؛  گفت: برگزاری اردوهای راهیان نور به‌عنوان یک کار فرهنگی مؤثر در دستور کار سپاه قرار دارد.
وی اظهار داشت: دانش‌آموزان استقبال بسیار خوبی از برگزاری اردوهای راهیان نور دارند و تأثیرگذاری مطلوبی نیز داشته است.
فرمانده سپاه نهاوند افزود: اعزام دانش‌آموزان به مناطق عملیاتی باعث ایجاد روحیه ایثار و شهادت‌طلبی در بین نسل جوان می‌شود و دانش‌آموزان از نزدیک با رشادت‌های رزمندگان دوران دفاع مقدس آشنا می‌شوند.
وی گفت: به‌منظور ترویج فرهنگ دفاع مقدس تعداد ۷۴ دانش‌آموز دختر مدارس متوسطه نهاوند در قالب اردوی راهیان نور به مناطق عملیاتی غرب کشور اعزام شدند.
مختاری عنوان کرد: این دانش‌آموزان در قالب دو اتوبوس به همراه روحانی و راوی دوران دفاع مقدس به این اردو اعزام شدند.
وی بیان داشت: دانش‌آموزان در این اردوی دوروزه از مناطق عملیاتی بازی دراز، پادگان ابوذر، تنگه مرصاد و دیگر مناطق بازدید به عمل خواهند آورد.
فرمانده سپاه نهاوند گفت: با آغاز سال تحصیلی در مراحل مختلف اعزام اردوهای راهیان نور برای دانش‌آموزان، دانشجویان و اقشار مختلف بسیج در دستور کار قرارگرفته است.
وی اظهار داشت: در روزهای آینده نیز دانش‌آموزان پسر نیز به مناطق عملیاتی اعزام خواهند شد و این روند تا پایان سال در چندین نوبت انجام خواهد شد.
مختاری در پایان گفت: با همکاری با آموزش‌وپرورش این اردوها تداوم خواهد داشت چون نسل جوان در معرض تهاجم فرهنگی دشمن قرار دارد و برگزاری اردوهای راهیان نور در نقطه مقابل این تهاجم نرم دشمن قرار دارد.
انتهای پیام/
