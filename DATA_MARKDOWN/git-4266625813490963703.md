
# На Хмельниччині перекинувся рейсовий автобус, восьмеро травмованих

Published at: **2019-11-02T14:05:00+00:00**

Author: ****

Original: [ZIK.UA](https://zik.ua/news/2019/11/02/na_hmelnychchyni_perevernuvsya_reysovyy_avtobus_vosmero_travmovanyh_1682247)


        На околиці села Довжок Кам’янець-Подільського району на Хмельниччині перекинувся рейсовий автобус, внаслідок чого травмувалося орієнтовно 8 осіб.
      
Про це повідомляє пресслужба поліції.
Зазначається, що аварія сталася 2 листопада близько 11-ї години ранку на околиці села Довжок Кам’янець-Подільського району. Рейсовий автобус, який рухався за маршрутом «Залісся-1 – Кам’янець-Подільський», з’їхав у кювет та перекинувся.
За даними правоохоронців, внаслідок перекидання транспортного засобу 31-річний водій та 7 пасажирів автобуса отримали тілесні ушкодження різного ступеня важкості. Потерпілих доставили в Кам’янець-Подільську районну лікарню.
У поліції розглядають версію, що у транспортному засобі заклинило колесо, але остаточні висновки щодо причин аварії можна буде зробити лише після отримання результатів автотехнічної експертизи та по завершенні розслідування.
Деталі та причини дорожньо-транспортної пригоди встановлюються. На місці події працюють слідчо-оперативні групи Головного управління Національної поліції Хмельницької області та Кам’янець-Подільського відділення поліції.
Нагадаємо, внаслідок наїзду автомобіля на Львівщині травмований чоловік похилого віку. Поліція встановлює обставини ДТП.

        
          Читайте більше новин на тему: ДТП
        
      
