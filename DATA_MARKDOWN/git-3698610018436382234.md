
# Ракицький завершив кар'єру у збірній України

Published at: **2019-11-06T10:44:00+00:00**

Author: ****

Original: [DT.ua](https://dt.ua/SPORT/rakickiy-zavershiv-kar-yeru-u-zbirniy-ukrayini-328662_.html)

Захисник "Зеніту" Ярослав Ракицький повідомив про рішення завершити кар'єру в збірній України.
"10 років тому я дебютував за головну команду, а сьогодні кажу "до побачення". Я йду зі збірної України. Я чекав виклик в команду протягом всього 2019 року.
Але великий футбол став великою політикою. Саме страхом керуються люди, які розсилають запрошення в національну команду. Не навичками футбольної майстерності ви апелюєте. Футбол поза політикою?
Для мене було честю захищати збірну своєї країни, честь перемагати та доводити силу українців. Честь представляти кольори свого прапора на міжнародній арені.
Дякую всім, хто підтримував і тим, хто не підтримував, ви заряджали бути ще сильнішим. Я завжди бився на футбольному полі за перемогу для України. Бажаю тільки золотих нагород. Спасибі", - написав Ракицький в Instagram.
Захисник провів 54 матчі та забив 4 голи у складі національної команди. Останній матч у збірній 30-річний футболіст провів 16 жовтня 2018-го проти Чехії (1:0).
Нагадаємо, раніше збірна України достроково вийшла на Євро-2020.
