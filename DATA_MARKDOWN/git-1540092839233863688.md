
# Μεγάλο στοίχημα για την κυβέρνηση τα κίνητρα για την ανάκαμψη της οικοδομής

Published at: ****

Author: ****

Original: [CNN.gr](https://www.cnn.gr/oikonomia/story/196071/megalo-stoixima-gia-tin-kyvernisi-ta-kinitra-gia-tin-anakampsi-tis-oikodomis)

Newsroom, CNN Greece 14:36 , 03 November 2019
Το πρώτο μέτρο αφορά την αναστολή του ΦΠΑ στην πώληση νεόδμητων ακινήτων με άδεια οικοδομής από το 2006 έως και τα τέλη του 2022. Σημειώνεται ότι η πώληση πρώτης κατοικίας εξαιρείται από τον ΦΠΑ ούτως ή άλλως.
Η αναστολή του ΦΠΑ αφορά και τις περιπτώσεις αντιπαροχής, καθώς ο ιδιοκτήτης του οικοπέδου θα απαλλάσσεται από την καταβολή ΦΠΑ για τα διαμερίσματα που θα λαμβάνει μέσω αυτής της διαδικασίας.
Το δεύτερο μέτρο έχει να κάνει με το πάγωμα του φόρου υπεραξίας στις αγοραπωλησίες ακινήτων. Ο φόρος αυτός μέχρι στιγμής δεν έχει εφαρμοστεί και όπως δείχνουν τα πράγματα ούτε πρόκειται, τουλάχιστον για την επόμενη τριετία.
Τέλος, οι ιδιοκτήτες ακινήτων που επιθυμούν να προχωρήσουν σε ενεργειακή ή αισθητική αναβάθμιση των κατοικιών τους θα μπορούν να το πράξουν με ένα ισχυρότατο κίνητρο, αυτό της μείωσης φόρου που θα αντιστοιχεί στο 40% των δαπανών για τις εργασίες (όχι για τα υλικά).
Μάλιστα, τη μείωση του φόρου θα μπορεί ο ιδιοκτήτης του ακινήτου να τη μοιράσει μέσα σε μία τριετία ή τετραετία αν ο φόρος που καταβάλλει σε ετήσια βάση είναι μικρότερος από τη συνολική έκπτωση που προκύπτει από τις παραπάνω εργασίες.

        Διαβάστε επίσης
      
