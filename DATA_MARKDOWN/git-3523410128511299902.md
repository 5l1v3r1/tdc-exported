
# 
        بیمار قلبی در بیمارستان رضوانشهر مورد ضرب و شتم پرستاران و نگهبان بیمارستان، قرار گرفت + فیلم
      

Published at: **2019-11-02T13:29:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637479/%D8%A8%DB%8C%D9%85%D8%A7%D8%B1-%D9%82%D9%84%D8%A8%DB%8C-%D8%AF%D8%B1-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%B1%D8%B6%D9%88%D8%A7%D9%86%D8%B4%D9%87%D8%B1-%D9%85%D9%88%D8%B1%D8%AF-%D8%B6%D8%B1%D8%A8-%D9%88-%D8%B4%D8%AA%D9%85-%D9%BE%D8%B1%D8%B3%D8%AA%D8%A7%D8%B1%D8%A7%D9%86-%D9%88-%D9%86%DA%AF%D9%87%D8%A8%D8%A7%D9%86-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D9%82%D8%B1%D8%A7%D8%B1-%DA%AF%D8%B1%D9%81%D8%AA-%D9%81%DB%8C%D9%84%D9%85)

گروه اجتماعی: در چند روز اخیر فیلمی در فضای مجازی منتشر شده که در آن، دیده می شود یک بیمار قلبی با همراهان خود مورد ضرب و شتم شدید پرسنل بیمارستان و نگهبان قرار می گیرند.
 
به گزارش بولتن نیوز، ماجرای عجیب درگیری و ضرب و شتم در یکی از بیمارستان های رضوانشهر، بازتاب های مختلفی به همراه داشته است.
 
نکته تأسف آور ماجرا آنجاست که یکی از نگهبانان بیمارستان، توسط پرستاران به بخش پرستاری فراخوانده می شود و نگهبان بدون هیچ سؤال و جوابی، پیراهن خود را درآورده و اقدام به ضرب و شتم بیمار مورد نظر و همراهان وی می کند.
 
در فیلم منتشر شده که گفته می شود، متعلق به یکی از بیمارستان های رضوانشهر است، این بیمار که ناراحتی قلبی دارد ساعت ۴۰ دقیقه بامداد با همراهان خود وارد بیمارستان می شود.
تعداد بازدید : 45 کد ویدیو دانلود فیلم اصلی
این در حالی است که کسی از کادر پرستاری در شیفت مورد نظر حضور نداشته و بیمار ساعتها منتظر می ماند، بدون آنکه هیچ یک از پرستاران و یا پرسنل بیمارستان، به سراغ او بروند.
 
بعد از مدتها انتظار، بیمار که شخصا به دنبال کسی برای پاسخگویی می رود، با اعتراض شدید و عجیب پرستاران مواجه شده و درگیری لفظی از همانجا آغاز می شود.
 
در این فیلم دیده می شود که پرستاران و کادر درمانی بیمارستان نه تنها اقدامی برای درمان بیمار به عمل نمی آورند بلکه با بی احترامی و درگیری لفظی و فیزیکی، پاسخ بیمار را می دهند!
 
انتهای پیام/#
