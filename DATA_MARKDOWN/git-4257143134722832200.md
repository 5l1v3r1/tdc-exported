
# Döntöttek Donald Trump adóbevallásának ügyében

Published at: **2019-11-04T17:19:00+00:00**

Author: **Infostart / MTI**

Original: [infostart](https://infostart.hu/kulfold/2019/11/04/dontottek-donald-trump-adobevallasanak-ugyeben)

A Reuters hírügynökség megjegyzi, hogy a bíróság döntése megkönnyíti az ügyészségnek, hogy beidézze vallomástételre a könyvelést végző céget, a Mazars LLP-t. Az ügyészség - Cyrus Vance manhattani kerületi ügyész vezetésével - büntetőjogi nyomozást folytat Trump és családja ingatlanüzleti ügyeiben. Vance már szeptemberben bekérte nyolc évre szólón a Trump család adóbevallásait, ám az elnök pert indított az adóbevallásait peres úton bekérő ügyész ellen.
A demokrata többségű képviselőház két bizottsága korábban szintén bekérte e dokumentumokat, de Donald Trump ügyvédjei és keresetük nyomán az adóhivatal ezt a magán- és adótitok védelmére hivatkozva elutasította.
Donald Trump a 2016-os elnökválasztási kampányban nem akarta nyilvánosságra hozni adóbevallását, és azóta sem volt hajlandó erre. Mick Mulvaney, a Fehér Ház ügyvezető kabinetfőnöke nemrégiben azt mondta, hogy ezt az ügyet a 2016-os választási kampány idején már hosszasan megvitatták. "A választók tisztában voltak vele, hogy az elnök nyilvánosságra hozhatta volna az adóbevallását. Tudták, hogy ezt nem tette meg, és ezzel együtt is őt választották meg".

        Nyitókép: MTI/AP/Evan Vucci
      
