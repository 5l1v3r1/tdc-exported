
# Ясно е с какво ще се играе на Евро 2020

Published at: **2019-11-07T08:55:56+00:00**

Author: **Пламен Вълков**

Original: [Стандарт Новини](https://standartnews.com/sport/yasno-e-s-kakvo-shche-se-igrae-na-evro-2020-406079.html)

Топката за Евро 2020 беше официално представена от производителя “Adidas”. Името на топката ще е “Adidas Uniforia”. Тя ще е в традиционния бял цвят с черни елементи, около които ще има, жълти, сини и розови ивици. Кълбото е изработено по най-новите технологии със същите материали, от които бе изработен и моделът “Telstar”, с който се играха мачовете на световното първенство през 2018 година.
Евро 2020 ще стане едва второто в историята на континенталните шампионати, в чиято групова фаза ще участват цели 24 отбора. Турнирът ще се проведе на 12 стадиона в 12 града в различни страни - Лондон, Мюнхен, Баку, Рим, Санкт Петербурт, Букурещ, Дъблин, Копенхаген, Будапеща, Глазгоу, Билбао и Амстердам.
