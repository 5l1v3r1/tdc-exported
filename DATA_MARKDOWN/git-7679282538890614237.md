
# INDvBAN: दूसरे टी20 इंटरनेशनल मैच पर 'महा' तूफान का खतरा, रद्द हो सकता है मुकाबला

Published at: **2019-11-04T09:45:25+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-ind-vs-ban-2nd-t20-international-india-vs-bangladesh-after-delhi-pollution-cyclone-maha-could-disrupt-2nd-t20i-2831039.html)

भारत और बांग्लादेश के बीच तीन मैचों की टी20 सीरीज खेली जा रही है। सीरीज का पहला टी20 इंटरनेशनल मैच रविवार (3 नवंबर) को दिल्ली के अरुण जेटली स्टेडियम में खेला गया। इस मैच पर खतरा बना हुआ था क्योंकि दिल्ली में हवा की क्वॉलिटी काफी खराब हो गई है और लगातार बढ़ते प्रदूषण के चक्कर में मैच रद्द होने तक की बात हो रही थी। दूसरा टी20 इंटरनेशनल मैच 7 नवंबर को राजकोट के सौराष्ट्र क्रिकेट असोसिएशन स्टेडियम में खेला जाना है और इस मैच पर भी खतरा मंडरा रहा है। खबरों की माने तो 'महा' नाम का तूफान इस मैच के दौरान शहर में तबाही मचा सकता है।
