
# Wall Street: Έκλεισε με ανάμεικτα αποτελέσματα

Published at: **2019-11-06T23:45:00+00:00**

Author: ****

Original: [enikos.gr](http://www.enikos.gr/economy/682773/wall-street-ekleise-me-anameikta-apotelesmata)

Με ανάμεικτα αποτελέσματα έκλεισε η Wall Street σήμερα, καθώς δημοσίευμα, που ανέφερε ότι η εμπορική συμφωνία ΗΠΑ-Κίνας μπορεί να καθυστερήσει έως τον Δεκέμβριο, αύξησε τις ανησυχίες για τη διάρκεια του εμπορικού πολέμου, ενώ οι μετοχές του κλάδου υγείας στήριξαν την αγορά. Ο Dow Jones έκλεισε με οριακές απώλειες και ο S&P με οριακά κέρδη, ενώ ο Nasdaq υποχώρησε 0,3%.
Υψηλόβαθμος αξιωματούχος της κυβέρνησης Τραμπ δήλωσε στο Reuters ότι η συνάντηση του Αμερικανού προέδρου με τον Κινέζο ομόλογό του, Σι Τζινπίνγκ για την από καιρό αναμενόμενη υπογραφή μίας ενδιάμεσης εμπορικής συμφωνίας, μπορεί να αναβληθεί έως τον Δεκέμβριο, καθώς οι συζητήσεις συνεχίζονται.
Το ράλι των μετοχών ανακόπηκε και επειδή οι αποτιμήσεις στην Wall Street είχαν αυξηθεί πολύ με συνεχόμενα νέα υψηλά ρεκόρ.

        Πηγή: enikonomia.gr
      
