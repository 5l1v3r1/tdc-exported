
# Ilyet még nem láttak a világ tőzsdéi

Published at: **2019-11-03T11:05:00+00:00**

Author: **Infostart**

Original: [infostart](https://infostart.hu/gazdasag/2019/11/03/ilyet-meg-nem-lattak-a-vilag-tozsdei)

A 2 ezer milliárd dollárra értékelt szaúdi Aramco olajipari óriás több éve húzódó tőzsdei kibocsátását kezdték meg vasárnap. Összesen 60 milliárd dollártért lehet részvényeket jegyezni, vagyis ez a valaha volt legnagyobb tőzsdei kibocsátás. Legutóbb 2014-ben az Alibaba 25 milliárd dollár értékű részvényt dobott a piacra, eddig ez volt a rekordtartó - írta a novekedes.hu a Financial Times nyomán.
A tőzsdei művelet előkészítésében a legnagyobb befektetési házak vesznek részt: többek között a JPMorgan, Goldman Sachs, Morgan Stanley and Citigroup. A szaúdi állami tulajdonban álló, a világ legnyereségesebb olajipari vállalatának számító Aramco
Ezt a célg szolgálja a „Vízió 2030” nevű, 2016-ban bemutatott állami terv tartalmazza, és a része többek között az ország megnyitása a turizmus előtt, valamint egy hatalmas infrastrukturális beruházási program megvalósítása, amely vonzóbbá teszi az országot a külföldi - elsősorban nem olajipari - befektetők és vállalkozások számára. Az ehhez szükséges hatalmas pénzügyi keretet támogathatja meg jelentősen az Aramco részvénykibocsátása.
A válallat értékét eredetileg 2 ezer milliárd euróra becsülték szaúdi források, ezt azonban túlzottnak találták a kibocsátásban résztvevő banki elemzők.
A valós érték most hozzávetőleg 1,2 és 1,3 ezer milliárd dollárra tehető, de ebben a szeptemberi, Iránnak tulajdonított jemeni dróntámadás okozta károk is benne vannak.
A vállalat értékének mintegy 3 százalékát adja el most az Aramco, amely tavaly 111 milliárd dollár bevételt termelt.
A részvényekkel decembertől lehet majd kereskedni, egyelőre a szúdi tőzsdén jelentek meg a papírok, és a szaúdi befektetők - a lakosság is - vásárolhat részvényt. A szaúdi bankok felfuttatják a hitelezést, hogy minél többen tudjanak Aramco részvényekbe fektetni, és magasan tartani a keresletet.
A tőzsdére készülő Saudi Aramco korábban szigorú üzleti titokként őrizte pénzügyi adatait, és először idén hozta nyilvánosságra eredményeit, jelesül a 2018. évit, hogy hitelbesorolást nyerjen nemzetközi hitelminősítőktől. Erre azért volt szüksége, mert az olajvállalat globális kötvénykibocsátást hajtott végre tavasszal.
A Saudi Aramco a világ legnagyobb integrált kőolaj- és földgázipari vállalata: a kutatás és kitermelés (upstream) üzletágat Szaúd-Arábiában működteti, míg feldolgozás-kereskedelem (downstream) üzletága globális kiterjedtségű. A dahráni székhelyű vállalat az első fél évben napi átlagban 13,2 millió hordó kőolaj-egyenértékű (boe) szénhidrogént termelt ki, ennek háromnegyed része, 10 millió hordó volt nyersolaj.

        Nyitókép: saudiaramco.com/Ahmad El Itani
      
