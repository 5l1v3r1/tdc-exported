
# 
        حذف اپلیکیشن مخرب اسرائیلی از پلی استور گوگل
      

Published at: **2019-11-01T13:44:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637363/%D8%AD%D8%B0%D9%81-%D8%A7%D9%BE%D9%84%DB%8C%DA%A9%DB%8C%D8%B4%D9%86-%D9%85%D8%AE%D8%B1%D8%A8-%D8%A7%D8%B3%D8%B1%D8%A7%D8%A6%DB%8C%D9%84%DB%8C-%D8%A7%D8%B2-%D9%BE%D9%84%DB%8C-%D8%A7%D8%B3%D8%AA%D9%88%D8%B1-%DA%AF%D9%88%DA%AF%D9%84)

گروه IT: کاربران اندروید بار دیگر در معرض خطر قرار گرفتند؛ اینبار مسئله به یک اپلیکیشن مخرب کیبورد به نام ai.type مربوط می شود که پیشتر در پلی استور قرار داشت و به صورت غیرقانونی محتوای دیجیتال پریمیم را از جانب کاربران خریداری می کرد. این اپ اندرویدی طبق گزارش کارشناسان موسسه Upstream تاکنون ۴۰ میلیون بار دانلود شده است.   به گزارش بولتن نیوز به نقل از دیجیاتو، ai.type با پنهان کردن فعالیت هایش اقدام به کلاهبرداری از طریق ساوندکلاود می کند و میلیون ها تبلیغ نامرئی و کلیک ساختگی را از این طریق ایجاد می کند و در نهایت دیتای مربوط به ویوهای واقعی، کلیک ها و خریدهای کاربر را به شبکه های تبلیغاتی گزارش می دهد.این اپلیکیشن مخرب که توسط یک شرکت اسرائیلی به نام ai.type LTD طراحی شده در اصل نوعی اپ کیبورد با قابلیت سفارشی سازی است و شرکت سازنده از آن با نام کیبورد رایگان ایموجی یاد کرده است.  
به گفته گای کریف مدیرعامل Upstream اما در پس زمینه، بی آنکه روحتان خبر داشته باشد، ai.type گوشی شما را به «یکی از ده ها بات متعلق به شبکه» تبدیل می کند که برای کلاهبرداری های تبلیغاتی راه اندازی شده است.لازم به اشاره است که در ژوئن امسال این اپ از گوگل پلی استور پاک شد اما همچنان روی میلیون ها گوشی اندرویدی وجود دارد و از طریق مارکت های ثالث نیز قابل دسترس است. محققان شرکت Upstream می گویند که پلتفرم Secure-D آنها توانسته بالغ بر ۱۴ میلیون درخواست تراکنش از ۱۱۰ هزار دستگاه مختلف را که این اپ آلوده را دانلود کرده بودند، شناسایی و مسدود کند.Upstream به آنهایی که این اپ را دانلود کرده اند توصیه کرده که هرگونه رفتار غیرعادی در گوشی خود را جدی بگیرند. این رفتار هم می تواند شامل خالی شدن سریع تر از موعد شارژ باتری، داغ شدن بیش از اندازه گوشی، تمام شدن زودتر از موعد بسته دیتای ماهانه یا کسر هزینه های اضافه بابت استفاده از سرویس هایی باشد که خودتان اقدام به خرید از آنها نکرده اید. چنانچه هر کدام از این موارد را مشاهده کردید بهتر است هرچه سریعتر نسبت به حذف این اپ اقدام نمایید.
