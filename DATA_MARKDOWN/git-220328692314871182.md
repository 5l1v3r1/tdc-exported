
# Руските учители взимат почти колкото нашите

Published at: **2019-11-06T15:15:32+00:00**

Author: **Агенция Стандарт**

Original: [Стандарт Новини](https://standartnews.com/balgariya-obrazovanie/ruskite-uchiteli-vzimat-pochti-kolkoto-nashite-406034.html)

Средната заплата на учителите в Русия за тази година се изчислява на 40 377 рубли. Това прави точно 1121 лева.
Данните са на Росстат и са официално публикувани.
Сметките показват, че по тези показатели руските преподаватели са почти изравнени с тези на българските им колеги. За 2019 година у нас средната учителска заплата е 1100 лева чисто.
Руските региони с най-висока учителска заплата са Чукотска област /99 042 рубли/, Ямало - ненецки автономен окръг /97 530/, както и Москва /97 282/.
У нас за тази година учителите взимат минимално 920 лева, а средната брутна заплата е около 1300 лева.
Според образователния министър  Красимир Вълчев за първи път тя надвишава общата средна работна заплата за страната.
Наскоро правителството подчерта, че се обсъжда ново увеличение на средната учителска заплата у нас.
