
# เช็กดวงประจำวันที่ 2 พฤศจิกายน 2562

Published at: **2019-11-01T23:00:00+00:00**

Author: ****

Original: [เดลินิวส์](https://www.dailynews.co.th/article/739423)


        สุริยคติกาล วันที่ 2 พฤศจิกายน พ.ศ. 2562 ค.ศ. 2019 จันทร คติกาล ตรงกับวันเสาร์ ขึ้น 6 ค่ำ เดือน 12 ปี กุน เอกศก จุลศักราช 1381 อาทิตย์อุทัย เวลา 06.12 น. เที่ยงจริง เวลา 12.02 น.
      
สุริยคติกาล วันที่ 2 พฤศจิกายน พ.ศ. 2562 ค.ศ. 2019 จันทร คติกาล ตรงกับวันเสาร์ ขึ้น 6 ค่ำ เดือน 12 ปี กุน เอกศก จุลศักราช 1381 อาทิตย์อุทัย เวลา 06.12 น. เที่ยงจริง เวลา 12.02 น. อาทิตย์ตก เวลา 17.51 น. จันทร์ตก เวลา 22.49 น.วันนี้ เวลา 00.00-01.30 น. ดาวจันทร์เสวยมูละนักษัตรฤกษ์ที่ 19 ประกอบด้วยทลิทโทแห่งฤกษ์ ทลิทโท แปลว่า ผู้ขอ ผู้มักน้อย ยากจนเข็ญใจ เวลา 01.31-24.00 น. ดาวจันทร์เสวยปุพพาษาฒนักษัตรฤกษ์ที่ 20 ประกอบด้วยมหัทธโนแห่งฤกษ์ มหัทธโน แปลว่า คหบดี เศรษฐี ผู้มั่งคั่งด้วยทรัพย์สินเงินทอง วันเสาร์-อธิบดีตามกาลโยค เวลา 00.00-24.00 น.-ห้ามทำการมงคล ทิศที่เป็นมงคล-เหนือ ทิศอัปมงคล-ใต้ สีประจำวัน-ดำ สีสิริมงคล-ฟ้า น้ำเงินสีอัปมงคล-เขียวสด ราศีที่ดาวศรีสถิต-พิจิก ราศีที่ดาวกาลีสถิต-ตุลเกิดวันนี้ เด็กชาย กล้าหาญ เมื่อเด็กเลี้ยงยาก มักจากถิ่นที่อยู่เติบโตจะบริบูรณ์ด้วยทรัพย์สิน ใจคอกว้างขวาง เปิดเผย ซื่อสัตย์ รักเกียรติ รักศักดิ์ศรี เฉลียวฉลาด ความจำดี มีสติปัญญาดี ตรงไปตรงมา ไม่ก้มหัวให้ใคร พูดจากินใจคน มีลางสังหรณ์ คาดการณ์ได้แม่นยำ รอบคอบ มีความรู้ดี ชอบต่อสู้ เด็กหญิง มีจิตใจหนักแน่น มีคุณธรรม จริงใจ รักเกียรติ ใจบุญสุนทาน พึ่งตนเอง มีขันติ กล้าคิด กล้าทำ ชอบการศึกษาเล่าเรียน มีเหตุผล ละเอียดลออมัธยัสถ์ มีความรับผิดชอบสูง จะมีชื่อเสียง ชอบอยู่เบื้องหลังและเก็บเนื้อเก็บตัว
เกิดวันอาทิตย์ ข่าวลือเรื่องรักวุ่น ๆ เริ่มจางหายไป ความคลางแคลงใจจะถูกขจัดออกไปจนหมดสิ้น ควรนำคนรักไปเปิดเผยในสังคม คนที่มีครอบครัวแล้วก็สามารถครองรักกันได้ด้วยดี มีเรื่องบางอย่างที่ต้องปิดบังซ่อนเร้น จึงทำให้เกิดความอึดอัดใจมิใช่น้อย มิตรสหายเก่า ๆ จะไปมาหาสู่เกิดวันจันทร์ การมีแผนงานที่ดีและได้รับการสนับสนุนและร่วมมือจากเพื่อนร่วมงานทำให้การงานดีขึ้น ปัญหาต่าง ๆ ได้ถูกคลี่คลายลงไป มีความรอบคอบรู้ผิดชอบชั่วดี รู้เห็นตามความเป็นจริง มีการศึกษาอบรมเพิ่มเติม การใช้จ่ายเงินควรรอบคอบ ดูแลรักษาสุขภาพให้ดี มีคนต่างถิ่นเข้ามาคบหาสมาคมด้วยเกิดวันอังคารคนที่ยังไม่มีงานทำจะได้ทำงานที่ชอบและเหมาะสม จะทุ่มเทให้เวลากับการทำงานมากขึ้น มีโอกาสได้ศึกษาอบรมหาความรู้เพิ่มเติม การงานต้องอาศัยความรอบคอบจึงจะสามารถแก้ปัญหาฝ่าฟันอุปสรรคได้ เพศตรงข้ามให้การสนับสนุนด้านต่าง ๆ การงานควรมีสติตั้งมั่นโดยมีเป้าหมายเกิดวันพุธ มีรายได้เข้ามามากก็ใช้เงินมากเช่นกัน ญาติบุตรบริวารทำให้มีรายจ่ายมากขึ้น เอกสารทางการเงินควรตรวจดูให้เรียบร้อย การค้ำประกันบุคคลหรือทรัพย์สินควรหลีกเลี่ยงหรือปฏิเสธเสียเลยจะดีกว่า เงินทองจะใช้จ่ายไปเกี่ยวกับเรื่องการศึกษาและการพักผ่อนของครอบครัว จะได้ของฝากของขวัญเกิดวันพฤหัสบดี ความรักจะค่อย ๆ ลงตัว คนโสดจะได้พบรัก คนไม่โสดก็มีโชคเรื่องความรักเช่นกัน จะโชคดีจากผลงานเก่า ๆ จะได้สิ่งของเก่า ๆ จะได้ส่วนแบ่งผลประโยชน์ที่อยู่ในมือของคนอื่น มีปัญหาและอุปสรรคเรื่องตำแหน่งหน้าที่การงานต้องแก้ไขจนเกิดความวิตกกังวล มีโชคด้านอาหารการกินเกิดวันศุกร์ เงินทองจะใช้จ่ายไปเกี่ยวกับเรื่องการศึกษาและการพักผ่อน ท่านที่ยังไม่มีงานทำจะได้ทำงานที่เหมาะสมกับวุฒิภาวะและความถนัด มีโอกาสได้ศึกษาวิชาการที่แปลก ๆ จะได้ร่วมงานในองค์กรการกุศล ได้พบปะสังสรรค์กับผู้คนมากมาย มีการนัดพบสำคัญ มีการแบ่งพรรคแบ่งพวกมีศัตรูคู่แข่งเกิดวันเสาร์ โชคดีได้ลาภเป็นของเก่า ผลงานเก่า ๆ ที่ทำไว้ มีโอกาสได้ซื้อหรือจัดหาทรัพย์สิน จะได้ร่วมงานในองค์กรการกุศล การใจอ่อนและไม่รอบคอบจะเป็นเหตุทำให้ต้องเสียเงินโดยไม่เกิดประโยชน์ ปัญหาที่คาราคาซังหากได้รับการแก้ไขได้ทันท่วงทีเรื่องร้าย ๆ ก็จะกลายเป็นดี การเงินหมุนเวียนดี. 
