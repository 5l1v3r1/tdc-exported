
# На Донбасі впродовж поточної доби НЗФ здійснили 6 обстрілів, один військовий ЗСУ поранений

Published at: **2019-11-03T19:12:00+00:00**

Author: ****

Original: [ZIK.UA](https://zik.ua/news/2019/11/03/na_donbasi_vprodovzh_potochnoi_doby_nzf_zdiysnyly_6_obstriliv_odyn_viyskovyy_1682723)


        Впродовж поточної доби незаконні збройні формування 6 разів порушили режим припинення вогню. Поранення зазнав один військовослужбовець зі складу Об’єднаних сил.
      
Про це повідомляє штаб ООС.
НЗФ обстріляли позиції українських підрозділів з гранатометів різних систем, великокаліберних кулеметів та стрілецької зброї.
Згідно з повідомленням, 5 обстрілів українських позицій російські окупаційні війська здійснили у районі відповідальності оперативно-тактичного угруповання «ПІВНІЧ»: неподалік Новолуганського – зі стрілецької зброї та станкових протитанкових і автоматичних гранатометів; поблизу Хутора Вільного – з підствольних гранатометів і стрілецької зброї; у районі Золотого (поза межами ділянки розведення) – з великокаліберних кулеметів; двічі біля Луганського – з автоматичних гранатометів та СПГ.
В районі відповідальності оперативно-тактичного угруповання «СХІД» противник зі станкових та автоматичних гранатометів обстріляв наші позиції біля Водяного.
«Тривають заходи на ділянці розведення №2 у районі населеного пункту Золоте-4 Луганської області. Зараз проходить технічне обстеження, розмінування доріг та узбіч, очистка місцевості забрудненої вибухонебезпечними предметами (за графіком триватиме до 9 листопада)», – повідомляють у штабі ООС.
Нагадаємо, впродовж минулої доби незаконні збройні формування 15 разів обстріляли українські позиції на Донбасі, поранено двох військових.
