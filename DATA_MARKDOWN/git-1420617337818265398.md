
# Terribile incidente, auto finisce contro un albero: muore ragazzina di 14 anni

Published at: **2019-11-03T22:20:09+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/terribile-incidente-auto-finisce-contro-un-albero-muore-ragazzina-di-14-anni.html)

Terribile incidente vicino Roma nella tarda mattinata di oggi: un’auto è finita fuori strada, andando a schiantarsi contro un albero. Nell’urto una ragazzina di appena 14 anni ha perso la vita. E’ successo a Manziana, in via Lazio, in zona Scopetoni. 
L’incidente è avvenuto poco prima dell’ora di pranzo, in maniera autonoma. Sul posto sono intervenuti i carabinieri della compagnia di Bracciano, i vigili del fuoco, che hanno estratto la ragazzina dall’auto e i sanitari del 118, che hanno prestato le prime cure alla ragazzina, che è stata elitrasportata con la massima urgenza al pronto soccorso del Policlinico Gemelli. 
Ma lì la 14enne è deceduta intorno alle ore 16:00 a causa delle ferite riportate: le sue condizioni erano troppo gravi. 
Ferita, ma non in pericolo di vita, la conducente del veicolo. La donna pare abbia perso il controllo dell’auto, forse a causa del maltempo, finendo fuori strada e schiantandosi contro l’albero. 
 
 
