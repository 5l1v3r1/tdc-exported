
# گل به‌ خودی که هرگز از یادها نمی‌رود+عکس

Published at: **2019-11-06T18:51:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620266/%DA%AF%D9%84-%D8%A8%D9%87%E2%80%8C-%D8%AE%D9%88%D8%AF%DB%8C-%DA%A9%D9%87-%D9%87%D8%B1%DA%AF%D8%B2-%D8%A7%D8%B2-%DB%8C%D8%A7%D8%AF%D9%87%D8%A7-%D9%86%D9%85%DB%8C%E2%80%8C%D8%B1%D9%88%D8%AF-%D8%B9%DA%A9%D8%B3)


        گل سوم آژاکس به چلسی روی اشتباه عجیب کپا آریزابالاگا، دروازه‌بان اسپانیایی این تیم، شکل گرفت.
      

        آفتاب‌‌نیوز :
      
دو تیم چلسی و آژاکس در یکی از حساس‌ترین دیدارهای هفته چهارم لیگ قهرمانان اروپا به مصاف یکدیگر رفتند. این دیدار تا پایان نیمه اول با نتیجه ۳-۱ به سود آژاکس دنبال شد.
کپا آریزابالاگا، دروازهبان اسپانیایی چلسی، در سال ۲۰۱۸ با قراردادی به ارزش ۸۰ میلیون یورو به این تیم لندنی پیوسته بود و به یکی از گرانقیمتترین دروازهبانان دنیای فوتبال تبدیل شد. کپا در بازی ابتدای هفته چلسی در لیگ برتر مقابل واتفورد یک واکنش فوق‌العاده در دقایق پایانی انجام داد تا پیروزی مهم تیمش حفظ شود.
اما در بازی چلسی مقابل آژاکس، گل سوم تیم هلندی روی اشتباه عجیب کپا آریزابالاگا به ثمر رسید. در دقیقه ۳۴ مارکوس آلونسو، مدافع اسپانیایی چلسی، در کناره‌های زمین مرتکب خطا روی بازیکن آژاکس شد. حکیم زیاش، ستاره مراکشی آژاکس، پشت این ضربه ایستاد. او با یک ضربه زیبا که قوس فوقالعادهای نیز داشت، مستقیماً دروازه چلسی را هدف قرار گرفت؛ در حالی که کپا می توانست با یک جاگیری مناسب توپ را راهی کرنر کند؛ اما این اتفاق نیفتاد و توپ ابتدا به تیر دروازه سپس به صورت دروازهبان چلسی برخورد و تبدیل به گل سوم تیم آژاکس شد تا یک گل به خودی به نام کپا آریزابالاگا به ثبت برسد. دروازهبان اسپانیایی چلسی پس از این اتفاق بسیار عصبانی به نظر میرسید و با چند فریاد ناراحتی خود را نسبت به اشتباهی که انجام داده بود، ابراز کرد.
این گل دریافتی کپا طی دقایق اخیر سوژه ترول‌ها در فضای مجازی شده است. در همین رابطه خبرگزاری بلیچر ریپورت عکسی از چهره کپا پس از دریافت توپ به صورتش منتشر کرده است. تصویری که در نوع خود بسیار جالب توجه و البته طنازانه به نظر میرسد.
