
# Maradona gela gli eredi: Non sto morendo ma lascerò tutto in beneficenza

Published at: **2019-11-06T11:38:00+00:00**

Author: **AGI - Agenzia Giornalistica Italia**

Original: [Agi](https://www.agi.it/sport/calcio/maradona_calcio-6496902/news/2019-11-06/)

Diego Armando Maradona nega di essere in fin di vita ma avverte i suoi cinque figli che non gli lascerà nulla in eredità perché vuole dare tutto in beneficenza. È il messaggio contenuto in un sorprendente video con cui il 59enne ex Pibe de Oro ha voluto replicare alla figlia Giannina che nei giorni scorsi aveva lasciato intendere che si stesse spegnendo, "ucciso dall'interno" dai sedativi. 
"Vi voglio dire che non sto affatto morendo, che dormo tranquillamente perché lavoro", ha premesso Maradona nel video girato apparentemente all'interno della sua casa in Argentina. Poi si è rivolto direttamente a Giannina che aveva invitato i fan a "pregare per lui", sostenendo che era sedato dai farmaci come "un leone in gabbia". "Non so cosa intendesse dire o cosa abbia fatto", è la replica della leggenda del calcio mondiale,  "quello che so è che quando diventi vecchio la gente si preoccupa di più di quello che lasci rispetto a quello che fai".
