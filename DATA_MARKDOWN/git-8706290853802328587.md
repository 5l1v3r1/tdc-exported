
# Ένοπλη επίθεση σε ελληνικό δεξαμενόπλοιο στο Τόγκο: Απήγαγαν τέσσερα μέλη του πληρώματος - Η ανακοίνωση του υπουργείου Ναυτιλίας

Published at: **2019-11-04T15:07:00+00:00**

Author: ****

Original: [enikos.gr](http://www.enikos.gr/politics/682239/enopli-epithesi-se-dexamenoploio-sto-togko-apigagan-tessera-meli-)

Ένοπλη επίθεση δέχθηκε ελληνικό πλοίο στο Τόγκο της Δυτικής Αφρικής. Σύμφωνα με όσα μεταδίδουν διεθνή ΜΜΕ, πειρατές απήγαγαν τέσσερα μέλη του πληρώματος.
Την επίθεση επιβεβαίωσε το υπουργείο Ναυτιλίας με ανακοίνωση του, στην οποία αναφέρει:
"Πρώτες πρωινές ώρες σήμερα, το υπό Ελληνική σημαία δεξαμενόπλοιο “Έλκα Αριστοτέλης” νηολογίου Πειραιά 11217, το οποίο βρίσκονταν ελλιμενισμένο στο αγκυροβόλιο Lome Togo, στο Τόγκο της Δυτ. Αφρικής, δέχθηκε ένοπλη επίθεση με συνέπεια την απαγωγή τεσσάρων, εκ των 24 μελών του πληρώματος του.
Ο ένας είναι Έλληνας υπήκοος, οι δύο υπήκοοι Φιλιππίνων και ένας υπήκοος Γεωργίας.
Αμέσως μόλις έγινε γνωστό το περιστατικό το Αρχηγείο του Λιμενικού Σώματος ενημέρωσε τις αρμόδιες υπηρεσίες του Υπουργείου Εξωτερικών.
Από την πρώτη στιγμή ενημερώθηκε ο Υπουργός Ναυτιλίας και Νησιωτικής Πολιτικής κ. Γιάννης Πλακιωτάκης ο οποίος και έδωσε εντολή στις αρμόδιες Διευθύνσεις του ΥΝΑΝΠ να παρακολουθούν στενά το θέμα σε συνεργασία με το Υπουργείο Εξωτερικών και την διαχειρίστρια εταιρία".
