
# Нашу партію в ОРДЛО бачити не хочуть, нас будуть вбивати — Гриценко про вибори на окупованій частині Донбасу

Published at: **2019-11-05T19:42:00+00:00**

Author: ****

Original: [НВ](https://nv.ua/ukr/ukraine/politics/anatoliy-gricenko-nashu-partiyu-v-ordlo-bachiti-ne-hochut-nas-budut-vbivati-novini-ukrajini-50051809.html)

За його словами, люди в ОРДЛО не бачили жодних виборів, де брали би участь українські партії.
«Вони би більш прихильно ставилися до України, якби бачили успіх України. Якби бачили по тим каналам телебачення, які десь доходять, по мережам, що ми з вами швидко рухаємося вперед. Якби вони пов’язували з Україною своє майбутнє. […] Фактично люди там наразі живуть у режимі воєнного комунізму», — зауважив Гриценко.
Як наголосив пролітик, наразі проведення реінтеграції Донбасу неможливе.
«Треба чесно сказати, що ніяких виборів у найближчі п’ять років там неможливо провести. І це не катастрофа. Тому що людям, які там живуть, потрібні не вибори як такі, а спокій на вулицях, робоче місце, нормальний транспорт, школи, університети. Все це можна відновити тимчасовими адміністраціями, для яких не потрібно проводити вибори, бо виборів не буде. Ні ваша партія, в який ви були, ні наша партія не поїдуть туди. Нас там не хочуть бачити, нас там будуть вбивати», — зазначив Гриценко.
Міністр закордонних справ України Вадим Пристайко раніше заявив, що нова українська влада пропонує провести місцеві вибори на підконтрольних Росії територіях Донбасу.
Після стало відомо, що Україна узгодила текст формули Штайнмайєра,яка в подальшому увійде в новий закон про особливий статус Донбасу.
Згідно з формулюванням, закон про особливий порядок місцевого самоврядування в окремих районах Донецької і Луганської областей почне діяти на постійній основі тільки після проведення за українським законодавством місцевих виборів, які світова спільнота визнає такими, що відбулися за стандартами ОБСЄ та міжнародними стандартами демократичних виборів.
Зазначимо, що бойовики з 2014 року провели на окупованому Донбасі кілька фейкових «місцевих виборів», невизнаних світовою спільнотою.
