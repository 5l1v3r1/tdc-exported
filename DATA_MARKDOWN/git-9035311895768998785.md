
# Berlin Duvarı'nın yıkılışının 30. yılı için 100 bin rengarenk şerit

Published at: **2019-11-02T23:00:22+00:00**

Author: **Enis Günaydın**

Original: [euronews](https://tr.euronews.com/2019/11/02/berlin-duvarinin-yikilisinin-30-yil-donumu-icin-100-bin-rengarenk-serit-baris)

Berlin Duvarı'nın yıkılmasının 30'uncu yılı etkinlikleri kapsamında Berlin'in simgesi Brandenburg Kapısı önünde 100 bin rengarenk şeritten file asıldı.
"Visions in Motion" (Türkçe: Hareket halinde hayaller) isimli eser, Los Angeleslı sanatçı Patrick Shearn tarafından yapıldı. Dünyanın farklı yerlerinde benzer eserlere imza atan Shearn, rüzgar ile hareket eden naylon şeritlerle 'dinamik bir dünya' izlenimi vermek istediğini söyledi.
Yaklaşık 2 dönümlük alan kaplayan ağın üzerindeki renkli şeritlerin 30 bininde ise elle yazılı mesajlar bulunuyor. Mesajlar arasında "Sevgi kazanır", "Devrim" ve "Umarım insanların kafalarındaki duvarlar da yıkılır" gibi ifadeler görmek mümkün.
