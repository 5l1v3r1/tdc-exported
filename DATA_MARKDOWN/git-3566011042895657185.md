
# اتصال کارت خوان ۲۸ هزار پزشک به سامانه سازمان مالیاتی/ ۵۸ درصد پزشکان تهرانی قانون را تمکین نکردند

Published at: **2019-11-01T10:02:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543837.html/%D8%A7%D8%AA%D8%B5%D8%A7%D9%84-%DA%A9%D8%A7%D8%B1%D8%AA-%D8%AE%D9%88%D8%A7%D9%86----%D9%87%D8%B2%D8%A7%D8%B1-%D9%BE%D8%B2%D8%B4%DA%A9-%D8%A8%D9%87-%D8%B3%D8%A7%D9%85%D8%A7%D9%86%D9%87-%D8%B3%D8%A7%D8%B2%D9%85%D8%A7%D9%86-%D9%85%D8%A7%D9%84%DB%8C%D8%A7%D8%AA%DB%8C-----%D8%AF%D8%B1%D8%B5%D8%AF-%D9%BE%D8%B2%D8%B4%DA%A9%D8%A7%D9%86-%D8%AA%D9%87%D8%B1%D8%A7%D9%86%DB%8C-%D9%82%D8%A7%D9%86%D9%88%D9%86-%D8%B1%D8%A7-%D8%AA%D9%85%DA%A9%DB%8C%D9%86-%D9%86%DA%A9%D8%B1%D8%AF%D9%86%D8%AF)

مدیرکل دفتر تنظیم مقررات سازمان امور مالیاتی گفت: تاکنون ۲۸ هزار پزشک در طرح سازمان مالیاتی برای شفافیت تراکنشهای بانکی مشارکت داشته‌اند.
به گزارش شبکه اطلاع رسانی راه دانا؛ علی رستم پور با بیان اینکه، بر اساس آخرین آمارها تا کنون حدود 38 درصد پزشکان کل کشور در طرح اتصال کارتخوان به سامانه سازمان مالیاتی مشارکت داشته‌اند، گفت: درحال حاضر نزدیک به 28 هزار پزشک کارت خوان خود را به سامانه سازمان امور مالیاتی کشور متصل کرده‌اند.
به گفته مدیر دفتر تنظیم مقررات سازمان امور مالیاتی، استانهای اردیبل و آذربایجان غربی بیشترین مشارکت را در این طرح داشته‌اند، اما در مقابل استانهای ایلام و کهگیلویه و بویراحمد مشارکتی کمتر از میانگین کشوری داشته‌اند.
وی با بیان اینکه، تا کنون حدود 42 درصد از پزشکان تهرانی در این طرح حاضر شده و کارت خوان خود را به سامانه سازمان مالیاتی متصل کرده‌اند،‌ تاکید کرد براساس آمارهای اولیه حدود 75هزار پزشک بایستی در این طرح مشارکت کنند هر چند به نظر می‌رسد ممکن است در آینده میزان دقیق پزشکان که باید اطلاعات تراکنشهای بانکی را به سازمان مالیاتی ارائه کند به صورت دقیق مشخص شود.
رستم پور گفت: هرچند عدد مشخصی از درامد مالیاتی حاصل از این مشارکت پزشکان نمی‌توان اعلام کرد اما تا کنون حدود 31 هزار کارت خوان به سامانه سازمان مالیاتی متصل شده است.
این مقام مسئول در سزامان مالیاتی گفت: پروژه اصلی مد نظر سازمان امور مالیاتی پیاده سازی و اجرای کامل نظام پایانه‌های فروشگاهی و سامانه مودیان  است که با توجه به تصویب قانون مربوطه در مجلس به نظر می‌رسد در روزهای پیش رو تکلیف این قانون نیز مشخص شود.
وی افزود، در این طرح 3 نوع صندق فروش وجود خواهد داشت که مرسوم ترین انها همین کارت خوانهای موجود  در سراسر کشور می‌باشد، بعد از تصویب نهایی قانون و ابلاغ ان به دولت سازمان امور مالیاتی 15 ماه برای پیاده سازی آن فرصت خواهد داشت.
به گزارش تسنیم؛ رستم پور ادامه داد:سامانه مذکور متولی تولید صورتحساب الکترونیکی در کل کشور خواهد بود، و از آنجا که بر اساس لایحه دائمی شدن قانون مالیات بر ارزش افزوده که در حال حاضر در مجلس شورای اسلامی در دست تصویب می باشد، مبنای محاسبه و مطالبه مالیات بر ارزش افزوده، سامانه مودیان خواهد بود، لذا به نظر می رسد بزرگترین و مهمترین پروژه فناورانه دولت در بخش اقتصادی کشور که ظرف 15 ماه آینده بایستی به نتیجه برسد، ایجاد زیر ساخت های لازم به منظور پیاده سازی پایانه های فروشگاهی و سامانه مودیان باشد.
انتهای پیام/
