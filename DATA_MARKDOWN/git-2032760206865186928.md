
# Ak nie ste spokojní s vládou či vlastným životom, nemáte právo nenávidieť, odkazuje Merkelová

Published at: **2019-11-05T17:35:03+00:00**

Author: **Webnoviny**

Original: [Denník politika](http://dennikpolitika.sk/archiv/88783)

5.11.2019 (Webnoviny.sk) – Nemecká kancelárka Angela Merkelová sa v utorok obrátila na obyvateľov bývalého Východného Nemecka, z ktorého sama pochádza. S nebývalou otvorenosťou kritizovala tých z nich, ktorí sa stále sťažujú na to, že ekonomická situácia na východe krajiny je aj 30 rokov po páde Berlínskeho múru horšia ako v bývalom Západnom Nemecku, a volia preto nacionalistickú Alternatívu pre Nemecko (AfD) alebo si dokonca myslia, že ich to oprávňuje páchať násilie.
Ako kancelárka povedala v rozhovore pre najnovšie číslo týždenníku Der Spiegel, na jednej strane je nespochybniteľný fakt, že obyvatelia bývalého Východného Nemecka nemajú život ľahký.
„Ale na druhej strane, po tridsiatich rokoch (od pádu Berlínskeho múru a znovuzjednotenia Nemecka – pozn. SITA) musíme jasne povedať aj toto: Aj ak nie ste spokojní s verejnou dopravou, zdravotnou starostlivosťou, celkovými výsledkami vlády alebo s vlastným životom, to neznamená, že máte právo nenávidieť alebo pohŕdať inými ľuďmi, alebo dokonca páchať násilie,“ vyhlásila Merkelová.
Viac k témam: nemecká kancelárkaZdroj: Webnoviny.sk – Ak nie ste spokojní s vládou či vlastným životom, nemáte právo nenávidieť, odkazuje Merkelová © SITA Všetky práva vyhradené.
