
# Σάλος με τη σύλληψη μικροπωλητή στο μετρό Συντάγματος - Καταγράφηκε σε βίντεο

Published at: ****

Author: ****

Original: [CNN.gr](https://www.cnn.gr/news/ellada/story/195896/salos-me-ti-syllipsi-mikropoliti-sto-metro-syntagmatos-katagrafike-se-vinteo)

Newsroom, CNN Greece 16:22 , 01 November 2019
Σύμφωνα με τα όσα έχουν γίνει γνωστά το περιστατικό σημειώθηκε το μεσημέρι της Πέμπτης (31/10) κατά τη διάρκεια της έντονης βροχόπτωσης που έπληξε το κέντρο της πρωτεύουσας. Ο αλλοδαπός μικροπωλητής φέρεται να πωλούσε ομπρέλες σε επιβάτες που δεν ήταν προετοιμασμένοι για τη σφοδρή κακοκαιρία.
Σύμφωνα με τα όσα έχουν καταγραφεί στο βίντεο, όταν ο μικροπωλητής έγινε αντιληπτός, ένας αστυνομικός τον πλησίασε για να τον συλλάβει. Ο μικροπωλητής, όπως φαίνεται και στο βίντεο, προσπαθεί να αποφύγει τη σύλληψη και όταν ο αστυνομικός του πιάνει το ένα χέρι για να του περάσει χειροπέδες, αρχίζει να ουρλιάζει και να τον εκλιπαρεί να μην τον συλλάβει.
