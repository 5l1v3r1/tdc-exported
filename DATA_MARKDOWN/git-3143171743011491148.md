
# Messina, estorsioni nei locali della movida. 10 arresti

Published at: **2019-11-05T08:01:53+00:00**

Author: **Redazione**

Original: [Tempostretto](https://www.tempostretto.it/news/messina-estorsioni-nei-locali-della-movida-10-arresti.html)


        Erano riusciti ad imporre la corresponsione di denaro per l’assunzione di personale addetto alla vigilanza, tentando in alcuni casi di estromettere la concorrenza.
      
MESSINA – Estorsione, lesioni aggravate anche dal metodo mafioso, rapina aggravata e sequestro di persona. La Squadra Mobile della Polizia e la Direzione distrettuale antimafia di Messina hanno scoperto una compagine delinquenziale che disponeva di armi e operava in diverse zone di Messina nell’ambito della gestione dei servizi di sicurezza nei locali notturni della movida, in lidi e discoteche.
Erano riusciti ad imporre la corresponsione di denaro per l’assunzione di personale addetto alla vigilanza, tentando in alcuni casi di estromettere la concorrenza.
Alcuni componenti del gruppo criminale sono responsabili di due cruente rapine commesse in armi e a volto travisato.
Stamani la Polizia ha arrestato esponenti di spicco e fiancheggiatori del gruppo.
