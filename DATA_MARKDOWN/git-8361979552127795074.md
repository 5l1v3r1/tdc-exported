
# Міносвіти призупинило атестацію вишів

Published at: **2019-11-05T20:29:00+00:00**

Author: ****

Original: [НВ](https://nv.ua/ukr/ukraine/events/atestaciyu-vishiv-prizupinili-do-2020-roku-novini-ukrajini-50051817.html)

Міністр освіти і науки Ганна Новосад пояснила, що відомство було змушено піти на цей крок, аби провести об'єктивний та незалежний аналіз та експертне оцінювання наукової діяльності вишів.
Для цього призначено донабір незалежних експертів, у тому числі міжнародних фахівців, з підвищеними вимогами до кандидатів.
«Якість результатів та довіра до них є набагато важливішими, ніж „гонитва“ за строками атестації», — наголосила міністр.
Новосад додала, що університети зможуть пройти атестацію на початку 2020 року, при цьому на базове фінансування науки буде передбачено не 100, а 400 млн грн.
Кошти, передбачені на підтримку університетської науки у 2019 році, можуть передати пілотному проекту зі створення центрів колективного користування науковим обладнанням у вишах.
Атестація вишів проводиться раз на п’ять років. За її результатами розподіляються бюджетні кошти на базове фінансування наукової діяльності.
