
# У центрі Києва через загрозу вибуху закрили дві станції метро

Published at: **2019-11-05T09:44:00+00:00**

Author: ****

Original: [ZIK.UA](https://zik.ua/news/2019/11/05/u_tsentri_kyieva_cherez_zagrozu_vybuhu_zakryly_dvi_stantsii_metro_1683821)


        У Києві закрили станції метро «Майдан Незалежності» та «Палац спорту» і пересадочні вузли на них через повідомлення про замінування.
      
Про це повідомляє пресслужба КП «Київського метрополітену» у Facebook.
«Станції «Майдан Незалежності», «Палац спорту» та відповідні пересадки зачинено. Надійшов анонімний дзвінок про мінування», – йдеться у повідомленні.
Наразі проводиться перевірка.
Нагадаємо, поліція перевіряє інформацію про замінування двох адміністративних споруд в Одесі.
