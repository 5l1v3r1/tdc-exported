
# Z nimi pożegnaliśmy się w ostatnim roku

Published at: **2019-11-01T10:01:17+00:00**

Author: ****

Original: [Gazeta Olsztyńska](http://gazetaolsztynska.pl/615177,Z-nimi-pozegnalismy-sie-w-ostatnim-roku.html)


        Żaden czas nie jest dobry, a najbliżsi nigdy nie są przygotowani na ostatnie pożegnanie. Wspominamy osoby, które zmarły od 30 października 2018 do 30 października tego roku.
      
Jan BielewiczZmarł 4 listopada 2018 r. Prezes Klubu Przyjaciół Ełku, którego głównym celem jest integrowanie ełczan w Chicago i działalność charytatywna. Laureat Nagrody Białej Lilii w kategorii Ambasador Ełku. Organizował m.in. festyny, z których dochód był przeznaczony na pomoc chorym i potrzebującym mieszkańcom miasta. Został pochowany na ełckim cmentarzu. Miał 68 lat.Marek Bauman Zmarł 29 stycznia 2019 r. Wieloletni pracownik samorządu, znawca i praktyk samorządowego prawa finansowego. Od 2000 roku był skarbnikiem województwa warmińsko-mazurskiego. Wyróżniony „Odznaką Honorową za Zasługi dla Województwa Warmińsko-Mazurskiego”. Prywatnie miłośnik żeglarstwa, nurkowania, fotografowania i turystyki rowerowej. Miał 73 lata.Waldemar KlocekZmarł 5 lutego 2019 r. Od 1991 roku kierował Okręgowym Przedsiębiorstwem Geodezyjno-Kartograficznym w Olsztynie. Przez wiele lat był wiceprezesem, a od 2016 r. prezesem, Warmińsko-Mazurskiego Klubu Biznesu. Społecznie działał w Klubie Rotary. Odznaczony Krzyżem Kawalerskim Orderu Odrodzenia Polski. Sławomir Kędzierski Zmarł 11 lutego 2019 r. Był ciekawym świata i otwartym na ludzi dziennikarzem. Zawsze spokojny, niezawodny, rzetelny i życzliwy. Związany z Gazetą Giżycką i Gazetą Olsztyńską prawie 20 lat. Zostawił po sobie setki artykułów i tysiące zdjęć. Jego pasją była fotografia, wolne chwile spędzał na szukaniu tego najlepszego zdjęcia. Miał 63 lata.Tadeusz MachelaZmarł 9 marca 2019 r. Od 1984 roku pracował zawodowo jako muzyk zespołu „Limited”. Koncertował z zespołem „Benefis” w Jugosławii. W Olsztynie mieszkał od 1985 roku. Założył zespoły: „Klaster”, „Sfora Tadziora” oraz z Władysławem Katarzyńskim — „Kapelę Jakubową". Miał 66 lat.Jerzy ŚwiatkowskiZmarł 21 marca 2019 r. Był elbląskim pionierem i założycielem harcerstwa w powojennym Elblągu. W 1945 pracował jako tłumacz niemiecko-rosyjski, następnie wstąpił do Morskiej Grupy Operacyjnej. Jego najbliżsi stanowili pierwszą kompletną rodzinę, która zamieszkiwała Elbląg. W latach 90. pełnił funkcję przewodniczącego Koła Pionierów Elbląga im. Mirosława Filipowicza. Miał 91 lat. Alojzy Jarguz Zmarł 22 kwietnia 2019 r. Jeden z najlepszych sędziów w historii polskiego futbolu. Był żywą legendą polskiego środowiska sędziowskiego, międzynarodowym arbitrem i działaczem przez sporą część życia związanym z Mikołajkami. Przeszedł do historii piłki nożnej jako pierwszy polski sędzia, który poprowadził mecz podczas mistrzostw świata: gwizdał podczas mundiali w Argentynie w 1978 oraz w Hiszpanii w 1982 roku. Miał 85 lat.Jan Tandyrak Zmarł 25 kwietnia 2019 r. Urodził się w grudniu 1964 r. Polityk i działacz samorządowy, restaurator. Był absolwentem ART w Olsztynie. Przez wiele lat piastował mandat radnego Olsztyna, a w latach 2010–2014 był przewodniczącym Rady Miasta Olsztyna. Sześć lat pełnił funkcję szefa struktur Platformy Obywatelskiej w Olsztynie. Henryk Leśniowski Zmarł 4 maja 2019 r. Fascynował się historią bitwy pod Grunwaldem. Napisał na ten temat wiele artykułów. Jest autorem kilku książek, opublikował między innymi "Tajemnice grunwaldzkiego pobojowiska" (napisana wspólnie z Romualdem Odojem) i "Mój Grunwald. Gawędy i artykuły". W latach 1976-1990 pracował w "Gazecie Olsztyńskiej". Był działaczem harcerskim i komendantem Warmińsko-Mazurskiej Chorągwi ZHP im. Grunwaldu. Stanisław DąbrowskiZmarł 4 maja 2019 r. W latach 2010-2014 był Regionalnym Dyrektorem Ochrony Środowiska w Olsztynie. Pracę rozpoczął w olsztyńskim oddziale Biura Urządzania Lasu i Geodezji Leśnej. Następnie był kierownikiem Lasu Miejskiego, a w latach 1981-1999 pełnił funkcję wojewódzkiego konserwatora przyrody. Prywatnie był pasjonatem historii regionu. Jan LiberackiZmarł 14 maja 2019 r. Zapalony fotograf, od lat uwieczniał na swoich zdjęciach portrety ostródzian i swoje ukochane miasto. Miał swój udział w wielu publikacjach dotyczących Ostródy. Fotografował ludzi, architekturę, krajobrazy — był fotograficznym kronikarzem zmian, jakie zachodziły w jego rodzinnym mieście przez kilka dekad. Był też radnym Rady Miejskiej w Ostródzie. Miał 68 lat. Mirosław DymczakZmarł 30 maja 2019 r. Był dziennikarzem i rzecznikiem prezydenta Elbląga. Jest autorem dramatu „Matnia”. Zainicjował utworzenie DKF „Czerwona Oberża”, uczestniczył w organizacji Biennale Form Przestrzennych oraz pracach Elbląskiego Towarzystwa Kulturalnego. Współpracował z gdańską rozgłośnią Polskiego Radia i z redakcją „Dziennika Bałtyckiego”. W 1971 r. został kierownikiem elbląskiego oddziału „Głosu Wybrzeża” oraz PAP. Zmarł w wieku 83 lat.Kpt. Waldemar Miarczyński Zmarł 3 czerwca 2019 r. Żołnierz Armii Krajowej. Walczył w powstaniu od samego początku w pułku Armii Krajowej "Baszta". Był dowódcą drużyny w II plutonie kompanii K-3 tego pułku. W czasie walk na Mokotowie siedemnastoletni wówczas Waldemar Miarczyński zniszczył niemiecki czołg. Za męstwo i odwagę na polu walki został odznaczony krzyżem Orderu Virtuti Militari. Ireneusz KluczekZmarł 29 czerwca 2019 r. Były znakomitym lekkoatletą Gwardii Olsztyn, trzykrotnym medalistą mistrzostw Polski w biegu na 400 m, uczestnikiem igrzysk olimpijskich w Rzymie (1960) i Tokio (1964), który przeszedł do historii polskiego sportu jako pierwszy olimpijczyk z naszego regionu. W latach 1959-63 był 11-krotnym reprezentantem Polski, a także m.in. uczestnikiem mistrzostw Europy w Belgradzie (1960) oraz trzykrotnym zwycięzcą plebiscytu „Głosu Olsztyńskiego” na Najlepszego Sportowca Województwa. Miał 79 lat.Ryszard Patelka Zmarł 29 czerwca. Znakomity lekkoatleta, oszczepnik legendarnego Wunderteamu, reprezentant Polski, medalista mistrzostw kraju, a po zakończeniu kariery zawodniczej — zasłużony trener. Swoją bogatą karierę rozpoczynał w Działdowie, a później reprezentował barwy olsztyńskich klubów: AZS i Kormorana. Właśnie w stolicy Warmii w 1960 roku zdobył jedyny w karierze medal MP — brązowy — mistrzostw Polski. Miał 84 lata.Józef Grzegorczyk Zmarł 22 lipca 2019 r. Prezydent Olsztyna w latach 1992-1994. W latach 1990-1992 i 1994-1996 pełnił funkcję zastępcy prezydenta. Wtedy została zapoczątkowana inwestycja komunalna wokół jezior olsztyńskich, umożliwiająca rozwój Dajtek, Likus i Gutkowa. Wprowadził powszechną naukę pływania w olsztyńskich podstawówkach. Był zagorzałym entuzjastą sportu i aktywnym działaczem „Solidarności”. pełnił również funkcję prezesa OKS „Stomil”.Tobiasz NiemiroZmarł 25 lipca 2019 r. Znany olsztyński społecznik i przedsiębiorca. Angażował się w liczne przedsięwzięcia, doradzał, jak walczyć z biurokracją, wspierał oddolne inicjatywy. Stowarzyszenie na Rzecz Bezpieczeństwa, któremu przewodniczył, monitorowało wykonywanie wyroków więzienia wobec skazanych za dokonywane w latach 90. napady i porwania dla okupu biznesmenów. Miał 44 lata.Jan Purzycki Zmarł 20 sierpnia 2019. Urodził się w Ostródzie, Jako pisarz i felietonista debiutował na łamach „Gazety Olsztyńskiej”. Działał także w olsztyńskim oddziale Korespondencyjnego Klubu Młodych Pisarzy. W 1982 r. ukończył Wyższe Zawodowe Studia Scenariuszowe w Łódzkiej Szkole Filmowej. Sławę przyniosły mu scenariusze filmowe "Wielki Szu", "Piłkarski poker" oraz serialu telewizyjnego "Złotopolscy". Ostatnim filmem, przy którym Purzycki pracował, był "Prymas. Trzy lata z tysiąca". Marek Dyzydery PiotrowskiZmarł 30 sierpnia 2019 r. Wychowawca wielu pokoleń młodzieży w Liceum Ogólnokształcącego im. Jana Bażyńskiego w Ostródzie. W liceum pracował od 1970 r. do roku 2000, był jego dyrektorem w latach 1983 - 1992. Był wielkim przyjacielem młodzieży, charyzmatycznym nauczycielem, wychowawcą kilku pokoleń ostródzian. Cenionym zarówno przez uczniów, jak i nauczycieli. Miał 81 lat.Zbigniew BiłatZmarł 13 września 2019 roku. Zapisał się w dziejach olsztyńskiej siatkówki jako jeden z tych zawodników, którzy położyli podwaliny pod historyczny awans AZS Olsztyn do pierwszej ligi. Grał w kortowskiej drużynie (wtedy występującej jeszcze na drugoligowym szczeblu) na początku lat 60-tych, będąc silnym punktem zespołu i wzorem do naśladowania dla młodszych kolegów.Józef OlejniczakZmarł 19 września 2019 roku. Ostatni żyjący świadek "Sprawy elbląskiej". Wydarzenia dotyczyły pożaru w Zakładach Mechanicznych im. Gen. Świerczewskiego. Urząd Bezpieczeństwa dokonał wówczas ponad 100 aresztowań pod zarzutem sabotażu i szpiegostwa. Troje skazano na śmierć, a Józefa Olejniczaka, wraz z piątką innych, na długoletnie więzienie. W 1956 roku wszystkich skazanych uniewinniono. Miał 92 lata. Marek Łupkowski Zmarł 30 września 2019 r. Muzyk, perkusista zespołu Tuhaj Bej. Zmagał się z chorobą nowotworową. Chcąc pomóc w tej walce przyjaciele Marka Łupkowskiego zorganizowali koncert charytatywny, na którym, mimo bardzo złego stanu zdrowia, zagrał na perkusji ze swoim zespołem. Podbił serca nie tylko fanów, ale też całego Olsztyna.
George H.W. Bush Zmarł 30 października 2018 r. George Herbert Walker Bush. Amerykański przedsiębiorca i polityk. 41. prezydent Stanów Zjednoczonych. Urząd objął w 1989 roku. Sprawował go jedną kadencję. Był wiceprezydentem USA w administracji Ronalda Reagana. Ojciec George’a Busha. Jolanta Szczypińska Zmarła 8 grudnia 2018 r. Urodzona w 1957. Polityk i pielęgniarka. Związana z Prawem i Sprawiedliwością posłanka na Sejm RP.Kazimierz KutzZmarł 18 grudnia 2018 r. Reżyser, scenarzysta, publicysta, pisarz i polityk. Wicemarszałek Senatu V kadencji, poseł i senator. Współzałożyciel Stowarzyszenia Filmowców Polskich i współtwórca polskiej szkoły filmowej. W PRL współpracował z opozycją. Wyreżyserował ponad dwadzieścia filmów fabularnych, w tym trylogię śląską: "Sól ziemi czarnej", "Perła w koronie" i "Paciorki jednego różańca".Zuzanna Łapicka Zmarła 21 grudnia 2018 r. Urodziła się 19 marca 1954 r. Dziennikarka i kierownik literacki Teatru Rampa. Prywatnie córka Andrzeja Łapickiego i była żona Daniela Olbrychskiego. Autorka książki "Dodaj do znajomych".Tadeusz Pieronek Zmarł 27 grudnia 2018 r. Profesor nauk prawnych, sekretarz generalny Konferencji Episkopatu Polski w latach 1993–1998, rektor Papieskiej Akademii Teologicznej w Krakowie w latach 1998–2004. Duchowny, kanonista. Paweł Adamowicz Zmarł 14 stycznia 2019 r. W latach 1998–2019 prezydent Gdańska. Zginął z ręki zamachowca podczas koncertu WOŚP. Działacz opozycji demokratycznej w okresie PRL. Prawnik, samorządowiec, polityk. Jan Olszewski Zmarł 7 lutego 2019 r. Adwokat, publicysta i polityk. Żołnierz Szarych Szeregów, uczestnik powstania warszawskiego. Działacz opozycji w PRL, obrońca w procesach politycznych tamtego okresu. W latach 1991–1992 prezes Rady Ministrów, poseł i przewodniczący Ruchu dla Rzeczypospolitej i Ruchu Odbudowy Polski, członek Trybunału Stanu, doradca prezydenta RP. Kawaler Orderu Orła Białego.Zofia CzerwińskaZmarła 13 marca 2019 r. Znana aktorka teatralna i filmowa. Debiutowała rolą barmanki Loli w filmie "Pokolenie". Dużą popularność zyskała rolą pani Balcerkowej z serialu Alternatywy 4 i rolą Zofii Nowosielskiej w serialu telewizyjnym "Czterdziestolatek". Karol Modzelewski Zmarł 28 kwietnia 2019 r. Profesor nauk humanistycznych, członek Polskiej Akademii Nauk, jeden z liderów opozycji w PRL, więzień polityczny, senator I kadencji. Kawaler Orderu Orła Białego.Piotr Woźniak-Starak Zmarł 18 sierpnia 2019 r. Przedsiębiorca, producent filmowy. Współwłaściciel przedsiębiorstwa producenckiego Watchout Studio. Wyprodukował takie filmy jak "Bogowie" i "Sztuka kochania". Miał 39 lat.Jan Kobuszewski Zmarł 28 września 2019 r. Znany aktor i artysta kabaretowy, związany z kabaretami Dudek i Olgi Lipińskiej. Wystąpił w kilkudziesięciu filmach, w tym "Brunet wieczorową porą", "Nie ma róży bez ognia". Był narratorem popularnego programu telewizyjnego "Bajka dla dorosłych". Miał swój letni dom na Mazurach.Kornel MorawieckiZmarł 30 września 2019 r. Fizyk, nauczyciel akademicki i polityk. Działacz opozycji demokratycznej w czasach PRL. Założyciel i przewodniczący Solidarności Walczącej, poseł i marszałek senior Sejmu VIII kadencji. Kawaler Orderu Orła Białego.Karel Gott Zmarł 1 października 2019 r. Najbardziej znany piosenkarz czeski. Śpiewał m.in. piosenki pop, adaptacje klasycznych pieśni, narodowych i ludowych piosenek, aranżacje melodii z musicali i piosenki country, ale też arie operowe i operetkowe.Jan SzyszkoZmarł 9 października 2019 r. Leśnik, profesor nauk leśnych, nauczyciel akademicki i polityk. W latach 1997–1999 minister ochrony środowiska, zasobów naturalnych i leśnictwa, w latach 2005–2007 oraz 2015–2018 minister środowiska, poseł na Sejm V, VI, VII i VIII kadencji. Bohdan Butenko Zmarł 14 października 2019 r. Jeden z najsłynniejszych polskich ilustratorów. Twórca postaci Gapiszona, Gucia i Cezara, które trafiły nie tylko do książeczek dla dzieci, ale też do serialu animowanego i na …znaczki pocztowe. Jego dorobek artystyczny obejmuje również plakaty filmowe i scenografię telewizyjną m.in. do Kabaretu Starszych Panów. Kawaler Orderu Uśmiechu. Miał 88 lat.
