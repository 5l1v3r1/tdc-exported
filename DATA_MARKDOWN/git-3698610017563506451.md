
# Футбольні фанати влаштували масову бійку в центрі Львова

Published at: **2019-11-07T11:14:00+00:00**

Author: ****

Original: [DT.ua](https://dt.ua/SPORT/futbolni-fanati-vlashtuvali-masovu-biyku-v-centri-lvova-328798_.html)

Вчора, 6 листопада, у центрі Львова близько сотні футбольних фанатів з Німеччини, Франції та України влаштували масову бійку.
"Близько 23:15 на оперативну лінію 102 в поліцію надійшло повідомлення про масову бійку, яка відбувається на площі Галицькій у Львові. На місце події прибули екіпажі патрульної поліції і бійці спецпідрозділу ТОР.
Поліцейські припинили бійку, участь в якій приймали близько ста осіб – футбольні фанати з України, Франції та Німеччини. У відділ поліції доставили дванадцять учасників бійки - з них четверо львів'ян у віці 20-22 роки, інші - іноземці. Під час припинення правопорушення травмовано двоє поліцейських, а також пошкоджено два службових автомобіля", - повідомляє прес-служба Національної поліції Львівської області.
Нагадаємо, сьогодні, 7 листопада, у Львові відбудеться матч четвертого туру групового етапу Ліги Європи, в якому зустрінуться українська "Олександрія" та французький "Сент-Етьєн".
Раніше повідомлялося про те, що ультрас "Динамо" і "Айнтрахта" влаштували масову бійку в центрі Києва.
