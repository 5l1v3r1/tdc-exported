
# Слуг народу збирають на партійний з'їзд 10 листопада

Published at: **2019-11-04T14:35:00+00:00**

Author: ****

Original: [ZIK.UA](https://zik.ua/news/2019/11/04/slug_narodu_zbyrayut_na_partiynyy_zizd_10_lystopada_1683277)


        Політична партія "Слуга народу" проведе з'їзд членів своєї політичної сили 10 листопада.
      
Про це повідомляє РБК-Україна.
Згідно з повідомленням, перший етап з'їзду відбудеться 10 листопада у виставковому центрі "Парковий" в Києві, а початок запланований на 12:00. 
Як зазначається, на з'їді заслухають звіт про діяльність партії за останній рік, обговорять та ухвалять певні кадрові рішення, а також оголосять про участь партії у виборах в об'єднаних територіальних громадах 22 і 29 грудня. 
За попередньою інформацією, у з'їзді візьмуть участь представники Офісу президента, Верховної Ради та Кабінету Міністрів. 
Нагадаємо, раніше повідомлялося, що партія "Слуга народу" наприкінці жовтня збереться на з’їзд, на якому буде обговорюватися зміна голови партії. 
