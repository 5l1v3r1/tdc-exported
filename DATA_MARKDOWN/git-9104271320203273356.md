
# Donato ecocardiografo di ultima generazione in ricordo di Adriano Panizza

Published at: **2019-11-06T07:41:19+00:00**

Author: ****

Original: [LaProvinciaDiBiella.it](https://laprovinciadibiella.it/attualita/donato-ecocardiografo-di-ultima-generazione-in-ricordo-di-adriano-panizza)

Una nuova donazione per la Cardiologia dell’Asl di Biella, ma soprattutto per i cittadini biellesi in memoria del signor Adriano Panizza. Si tratta di un ecocardiografo di ultima generazione che serve per la diagnostica quotidiana dei pazienti ambulatoriali e ricoverati. Non è la prima volta che l’Azienda sanitaria di Biella può contare sulla generosità e solidarietà della famiglia Panizza e del signor Adriano che è stato un paziente della Cardiologia stessa. Negli anni passati alla Struttura Complessa (SC), diretta dal dottor Marco Marcolongo, sono stati destinati un termodiluitore (gennaio 2015), un ventilatore polmonare (aprile 2016) e un ecocar diografo (giugno 2017). Ma non è finita. A dicembre 2018, una somma di 10mila euro è stata destinata alla Fondazione Angelino per l’Assistenza Domiciliare ematologica nel territorio biellese.
