
# آمریکا: بدون تحریم نمی‌توان ایران را پای میز مذاکره آورد

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697039/%D8%A2%D9%85%D8%B1%DB%8C%DA%A9%D8%A7-%D8%A8%D8%AF%D9%88%D9%86-%D8%AA%D8%AD%D8%B1%DB%8C%D9%85-%D9%86%D9%85%DB%8C%E2%80%8C%D8%AA%D9%88%D8%A7%D9%86-%D8%A7%DB%8C%D8%B1%D8%A7%D9%86-%D8%B1%D8%A7-%D9%BE%D8%A7%DB%8C-%D9%85%DB%8C%D8%B2-%D9%85%D8%B0%D8%A7%DA%A9%D8%B1%D9%87-%D8%A2%D9%88%D8%B1%D8%AF)

نماینده ویژه دولت آمریکا در امور ایران در مصاحبه‌ای روز سه‌شنبه مدعی شده بدون اعمال تحریم علیه ایران نمی‌توان این کشور را پای میز مذاکره آورد.
به گزارش خبرگزاری فارس، «برایان هوک»، نماینده ویژه دولت آمریکا در امور ایران امروز سه‌شنبه در توجیه سیاست‌های واشنگتن علیه ایران مدعی شده بدون تحریم‌ها نمی‌توان ایران را پای میز مذاکره آورد.
هوک در مصاحبه‌ای اختصاصی با پایگاه «پلاتز» گفت: «اطمینان زیادی داریم که راهبردی صحیح برای محروم کردن رژیم از درآمدهای مورد نیازش برای رفتار مانند یک تئوکراسی انقلابی توسعه‌طلب در پیش گرفته‌ایم»
وی در ادامه گفت: «اما این را هم می‌دانیم که لازم است ما این معماری تحریم‌ها را ایجاد کنیم تا آنها را برای بازگشتن به میز مذاکره مجاب کرده و تحت فشار قرار دهیم. بدون در پیش گرفتن این سیاست، این موارد، هر دو غیرممکن هستند.»
