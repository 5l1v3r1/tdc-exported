
# У Тернополі виявили нелегала з Нігерії

Published at: **2019-11-04T10:05:00+00:00**

Author: ****

Original: [PRESS-ЦЕНТР](http://press-centr.com/ua/news/42621_U-Ternopoli-viyavili-nelehala-z-Niheri)


        Перше видворення за час профілактичних заходів «Мігрант» виконали тернопільські міграційники.
      
З Пункту тимчасового перебування іноземців та осіб без громадянства в аеропорт вони супроводили 32-річного громадянина Нігерії.
Іноземець на Тернопільщину перебрався з Івано-Франківщини, де був відрахований з вищого навчального закладу – таким чином ухилявся від виїзду з України. У Тернополі його виявили міграційники під час відпрацювань і прийняли рішення про примусове повернення. Та і цю вимогу нелегальний мігрант не виконав.
Відтак Управління міграційної служби в Тернопільській області звернулось до суду з позовом про видворення.
Зважаючи на тривале порушення міграційного законодавства і ухиляння від виїзду з території нашої держави, іноземцеві заборонили в’їзд в Україну на 8 років.

        Фото Нацполіція
      
