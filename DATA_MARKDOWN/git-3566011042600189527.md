
# پلمپ آرایشگاه‌ زنانه متخلف در اراک

Published at: **2019-11-07T14:22:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545420.html/%D9%BE%D9%84%D9%85%D9%BE-%D8%A2%D8%B1%D8%A7%DB%8C%D8%B4%DA%AF%D8%A7%D9%87--%D8%B2%D9%86%D8%A7%D9%86%D9%87-%D9%85%D8%AA%D8%AE%D9%84%D9%81-%D8%AF%D8%B1-%D8%A7%D8%B1%D8%A7%DA%A9)

معاون اجتماعی فرماندهی انتظامی استان مرکزی گفت: در تداوم طرح‌های نظارت بر آرایشگاه‌های زنانه در اراک یک واحد صنفی متخلف پلمپ و برای ۴ واحد دیگر اخطار پلمپ صادر شد.
به گزارش شبکه اطلاع رسانی راه دانا؛ سرهنگ محمود خلجی معاون اجتماعی فرماندهی انتظامی استان مرکزی در گفتگو با دیار آفتاب؛ گفت: در تداوم طرح‌های نظارتی بر آرایشگاه‌های زنانه در شهرستان اراک از ۱۴ واحد آرایشگاه زنانه بازدید شد.
خلجی اظهار کرد: در بازدید صورت گرفته یک واحد صنفی متخلف پلمپ و برای ۴ واحد دیگر اخطار پلمپ صادر شد.
وی ادامه داد: روند برخورد با افراد خاطی با شدت بیشتری ادامه دارد و کوچک‌ترین تعارفی با این افراد که سلامت جامعه را به خطر می‌اندازند، نداریم.
معاون اجتماعی فرماندهی انتظامی استان مرکزی با هشدار به اینکه سلامت جامعه مورد تأکید است، گفت: شهروندان بایستی در رابطه با حفظ سلامت خود بیش از همه توجه داشته باشند و گرفتار افراد سودجو نشوند.
انتهای پیام/
