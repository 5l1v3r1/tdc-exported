
# استاندار مازندران: ۸۰ درصد سواحل مازندران آزاد شد

Published at: **2019-11-06T12:52:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620199/%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%DB%B8%DB%B0-%D8%AF%D8%B1%D8%B5%D8%AF-%D8%B3%D9%88%D8%A7%D8%AD%D9%84-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A2%D8%B2%D8%A7%D8%AF-%D8%B4%D8%AF)


        استاندار مازندران با اشاره اجرای طرح آزادسازی حریم ۶۰ متری سواحل در مازندران گفت: ۸۰ درصد سواحل این استان آزاد شد.
      

        آفتاب‌‌نیوز :
      
احمد حسین‌زادگان در گفت‌وگو با تسنیم، درباره آزادسازی ساحل و میزان پیشرفت این طرح در مازندران اظهار داشت: آزادسازی ساحل پشتوانه قانونی دارد اما در بعضی از اماکنی که ماهیت نظامی دارد امکان آزادسازی وجود ندارد.
وی افزود: در فاز نخست آزادسازی سواحل، این طرح برای اماکنی که در اختیار دستگاه‌های دولتی بوده اجرایی شده و بالغ بر 80 درصد از سواحل مازندران آزادسازی حریم 60 متر اجرایی شد.
استاندار مازندران گفت: درباره اماکنی که محل اختلاف بین نظر ما و مجموعه دستگاه‌ها بوده با وزیر کشور مکابته شده و در این مکاتبه 7بند به رئیس جمهور پیشنهاد شده و مورد موافقت قرار گرفته و منتظریم برای اجرا به ما ابلاغ شود.
حسین‌زادگان خاطرنشان کرد: به نظر می‌رسد با ابلاغیه جدیدی که برای ما ارسال می‌شود آن محل‌هایی که محل اختلاف است و به تأخیر افتاده به‌زودی آزادسازی می‌شود.
وی افزود: در حال حاضر نیز این طرح متوقف نشده و آزادسازی سواحل در مازندران در حال اجرا است و اکثر اماکنی که مورد انتظار بوده آزاد شد.
