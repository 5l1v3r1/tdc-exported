
# Очакват се над 746 млн. лв. приходи от винетки и тол такси през 2020 г.

Published at: **2019-11-07T18:48:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/ochakvat-se-nad-746-mln-lv-prihodi-ot-vinetki-i-tol-taksi-prez-2020-g.html)

Планираните приходи от винетки и тол такси за 2020 г. са над 746 млн. лв. Това отбеляза министърът на регионалното развитие и благоустройството Петя Аврамова
За 2020 г. са заложени 450 млн. лв. приходи от  тол такси. За 2021 г. и 2022 г. те ще бъдат по 600 млн. лв.
През 2020 г.  тол системата ще започне да действа малко по-късно и няма да има пълна година, затова и приходите от нея ще са по-малко, обясни Аврамова. Приходите за следващата година от винетки са около 296,3 млн. лв.
От общо 20000 км републиканска пътна мрежа 6050 км ще бъдат обхванати от ТОЛ-системата. Други 14000 км ще бъдат безплатни, както и 20000 км общински пътища.
По думите й автомобилите над 3,5 тона ще пътуват по тези 34000 км пътища без електронна винетка и без тол такса. Министър Аврамова обясни, че обхватът от 6050 км е минимумът, на който може да се стъпи и който може да се одобри за подобни такси.
Желанието ни е да не свиваме повече обхавата и тарифите, допълни тя.Системата е в режим от 14 август, посочи министърът и отбеляза, че през декември ще започне тестването с монтирани бордови устройства на автомобилите на превозвачите.
Издадени са вече 235 128 безплатни електронни винетки за хора с увреждания за първото шестмесечие на годината, каза още Аврамова.
