
# Умуваме за кого да гласуваме

Published at: **2019-11-02T06:30:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Umuvame-za-kogo-da-glasuvame-910468)

Днес е денят за размисъл преди втория тур на местните избори. За кмет утре ще се гласува в 105 общини, 441 кметства и 31 районни администрации. Осемнадесет от общините, в които ще има втори тур на изборите, са областни центрове като София, Пловдив, Варна и Русе.
Гласуването утре започва в 7.00 и приключва в 20.00 часа. Изборният ден може да бъде удължен по преценка на Централната избирателна комисия, ако в 20.00 часа пред изборните помещения има желаещи да гласуват, но удължаването може да е най-много с един час - до 21.00 часа.
Изборният кодекс забранява агитацията от днес до приключване на изборния ден. Не е разрешено и обявяването под каквато и да е форма на резултати от допитвания до общественото мнение по повод на изборите.
