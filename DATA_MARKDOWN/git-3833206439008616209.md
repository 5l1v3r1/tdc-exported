
# Отрязаха мераците на Миню Стайков за излизане от ареста

Published at: **2019-11-05T12:52:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Otryazaha-meracite-na-Minyu-Staikov-za-izlizane-ot-aresta-911361)

Специализираният наказателен съд отхвърли искането на Миню Стайков за изменение на мярката му за неотклонание "Задържане под стража“ по делото за злоупотреба с пари от европейски земеделски фондове.
Стайков бе задържан на 5 септември 2018 г. и привлечен към наказателна отговорност от Специализираната прокуратура за ръководене на организирана престъпна група данъчни престъпления и пране на пари. Оттогава той е в ареста, след като през май 2019 г. му бе повдигнато обвинение по второ дело (заедно с още 13 лица, петима от които служители в Държавен фонд "Земеделие“) - за участие в престъпен сговор с цел злоупотреба със средства от Програмата за развитие на селските райони и Националната програма за подпомагане на лозаро-винарския сектор. По това досъдебно производство също му бе определена най-тежката мярка за неотклонение.
Днес съдът отхвърли за пореден път искането за промяна на мярката му за неотклонение в по-лека заради наличието на опасност да влияе върху разследването.
