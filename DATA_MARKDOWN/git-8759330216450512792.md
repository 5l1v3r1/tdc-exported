
# Marca na zege Real Madrid: ‘Hazard speelde indrukwekkend op links’

Published at: **2019-11-07T09:26:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902761/marca-na-zege-real-madrid-hazard-speelde-indrukwekkend-op-links-.html)


        Real Madrid haalde flink uit tegen het Turkse Galatasaray en won met 6-0. De Spaanse sportkrant Marca gaf na afloop een recensie over elke Real-speler. Eden Hazard speelde ook sterk.
      
Rodrygo was natuurlijk de grote uitblinker met zijn hattrick en assist. Hazard had geen aandeel in de doelpunten, maar was wel veel betrokken. ‘Hij kon geen goal of assist geven, maar speelde toch indrukwekkend op de linkse flank. De Belg werd constant betrokken in het aanvallende spel van Real en hij toonde veel kwaliteit aan bal’, klinkt het.
Ook Thibaut Courtois kon weer de nul houden. ‘De Belg had niet veel werk in het doel van Real Madrid, maar was een zekerheid wanneer het nodig was.’ Door de zege van Real Madrid lopen de Spanjaarden uit op Club Brugge in Groep A. Het verschil bedraagt nu vijf punten in de strijd voor de tweede plek. Galatasaray staat laatste met één punt achter Blauw-Zwart.
