
# Giedraitis taikliai atakavo iš visų nuotolių, o ALBA išliko nepralaimėjusi

Published at: **2019-11-03T22:18:00+00:00**

Author: ****

Original: [basketnews.lt](https://www.basketnews.lt/news-134287-giedraitis-taikliai-atakavo-is-visu-nuotoliu-o-alba-isliko-nepralaimejusi.html)

Nuotr.: Imago Sport – Scanpix
Nuotr. Imago Sport – Scanpix
Berlyno ALBA (5-0) Vokietijos čempionate ir toliau išlieka nepralaimėjusi.
Roko Giedraičio atstovaujama ALBA sekmadienio vakarą namuose 109:89 (29:28, 21:27, 24:20, 35:14) nugalėjo kol kas nacionalinėse pirmenybėse buksuojančią Ulmo „Ratiopharm“ (1-4) ekipą.
Lietuvis per 24 minutes pelnė 16 taškų (3/3 dvit., 2/4 trit., 4/4 baud. met.), atkovojo 3 kamuolius, blokavo 2 varžovų metimus, 2 kartus pažeidė taisykles ir sykį suklydo.
Po penkių turų nepralaimėjusios komandos Vokietijos pirmenybėse yra dvi – ALBA ir Miuncheno „Bayern“.

        ALBA: Martinas Hermannssonas 22 (4/7 trit.), Rokas Giedraitis 16, Luke’as Sikma ir Jonas Masttisseckas (6 atk. kam.) po 13, Peytonas Siva 11 (10 rez. perd.), Nielsas Giffey 10.
      

        „Ratiopharm“: Andreasas Obstas 17, Derekas Willisas 15 (3/7 trit.), Zoranas Dragičius 12, Killianas Hayesas (11 rez. perd.) ir Grantas Jerrettas po 11.
      
79% 14,2
