
# Організатори фіналу Кубка Девіса мають проблеми з продажем квитків

Published at: **2019-11-07T16:04:11+00:00**

Author: ****

Original: [ГЛАВКОМ](https://glavcom.ua/sport/news/organizatori-finalu-kubka-devisa-mayut-problemi-z-prodazhem-kvitkiv-638464.html)

Менш ніж через 2 тижні в іспанській столиці дебютує чоловічий командний чемпіонат в новому форматі: 6 груп по 3 збірні в кожній боротимуться за вихід у чвертьфінал (п'ятниця), в суботу пройдуть півфінали, а переможець змагань визначиться в неділю.
Як повідомляють британські ЗМІ, на даний момент повністю продані квитки на центральну арену тільки на матчі збірної Іспанії в групі проти Росії і Хорватії (понад 12 тисяч глядачів).
Але крім поєдинків господарів ажіотажу на інші матчі не спостерігається. Британським уболівальникам продано близько 3 тисячі квитків на матчі проти Нідерландів і Казахстану - це найбільший показник серед всіх інших збірних.
З 25 сесій на 3 кортах половину квитків продали тільки для 9 сесій, ще на 5 сесіях відмітка наближається до 50% проданих квитків.
Прес-служба турніру зазначила, що організатори задоволені рівнем продажів на дні чвертьфіналів, півфіналів та фіналу, тоді як на денні сесії в інші дні квитки продати важко, що трапляється і на інших турнірах. На матчі денної сесії на старті турніру на центральному корті між Аргентиною і Чилі, Сербією і Японією розкуплено ще понад 8 тисяч квитків.
Відомо, що організатори співпрацюють з 17 посольствами в Іспанії, щоб залучити членів різних національних спільнот, які проживають на території країни.
