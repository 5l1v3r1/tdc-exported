
# Гришо срещу Джокович в събота следобед

Published at: **2019-11-01T21:19:00+00:00**

Author: ****

Original: [bTV Новините](https://btvnovinite.bg/sport/sblaskat-grisho-dzhokovich-v-sabota-sledobed.html)

Световният номер 1 Новак Джокович и Григор Димитров ще излязат на корта утре следобед за първия 1/2-финал на турнира от серията "Мастърс" в Париж.
Според официалната програма за съботния ден сблъсъкът ще започне не преди 15:00 часа, веднага след края на мач на двойки. 
Вторият 1/2-финал е не преди 17:30 часа, като в него ще спорят Денис Шаповалов и победителят от двубоя Жо-Вилфред Цонга - Рафаел Надал.
Димитров и Джокович ще играят един срещу друг за 10-и път. До момента сърбинът води с 8:1 победи, а единственият успех на първата ни ракета е на "Мастърса" в Мадрид през 2013 г. Гришо е в серия от шест поредни загуби от миналогодишния финалист във френската столица.
С първия си полуфинал в Париж Димитров си гарантира завръщане в топ 20 на ранглистата.
