
# Опалювальний сезон: у Кропивницькому частина міста без тепла

Published at: **2019-11-06T09:09:05+00:00**

Author: ****

Original: [Слово і Діло](https://www.slovoidilo.ua/2019/11/06/novyna/suspilstvo/opalyuvalnyj-sezon-kropyvnyczkomu-chastyna-mista-tepla)


        У Кропивницькому через пошкодження газопроводу без опалення 4 мікрорайони.
      
Про це повідомляє прес-служба Державної служби з надзвичайних ситуацій.
Згідно з даними рятувальників, у середу, 5 листопада, після 17-ї години в ході земельних робіт на території одного з місцевих підприємств було пошкоджено газопровід. В результаті аварії від газопостачання було відключено південно-західну котельню КП «Теплоенергетик». Ніхто не постраждав.
Через відключення котельні без теплопостачання тимчасово залишилися 4 мікрорайони Кропивницького.
У четвер, 6 листопада, на газопроводі плануються ремонтно-відновлювальні роботи.
Нагадаємо, через відсутність опалення школярам міста Куп'янськ у Харківській області продовжили канікули.
Раніше стало відомо, що станом на 4 листопада в Україні до опалення підключено 85,2% житлових будинків і 90,6% об'єктів соціальної сфери.
Хочете обговорити цю новину? Долучайтеся до телеграм-чату CHORNA RADA
