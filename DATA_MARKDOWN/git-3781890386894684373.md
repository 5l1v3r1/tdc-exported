
# ศาลปค.ตีตกคำร้องเกษตรกรหนุน3สารเคมีอันตราย

Published at: **2019-11-01T12:22:00+00:00**

Author: ****

Original: [เดลินิวส์](https://www.dailynews.co.th/politics/739541)


        “ศาลปกครอง”ตีตกคำร้องกลุ่มเกษตรกร ชี้มติคกก.วัตถุอันตราย ยังไม่มีผลทางกฎหมาย เหตุต้องทำประกาศ ก.อุตสาหกรรมก่อน จึงไม่เข้าเงื่อนไขที่ศาลจะรับไว้พิจารณา พร้อมยกคำขอคุ้มครองชั่วคราวด้วย
      
เมื่อวันที่ 1 พ.ย. ศาลปกครองกลางมีคำสั่งไม่รั​บคำฟ้องไว้พิจารณาและให้จำหน่​ายคดีออกจากสารบบความ ในคดีหมายเลขดำที่ ส.26/2562 คดีหมายเลขแดงที่ ส.44/2562  ระหว่าง น.ส.อัญชุลี ลักษณ์อำนวยพร กับพวกรวม 1,091 คน ฟ้องคณะกรรมการวัตถุอันตราย คณะกรรมการขับเคลื่อนแก้ไขปั​ญหาการใช้สารเคมีป้องกันกำจัดศั​ตรูพืชที่มีความเสี่ยงสูง และรมว.เกษตรและสหกรณ์ รวม 3 คน กรณีคณะกรรมการวัตถุอันตรายมี​มติในการประชุมครั้งที่ 41 – 9/2562 เห็นชอบตามที่กรมวิ​ชาการเกษตรเสนอให้มีการเปลี่​ยนแปลงชนิดของวัตถุอั​นตรายไกลโฟเซต คลอร์ไพริฟอส และพาราควอต จากวัตถุอันตรายชนิ​ดที่ 3 เป็นวัตถุอันตรายชนิดที่ 4 คือ วัตถุอันตรายที่ห้ามมิให้มี​การผลิต การนำเข้า การส่งออก หรือการมีไว้ในครอบครอง และคณะกรรมการขับเคลื่อนแก้ไขปั​ญหาการใช้สารเคมีป้องกันกำจัดศั​ตรูพืชที่มีความเสี่ยงสูงมีมติ​ในการประชุม ครั้งที่ 4/2560 ให้ยกเลิกการใช้วัตถุอันตรายดั​งกล่าว เป็นมติที่ไม่ชอบด้วยกฎหมาย และ รมว.เกษตรและสหกรณ์ ไม่มีมาตรการในการเยี​ยวยาเกษตรกรผู้ได้รับความเสี​ยหายจากมติดังกล่าว ทำให้เกษตรกรได้รับความเดือดร้​อนหรือเสียหายโดยศาลปกครองกลางเห็นว่า การเปลี่ยนแปลงชนิดของวัตถุอั​นตรายไกลโฟเซต คลอร์ไพริฟอส และพาราควอต จากวัตถุอันตรายชนิดที่ 3 เป็นวัตถุอันตรายชนิดที่ 4 นั้น พ.ร.บ.วัตถุอันตราย พ.ศ. 2535 มาตรา 18 วรรคสอง กำหนดให้เป็นอำนาจหน้าที่ร่วมกั​นระหว่างคณะกรรมการวัตถุอันตราย กับ รมว.อุตสาหกรรม โดยการออกเป็นประกาศกระทรวงอุตสาหกรรม เมื่อมติของคณะกรรมการวัตถุอั​นตรายเป็นเพียงมติเห็นชอบตามข้​อเสนอของกรมวิชาการเกษตรที่​ขอให้มีการเปลี่ยนแปลงชนิดของวั​ตถุอันตราย โดยกรมวิชาการเกษตรจะต้องไปจั​ดทำร่างประกาศกระทรวงอุตสาหกรรม และรับฟังความคิดเห็นจากประชาชนแล้วนำร่​างประกาศดังกล่​าวมาเสนอคณะกรรมการวัตถุอั​นตรายในการประชุมครั้งต่อไป ดังนั้นมติของคณะกรรมการวัตถุอั​นตรายดังกล่าว จึงเป็นเพียงขั้นตอนการเตรี​ยมการที่จะจัดให้มี​ประกาศกระทรวงอุตสาหกรรม ยังไม่มีผลทางกฎหมายเป็นกฎ คำสั่ง หรือการกระทำอื่นใดที่จะนำมาฟ้​องขอให้ศาลปกครองมีคำพิพากษาหรื​อคำสั่งเพิกถอนได้ตามมาตรา 9 วรรคหนึ่ง (1) ประกอบกับมาตรา 72 วรรคหนึ่ง (1) แห่ง พ.ร.บ.จัดตั้งศาลปกครองและวิธี​พิจารณาคดีปกครอง พ.ศ. 2542 เช่นเดียวกับมติของคณะกรรมการขั​บเคลื่อนแก้ไขปัญหาการใช้​สารเคมีป้องกันกำจัดศัตรูพืชที่​มีความเสี่ยงสูง ก็เป็นเพียงการเสนอความเห็นไปยั​งหน่วยงานที่เกี่ยวข้องเพื่อแก้​ไขปัญหาการใช้สารเคมีป้องกั​นกำจัดศัตรูพืชที่มีความเสี่​ยงสูง ไม่มีผลทางกฎหมายเป็นกฎ คำสั่ง หรือการกระทำอื่นใดของฝ่​ายปกครองที่จะนำมาฟ้องขอให้​ศาลปกครองมีคำพิพากษาหรือคำสั่​งเพิกถอนได้เช่นกัน ศาลปกครองกลางจึงไม่อาจรับคำฟ้​องของผู้ฟ้องคดีทั้ง1,091 คนไว้พิจารณาได้ และไม่จำต้องวินิจฉัยตามคำขอเกี่​ยวกับวิธีการชั่วคราวก่อนการพิ​พากษาของผู้ฟ้องคดีดังกล่าว 
