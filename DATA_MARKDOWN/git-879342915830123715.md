
# «Нафтогаз» роз'яснив суть нового позову до «Газпрому»

Published at: **2019-11-04T23:01:58+00:00**

Author: ****

Original: [Слово і Діло](https://www.slovoidilo.ua/2019/11/04/novyna/ekonomika/naftohaz-rozyasnyv-sut-novoho-pozovu-hazpromu)


        «Нафтогаз» в нових позовних вимогах до російського «Газпрому» попросив Стокгольмський арбітраж зобов'язати відповідача виплатити $ 11,8 млрд як компенсацію за відмову переглянути транзитний тариф.
      
Йдеться про період з 13 березня 2018 по 31 грудня 2019 року.
Про це в понеділок, 4 листопада, написав на своїй сторінці в Facebook виконавчий директор «Натфогазу» Юрій Вітренко.
За його словами, новий запит про перегляд тарифу був відправлений російській стороні 13 березня 2018 року. Новий тариф, уточнив топ-менеджер, визначається для кожної точки входу і виходу з української газотранспортної системи. Це передбачено європейськими нормами, підкреслив він.
«Але оскільки «Газпром» відмовився застосовувати нові тарифи, то зараз логічно говорити вже про компенсацію за те, що переглянутий тариф не був застосований», - пояснив Вітренко.
Сума позову - різниця між тим, що Україна отримала за транзит і повинна була отримати, якби тарифи були переглянуті. Позов був поданий 2 листопада. У вересні «Нафтогаз» не виключав подачі нового позову проти «Газпрому» на суму $ 11 млрд в разі припинення транзиту.
Раніше Вітренко розповів про захист української сторони від позовних вимог російського Газпрому в Стокгольмському арбітражі.
Хочете обговорити цю новину? Долучайтеся до телеграм-чату CHORNA RADA
