
# Підрив авто в Києві вважають замахом на бізнесмена

Published at: **2019-11-07T00:47:00+00:00**

Author: ****

Original: [ZIK.UA](https://zik.ua/news/2019/11/07/pidryv_avto_v_kyievi_vvazhayut_zamahom_na_biznesmena_1685531)


        Підрив автомобіля Mercedes на Брест-Литовському шосе вважають актом замаху на життя київського бізнесмена, який займається фармацевтичним бізнесом.
      
Про це УНН повідомили у правоохоронних органах. 
Як зазначається, у результаті вибуху невстановленого предмету на даху автомобіля Mercedes-Benz 57-річний бізнесмен Києва отримав тілесні ушкодження. 
Окрім цього, було травмовано ще одного пасажира 1985 року народження. Водій автомобіля загинув. 
За попередньою інформацією, автомобіль, на який поклали вибухівку, ймовірно, належить дружині київського бізнесмена. 
Наразі правоохоронці встановлюють деталі події. 
Нагадаємо, вчора, 6 листопада, в результаті вибуху автомобіля Mercedes на Брест-Литовському шосе загинув водій, а ще дві особи отримали травми. 
