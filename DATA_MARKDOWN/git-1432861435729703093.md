
# Строителните дейности по стадиона на Ботев Пловдив се отлагат

Published at: **2019-11-07T16:38:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/botevpd/stroitelnite-dejnosti-po-stadiona-na-botev-plovdiv-se-otlagat-1404011.html)

Подновяването на строителните дейности по стадиона на Ботев Пловдив се отлагат. Това е станало ясно на срещата с фенове мажоритарният собственик на клуба Георги Самуилов. Причина за това са многомилионните дългове на клуба към фалиралата КТБ и други фирми.
Бизнесменът е предложил опцията да се създаде смесено дружество между нова фирма и община Пловдив, която да участва със земята под стадиона. Новата фирма пък ще трябва да преотстъпи пожизнено правата над стадиона на клуба. Дали това ще стане, зависи изцяло от новата градска управа, пише "Марица".
Георги Самуилов покани феновете на среща в отговор на тяхна декларация към него, премиера, новоизбрания кмет и финансовия министър за обсъждане до къде е стигнал строежа на стадион "Христо Ботев". Привържениците обаче са категорични, че насрочената среща, която да прерасне в протест,  остава в неделя от 11 часа пред стадиона.
Припомняме, че на 28 август лично Бойко Борисов присъства при възобновяването на ремонтните дейности на стадион "Христо Ботев" в Пловдив.  "Не мога да разделя отборите, нито това ни е целта. Но това, което мога да направя - като напреднете със строителството, като видим как върви, така както за спортната ви зала и за много други съоръжения, ще ви помогнем пак“, отбеляза тогава премиерът Борисов пред гостите на стадиона.

        
          
            Вижте в този материал пък каква е основната задача в Ботев на новия треньор Ферарио Спасов. 
          
        
      
