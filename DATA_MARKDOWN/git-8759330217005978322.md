
# Gent en Standard strijden om plekje als 'second best' achter Club Brugge

Published at: **2019-11-01T19:31:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901996/gent-en-standard-strijden-om-plekje-als-second-best-achter-club-brugge.html)


        Na de partij van donderdag moet KAA Gent dit weekend weer vol aan de bak. De Buffalo's nemen het op tegen Standard, de nummer twee in de stand. Een strijd om de tweede plek zo lijkt het, ook voor Peter Balette.
      
Club Brugge is vooralsnog ongeslagen en lijkt op weg naar een titel in de competitie. Dat vindt ook Balette, assistent-trainer bij Gent. “Misschien is dit wel het duel om te bepalen wie ‘the second best’ is", citeert Het Nieuwsblad de assistent van Jess Thorup.
Toch wil hij de titel nog niet gewonnen geven. "Brugge speelt momenteel op een wolk en is heel terecht leider. Maar het is niet zo dat we ons neerleggen bij deze situatie, ook al is het voor vele mensen al uitzichtloos. Als we op die manier voor onze groep gaan staan, zijn we fout bezig", klinkt het.
TopperGent blijft dus hopen op een titel. Eerst moet het voorbij Standard. "Nu willen we zo hoog mogelijk mikken en daarvoor moeten we punten inhalen op Standard", zegt Balette.
"Dit kan wel eens een heel leuke wedstrijd met veel energie en strijdlust opleveren. Mét een tactisch kantje. En zolang we uit niet winnen, zijn we verplicht om die thuismatchen tot een goed einde te brengen. Maar de surplus van een uitwedstrijd winnen, zou ons uiteraard ook meer mogelijkheden bieden in die race naar de top", besluit hij.
