
# Ardea, gittata (in notturna) di materiale inquinante per ricoprire le buche: scatta l’allarme sui ‘mandanti’

Published at: **2019-11-06T23:24:27+00:00**

Author: **Luigi Centore**

Original: [Il Corriere della Città](https://www.ilcorrieredellacitta.com/ultime-notizie/ardea-gittata-in-notturna-di-materiale-inquinante-per-ricoprire-le-buche-scatta-lallarme-sui-mandanti.html)

Sono ammantati di mistero i lavori effettuati questa sera nei pressi di via Laurentina, nella strada che collega largo delle Città Gemellate con il comando della polizia municipale, passando davanti all’ingresso posteriore dell’aula Sandro Pertini, a poche decine di metri dalle scuole.
Qualcuno ha scaricato, verso le ore 20:00 alcuni camion di fresato bituminoso altamente inquinante per ricoprire le buche nella strada sterrata. 
Dell’accaduto è stato immediatamente avvisato il sindaco Mario Savarese.
Il materiale è appunto molto inquinante, non può essere utilizzato per asfaltare le strade o riempire le buche ma necessita di una speciale lavorazione in quanto, con le piogge e il vento, si solleva spargendo le particelle nocive.
Si attende ora un intervento al più presto per rimuovere quanto posto nel tratto di strada e per scoprire chi – e perché – ha effettuato questi lavori.
