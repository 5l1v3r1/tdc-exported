
# В Україні налічується 150 житлових довгобудів

Published at: **2019-11-04T17:54:00+00:00**

Author: ****

Original: [DT.ua](https://dt.ua/ECONOMICS/v-ukrayini-nalichuyetsya-150-zhitlovih-dovgobudiv-328453_.html)

В Україні станом на 1 жовтня 2019 року проблемними вважаються 150 об'єкти житлового будівництва, в тому числі в Києві таких об'єктів - 51. Про це повідомили в Міністерстві розвитку громад і територій, пише ЕП.
Крім того, у Київській області житлових довгобудів - 23, в Одеській - 14.
"Чому ми не можемо передати 150 об'єктів на добудову? Що блокує системне вирішення цієї проблеми? Ми бачимо, що є певні законодавчі обмеження, бар'єри, які не дозволяють системно підійти до врегулювання цього питання", - заявила міністерка розвитку громад і територій Альона Бабак.
За її словами, в даний час на законодавчому рівні відсутнє визначення поняття, що таке "довгобуд", немає переліку або реєстру проблемних об'єктів будівництва, а також механізмів передачі таких об'єктів від одного замовника будівництва іншому.
"Ми розуміємо, що сьогодні повинні розробити проект закону, який повинен комплексно врегулювати проблемні питання.
Тому, враховуючи інформацію від постраждалих інвесторів і напрацьовані раніше концепції, Мінрегіон розробить проект закону і після 20 грудня винесе його на обговорення експертів та інвесторів проблемних об'єктів будівництва", - додала міністр.
Як писало DT.UA, в Україні будівництво житла досі прямо фінансується різними способами за рахунок коштів населення.Приватні інвестори фактично позичають кошти забудовникам через здійснення попередньої оплати за майбутнє житло.
Детальніше про відсутність іпотеки на житло читайте в матеріалі Сергія Волкова ""Что нам стоит дом построить?.."" у тижневику "Дзеркало тижня. Україна".
 
