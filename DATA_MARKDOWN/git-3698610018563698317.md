
# Станцію метро Арсенальна у Києві закрили на вхід на час перевірки двох пересадок

Published at: **2019-11-01T11:59:00+00:00**

Author: ****

Original: [DT.ua](https://dt.ua/UKRAINE/stanciyu-metro-arsenalna-u-kiyevi-zakrili-na-vhid-na-chas-perevirki-dvoh-peresadok-328109_.html)

Станція "Арсенальна" Святошинсько-Броварської лінії Київського метрополітену була закрита на вхід після того, як на неї ринув потік пасажирів у зв'язку з закриттям станції "Театральна" та "Хрещатик" цієї ж лінії.
"Станція "Арсенальна" закрита на вхід. Усі ескалатори працюють на підйом у зв'язку зі збільшенням пасажиропотоку. Механізм застосовується з міркувань безпеки, щоб уникнути тисняви та травмування на платформі. На вихід станція працює в звичайному режимі", - повідомляється на сторінці Київського метрополітену в Facebook.
У повідомленні наголошується, що на станціях "Хрещатик" і "Театральна" триває перевірка у зв'язку з анонімним дзвінком про замінування, і вони, як і пересадки з них на станції інших ліній столичної підземки закриті для пасажирів.
Згодом в метрополітені  додали, що перевірка на станції "Хрещатик" закінчена, вибухонебезпечних предметів не виявлено.
"Станцію та пересадку на "Майдан Незалежності" відчинено для пасажирів у звичайному режимі. Станція "Арсенальна" також працює у звичайному режимі. На станції "Театральна" триває перевірка", - йдеться в повідомленні.
Нагадаємо, що про закриття станцій  метро "Театральна", "Хрещатик" та пересадок через повідомлення про мінування сталовідомо близько 10:00.
Водночас на станції метро "Арсенальна" через почерговий ремонт всіх ескалаторів до 2020 року щоденно в вечірні години обмежено вхід для уникнення скупчення людей.  
