
# Berrettini alle Finals di Londra: un anno di irresistibile scalata (e l’approdo in top ten)

Published at: **2019-11-01T22:00:00+00:00**

Author: **Marco Calabresi**

Original: [Corriere della Sera](https://www.corriere.it/sport/cards/berrettini-finals-londra-anno-irresistibile-scalata-l-approdo-top-ten/vittoria-senza-giocare_principale.shtml)

Quarantuno anni dopo Corrado Barazzutti, c’è di nuovo un tennista italiano alle Atp Finals, che nel frattempo hanno cambiato nome. Matteo Berrettini ha avuto la certezza di esserci senza giocare, grazie alla sconfitta di Gael Monfils contro Denis Shapovalov, in una settimana in cui — stranamente — il suo torneo (a Parigi-Bercy) era finito già di mercoledì. Non una cosa frequente, in una stagione magnifica. Il 31 dicembre, Matteo era al numero 54 del ranking: in nemmeno un anno ha guadagnato 45 posizioni, arrivando all’attuale numero 9, con la possibilità di salire ancora. Ma come ha fatto?
