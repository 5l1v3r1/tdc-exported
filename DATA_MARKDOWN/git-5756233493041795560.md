
# اظهارات بازیکنان استقلال بعد از پیروزی مقابل تراکتور

Published at: **2019-11-01T22:42:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619306/%D8%A7%D8%B8%D9%87%D8%A7%D8%B1%D8%A7%D8%AA-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%B9%D8%AF-%D8%A7%D8%B2-%D9%BE%DB%8C%D8%B1%D9%88%D8%B2%DB%8C-%D9%85%D9%82%D8%A7%D8%A8%D9%84-%D8%AA%D8%B1%D8%A7%DA%A9%D8%AA%D9%88%D8%B1)


        بازیکن تیم استقلال تهران گفت: تمام تلاش‌مان را می‌کنیم تا در کورس مدعیان باشیم و باز هم خداراشکر می‌کنم که امروز هم توانستیم برنده بازی باشیم.
      

        آفتاب‌‌نیوز :
      
آرش رضاوند بازیکن تیم استقلال تهران در اواسط نیمه دوم به ترکیب این تیم اضافه شد و او در کنار همبازیانش به سه امتیاز بازی ارزشمند مقابل تراکتور دست پیدا کرد.
رضاوند در پایان این دیدار گفت: خداراشکر که توانستیم امروز بازی را ببریم. این بازی برای ما 6 امتیازی بود. خیلی تلاش کردیم که برنده بازی باشیم. خوش قدم بودم که بعد از آمدن من استقلال 3 گل به ثمر رساند.
او ادامه داد: تمام تلاش‌مان را می‌کنیم تا در کورس مدعیان باشیم و باز هم خداراشکر می‌کنم که امروز هم توانستیم برنده بازی باشیم.

        وریا غفوری: استقلال همیشه مدعی است/ از تبریز خاطرات خوبی دارم
      
وریا غفوری بعد از پیروزی ۴ بر ۲ تیمش مقابل تراکتور گفت: خوشحالی من از این است که تیم به روند خوبش ادامه می‌دهد. تیمی که جوان شده و شرایط سخت را پشت سر گذاشته، اکنون سرپا شده است و خیلی قوی به کارش ادامه می‌دهد و نتیجه تلاش‌مان را می‌گیریم.
وی درباره بازگشت استقلال به جمع مدعیان قهرمانی لیگ برتر اظهار کرد: استقلال تیم با هویت و ریشه‌داری است و همیشه مدعی است. خدا را شکر فاصله کم شده است. هنوز اتفاق خاصی رخ نداده است و حق داریم تا فردا خوشحال باشیم و از فردا برای انجام بازی بعد آماده شویم.
کاپیتان استقلال درباره مصاف با صنعت نفت آبادان و نساجی در هفته‌های آینده گفت: بازی های ما خیلی حساس است. امسال تیم راحتی وجود نداشته است. ان‌شاء‌الله همین روند را در هفته‌های آینده را ادامه می‌دهیم.
غفوری درباره جو ورزشگاه تبریز گفت: خدا را شکر هواداران ما هم در این بازی حضور داشتند. تعدادشان کم بود اما به ما قوت قلب دادند. هواداران تبریزی و آذربایجانی همیشه تیمشان را تشویق کردند. من دو سال در این شهر حضور داشتم و خاطرات خوبی از تبریز دارم.

        سید حسین حسینی: مقابل تراکتور توانایی‌هایم را نشان دادم
      
سید حسینی حسینی بعد از برتری ۴ بر ۲ استقلال مقابل تراکتور اظهار کرد: بازی مقابل تماشاگران تراکتور سنگین بود اما خدا را شکر برد خوبی کسب کردیم.
او درباره پیروزی استقلال در تبریز مقابل تراکتور بعد از هفت سال یادآور شد: من این موضوع را نمی‌دانستم اما به نسبت ابتدای فصل تیم خوبی شدیم. این برد را به هواداران تقدیم می‌کنم.
دروازه‌بان استقلال در پاسخ به این سوال که رقابت نزدیکی هم با رشید مظاهری در این دیدار داشت، اظهار کرد: کاری به این مسائل ندارم. دوست داشتم بهترین عملکرد را داشته باشیم و با این بازی، خودم را ثابت کردم. هواداران در روزهای سخت از من حمایت کردند. خدا را شکر توانستیم در اینجا جواب حمایت‌ها را بدهم.
منبع: ایلنا و ایسنا
