
# Названі найбільш злісні прогульники у Верховній Раді у жовтні

Published at: **2019-11-01T15:13:45+00:00**

Author: **Богдан Петришин**

Original: [Рубрика](https://rubryka.com/2019/11/01/nazvani-najbilsh-zlisni-progulnyky-u-verhovnij-radi-u-zhovtni/)


        
          Комітет виборців України проаналізував показники участі народних депутатів у голосуваннях Верховної Ради в жовтні, і з’ясував, хто є найбільш злісними прогульниками.
        
      
За інформацією КВУ, 13 народних депутатів пропустили 90% голосувань Ради в жовтні, а один з них не проголосував ні разу — це Віталій Данилов з ВО Батьківщина.
12 депутатів, які склали йому компанію в рейтингу, голосували частіше: Максим Єфімов (позафракційний) – взяв участь в 1% голосувань, Олександр Герега (група За майбутнє) – 2%, Андрій Деркач (позафракційний) – 2%, Антон Яценко (За майбутнє) – 3%, Юлія Льовочкіна (ОПЗЖ) – 4%, Ігор Абрамович (ОПЗЖ) – 4%, Вадим Столар (ОПЗЖ) – 5%, Сергій Тарута (ВО Батьківщина) – 6%, Вадим Рабинович (ОПЗЖ) – 7 %, Олександр Фельдман (ОПЗЖ) – 9%, Сергій Лабазюк (позафракційний) – 10%, Федір Христенко (ОПЗЖ) – 10%.
Офіційно депутати пропустили голосування без поважних причин (тобто, не через хворобу, через відпустки або відрядження).
За інформацією КВУ, в порівнянні з вереснем кількість депутатів, які майже не голосували, дещо зменшилася (17 у вересні на 13 в жовтні).
