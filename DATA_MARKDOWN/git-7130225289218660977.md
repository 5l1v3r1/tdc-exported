
# Ayakkabı Sektörünün Köklü Firması Kemal Tanca Konkordato Başvurusu Yaptı

Published at: **2019-11-01T17:10:00+00:00**

Author: **Emre Ordu**

Original: [Onedio](https://onedio.com/haber/ayakkabi-sektorunun-koklu-firmasi-kemal-tanca-konkordato-basvurusu-yapti-888600)

Sözcü'den Ümit Türk'ün aktardığı bilgiye göre, Türkiye’de 150’ye yakın mağazası bulunan Kemal Tanca markası da konkordato talebiyle mahkemeye başvurdu. Markanın sahibi Tamer Tanca, avukatı aracılığıyla İstanbul Asliye Ticaret Mahkemesi’ne başvurarak konkordato talebinde bulundu.
Dün talebi değerlendiren mahkeme, başvuru tarihinden itibaren 90 günlük süreyi aşıp aşmadığı, ibraz edilen mali tablo ve belgelerin mevzuat hükümlerine uygun şekilde düzenlenip düzenlenmediği ve konkordato talep eden davacıların (markanın) borçlu olduğu kişilerin sayısı ile konkordatoya tabi borç miktarının tespiti konularında dosya üzerinde bilirkişi incelemesi yapılmasına karar verdi.
Mahkeme geçici konkordato talebinin en kısa sürede değerlendirilip sonuçlanması için bilirkişiye bir günlük süre içinde ön rapor tanzim etmesine, gelen rapor doğrultusunda da konkordato için geçici mühlet verilip verilmeyeceğine karar verdi.
Türkiye'deki 130 mağazasının tamamı kendisine ait olan Kemal Tanca ürünlerinin %90'ını yurt içinde üretilirken %10'luk kısmını ise İtalya, Fransa ve İspanya'dan ithal ediyor.
