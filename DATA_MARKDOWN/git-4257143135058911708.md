
# Rosszul kezdődik a december Szerbiában

Published at: **2019-11-01T15:20:00+00:00**

Author: **Infostart / MTI**

Original: [infostart](https://infostart.hu/gazdasag/2019/11/01/rosszul-kezdodik-a-december-szerbiaban)

Legutóbb 2016 októberében emelkedett az elektromos energia ára a nyugat-balkáni országban.
A Nemzetközi Valutaalappal (IMF) kötött, 30 hónapos tanácsadói megállapodás legutóbbi felülvizsgálata után az IMF közölte, az elektromos energia árszabását módosítani kell.
Aleksandar Antic tárcavezető közölte, hogy ez a lehető legkisebb mértékű drágulás, és az áremelést az utóbbi kétéves inflációval sem hangolták össze. Hozzátette, az áremelés után is Szerbiában marad a legolcsóbb az elektromos energia a régióban.
Az utóbbi években a szerb kormány alacsonyan tartotta az áram árát, hogy ne okozzon felháborodást a társadalomban, az állami áramszolgáltató folyamatos támogatása viszont komoly terheket ró az államkasszára. Az állami áramtermelő és kereskedő vállalat (EPS) biztosítja az ország teljes, mintegy 38 gigawattórás áramszükségletét, annak egyharmada vízerőművekből, kétharmada viszont szénnel táplált hőerőművekből származik.

        Nyitókép: Pixabay.com
      
