
# Varlık Fonu at yarışları için düğmeye bastı

Published at: **2019-11-07T10:10:00+00:00**

Author: ****

Original: [medya faresi](http://www.medyafaresi.com/haber/varlik-fonu-at-yarislari-icin-dugmeye-basti/926415)

Milli Piyango ve Spor Toto'da (İddaa) lisans devrini tamamlayanTürkiye Varlık Fonu, at yarışları için de düğmeye bastı.
Türkiye Varlık Fonu(TVF) tarafından at yarışları düzenleme ve yurtiçi ile yurtdışında düzenlenen at yarışları üzerinebahiskabul etme lisanslarına ilişkin hizmet alım sürecine başlandı.
TVF, süreçte finansal danışman olarakTürkiye Kalkınma ve Yatırım BankasıAŞ (TKB) ve EY Türkiye (Ernst& Young), hukuk danışmanı olarak da Lexist Avukatlık Bürosu ile çalışacak. Finansal danışmanların da incelemeleri sonrasında sektörün gelişimini destekleyecek ve kamuya en fazla yarar sağlayacak model ile hizmet alım süresine karar verilecek.
Değerlendirme kriterlerinin belirlenmesinin ardından bu alanda deneyimli ulusal ve uluslararası stratejik oyuncular sürecedavetedilecek.
6 Ocak 2017 tarihli Resmi Gazete’de yayımlanan 680 sayılıKanun Hükmünde Kararnameile 1 Ocak 2018 tarihinden itibaren 49 yıl süreyle yurt içinde at yarışları düzenleme, yurtiçinde ve yurtdışında düzenlenen at yarışları üzerine yurt içinden ve yurt dışından müşterek bahis kabul etme hak ve yetkilerine ilişkin lisanslar TVF’ye devredilmiş, ayrıca at yarışları düzenleme amacına yönelik olarak tahsis edilmiş veya fiilen bu amaçla kullanılan taşınmazlar ile üzerlerindeki yapı ve tesisler de TVF’nin kullanımına verilmişti.
Türkiye Varlık Fonu Genel Müdürü Zafer Sönmez, “Ülkemizdeki mevcut at yarışı sisteminin köklü ve uzun bir geçmişi var. TVF olarak bu konuda daha da yüksek bir potansiyel olduğuna inanıyoruz. Kamu faydasını artırmak amacıyla ciroyu yükseltip maliyetleri nispi olarak düşürürken at yarışları ve at yarışı bahis oyunlarını dünya standartlarına getirecek bir modeli hayata geçirmeyi hedefliyoruz. Milli Piyango oyunlarında olduğu gibi at yarışlarında da süreci Türkiye’ye değer katma misyonumuz doğrultusunda başarıyla tamamlamayı hedefliyoruz” dedi.
