
# Surface Pro X, aggiornamento firmware per risolvere i problemi di batteria e stabilità

Published at: **2019-11-07T07:00:00+00:00**

Author: **Giulio Bagnato**

Original: [Tom&#39;s Hardware](https://www.tomshw.it/smartphone/surface-pro-x-aggiornamento-firmware-per-risolvere-i-problemi-di-batteria-e-stabilita/)

Le prime recensioni del Surface Pro X d’oltreoceano hanno evidenziato un’autonomia non all’altezza delle aspettative e una scarsa stabilità del sistema. Le varie testate che hanno avuto modo di provare questo 2 in 1 ne hanno lodato il design e la qualità costruttiva, bocciando però la parte software ravvisando un Windows con compatibilità delle app limitata e diversi bug.
Per iniziare a porvi rimedio quindi, Microsoft ha rilasciato il primo aggiornamento firmware per Surface Pro X. L’aggiornamento di novembre 2019 punta a migliorare la durata della batteria e la stabilità del sistema. Di seguito il changelog completo:
Microsoft ha annunciato il Surface Pro X il mese scorso a New York, mostrando un dispositivo 2 in 1 bastato su CPU ARM, precisamente un SoC custom Microsoft SQ1 basato su tecnologia Qualcomm (deriva dallo Snapdragon 8cx).
Se siete curiosi trovate maggiori dettagli tecnici sul chip in questo articolo. A bordo del nuovo Surface c’è “Windows 10 on ARM”, che offre l’esperienza di Windows completa anche grazie a un layer di emulazione integrato. Il nuovo Surface Pro X sarà ufficialmente disponibile in Italia dal 19 novembre, anche se è già prenotabile sullo store Microsoft a un prezzo di partenza di 1169 euro.
