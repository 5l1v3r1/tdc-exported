
# ضرورت تبیین ارمغان 13 آبان برای نسل های انقلاب/ دهه هشتادی ها آماده فتح خرمشهرهای پیش رو هستند

Published at: **2019-11-04T11:28:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544712.html/%D8%B6%D8%B1%D9%88%D8%B1%D8%AA-%D8%AA%D8%A8%DB%8C%DB%8C%D9%86-%D8%A7%D8%B1%D9%85%D8%BA%D8%A7%D9%86-13-%D8%A2%D8%A8%D8%A7%D9%86-%D8%A8%D8%B1%D8%A7%DB%8C-%D9%86%D8%B3%D9%84-%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8--%D8%AF%D9%87%D9%87-%D9%87%D8%B4%D8%AA%D8%A7%D8%AF%DB%8C-%D9%87%D8%A7-%D8%A2%D9%85%D8%A7%D8%AF%D9%87-%D9%81%D8%AA%D8%AD-%D8%AE%D8%B1%D9%85%D8%B4%D9%87%D8%B1%D9%87%D8%A7%DB%8C-%D9%BE%DB%8C%D8%B4-%D8%B1%D9%88-%D9%87%D8%B3%D8%AA%D9%86%D8%AF)

جمعی از نوجوانان اردبیلی با بیان اینکه تبیین ارمغان های 13 آبان برای نسل های انقلاب از ضروریات است، اعلام داشتند: دهه هشتادی ها آماده فتح خرمشهرهای پیش رو هستند.
به گزارش شبکه اطلاع رسانی راه دانا؛ به نقل از  سبلان‌ما،  13 آبان ماه، سالروز سه رویداد مهم در تاریخ انقلاب اسلامی است. تبعید حضرت امام به ترکیه در سال 43، کشتار دانش آموزان توسط رژیم پهلوی در سال 57 و اما مهمترین رویدادی که در این روز اتفاق افتاد و نامگذاری روز 13 آبان به عنوان روز ملی مباره با استکبار نیز بر آن اساس صورت گرفته است، تسخیر لانه جاسوسی آمریکا در سال 58 است. 
پایگاه خبری تحلیل سبلان ما در همین رابطه با چند نوجوان فعال اردبیلی به گفتگو نشست تا ضمن  بررسی ویژگی های یک نوجوان موفق دهه هشتادی به تبیین نقش نوجوانان که آینده سازان کشور هستند در تحقق آرمان های انقلاب در گام دوم بپردازد.

        اعتماد به نفس، ارمغان 13 آبان برای نسل های انقلاب
      
محمدمهدی جامع نوجوان اردبیلی به تبیین اهمت عزت نفس و لزوم مبارزه با دشمنان انسانیت پرداخت و با بیان اینکه  احساس ارزشمند بودن یا حقارت، هرکدام می تواند در انتخاب مسیر آینده زندگی انسان مؤثر باشد. گفت: استقلال فکری، مسئولیت پذیری، انتخابگری، اعتماد به نفس، افتخار به پیشرفت، و بردباری در برابر ناکامی ها از جمله ارمغان 13 آبان برای همه نسل ها است.

        ضرورت شناساندن الگوهای 13 آبان برای نسل های انقلاب
      
هادی عدلی معتقد با بیان اینکه نسل نوجوان، درگیر امیدها و آرزوهاست و همواره بین این دو قطب مختلف زندگی می کند، گفت: نوجوان را باید به امیدها وابسته کرد، ولی از آرزو و خیال پردازی به دور نگه داشت. 
وی در ادامه سخنان خود از آشنایی با واقعیت ها، پرهیز از احساسات هیجانی و عبرت گیری از شکست ها و تحلیل موفقیت ها و ناکامی ها در کنار الگوگیری از راز و رمز افراد موفق به عنوان راه های تزریق امید به نسل جوان نام برد و گفت: الگوهای زیادی در تسخیر لانه جاسوسی برای ما نوجوانان وجود دارد که بهره گیری از هریک می توانیم برای رسیدن به گام دوم انقلاب نقش افرینی کنیم.
عدلی گفت: کسب بصیرت بالا، اتحاد و یکدلی، کسب قدرت صبر، تحمل و بردباری و مهمتر از همه استقامت در رسیدن به هدف از جمله ویژگی های مثال زدنی است که رزمندگان انقلاب دوم برای سربازان گام دوم به یادگار گذاشتند.
این نوجوان اردبیلی معتقد است، تنها با صبر و بصیرت و استقامت می توان لانه های جاسوسی درون را شناسایی و از بین برد.

        نهادینه شدن مشارکت نوجوانان در میدان های انقلاب، دستاورد 13 آبان
      
سیدهادی قوامی دیگر نوجوان اردبیل به آینده پیش روی کشور اشاره کرد و با بیان اینکه بی تردید نسل نوجوان هر کشور، مدیران اجرایی و سیاسی آینده آن کشور به شمار می آیند، گفت: نوجوانان و جوانان می توانند با آموزش مکتب های سیاسی و آشنایی با احزاب فعال ، به عنوان فعالان سیاسی آینده کشور درآیند.
وی گفت: نهادینه ساختن مشارکت نسل نوجوان در مسایل سیاسی از جمله مشارکت در عرصه انتخابات، تشکیل انجمن های دانش آموزی، برپایی همایش های استانی با موضوعات سیاسی و مشارکت در تأسیس نشریه های دانش آموزی از جمله امکانات و راه ها است.
این دانش آموز اردبیلی در ادامه سخنان خود به مقایسه مدارس زمان شاه  و فعلی بر اساس شنیده ها پرداخت و گفت: مدرسه ها، در زمان شاه، مثل الان نبودند، و امکانات الان را نداشتند. از همه مهم تر اینکه در آن زمان، توی مدرسه ها، برنامه های دینی مثل نماز جماعت نبود. اگر کسی می خواست توی مدرسه کارهای دینی و مذهبی انجام بدهد، او را مسخره می کردند.
وی به چگونگی تسخیر لانه جاسوسی نیز اشاره کرد و گفت: دانش آموزان تصمیم گرفتند در تظاهرات 13 آبان به شاه اعتراض کنند و بگویند ما مسلمان هستیم و باید در مدرسه ها کارهای دینی انجام شود. عده ای از آنها در این راه شهید شدند، تا ما الان به راحتی درس بخوانیم و کسی مزاحم نماز خواندن و کارهای مذهبی ما نشود.
قوامی در پایان سخنان خود به شهدایی که در 13 آبان 1357 به دست سربازان شاه، شهید شدند اشاره کرد و گفت: امروز ما هم وظیفه داریم تا از انقلابمان و خون شهدا محافظت کنیم تا دشمنان انقلاب اسلامی؛ یعنی آمریکا و اسرائیل نتوانند به ما زور بگویند.
وی افزود: یکی از کارهایی که می توانیم انجام دهیم همین درس خواندن است تا در آینده به دانشمندانی تبدیل شویم که بتوانیم نیازهای کشور را برطرف کرده  و تحریم ها را بی اثرتر کنیم.

        13آبانی ها، آغازگر بیداری در جهان/  دهه هشتادی ها آماده فتح خرمشهرهای پیش رو هستند
      
امیرمحمد حاتمی یکی دیگر از نوجوانان اردبیلی به اهمیت حضور و شرکت دهه هشتادی ها در راهپیمایی های استکبارستیزی پرداخت و گفت: حضور ما در راهپیمایی 13 آبان این پیام را  به سراسر جهان می فرستند که نسل های انقلاب، نسل های امام زمانی هستند و هرچه زمان بگذرد انقلاب اسلامی ایران قویتر از گذشته و نسل های انقلابی نیز آرمانی تر از هر زمان دیگری هستند
وی شرکت در میدان های انقلاب را وظیفه نوجوانان عنوان کرد و گفت: همین حضور ساده ولی دشمن شکن نوجوانان در میدان ها به مردم دنیا، به مستضعفان یاد می دهد که باید با ظلم و ستم مبارزه کرد تا به امنیت و آسایش رسید و سعادتمند زندگی کرد.
وی با بیان اینکه آمریکا و اسرائیل، دو کشوری هستند که رهبران آنها، زورگو هستند. به گوشه هایی از جنایات این کشورهای مستکبر اشاره کرد و گفت: مثلا این دو کشور به دنبال نفت و بقیه درآمدهای کشورهای دیگر هستند. در زمان شاه، چون شاهِ ایران، به حرف آمریکا گوش می کرد، آمریکا با ایران دشمنی نداشت؛ ولی بعد از انقلاب، چون مردم دیگر به حرف های آمریکا توجه نکردند، آمریکایی ها با ایران دشمن شدند و سعی می کنند به مردم ایران ضرر بزنند.
این نوجوان اردبیلی در ادامه سخنان خود با بیان اینکه انقلاب اسلامی در بهمن٥٧ و تسخیر لانه جاسوسی در ١٣ ابان ٥٨ امریکاییها را در دنیا تحقیر کرد، گفت: امروز نیز ایران اسلامی با وجود شدیدترین تحریم ها بارها آمریکایی ها و متحدانش را در میدان های مختلف از جمله در مبارزه با داعش و رهبری جبهه مقاومت در جهان تحقیر کرده است.
وی مهمترین تحقیر آمریکا در مقطع فعلی را تحقیر علمی دانست و گفت: با اینکه استکبار کشور ما را تحریم کرده و اجازه ورود هیچگونه تکنولوژی و فناوری جدید را به مت نمی دهد ولی دانشمندان ما با خون دل توانستند پیشرفته ترین قله های علمی جهان را فتح کرده و حتی از خود آمریکا هم جلو بزنند.
حاتمی در پایان سخنان خود به نقش نوجوانان در تحقق گام دوم انقلاب نیز اشاره کرد و گفت:  دهه هشتادی ها که هر یک شهید فهمیده های دوران هستند آماده فتح خرمشهرهی پیش رو هستند.
انتهای پیام/ج
 
