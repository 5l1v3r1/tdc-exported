
# Героїзація неонацизму і фашизму стає основою нової державної політики Зе-влади, – заява Опозиційної платформи – За життя

Published at: **2019-11-06T16:11:00+00:00**

Author: ****

Original: [ZIK.UA](https://zik.ua/news/2019/11/06/geroizatsiya_neonatsyzmu_i_fashyzmu_staie_osnovoyu_novoi_derzhavnoi_polityky_1685139)


        Установка пам’ятної дошки офіцеру СС Дмитру Паліїву в Калуші на Івано-Франківщині – це не тільки акт цинічної наруги над пам’яттю мільйонів українців, загиблих в роки Великої Вітчизняної війни, а й яскраве підтвердження того, що героїзація неонацизму і фашизму стає основою нової державної політики Зе-влади.
      
Про це йдеться в заяві партії "Опозиційна платформа – За життя", повідомляє прес-служба політсили.
Особливо обурює той факт, йдеться в заяві політсили, що пам’ятний знак гауптштурмфюреру СС Дмитру Паліїву був встановлений через кілька днів після того, як націоналісти варварськи демонтували в Одесі барельєф Георгію Жукову – легендарному полководцю, Маршалу Перемоги, який  звільнив Україну від німецько-фашистських загарбників.
У партії зазначають, прославляння нацизму і знищення народної пам’яті про героїзм українського народу в роки Великої Вітчизняної війни – так можна охарактеризувати політику, яка проводиться, очевидно, з відома і схвалення чинної влади на чолі з президентом Зеленським.
Як вважають в "Опозиційній платформі – За життя, про це свідчать і виступ прем’єр-міністра Гончарука на концерті неонацистської групи "Сокира Перуна", а також багатозначне мовчання президента, який не засудив дії топ-чиновника, і варварське знищення меморіальної дошки Георгію Жукову в Одесі, і повернення ненависника пам’яті героїв Великої Вітчизняної війни Володимира В’ятровича до Українського інституту національної пам’яті, і встановлення чергового пам’ятного знака німецьким колабораціоністам.
І наголошують, заграючи з ура-патріотами і зраджуючи інтереси своїх виборців, які сприймають героїзацію фашизму, як злочин проти національної пам’яті, Зе-влада продовжує угарно-націоналістичну, печерно-русофобську політику Порошенка – Турчинова – Парубія.
"Партія" Опозиційна платформа – За життя "вимагає від президента Зеленського і місцевої влади негайно вжити заходів для демонтажу пам’ятного знака офіцеру СС", – йдеться в заяві партії.
А також закликають міжнародне співтовариство дати об’єктивну оцінку таким діям української влади і не допустити перетворення України – європейської держави, що знаходиться в центрі Європи, – в оплот неонацизму і радикалізму.
Раніше, партія "Опозиційна платформа – За життя" у своїй заяві обурилася тим, що президент Володимир Зеленський під час спільного брифінгу безсоромно збрехав генеральному секретарю НАТО Єнсу Столтенбергу, заявивши: "...Україна виконує всі рекомендації Венеціанської комісії щодо Закону України "Про освіту"".
