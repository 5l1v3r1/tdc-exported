
# Уайлдър: Мач между мен и Руис ще е по-вънуващ от мач между мен и Джошуа

Published at: **2019-11-06T16:49:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/boxing/uajldyr-mach-mezhdu-men-i-ruis-shte-e-po-vynuvasht-ot-mach-mezhdu-men-i-dzhoshua-1403629.html)

Световният шампион в тежка категория на WBC Дионтей Уайлдър заяви, че евентуален мач с Анди Руис-младши би бил по-вълнуващ от перспективата да срещне Антъни Джошуа на ринга.
Двамата ще се бият на 7 декември в Саудитска Арабия, а победителят ще спечели останалите три пояса в дивизията. Уайлдър, който на 23 ноември ще защитава пояса си срещу Луис Ортис, смята, че ще се договори по-лесно с Руис, отколкото с британеца.
"По мое мнение, мач между мен и Руис е дори по-голям мач, особено като се има предвид как той спечели срещу Джошуа. Всичко между тях ще се реши във втория сблъсък. С Джошуа многократно опитахме да уредим обединителен мач заради феновете - да имат един шампион, едно лице, едно име, но това бе дълъг процес и не се получи. Нямам време за игрички и смятам, че Руис е като мен. С него по-лесно ще организираме мач и мисля, че ще е дори още по-вълнуващо", заяви Уайлдър. А кой според Александър Усик е по-труден противник от Тайсън Фюри и Уайлдър вижте в този материал. 
