
# „Будителите на моя роден край, които трябва да помним“

Published at: **2019-11-01T14:06:21+00:00**

Author: **Стандарт**

Original: [Стандарт Новини](https://standartnews.com/balgariya-obshtestvo/buditelite-na-moya-roden-kray-koito-tryabva-da-pomnim-405571.html)


        Евродепутатът Асим Адемов организира конкурс за мултимедийна презентация по повод Деня на народните будители
      
Евродепутатът Асим Адемов, съвместно с РУО – Благоевград, организират конкурс за мултимедийна презентация по повод 1 ноември – Ден на народните будители. Темата на конкурса е: „Будителите на моя роден край, които трябва да помним“. В него могат да вземат участие ученици от 8 до 12 клас от област Благоевград.
Презентациите трябва да включват информация за живота и делото на народни будители от родния край на участниците – запознаване с тяхното дело за съхраняване на българския дух и идентичност, мястото им в европейското културно наследство, паметници и символи в региона, които са израз на почит и признателност към тяхното дело. Срокът за изпращане на презентациите е до 01.12.2019 г. /включително/.
Жури от експерти ще оценява творбите в периода от 02.12.2019 до 15.12.2019 г.
Награждаването ще се извърши на тържествена церемония през месец януари 2020 г., като ще бъдат връчени три награди – голямата награда е посещение в Европейския парламент в Брюксел и две поощрителни награди.
Целта на конкурса е да насочи вниманието на учениците към историческата памет на личности от родния ни край, които са отдали своя живот за съхраняването на българския дух и идентичност, както и да се изложат важни факти и събития, които са значими за съхраняване на българския патриотизъм и приобщаване към европейските ценности. Младите хора да осъзнаят ролята на културното наследство за формиране на българщината.
Конкурсът е съвместен проект на Информационните офиси в България на евродепутата от ЕНП Асим Адемов –Благоевград, Бургас, Кърджали, Разград, Смолян и Сливен.
Подробности за конкурса, регламента за провеждането му, формуляр за участие и допълнителна информация можете да получите на:
e-mail: asim.ademov.eu@gmail.com или на телефон 0895 086 751
