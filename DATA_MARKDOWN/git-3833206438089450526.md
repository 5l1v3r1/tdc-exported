
# Прекратиха набирането на средства в помощ на Дария, насочват дарителите към Митко

Published at: **2019-11-07T07:13:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Prekratiha-nabiraneto-na-sredstva-v-pomosht-na-Dariya-nasochvat-daritelite-kum-Mitko-911780)

Благотворителният базар в полза на Дария от Провадия няма да се състои. Това решиха единодушно организаторите на събитието в Девня – Виктория-Александра Майрхофер, Георги Александров и Денис Куцаров.
Причината за този обрат е изненадващата новина, че кампанията за набиране на средства в полза на момичето се преустановява. Тя се появи на фейсбук страницата "Дари живот на Дари“. Ето и информацията там:
Здравейте, Ангели на Дари!
Имаме добри новини.
Вчера Дария беше изписана от болницата в Хановер.
Налага се да остане в Германия защото ще има ежеседмично контролни прегледи.
Както вече споделихме, успели са да закрепят показателите и има подобрение, лекарите там са преценили, че е най-добре за нашата Дария да използва собствения си бял дроб, възможно по-дълго, затова още не е включена в списък за трансплантация.
Дари си има немска здравна карта, и най-вероятно контролните прегледи няма да се заплащат, затова временно ПРЕУСТАНОВЯВАМЕ кампанията за набиране на средства.
Към момента, Дари разполага с 30 615 евро в ХЕЛПКАРМА, 157 867 лв. в дарителската сметка и 67 090 лв в разплащателната, които са напълно достатъчно за покриване на разходите по квартирата и евентуално закупуване на медикаменти, ако се наложи.
Ще ви държим в течение със състоянието на Дари и нейното ежедневие, също и ако има промяна в плана за лечение, разчитаме на всички вас, ако в някакъв момент Дари се нуждае отново от вашата помощ.
Благодарим Ви, че дадохте шанс на това ангелско създание, Благодарим ви, че подкрепихте този млад живот, Благодарим ви, че върнахте вярата в доброто на това семейство.
БЛАГОДАРИМ ВИ! 
Дари помоли ВСИЧКИ събития, организирани в нейна помощ да бъдат пренасочени към Митко от кампания "Надежда за Димитър",
Както и ВСИЧКИ кутии да бъдат отчетени и внесени на Димитър.
Дълбок поклон, пред благородната постъпка, все пак нейното лечение не е приключило!
Благодарим ти, Дари!
Дарителска сметка Уни Кредит Булбанк
Iban: BG 55 UNCR 7000 1523 640 936
BIC: UNCRBGSF
Гр. Сливен
Димитър Щилиянов
Хелпкарма:

        https://bg.helpkarma.com/campaign/nadejda-za-dimitar-330
      

        https://www.facebook.com/donate/427554911488093/?fundraiser_source=external_url
      
