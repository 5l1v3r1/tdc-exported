
# ДБР викрило схему постачання обладнання до Військово-морського флоту РФ українськими підприємствами

Published at: **2019-11-07T14:34:00+00:00**

Author: ****

Original: [ГЛАВКОМ](https://glavcom.ua/news/dbr-vikrilo-shemu-postachannya-obladnannya-do-viyskovo-morskogo-flotu-rf-ukrajinskimi-pidprijemstvami-638427.html)

Слідчі територіального управління Державного бюро розслідувань, розташованого у місті Мелітополі, викрили схему вивезення продукції подвійного призначення до Військово-морського флоту Російської Федерації українськими підприємствами за участю працівників Державної митної служби. Про це повідомляє пресслужба ДБР.
За попередньою інформацією:
Проведено низку обшуків у приміщеннях Державної митної служби, за місцями розташування виробничих приміщень та офісів суб’єктів господарювання, а також за місцями проживання підприємців.
Вилучено підготовлене для експорту обладнання та технічну документацію.
Наразі направлено клопотання про накладення арешту на вилучене майно.
1 з 6на весь екран згорнути
Всі фоторепоратажіФото: dbr.gov.ua
Процесуальне керівництво у кримінальному провадженні здійснює Генеральна прокуратура України. Оперативний супровід – Головне управління Служби безпеки України у Запорізькій області.
Кваліфікація: порушення порядку здійснення міжнародних передач товарів, що підлягають державному експортному контролю (ч. 1 ст. 333 Кримінального кодексу України); зловживання владою або службовим становищем, що спричинило тяжкі наслідки (ч. 2 ст. 364 Кримінального кодексу України).
Як повідомлялося раніше, Служба безпеки України затримала колишнього керівника державного підприємства за підозрою в контрабанді в Росію комплектуючих для військових кораблів.
