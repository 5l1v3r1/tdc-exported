
# Жега през ноември! В Монтана 2 дни падат рекорди

Published at: **2019-11-06T15:25:00+00:00**

Author: **Камелия Цветанова**

Original: [Dnes.bg](https://www.dnes.bg/stranata/2019/11/06/jega-prez-noemvri-v-montana-2-dni-padat-rekordi.428766)

В Монтана вчера и днес са отчетени температурни рекорди за 5 и 6 ноември от началото на историята на измерванията, съобщиха от Метеорологичната станция в Монтана.Вчера в града е достигната температура от 25,5 градуса. По този начин е подобрен рекорда от 2012 година, когато на 5 ноември е било 20 градуса, съобщи БТА.В 13 часа днес са измерени 26,2 градуса, което също е рекорд за 6 ноември. В различните години на тази дата най-високата температура е била 19 градуса, а най-ниската минус 4 градуса, уточниха от метеорологичната станция в Монтана.Заради топлото време улици и паркове в Монтана са пълни с хора, масите на заведенията са изнесени на открито и дори пчели са излезли от кошерите, макар да няма цвят и да не могат да събират мед. 
