
# У Миколаєві заарештовано чотирьох членів банди, які викрадали людей

Published at: **2019-11-03T23:10:00+00:00**

Author: ****

Original: [ZIK.UA](https://zik.ua/news/2019/11/03/u_mykolaievi_zaareshtovano_chotyroh_chleniv_bandy_yaki_vykradaly_lyudey_1682799)


        Суд Миколаєва заарештував чотирьох членів озброєного злочинного угрупування, підозрюваних у захопленні та викраденні людей.
      
Про це повідомляє відділ комунікації поліції Миколаївської області
Рішення про тримання під вартою строком на 60 діб без права внесення застави ухвалено Центральним райсудом Миколаєва 3 листопада стосовно двох членів угрупування – 41- та 47-річних мешканців м. Вознесенськ. 
Щодо ще двох фігурантів справи – ватажка ОЗУ та його 25-річного спільника – аналогічне рішення було ухвалено 2 листопада.
Слідство у справі триває.
1 листопада слідчі затримали чотирьох фігурантів у порядку ст. 208 КПК України та повідомили про підозру у скоєнні ряду тяжких злочинів за ч.3 ст. 289 «Незаконне заволодіння транспортним засобом», ч.1 ст.147 «Захоплення заручників», ч.2 ст.146 «Незаконне позбавлення волі або викрадення людини», ч.1 ст.126 «Побої і мордування», ч.1 ст.357 «Викрадення, привласнення, вимагання документів, штампів, печаток, заволодіння ними шляхом шахрайства чи зловживання службовим становищем або їх пошкодження».
Нагадаємо, на головній площі Миколаєва впала металева конструкція, зачепивши собою громадян, які перебували поряд.
