
# Super Smash Bros Ultimate: Terry Bogard verrà presentato domani

Published at: **2019-11-05T08:55:00+00:00**

Author: **Gianluca Saitto**

Original: [Tom&#39;s Hardware](https://www.tomshw.it/videogioco/super-smash-bros-ultimate-terry-bogard-2/)

Super Smash Bros Ultimate sta per compiere un anno e l’attenzione da parte degli appassionati sembra aumentare sempre più. Durante la giornata di ieri Nintendo ha annunciato che il proprio titolo ha venduto ben 15.71 milioni di copie diventando così il picchiaduro più venduto della storia, superando un caposaldo del genere come Street Fighter 2.
Nintendo tornerà a parlare di Super Smash Bros Ultimate domani 6 novembre alle ore 14:00, quando il director del gioco, Masahiro Sakurai, presenterà il nuovo personaggio scaricabile del titolo, Terry Bogard della serie Fatal Fury, in una nuova video diretta ricca di dettagli della durata di circa 45 minuti, che verrà caricata sul canale ufficiale Nintendo su Youtube.
