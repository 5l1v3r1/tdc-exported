
# SSC MTS Result 2019: एसएससी एमटीएस रिजल्ट ssc.nic.in पर जारी, ये रहा Direct Link

Published at: **2019-11-05T14:43:01+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/career/story-ssc-mts-tier-i-result-2019-declared-at-ssc-nic-in-check-cut-off-and-full-ssc-mts-result-pdf-direct-link-2833542.html)

SSC MTS Result 2019 declared : कर्मचारी चयन आयोग ने एमटीएस रिजल्ट 2019 जारी कर दिया है। रिजल्ट के साथ 19 लाख से ज्यादा आवेदकों का इंतजार खत्म हो गया है। जिन आवेदकों ने यह परीक्षा दी थी वे अपना परिणाम एसएससी की आधिकारिक वेबसाइट ssc.nic.in पर जाकर देख सकते हैं। इस परीक्षा का आयोजन 2 से 22 अगस्त 2019 तक किया गया था। इस परीक्षा में 19.18 लाख आवेदकों ने हिस्सा लिया था। अब जिन उम्मीदवारों को इस एसएससी एमटीएस टीयर-1 परीक्षा में सफलता मिली है उन्हें एसएससी एमटीएस टीयर-2 परीक्षा की देनी होगी। 

        Direct Link
      
 एसएससी ने एमटीएस भर्ती परीक्षा पेपर-2 की डेट को आगे बढ़ा दिया है। ssc.nic.in पर जारी नोटिफिकेशन के मुताबिक एमटीएस टीयर 2 पेपर जो पहले 17 नंवबर को आयोजित होना था वो अब 24 नंवबर 2019 को आयोजित किया जाएगा।  SSC MTS Paper 2 में इंग्लिश या अन्य किसी भाषा में (जो संविधान की 8वीं अनुसूचि में हो) निबंध लिखना होगा। ये पेपर 50 नंबर का होगा।
6 सितंबर 2019 को एसएससी ने इस परीक्षा की आंसर की जारी की थी जिस पर आपत्ति दर्ज कराने की अंतिम तारीख 12 सितंबर 2019 थी। पहले आपत्ति दर्ज कराने की अंतिम तारीख 11 सितंबर 2019 थी जिसे बढ़ाकर 12 सितंबर 2019 कर दिया गया था। टीयर 1 परीक्षा को पास करने वाले आवेदकों को टीयर 2 और फिर टीयर 3 परीक्षा में हिस्सा लेना होगा। पहले इस परीक्षा का रिजल्ट 25 अक्तूबर 2019 को जारी किया जाना था।
