
# Біля Шулявського мосту водії масово їздять зустрічною смугою (відео)

Published at: **2019-11-07T15:28:11+00:00**

Author: ****

Original: [ГЛАВКОМ](https://glavcom.ua/kyiv/news/bilya-shulyavskogo-mostu-vodiji-masovo-jizdyat-zustrichnoyu-smugoyu-video-638453.html)

У Києві на вулиці Гетьмана в районі Шулявського шляхопроводу масово та постійно їздять зустрічною смугою.
Це з'ясував автор проєкту «ЗупиниЛося» Костянтин Андріюк, побувавши 6 листопада в районі Шулявського шляхопроводу.
«Для відвідувачів місцевого ТРЦ виконавчі служби зробили спеціальний виїзд. Але порушники його постійно ігнорують, їдуть зустрічною та вперто доводять що вони не порушують ПДР», - зазначив він.
Проте, є і хороша новина: під час фіксації порушень на вулиці Гетьмана і вручення наліпок порушникам ПДР не зустрівся жоден агресивний водій. Ба, більше, половина порушників навіть вибачилася за свої дії.
Цікаво також, що під час дзвінка Андріюка на лінію 102 він почув у відповідь, що всі оператори зайняті, час очікування до хвилини. Правда, невдовзі поліцейські все ж прийняли заяву журналіста про правопорушення.
