
# 39 трупів у рефрижеторі. Влада Британії повідомила нові деталі

Published at: **2019-11-02T05:30:00+00:00**

Author: ****

Original: [ГЛАВКОМ](https://glavcom.ua/world/observe/39-trupiv-u-refrizhetori-vlada-britaniji-povidomila-novi-detali-637167.html)

Британська поліція встановила, що усі 39 загиблих, тіла яких знайшли у вантажівці в графстві Ессекс, були громадянами В'єтнаму.
Про це йдеться у повідомленні поліції графства.
«Наразі ми вважаємо, що жертвами є громадяни В'єтнаму, і ми контактуємо з урядом В'єтнаму. Ми безпосередньо контактуємо з низкою сімей у В'єтнамі та Великій Британії, і ми вважаємо, що ми визначили сім’ї деяких жертв, подорож яких закінчилася трагедією на наших берегах», – заявляють поліцейські.
Правоохоронці зазначили, що продовжують працювати над розслідуванням злочину та ідентифікацією жертв.
Дані збираються у багатьох юрисдикціях по всьому світу, тому наразі поліція не може оголосити імені жодної жертви.
Раніше повідомлялося, що усі загиблі були громадянами Китаю.
Нагадаємо, що 23 жовтня в Англії виявили вантажівку з 39 трупами, включаючи тіло підлітка. Інспектор поліції графства Ессекс Ендрю Марінер розповів, що співробітниками правоохоронних органів відразу ж був затриманий водій вантажівки. Ним виявився 25-річний чоловік з Північної Ірландії.
Посольство Болгарії в Лондоні, повідомило, що буде співпрацювати з британською владою по справі про 39 тілах. Британська поліція попередила, що ідентифікація тіл займе багато часу.
У Міністерстві закордонних справ Болгарії тоді повідомили, що шведську вантажівку Scania зареєстрована у болгарському чорноморському портовому місті Варна компанією, яка належить жінці з Ірландії.
