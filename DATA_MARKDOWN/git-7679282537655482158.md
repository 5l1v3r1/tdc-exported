
# निशानेबाजी: मनु भाकेर ने एशियाई चैम्पियनशिप में जीता स्वर्ण पदक

Published at: **2019-11-05T18:14:18+00:00**

Author: **आईएएनएस।, दोहा।**

Original: [https://www.livehindustan.com](https://www.livehindustan.com/sports/story-manu-bhaker-won-gold-medal-in-14th-asian-shooting-championship-2833934.html)

भारत की निशानेबाज मनु भाकेर ने दोहा में जारी 14वें एशियाई चैम्पियनशिप में महिलाओं की 10 मीटर एयर पिस्टर स्पर्धा में स्वर्ण पदक अपने नाम कर लिया। भाकेर से पहले इसी स्पर्धा में दीपक कुमार ने कांस्य पदक जीतने के साथ ही टोक्यो ओलंपिक का टिकट हासिल किया। भारतीय खेल प्राधिकरण (साई) ने अपने आधिकारिक ट्विटर पर इसकी जानकारी दी। भाकेर ने फाइनल्स में 244.3 के स्कोर के साथ पहले स्थान पर रहते हुए स्वर्ण पदक अपने नाम किया। चैंपियनशिप में भारत का यह पहला स्वर्ण पदक है। मनु पहले ही टोक्यो ओलंपिक-2020 कोटा हासिल कर चुकी हैं। 
