
# ΟΤΕ : Κινητή, ευρυζωνικές υπηρεσίες και ICT έφεραν αύξηση εσόδων στο γ’ τρίμηνο

Published at: **2019-11-07T10:45:18+00:00**

Author: **Κλώντζα Ολγα**

Original: [Το Βήμα Online](https://www.tovima.gr/2019/11/07/finance/ote-kiniti-eyryzonikes-ypiresies-kai-ict-eferan-ayksisi-esodon-sto-g-trimino/)

Αύξηση εσόδων κατά 3,7% παρουσίασαν τα ενοποιημένα έσοδα του Ομίλου OTE στο τρίτο τρίμηνο του έτους, σύμφωνα με τα αποτελέσματα που ανακοινώθηκαν σήμερα, φτάνοντας τα 1.011,3 εκατ. ευρώ. Τα αυξημένα έσοδα σε Ελλάδα (2,2%) και Ρουμανία (7,4%) οδήγησαν τις επιδόσεις του Γ’ τριμήνου, κατά το οποίο . Εντωμεταξύ, οι ευρυζωνικές υπηρεσίες ενισχύθηκαν με τον συνολικό αριθμό των πελατών να ξεπερνά τα 1,9 εκατ. από την αρχή του έτους. Όπως εκτιμάται, οι υψηλότερες ταχύτητες θα είναι το όχημα για υψηλότερα έσοδα.
«Ο Όμιλος ΟΤΕ σημείωσε ένα ακόμη καλό τρίμηνο, επιβεβαιώνοντας τις θετικές τάσεις που καταγράφονται από την αρχή του έτους. Στην Ελλάδα, τα έσοδα από υπηρεσίες λιανικής αυξήθηκαν για ακόμα μια φορά, γεγονός που αποτυπώνεται στους περισσότερους λειτουργικούς και χρηματοοικονομικούς δείκτες. Είμαστε ιδιαίτερα ικανοποιημένοι με την ανάπτυξη των υπηρεσιών οπτικής ίνας και δεδομένων, περιοχές όπου έχουμε δώσει έμφαση και έχουμε επενδύσει δυναμικά τα τελευταία χρόνια. Στη Ρουμανία, διαφαίνονται τα πρώτα θετικά αποτελέσματα των

        Προανακριτική για Novartis : Τι ετοιμάζουν Πολάκης – Τζανακόπουλος στη συνεδρίαση
      
προσπαθειών μας, με τα έσοδα από υπηρεσίες λιανικής να σταθεροποιούνται σταδιακά και την κερδοφορία να δείχνει σημάδια βελτίωσης. Συνεχίζουμε να επικεντρωνόμαστε στη μείωση του κόστους με διάφορες δράσεις και πρωτοβουλίες, ενώ βελτιώνονται και οι ταμειακές ροές» δήλωσε ο πρόεδρος και διευθύνων σύμβουλος του Ομίλου ΟΤΕ, κ. Μιχάλης Τσαμάζ, σχολιάζοντας τα αποτελέσματα του Γ’ τριμήνου του 2019.
«Το EBITDA Ομίλου αυξήθηκε σημαντικά, διαμορφώνοντας ένα ισχυρό περιθώριο κερδοφορίας. Επιβεβαιώνουμε τις προβλέψεις μας ως προς τις ταμειακές ροές, οι οποίες θα επωφεληθούν, έστω και προσωρινά, από την ενδεχόμενη χρονική αναβολή διεξαγωγής δημοπρασίας για το φάσμα κινητής. Μετά την έκδοση ομολόγου αξίας 500 εκατ. ευρώ με ιδιαίτερα ευνοϊκούς όρους, η Standard & Poor’s αναβάθμισε την πιστοληπτική μας ικανότητα, καθιστώντας τον ΟΤΕ τη μοναδική εταιρεία με έδρα την Ελλάδα με αξιολόγηση “επενδυτικής βαθμίδας’’. Για το σύνολο του έτους, πιστεύουμε ότι θα πετύχουμε ισχυρές επιδόσεις στην Ελλάδα και ότι θα δημιουργήσουμε το υπόβαθρο για ανάπτυξη στην Ρουμανία» πρόσθεσε.
Οι εκτιμήσεις της Διοίκησης του Ομίλου για το «κλείσιμο» του 2019, όπως περιγράφονται στα αποτελέσματα για το Γ’ τρίμηνο του έτους, διαμορφώνουν τις προσαρμοσμένες επενδύσεις στα 650 εκατ. ευρώ περίπου. «Ως αποτέλεσμα βελτιστοποίησης των επενδύσεων, αλλά και περαιτέρω βελτίωσης των λειτουργικών ταμειακών ροών, ο ΟΤΕ αναμένει ότι το 2019 οι προσαρμοσμένες ελεύθερες ταμειακές ροές θα ανέλθουν σε 450 εκατ. ευρώ περίπου, ενώ οι ελεύθερες ταμειακές ροές εκτιμάται ότι θα διαμορφωθούν σε 350 εκατ. ευρώ περίπου, μη λαμβάνοντας υπόψη την ενδεχόμενη μετάθεση της διεξαγωγής δημοπρασίας για
φάσμα κινητής στο επόμενο έτος».

        Αύξηση προσαρμοσμένου EBITDA κατά 3,8%
      
Αναλυτικά, τα συνολικά λειτουργικά έξοδα του Ομίλου (πλην αποσβέσεων, απομειώσεων, επιβαρύνσεων που σχετίζονται με κόστη αναδιοργάνωσης) διαμορφώθηκαν σε 618,9 εκατ. ευρώ το Γ’ τρίμηνο του 2019, σημειώνοντας μείωση κατά 3,5%. Η προσαρμοσμένη κερδοφορία EBITDA του Ομίλου (εξαιρουμένης της επίδρασης των ΔΠΧΑ 16) αυξήθηκε κατά 3,8% σε 375,7 εκατ. ευρώ, με το προσαρμοσμένο περιθώριο EBITDA να ανέρχεται σε 37,2%.
Όσον αφορά την Ελλάδα, η προσαρμοσμένη κερδοφορία EBITDA, (εξαιρουμένης της επίδρασης των ΔΠΧΑ 16) σημείωσε αύξηση 5,9%, σε 339,6 εκατ. ευρώ, με το προσαρμοσμένο περιθώριο EBITDA να ανέρχεται σε 44,0%.
Ο Όμιλος κατέγραψε λειτουργικά κέρδη προ χρηματοοικονομικών και επενδυτικών δραστηριοτήτων (EBIT) ύψους 193,5 εκατ. ευρώ, σε σύγκριση με 172,4 εκατ. το Γ΄ τρίμηνο του 2018, ως αποτέλεσμα της βελτιωμένης κερδοφορίας. Οι αποσβέσεις και απομειώσεις, συνολικού ύψους 202,5 εκατ. ευρώ, αυξήθηκαν κατά 10,5% συγκριτικά με το Γ΄ τρίμηνο του 2018, ως αποτέλεσμα των αποσβέσεων των μισθώσεων μετά την υιοθέτηση του ΔΠΧΑ 16.
Τα προσαρμοσμένα κέρδη του Ομίλου, μετά τα δικαιώματα μειοψηφίας, αυξήθηκαν κατά 16,6% και ανήλθαν σε 125,1 εκατ. ευρώ. Οι προσαρμοσμένες επενδύσεις σε πάγια περιουσιακά στοιχεία ανήλθαν σε 133,0 εκατ. ευρώ, μειωμένες κατά 10,1%, με τις επενδύσεις σε Ελλάδα και Ρουμανία να ανέρχονται σε 94,6
εκατ. Ευρώ και 38,4 εκατ. ευρώ αντίστοιχα.
Ο προσαρμοσμένος καθαρός δανεισμός του Ομίλου στις 30 Σεπτεμβρίου 2019 (εξαιρουμένης της επίδρασης των ΔΠΧΑ 16) ήταν 772,5 εκατ. ευρώ, μειωμένος κατά 4,3% σε σχέση με τις 30 Σεπτεμβρίου 2018. Ο προσαρμοσμένος καθαρός δανεισμός του Ομίλου αντιστοιχεί σε 0,6 φορές το ετήσιο προσαρμοσμένο
ΕΒΙTDA. Λαμβάνοντας υπόψη την επίδραση των ΔΠΧΑ 16, ο προσαρμοσμένος καθαρός δανεισμός του Ομίλου ανέρχεται σε 1.181,5 εκατ. ευρώ και αντιστοιχεί σε 0,9 φορές το ετήσιο προσαρμοσμένο ΕΒΙTDA.

        81% των πελατών υπηρεσιών οπτικών ινών με 50 Mbps και πάνω
      
Ο ΟΤΕ πέτυχε για ένα ακόμα τρίμηνο ανάπτυξη των ευρυζωνικών του υπηρεσιών, καταγράφοντας 18.000 καθαρές νέες συνδέσεις από την αρχή του έτους, με το συνολικό αριθμό πελατών ευρυζωνικών υπηρεσιών να ανέρχεται σε 1.969.000. Πρόοδο σημείωσαν και οι ευρυζωνικές υπηρεσίες υψηλών ταχυτήτων οπτικής ίνας, προσελκύοντας 49.000 καθαρές νέες συνδέσεις στο τρίμηνο, «υποστηριζόμενες από τη συνεχή επέκταση του δικτύου και την αυξανόμενη ζήτηση». Στο τέλος του τριμήνου, 695.000 συνδρομητές είχαν επιλέξει τις συγκεκριμένες υπηρεσίες.
Με τη διείσδυση των ευρυζωνικών υπηρεσιών στη συνδρομητική βάση λιανικής του ΟΤΕ να ανέρχεται στο 75%, όπως σημειώνεται στα αποτελέσματα τριμήνου, οι υψηλότερες ταχύτητες είναι το όχημα για την ενίσχυση του ARPU και των εσόδων. Στις 30 Σεπτεμβρίου 2019, το 81% των πελατών υπηρεσιών οπτικής ίνας του ΟΤΕ απολάμβανε ταχύτητες 50 Mbps ή και μεγαλύτερες, έναντι 47% ένα χρόνο νωρίτερα. Κατά τη διάρκεια του τριμήνου, οι ενεργές καμπίνες VDSL αυξήθηκαν κατά πάνω από 450 και ανήλθαν σε 15.700.

        Στα μέσα Νοεμβρίου νέα OTT πλατφόρμα στο COSMOTE TV
      
Ο συνολικός αριθμός των συνδρομητών COSMOTE TV αυξήθηκε στο Γ’ τρίμηνο κατά 5.000 και ανήλθε σε 549.000, ενισχυμένος κατά 2,7% σε ετήσια βάση. Τα έσοδα της τηλεόρασης αυξήθηκαν κατά 4% περίπου. Η COSMOTE TV ετοιμάζεται να λανσάρει στα μέσα Νοεμβρίου μία νέα over the top (ΟΤΤ) πλατφόρμα για προσωποποιημένες υπηρεσίες, η οποία αναμένεται να ενισχύσει την ανάπτυξη της τηλεόρασης.

        Μοχλός ανάπτυξης τα δεδομένα με ενίσχυση 21% των εσόδων
      
Στην κινητή, ο ΟΤΕ κατέγραψε αύξηση εσόδων λιανικής στο Γ’ τρίμηνο κατά 3%, τροφοδοτούμενη από την αύξηση κατά περίπου 12% στην καρτοκινητή, όπου οι δομικές αλλαγές και νέες πρωτοβουλίες που εφαρμόστηκαν το τελευταίο διάστημα αποδίδουν θετικά αποτελέσματα και υψηλότερο
ARPU.
Στα συμβόλαια, η τάση συνεχίζει να βελτιώνεται, «ως αποτέλεσμα των πρωτοβουλιών για την ενίσχυση της αξίας του πελάτη καθώς και των όλο και πιο ελκυστικών και ανταγωνιστικών προϊοντικών
προτάσεων της εταιρείας». Αυτή η τάση αναμένεται να συνεχισθεί και στο τελευταίο τρίμηνο του έτους, καθώς θα έχει συμπληρωθεί
ένα έτος από την υιοθέτηση ρυθμιστικών μέτρων σχετικών με την κατάργηση ειδικών χρεώσεων προς τους συνδρομητές.
Για μια ακόμα φορά, τα δεδομένα ήταν ο κύριος μοχλός ανάπτυξης των εσόδων τόσο στην καρτοκινητή όσο και στους πελάτες συμβολαίου. Η ενίσχυση κατά 21% των εσόδων από δεδομένα τροφοδοτήθηκε από αύξηση κατά 12% των ενεργών χρηστών και κατά 57% της κίνησης, σε σύγκριση με το 3 ο τρίμηνο
2018. Ως αποτέλεσμα εποχιακών προσφορών, η μέση κίνηση data ανά ενεργό χρήστη κατέγραψε νέο ρεκόρ κατά την καλοκαιρινή περίοδο.

        Δεδομένα και υπηρεσίες χονδρικής σε οπτικές ίνες οδήγησαν τα έσοδα στην Ελλάδα
      
Στην Ελλάδα, το Γ΄ τρίμηνο του 2019, τα συνολικά έσοδα ανήλθαν σε 771,3 εκατ. ευρώ αυξημένα κατά 2,2% σε σχέση με το Γ’ τρίμηνο του 2018. Η αύξηση κατά 1,8% των εσόδων από υπηρεσίες λιανικής σταθερής, οφείλεται στις υπηρεσίες τηλεόρασης και κυρίως στις ευρυζωνικές υπηρεσίες. Τα έσοδα από υπηρεσίες
κινητής τηλεφωνίας αυξήθηκαν κατά 3% στο τρίμηνο, χάρη στις ισχυρές επιδόσεις στην καρτοκινητή και στα υψηλότερα έσοδα από υπηρεσίες δεδομένων.
Τα έσοδα από υπηρεσίες χονδρικής αυξήθηκαν κατά 2,3% το Γ΄ τρίμηνο του 2019, κυρίως λόγω υιοθέτησης υπηρεσιών οπτικής ίνας από άλλους εναλλακτικούς παρόχους. Η προσαρμοσμένη κερδοφορία EBITDA στην Ελλάδα, εξαιρουμένης της επίδρασης των ΔΠΧΑ 16, αυξήθηκε στο τρίμηνο κατά 5,9%, στα 339,6 εκατ. ευρώ με το προσαρμοσμένο περιθώριο EBITDA να διαμορφώνεται στο 44%. Η εν λόγω αύξηση οφείλεται τόσο στα βελτιωμένα έσοδα από υπηρεσίες λιανικής και χονδρικής, όσο και σε δράσεις εξορθολογισμού εξόδων, ιδιαίτερα στο κόστος προσωπικού.

        Μάθιου Πάλμερ : «Ζημιογόνος και προκλητική» η επέκταση τουρκικών γεωτρήσεων σε ελληνική υφαλοκρηπίδα και ΑΟΖ
      
