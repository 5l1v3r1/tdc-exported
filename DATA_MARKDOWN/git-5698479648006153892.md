
# معترضان عراقی شب را در خیابان‌ها به صبح رساندند

Published at: **2019-11-04T12:53:14+00:00**

Author: ****

Original: [euronews](https://farsi.euronews.com/2019/11/04/defying-pm-hundreds-camp-out-overnight-in-central-baghdad)

هزاران معترض عراقی شب گذشته با حضور و استراحت در ساختمان‌های نیمه تمام نزدیک میدان تحریر بغداد، شب را به صبح رساندند. برخی نیز در خیابان‌ها و مسیرهای اصلی روی آسفالت و در کنار معترضان دیگر شب را گذراندند و خوابیدند. میدان تحریر بغداد، پایتخت عراق مرکز تجمع و اعتراض پایتخت نشینان در یک ماه اخیر است.
صبح امروز برخی داوطلبانه بین معترضان چای و صبحانه پخش کردند.
نخست وزیر عراق روز یکشنبه پس از گذشت یک ماه از تظاهرات گسترده از معترضان خواست که راه‌ها را باز کنند و گفت: «زمان آن است که زندگی به حالت عادی برگردد.» اما به‌نظر می‌رسد که معترضان به این خواسته عادل عبدالمهدی توجهی نشان ندادند. اعتراضات عراق تاکنون دستکم ۲۵۷ کشته بر جای گذاشته است.
