
# Зеленський пообіцяв, що замовників нападу на Гандзюк знайдуть

Published at: **2019-11-04T19:18:00+00:00**

Author: ****

Original: [НВ](https://nv.ua/ukr/ukraine/politics/zelenskiy-pro-gandzyuk-zamovnikiv-znaydut-novini-ukrajini-50051586.html)

Про це він написав у Twitter у річницю її смерті.
"Рік без Катерини Гандзюк. Усіх замовників буде знайдено й покарано. Обіцяю", - написав він.
Нагадаємо, що 4 листопада, річниця смерті активістки та співробітниці мерії Херсона Катерини Гандзюк.
Катерина Гандзюк померла в лікарні 4 листопада 2018 року. Офіційна причина смерті: поліорганна недостатність, хімічні опіки із залученням 30-39% тіла; напад з використанням хімічної речовини з метою вбивства чи нанесення ушкоджень.
31 липня 2018 року в Херсоні на неї було скоєно напад. Її облили сірчаною кислотою, в результаті активістка отримала хімічні опіки тулуба, руки і обличчя (понад 35% тіла).
У нападі на Гандзюк підозрюються п'ятеро осіб: Володимир Васянович, Микита Грабчук (йому інкримінують безпосередньо виконання), Віктор Горбунов, В'ячеслав Вишневський та Сергій Торбін.
Всі, крім Торбіна (він - можливий організатор), визнали свою провину і розповіли, що погодилися здійснити напад за грошову винагороду.
Покровський райсуд Дніпропетровської області затвердив угоду зі слідством п'яти обвинувачених і призначив їм покарання. Підозрювані отримали від трьох до шести років ув'язнення.
