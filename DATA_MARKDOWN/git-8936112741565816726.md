
# Kolejne smutne kwalifikacje Kubicy. Niespodziewany zwycięzca

Published at: **2019-11-02T23:02:00+00:00**

Author: ****

Original: [TVN24](https://eurosport.tvn24.pl/f1,116/grand-prix-stanow-zjednoczonych-robert-kubica-ostatni-w-kwalifikacjach-najlepszy,982490.html)

Od początku pobytu w stanie Teksas w samochodzie Polaka nie widać żadnych zmian. Auto Williamsa nadal jest niekonkurencyjne, co idealnie pokazały trzy sesje treningowe. W pierwszej z nich Kubica zajął 19., a w drugiej 20., a w sobotniej ostatniej, 18. lokatę.
Trudno było zatem spodziewać się, że w na dziurawym torze w Austin w eliminacjach będzie lepiej. Kubica jechał swoim normalnym tempem. Nie popełnił błędów, ale po prostu samochód nie dawał możliwości na lepszy wynik. 34-latek na najlepszym okrążeniu osiągnął czas 1:35:889 i to dało mu 20. pozycję.
Jego kolega z zespołu George Russell był tylko o nieco ponad pół sekundy lepszy. To znaczy postęp w porównaniu z tym, co oglądaliśmy w kwalifikacjach w Meksyku przed tygodniem.
Niespodziewanie po pierwszej części kwalifikacji prowadził Nando Norris z McLarena. Po drugiej najlepszy był Charles Leclerc z Ferrari.
Ostatecznie najlepszy okazał się Valtteri Bottas z Mercesesa. Fin, który niezbyt dobrze prezentował się w treningach, zdobył pole position po raz piąty w tym sezonie, a jedenasty w karierze. Drugi był Sebastian Vettel z Ferrari, a trzeci Max Verstappen z Red Bulla.
Dopiero na piątej lokacie kwalifikacje zakończył lider klasyfikacji generalnej i aktualny mistrz świata, a więc Lewis Hamilton z Mercedesa.
Niedzielne GP Stanów Zjednoczonych rozpocznie się o godzinie 20.10 polskiego czasu. Po nim do końca sezonu pozostaną jeszcze dwie eliminacje.
Autor: Srogi / Źródło: eurosport.pl
