
# Cum se reciclează bijuteriile

Published at: **2019-11-02T00:00:00+00:00**

Author: **Loredana Fratila-Cristescu**

Original: [BusinessMagazin](https://www.businessmagazin.ro/actualitate/cum-se-recicleaza-bijuteriile-18512504)

Gusturile se schimbă în timp, iar bijuteriile elegante dintr-o epocă pot ajunge de nepurtat într-alta, motiv pentru care mulţi bijutieri moderni sunt dispuşi sau chiar îndeamnă posesorii de astfel de articole să le recicleze, scrie The Telegraph.
Spre exemplu, creatoarea americană de bijuterii Polly Wales, cunoscută pentru piesele sale în care nestematele sunt montate direct în aur topit, realizează bijuterii şi cu pietrele aduse de clienţi. Creatoarea britanică Sian Evans „reciclează” în felul său, permiţând clienţilor să plătească cu bijuterii vechi, câtă vreme acestea poartă marcaje care să certifice metalul din care sunt confecţionate, în timp ce designerul Ruth Tomlinson, cunoscută pentru creaţiile sale cu pietre de diverse dimensiuni, realizează bijuterii care încorporează pietrele de pe vechi inele sau cercei. 
