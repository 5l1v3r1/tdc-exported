
# Ελληνική Λύση για τις αλλαγές στον Ποινικό Κώδικα: Ελπίζουμε η ΝΔ να εφαρμόσει τον νόμο

Published at: **2019-11-02T20:25:00+00:00**

Author: ****

Original: [enikos.gr](http://www.enikos.gr/politics/681890/elliniki-lysi-gia-tis-allages-ston-poiniko-kodika-elpizoume-i-nd-)

Στο θέμα των προτεινόμενων αλλαγών του Ποινικού Κώδικα, η Ελληνική Λύση σε ανακοίνωσή της σημειώνει: «Με αφορμή τις προτεινόμενες στο νέο νομοσχέδιο αλλαγές στον Ποινικό Κώδικα, φαίνεται πως η Νέα Δημοκρατία αποφάσισε να σοβαρευτεί και να επιχειρήσει -τουλάχιστον εν μέρει- να νομοθετήσει σωστά! Αντιγράφοντας-δυστυχώς και πάλι ανεπιτυχώς- κάποιες από τις προτάσεις του προγράμματός μας, τις οποίες προεκλογικά λοιδορούσε, έδειξε τουλάχιστον την πρόθεση να βάλει τέλος στην ασυλία του κάθε κουκουλοφόρου, "μολοτοφόρου" και να επιβληθούν δρακόντια μέτρα για την πάταξη της ανομίας!
Πάρα το γεγονός ότι και πάλι απεδείχθησαν κακοί αντιγραφείς-καθώς κατά τα λοιπά το νομοσχέδιο κρύβει τεράστιους κινδύνους- η ΕΛΛΗΝΙΚΗ ΛΥΣΗ ελπίζει, η Νέα Δημοκρατία να υλοποιήσει το νόμο και κυρίως να τον εφαρμόσει γιατί μας έχει συνηθίσει με την αριστεροφοβία της!», καταλήγει η σχετική ανακοίνωση.
