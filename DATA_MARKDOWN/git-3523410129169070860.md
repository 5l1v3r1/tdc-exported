
# 
        ادعای انگلیس: ایران به تعهدات برجامی پایبند باشد
      

Published at: **2019-11-05T20:54:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638408/%D8%A7%D8%AF%D8%B9%D8%A7%DB%8C-%D8%A7%D9%86%DA%AF%D9%84%DB%8C%D8%B3-%D8%A7%DB%8C%D8%B1%D8%A7%D9%86-%D8%A8%D9%87-%D8%AA%D8%B9%D9%87%D8%AF%D8%A7%D8%AA-%D8%A8%D8%B1%D8%AC%D8%A7%D9%85%DB%8C-%D9%BE%D8%A7%DB%8C%D8%A8%D9%86%D8%AF-%D8%A8%D8%A7%D8%B4%D8%AF)

به گزارش بولتن نیوز، دومینیک راب، وزیر امور خارجه انگلیس در بیانیه ای به چهارمین گام ایران در جهت کاستن از تعهدات هسته‌ای خود ذیل برجام، واکنش نشان داد.
وی در این بیانیه ادعا کرد اقدامات اخیر ایران به وضوح با توافق هسته‌ای مغایرت دارد و خطری برای امنیت ملی ما محسوب می‌شود.
راب مدعی شد لازم است ایران به تعهداتی که پذیرفته پایبند باشد و فوراً به پایبندی کامل به برجام بازگردد.
آمریکا سال گذشته از توافق هسته‌ای ایران خارج شد و تحریم‌ها را بازگرداند. در مقابل، ایران با کاهش تدریجی تعهدات خود در این توافق به این اقدام آمریکا واکنش نشان داد و اعلام کرد در ماه نوامبر اقدامات بیشتری در این زمینه انجام خواهد داد.
همچنین حسن روحانی، رئیس جمهور ایران، امروز از آغاز گام چهارم و کاهش تعهدات ایران در چارچوب برجام خبر داد.
