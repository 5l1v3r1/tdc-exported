
# Виетнам арестува 8 души заради камиона на смъртта с българска регистрация

Published at: **2019-11-04T09:54:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Vietnam-arestuva-8-dushi-zaradi-kamiona-na-smurtta-s-bulgarska-registraciya-911001)

Виетнамските власти арестуваха 8 души във връзка с инцидента с камиона в Есекс.
"Въз основа на това, което научаваме от заподозрените, ние ще започнем активно разследване за борба и изкореняване на тези мрежи, които прекарват хората нелегално във Великобритания“, заяви полицейски инспектор.
На 23 октомври в окръг Есекс беше намерен хладилен камион с 39 мъртви тела, с тийнейджър сред тях. Полицията заяви, че поне четири от 39-те мигранти са виетнамски граждани, докато други са пристигнали от Китай. След съобщението Виетнам арестува двама души във връзка с инцидента.
Междувременно 23-годишният Аймън Харисън от Северна Ирландия бе обвинен в многобройни случаи на убийство по време на разследването, докато други двама – 40-годишният Ронан Хюз и брат му Кристофър са издирвани по подозрение за убийство и трафик на хора.
