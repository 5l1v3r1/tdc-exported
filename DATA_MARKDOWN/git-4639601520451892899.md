
# Προστασία α’ κατοικίας : Οι τράπεζες θα πληρώνουν τον δικηγόρο του δανειολήπτη

Published at: **2019-11-05T20:11:42+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/finance/prostasia-a-katoikias-oi-trapezes-tha-plironoun-ton-dikigoro-tou-daneiolipti/)

Οι τράπεζες θα χρηματοδοτούν τον δικηγόρο του δανειολήπτη που ζητάει προστασία της πρώτης κατοικίας, σύμφωνα με όσα δήλωσε ο υπουργός Ανάπτυξης και Επενδύσεων, Αδωνις Γεωργιάδης, μετά τη συνάντηση που είχε σήμερα, με τον υπουργό Οικονομικών, Χρήστο Σταϊκούρα, τον ειδικό γραμματέα Διαχείρισης Ιδιωτικού Χρέους, Φώτη Κουρμούση και τον πρόεδρο του Δικηγορικού Συλλόγου Αθηνών, Δημήτρη Βερβεσό.
Θέμα της συνάντησης ήταν οι τροποποιήσεις στον νόμο για την προστασία της πρώτης κατοικίας.

        Διαβάστε ακόμη : EBZ : Έκλεισε η συμφωνία με την Royal Sugar
      
Μετά τη συνάντηση, ο κ. Γεωργιάδης έκανε την ακόλουθη δήλωση:
«Συναντηθήκαμε με τον υπουργό Οικονομικών, κ. Χρήστο Σταϊκούρα και τον πρόεδρο του Δικηγορικού Συλλόγου Αθηνών, κ. Δημήτρη Βερβεσό, διότι στην τροποποίηση του νόμου για την προστασία της πρώτης κατοικίας, συμφωνήσαμε με την Ένωση Ελληνικών Τραπεζών, εφόσον ο αιτούμενος προστασίας δανειολήπτης κάνει χρήση δικηγόρου, οι τράπεζες να χρηματοδοτούν τον δικηγόρο, έτσι ώστε να ολοκληρωθεί η διαδικασία και να εξασφαλίσει ο δανειολήπτης την προστασία της κατοικίας του».

        Αυτοκίνητα : Αλλαγές φέρνουν τα πάνω κάτω – Τι θα συμβεί με τα τέλη κυκλοφορίας
      
