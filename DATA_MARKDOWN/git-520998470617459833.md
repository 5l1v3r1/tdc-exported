
# На Сокирянщині викрили трьох нелегальних мігрантів з сусідньої держави

Published at: **2019-11-02T11:57:00+00:00**

Author: ****

Original: [Погляд](https://pogliad.ua/news/bukovina/na-sokiryanschini-vikrili-troh-nelegalnih-migrantiv-z-susidnoyi-derzhavi-379713)

На Сокирянщині троє іноземців виконували сільськогосподарські роботи без відповідних документів.
Під час проведення оперативно-профілактичного відпрацювання під умовною назвою «Мігрант» дільничні офіцери поліції виявили в селі Нова Олексіївка іноземних осіб. Чоловіки проживали в місцевого жителя та працювали на його земельній ділянці без відповідного дозволу на працевлаштування та без оформлення довідки про тимчасове проживання.
Правоохоронці встановили осіб віком від 32-х до 44-х років, які є жителями судньої держави.
Працівники поліції підготували обґрунтоване звернення до УДМС про примусове повернення іноземців за межі України. На правопорушників складено протоколи за статтею 203 (Порушення іноземцями та особами без громадянства правил перебування в Україні і транзитного проїзду через територію України) Кодексу України про адміністративні правопорушення.
На буковинця, який дозволив іноземцям нелегально проживати та працювати? складено протокол за статтею 206 (Порушення порядку надання іноземцям та особам без громадянства житла, транспортних засобів та сприяння в наданні інших послуг) Кодексу України про адміністративні правопорушення. Про це повідомляє відділ комунікації поліції Чернівецької області.
