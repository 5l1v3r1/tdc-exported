
# У Дніпрі маршрутка зіткнулася з легковиком: травмувалися 7 осіб

Published at: **2019-11-05T13:23:00+00:00**

Author: ****

Original: [ZIK.UA](https://zik.ua/news/2019/11/05/u_dnipri_marshrutka_zitknulasya_z_legkovykom_travmuvalysya_7_osib_1684021)


        Поліція встановлює обставини ДТП за участі маршрутного таксі та автомобіля «Volkswagen».
      
Про це повідомляє відділ комунікації поліції Дніпропетровської області
Як йдеться у повідомленні, автомобільна аварія сталася на вул. Овражній м. Дніпро 5 листопада близько 10:00. 
Внаслідок дорожньо-транспортної пригоди травми отримали 6 пасажирів маршрутного таксі та 29-річна водійка автомобіля «Volkswagen». Попередньо встановлено, що жінка не впоралася з керування, виїхала на смугу зустрічного руху та скоїла зіткнення з маршрутним таксі.
Потерпілі отримали легкі тілесні ушкодження. Їх госпіталізували до міських лікарень. Зараз на місці ДТП працюють слідчі, встановлюються всі обставини аварії.
Нагадаємо,в одному з сіл Кам’янка-Бузького району на Львівщині легковик скоїв смертельний наїзд на 58-річну жінку.

        
          Читайте більше новин на тему: ДТП
        
      
