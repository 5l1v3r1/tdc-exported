
# Lucca Comics & Games 2019: Luca Enoch ci presenta i futuri fumetti di CMON!

Published at: **2019-11-03T09:00:00+00:00**

Author: **Manuel Enrico**

Original: [Tom&#39;s Hardware](https://www.tomshw.it/culturapop/lucca-comics-games-2019-luca-enoch-ci-presenta-i-futuri-fumetti-di-cmon/)

Durante Lucca Comics & Games 2019, gli appassionati di giochi da tavolo hanno avuto modo di conciliare la loro passione per i board game a quella per i fumetti grazie all’anteprima di un’idea avuta da CMON. La casa editrice di titolo come Zomibicide ha infatti deciso di affidare alcune delle proprie creazioni alla creatività di un team artistico di primo livello per realizzare delle graphic novel ispirate a tre dei propri boardgame: Cthulhu – Death May Die, Zombicide e Zombicide: Invaders.
Ad occuparsi di questi tre progetti sono stati Stefano Vietti e Luca Enoch (per la parte di storia e sceneggiatura), mentre ai disegni si sono passati il testimone Riccardo Crosa (Chtulhu – Death May Die), Giancarlo Olivares (Zombicide: Invaders) e Alessio Moroni (Zombicide). Per i colori sono intervenuti Paolo Francescutto (Chtulhu- Death May Die e Zombicide: Invaders) e Francesco Segala (Zombicide).
Per scoprire qualcosa in più su questo progetto crossmediale di CMON, abbiamo avuto il piacere di poter chiedere qualche dettaglio in più a uno dei creatori delle storie, Luca Enoch. Durante la nostra chiacchierata, Enoch ci ha mostrato anche il numero zero di questa collaborazione, in cui sono contenute le prime pagine di quelle che dovrebbero diventare le storie future dell’universo fumettistico di CMON.
Quanto mostrato nel numero zero è davvero promettente, sia per la qualità artistica che per aderenza all’ambientazione dei prodotti di CMON, come ci ha raccontato lo stesso Enoch
Da questo primo passo, si svilupperanno poi una serie di tre graphic novel, che saranno suddivise in archi narrativi di 4 capitoli da 32 pagine ciascuno. Immaginate un bel tomo di 128 pagine in cui viene raccontata un’avventura di Cthulu – Death May Die, e potete capire come questo sia un progetto non solo ambizioso ma decisamente interessante.
Sfogliando l’albo zero con Luca Enoch, ci vengono mostrate anche le prime idee delle miniature di alcuni personaggi, tutte dedicate ai nuovi eroi creati da Vietti ed Enoch
L’idea di introdurre nuovi personaggi in un gioco da tavolo attraverso un fumetto è interessante, ma Luca Enoch ci tiene a precisare che queste graphic novel non saranno a disposizione dei giocatori dei prodotti di CMON
Per creare queste storie, bisogna comunque avere una conoscenza del mondo in cui saranno ambientate queste avventure. Come si prepara ad una simile lavoro?
Scrivere una storia su questi tre giochi di CMON, specialmente in assenza del board game di riferimento, non è semplice. Come ci racconta Luca Enoch, sono subentrate anche diverse ispirazioni, che sono le medesime che hanno suggestioni i creatori dei giochi da tavolo.
Se per Zombicide e Zombicide: Invaders la creazione delle storie era più semplice, avere a che a fare con la vasta produzione letteraria di Lovecraft non è certo semplice. Lo scrittore di Providence ha creato un’ambientazione strutturata e dettagliata, in cui ha inserito molta, se non tutta, della sua narrativa.
È chiaro come in Chtulhu – Death May Die sia importante la contestualizzazione storica, tanto del gioco quanto del fumetto.
Con una certa soddisfazione, Enoch ci svela una piccola ironia che ha guidato lui e Vietti nel creare i nuovi personaggi per la storia di Chtulhu – Death May Die
Nello sfogliare assieme il numero zero dei futuri fumetti di CMON, Enoch si dichiara in particolare soddisfatto dai colori realizzati da Paolo Francescutto per l’inquietante storia di Chtulhu – Death May Die. In effeti, l’opera del colorista è impressionante, soprattutto nella gestione delle tinte accese, come il rosso, che creano un contrasto con l’aria malsana e opprimente del mondo in cui si muovono i personaggi.
Per capire come Francescutto sia arrivato a questo ottimo risultato, è bastato approfittare della sua presenza a Lucca Comics & Games 2019 per chiedergli come abbia realizzato questa colorazione. E la fortuna ha fatto si che fosse presente anche Riccardo Crosa, autore dei fantastici disegni della storia.
Francescutto ha raccontato quale sia stato il suo approccio alla colorazione di Chtulhu – Death May Die
Dopo questa spiegazione, Riccardo Crosa ha offerto anche la sua visione del lavoro con un colorista del calibro di Francescutto
Il numero zero dei fumetti di CMON è stato presentato gratuitamente ai presenti a Lucca Comics & Games 2019, un assaggio di quello che potremmo vedere il prossimo anno. Tenete d’occhio CMON e il suo crowdfunding, potrebbe valerne davvero la pena!
