
# «Πρεμιέρα» για την Κριστίν Λαγκάρντ στη διοίκηση της ΕΚΤ

Published at: ****

Author: ****

Original: [CNN.gr](https://www.cnn.gr/oikonomia/story/195868/premiera-gia-tin-kristin-lagkarnt-sti-dioikisi-tis-ekt)

Newsroom, CNN Greece 11:54 , 01 November 2019
Ο διορισμός της εγκρίθηκε από το Ευρωπαϊκό Συμβούλιο στις 18 Οκτωβρίου 2019 και η θητεία της θα διαρκέσει 8 έτη. Η κυρία Λαγκάρντ διαδέχεται τον Μάριο Ντράγκι, ο οποίος διετέλεσε Πρόεδρος της ΕΚΤ από την 1η Νοεμβρίου 2011 έως τις 31 Οκτωβρίου 2019.
Σύμφωνα με το ΑΠΕ – ΜΠΕ, η νέα επικεφαλής της ΕΚΤ απηύθυνε χθες έκκληση προς τη Γερμανία και τις πλεονασματικές χώρες της Ευρωζώνης να αυξήσουν τις δαπάνες για να στηρίξουν την ανάπτυξη.
Μιλώντας στο γαλλικό ραδιόφωνο η κυρία Λαγκάρντ υπενθύμισε πως, για να διασώσουν το ευρώ, οι χώρες της Ευρωζώνης συντόνισαν επιτυχώς τις δημοσιονομικές πολιτικές τους στη διάρκεια της κρίσης χρέους.
Η σημαντικότερη πρόσκληση που θα αντιμετωπίσει η κυρία Λαγκάρντ θα είναι «η συμφιλίωση της Γερμανίας με την ΕΚΤ» όπως επισημαίνει η Süddeutsche Zeitung.
Η εφημερίδα επαινεί την Λαγκάρντ για την ικανότητά της να επιτυγχάνει συμβιβασμούς, με τους οποίους να μπορούν όλοι να προχωρήσουν.
Επισημαίνει, ωστόσο, ότι οι επικριτές της βρίσκονται στη Γερμανία, όπου αποταμιευτές, τραπεζίτες και ακαδημαϊκοί διαμαρτύρονται τα αρνητικά επιτόκια και το πρόγραμμα αγοράς ομολόγων.

        Διαβάστε επίσης
      
