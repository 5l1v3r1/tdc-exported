
# Бисери от балотажа: От „Слаб 2” на кандидатите до котарак кандидат-кмет

Published at: **2019-11-04T19:55:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/biseri-ot-balotazha-ot-slab-2-na-kandidatite-do-kotarak-kandidat-kmet.html)

И на този балотаж народното творчество намери начин да се прояви. И то не къде да е, а върху изборните бюлетини.
Някои от тях използваха случая, за да упражнят протестен вот по нестандартен начин.
На една от бюлетините например, избирател е написал „Слаб 2”, както за Йорданка Фандъкова, така и за Мая Манолова. Добавил е и квадратче с надписа „Аз”.
Друг пък е написал „Гешев е радост!”, визирайки избора на новия главен прокурор.
„За кмет на България предлагам котарака Румен”, е написал пък трети избирател, явно неудовлетворен от избора между двамата кандидати на балотажа.
