
# Microsoft скоротила робочий тиждень: продуктивність різко зросла - Радіо Максимум

Published at: **2019-11-04T16:33:00+00:00**

Author: **Тамбовцева Марина**

Original: [Радіо Максимум](https://maximum.fm/microsoft-skorotila-robochij-tizhden-produktivnist-rizko-zrosla_n169045)


        Експеримент компанії Microsoft Japan, проведений у серпні цього року, показав, що скорочений на 20% робочий тиждень підвищив ефективність праці.
      
Так, протягом місяця у співробітників компанії був чотириденний робочий тиждень, і ефективність зросла на 40% в порівнянні з серпнем минулого року. У рамках експерименту ще одним вихідним стала п'ятниця. 92% співробітників заявили, що задоволені чотириденним тижнем.
При скороченні робочого тижня на 20% продуктивність співробітників зросла на 39,9%. Проводилось менше зустрічей, вони стали коротшими: часто онлайн, а не під час особистого спілкування. Крім цього, використовували на 23,1% менше електроенергії і надрукували на 58,7% менше сторінок.
Microsoft Japan планує провести ще один експеримент взимку. Співробітники не будуть отримувати спеціальних оплачуваних вихідних днів, але їх відпускатимуть за власною ініціативою "більш гнучким способом".
Джерело: bloomberg
