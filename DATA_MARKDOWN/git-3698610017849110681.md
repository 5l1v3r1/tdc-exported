
# Зеленський призначив нового голову Чернігівської ОДА

Published at: **2019-11-01T20:23:00+00:00**

Author: ****

Original: [DT.ua](https://dt.ua/POLITICS/zelenskiy-priznachiv-novogo-golovu-chernigivskoyi-oda-328224_.html)

Президент України Володимир Зеленський підписав указ про призначення Андрія Прокопенка головою Чернігівської обласної державної адміністрації (ОДА). Про це повідомляє прес-служба Офісу президента.
Відповідний указ був підписаний президентом 31 жовтня.
"Призначити Прокопенка Андрія Леонідовича головою Чернігівської обласної державної адміністрації", - йдеться в повідомленні.
У той же час Зеленський підписав указ, яким звільнив Наталію Романову від посади в. о. голови Чернігівської ОДА.
Прокопенко закінчив філософський факультет Київського національного університету імені Тараса Шевченка, є кандидатом філософських наук.
У 2012-2013 роках працював радником віце-президента, а згодом очолював один з департаментів російської нафтової компанії ТНК-ВР. В 2011 і 2013 роках займався місцевими виборами в Російській Федерації.
У 2015 році очолив компанію "Прокопенко і партнери", що спеціалізується на управлінні виборчими кампаніями, стратегічними та кризовими комунікаціями. У тому ж році був обраний депутатом Чернігівської обласної ради 7 скликання за списком партії "Наш край", однак у 2016 році склав повноваження.
У березні 2018 року Прокопенко став заступником голови Чернігівської обласної організації Аграрної партії. На парламентських виборах 2019 року очолював Одеський обласний штаб "Слуги народу".
Раніше Зеленський представив нового голову Тернопільської ОДА. Голова ОДА Ігор Сопель балотувався на парламентських виборах від партії "Слуга народу".
 
