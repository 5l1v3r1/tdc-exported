
# گانتز رهبران حماس را تهدید کرد

Published at: **2019-11-02T22:27:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619533/%DA%AF%D8%A7%D9%86%D8%AA%D8%B2-%D8%B1%D9%87%D8%A8%D8%B1%D8%A7%D9%86-%D8%AD%D9%85%D8%A7%D8%B3-%D8%B1%D8%A7-%D8%AA%D9%87%D8%AF%DB%8C%D8%AF-%DA%A9%D8%B1%D8%AF)


        مامور تشکیل کابینه رژیم صهیونیستی روز شنبه در سخنانی سران جنبش مقاومت اسلامی فلسطین را تهدید کرد.
      

        آفتاب‌‌نیوز :
      
«بنی گانتز» رهبر ائتلاف آبی و سفید رژیم صهیونیستی که مامور تشکیل کابینه شده شنبه‌شب در سخنانی گفت در صورتی که وی کابینه ائتلافی را تشکیل دهد، سران حماس باید مسئولیت هرگونه ناآرامی در جنوب سرزمین‌های اشغالی را بر عهده بگیرند.
وی همچنین در ادامه جنبش مقاومت اسلامی را تهدید به تخریب مقرهایش کرد.
وی که در بیست و چهارمین سالگرد ترور «اسحاق رابین» نخست وزیر اسبق رژیم صهیونیستی صحبت می‌کرد گفت که بازدارندگی باید به هر شیوه‌ای که لازم باشد بازیابی شود.
گانتز در بخش دیگری از سخنرانی، صحبت‌های پیشین خود برای ایفای نقش متحد کننده میان احزاب مختلف کنست را تکرار کرد.
بامداد شنبه جنبش جهاد اسلامی فلسطین در واکنش به حملات روز پنجشنبه یک تانک و یک جنگنده رژیم صهیونیستی به مواضعی در غزه اقدام به شلیک چندین موشک به شهرک‌های اطراف کرد.
پس از آن نیز رژیم صهیونیستی به مواضع گروه‌های مقاومت اسلامی در چندین نقطه نوار غزه حمله کرد.
