
# Αστυνομική επιχείρηση σε υπό κατάληψη κτίριο δίπλα από την ΑΣΟΕΕ - Τέσσερα άτομα οδηγήθηκαν στη ΓΑΔΑ

Published at: **2019-11-02T10:18:00+00:00**

Author: ****

Original: [enikos.gr](http://www.enikos.gr/society/681787/astynomiki-epicheirisi-se-ypo-katalipsi-ktirio-dipla-apo-tin-asoe)

Σε πλήρη εξέλιξη βρίσκεται αστυνομική επιχείρηση για την εκκένωση κτιρίου που τελεί υπό κατάληψη, από το 2006 και είναι δίπλα στο Οικονομικό Πανεπιστήμιο Αθηνών (πρώην ΑΣΟΕΕ), στη συμβολή των οδών Μαυροματαίων και Δεριγνύ, στην Αθήνα.
Σύμφωνα με πληροφορίες του Αθηναϊκού - Μακεδονικού Πρακτορείου Ειδήσεων στο κτίριο, που ανήκει στο Οικονομικό Πανεπιστήμιο, έχουν εντοπιστεί έως τώρα τέσσερα άτομα, τα οποία οδηγήθηκαν στην Γενική Αστυνομική Διεύθυνση Αττικής.
Στο σημείο βρίσκονται αυτή την ώρα ισχυρές αστυνομικές δυνάμεις, ενώ είναι αποκλεισμένοι οι δρόμοι γύρω από το κτίριο.
Πηγή πληροφοριών/ΦΩΤΟ: ΑΠΕ - ΜΠΕ
