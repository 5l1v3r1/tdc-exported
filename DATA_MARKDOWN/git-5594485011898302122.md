
# Ани Салич се дипломира, лъсна нахилена на церемония с Румен Радев СНИМКИ

Published at: **2019-11-02T14:40:00+00:00**

Author: ****

Original: [Blitz.bg](https://blitz.bg/obshtestvo/ani-salich-se-diplomira-lsna-nakhilena-na-tseremoniya-s-rumen-radev-snimki_news706859.html)

https://blitz.bg/obshtestvo/ani-salich-se-diplomira-lsna-nakhilena-na-tseremoniya-s-rumen-radev-snimki_news706859.html Blitz.bg
Ани Салич официално се дипломира в четвъртък (31 октомври). Водещата на Новините по нова телевизия завърши специалност "Сигурност и противодействие на радикализацията и тероризма" във Военна академия "Г.С. Раковски".Преди време любимото лице от екрана се похвали в социалните мрежи, че е приключила с образованието си и написа "Интересно е да учиш на 50". 
В интернет вече има снимки от дипломирането на новинарката, а под тях изобилстват честитки за поредния успех. На тържественото завършване на випуска присъства президентът Румен Радев, началникът на отбраната ген. Андрей Боцев и други. Държавният глава прие почетния караул по повод завършването на випуск Княз Александър I“ – II смяна на Военна академия "Г.С. Раковски“.В тържествения ритуал участваха началникът на Академията ген. Груди Ангелов и академичното ръководство на първото висше военно училище, както и гвардейският духов оркестър.
През април тази година Ани Салич, която е родом от Благоевград, чукна 50. Тя завършва английска езикова гимназия в родния си град, а след това специалност „Научна информация“ в Колежа по библиотечно дело в София.
