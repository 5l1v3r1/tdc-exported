
# Пазарът на имоти отива към охлаждане, цените в София около 1140 евро

Published at: **2019-11-01T12:35:00+00:00**

Author: **Анисия Иванова**

Original: [Dnes.bg](https://www.dnes.bg/notifikacii/2019/11/01/pazaryt-na-imoti-otiva-kym-ohlajdane-cenite-v-sofiia-okolo-1140-evro.428164)

Пазарът на недвижими имоти у нас е изключително силен вече четвърта година. Това, което го характеризира, е че през тази година има намаляване на броя на ипотечните кредити от страна на банките. Вече  обаче сме в обратна крива, при която пазарът се насочва към охлаждане.
Спадът в цените зависи от темпа на охлаждане. Това мнение изрази Страхил Иванов, изп. директор на Явлена, в предаването "Светът е бизнес" по Bloomberg TV Bulgaria с водещ Ивайло Лаков.
"Годишно генерираме около 210-220 хил. сделки в цялата страна, а в София покупко-продажбите са приблизително 25-30 хиляди", обясни Иванов.
Той обясни, че цените на имотите в София тази година почти се доближават до тези през 2008 г.
"Ако сега са около 1125-1140 евро средна цена, през 2008 са били на ниво от 1190 евро", поясни той.
"Застрояването е мащабно. Наблюдава се недооценяване накъде върви потребителското търсене. Зависими сме от отношението на потребителите", каза още гостът.
Иванов добави още, че от балканските столици София е с най-ниски цени на недвижими имоти.
"Навикът, традицията и егото на хората ги карат да инвестират в определени предпочитани квартали, дори и да няма основание да са такива", добави още той.
Гостът коментира и факта, че кредитният лихвен процент е изключително добър, а банките в момента са в условия на сериозна надпревара.
Цялото видео вижте в Bloomberg TV Bulgaria
