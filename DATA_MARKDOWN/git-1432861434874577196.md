
# Зидан постави Бензема редом до Роналдо в историята на Реал Мадрид

Published at: **2019-11-07T16:03:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/zidan-postavi-benzema-redom-do-ronaldo-v-istoriqta-na-real-madrid-1403988.html)

Наставникът на Реал Мадрид Зинедин Зидан постави Карим Бензема редом до Кристиано Роналдо в историята на клуба. Френският нападател се разписа два пъти при снощния успех срещу Галатасарай и вече има 50 попадения за "белия балет" в Шампионска лига.
"Числата говорят сами. Тези, които харесват футбола знаят, че е качествен играч. Важен е за отбора, за атаката... справя се доста добре. Единственото нещо, което се промени, след като Кристиано напусна е, че Бензема стана по-зрял. Той е баща, а и много неще, които се случиха оказват влияние и на терена. Щастлив съм за Карим", заяви Зидан.
"Вярно е, че изпревари легенда като Алфредо ди Стефано с този гол. Вече е като Кристиано Роналдо в историята на този клуб. Прави нещо невероятно и ние трябва да се наслаждаваме", допълни наставникът, като не спести похвалите си към Родриго, който вкара хеттрик в сряда.
"Той е на 18 години и всеки път, когато има възможност да играе извлича максимума. Работи много и се справя добре. Със сигурност обаче трябва да останем спокойни и да не го натоварваме с прекалено много напрежение". А какви постижения записа Родриго с трите си гола - вижте в този материал.
 
