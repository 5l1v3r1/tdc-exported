
# Val de cutremure în România: Seism de 2,6 grade în Vrancea, apoi altul de 2,8 grade în Banat

Published at: **2019-11-05T00:00:00+00:00**

Author: **Departamentul Corespondenţi**

Original: [BusinessMagazin](https://www.businessmagazin.ro/actualitate/val-de-cutremure-in-romania-seism-de-2-6-grade-in-vrancea-apoi-altul-de-2-8-grade-in-banat-18541821)

Un cutremur cu magnitudinea de 2,6 grade pe scara Richter s-a produs marţi dimineaţă, în Vrancea. Seismul a fost urmat de altul, de 2,8 grade, în Banat, potrivit Institutului Naţional pentru Fizica Pământului (INFP).
Cutremurul de 2,6 grade pe scara Richter din Vrancea s-a produs la adâncimea de 98 kilometri, la ora 7.02. Cele mai apropiate oraşe de epicentrul seismului au fost Braşov, Ploieşti, Bacău, Galaţi şi Brăila.
La ora 7.26 a avut loc un alt cutremur, de 2,8 grade, în Timiş. Seismul din Timiş s-a produs la adâncimea de 5 kilometri, la 34 de kilometri de Timişoara.
Noaptea, un cutremur s-a înregistrat în judeţul Harghita, cu magnitudinea de 2,7 grade.
Cel mai mare cutremur din acest an, cu magnitudinea de 4,5 grade, s-a produs în 3 septembrie, în zona seismică Vrancea.
