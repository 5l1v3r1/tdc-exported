
# Бразильського легіонера Шахтаря дискваліфікували на три матчі

Published at: **2019-11-01T09:46:00+00:00**

Author: ****

Original: [DT.ua](https://dt.ua/SPORT/brazilskogo-legionera-shahtarya-diskvalifikuvali-na-tri-matchi-328093_.html)

Контрольно-дисциплінарний комітет УАФ опублікував міри покарання для гравців української Прем'єр-ліги.
Рішенням Комітету бразильський гравець донецького "Шахтаря" Алан Патрік був відсторонений терміном на три гри за видалення в матчі 12 туру Прем'єр-ліги проти "Олександрії" (0:0).
Нагадаємо, що футболіст достроково залишив поле на 75-й хвилині, отримавши пряму червону картку. Патрік вже пропустив кубковий матч проти "Динамо", а ще не зможе допомогти команді в матчах проти "Карпат" (2 листопада) і "Динамо" (10 листопада)
Патрік в цьому сезоні УПЛ зіграв 11 зустрічей, забив один гол і віддав три результативні передачі.
Донецький "Шахтар" після 12-ти турів чемпіонату впевнено лідирує в турнірній таблиці, випереджаючи київське "Динамо" на 10 очок.
Раніше стало відомо про те, що "Динамо" у додатковий час вибило "Шахтар" з Кубка України.
