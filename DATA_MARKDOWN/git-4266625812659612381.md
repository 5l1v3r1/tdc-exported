
# Польська Gazeta Wyborcza внесла Гандзюк у список найвідоміших померлих людей

Published at: **2019-11-01T10:06:00+00:00**

Author: ****

Original: [ZIK.UA](https://zik.ua/news/2019/11/01/polska_gazeta_wyborcza_vnesla_gandzyuk_u_spysok_nayvidomishyh_pomerlyh_1681327)


        Відоме польське видання Gazeta Wyborcza внесло херсонську активістку Катерину Гандзюк до переліку 120 відомих поляків та іноземців, які померли за останній рік.
      
Про це йдеться на сайті видання.
У спеціальному додатку розповідається про те, ким вона була і як загинула.
«Я знаю, що виглядаю погано, але я виглядаю зараз набагато краще, ніж виглядають зараз в Україні справедливість і правосуддя», – цитує видання слова Катерини Гандзюк, які вона записала у зверненні з лікарняного ліжка.
Крім Катерини Гандзюк, у список також потрапили співак Карел Ґот, дизайнер Карл Лаґерфельд та вбитий мер міста Гданська Павел Адамович.
Нагадаємо, 31 липня 2018 року активістку Катерину Гандзюк облили сірчаною кислотою біля під’їзду її будинку в Херсоні. Опіками було уражено 40% тіла. Гандзюк перенесла кілька операцій, але 4 листопада 2018 роки померла.

        
          Читайте більше новин на тему: 
        
        
          
            Катерина Гандзюк
          
        
      
