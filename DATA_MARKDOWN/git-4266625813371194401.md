
# У Росії прокоментували ноту України з вимогою повернути захоплені кораблі

Published at: **2019-11-04T21:35:00+00:00**

Author: ****

Original: [ZIK.UA](https://zik.ua/news/2019/11/04/u_rosii_prokomentuvaly_notu_ukrainy_z_vymogoyu_povernuty_zahopleni_korabli_1683629)


        Російський сенатор з Криму Сергій Цеков вважає, що Україні доведеться визнати провокацію в Керченській протоці.
      
Про це повідомляє "Крим.Реалії".
"Україна, наскільки мені відомо, досі публічно не визнала факт провокації, яка була влаштована нею в Керченській протоці. Мені так думається, що саме це слід було б зробити", - зазначив сенатор.
Інший сенатор з анексованого Криму Ольга Ковітіді рахує, що Україна використовує кораблі для здійснення політичного демаршу.
"Українська сторона не переслідувала мету звільнення моряків і кораблів, Україні потрібен політичний демарш. Україна в черговий раз створює політичну провокацію, не думаючи ні про своє майно, ні про долю своїх людей", - сказала Ковітіді.
Нагадаємо, раніше Міністерство закордонних справ України направило Російській Федерації ноту протесту у зв'язку з 87-м так званим "гумконвоєм", направленим на непідконтрольну частину Донбасу.
