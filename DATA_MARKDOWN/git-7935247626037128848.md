
# Otomobilden sonra Bükreş’e tramvay, Roma’ya da otobüs

Published at: **2019-11-06T01:00:00+00:00**

Author: **Ahmet Emin Yılmaz**

Original: [OLAY](https://www.olay.com.tr/otomobilden-sonra-bukrese-tramvay-romaya-da-otobus-15535yy.htm)

Başlangıcı… Tekstil ağırlıklı bir yapıyla olan Bursa Organize Sanayi Bölgesi, sonraki yıllarda otomotiv sektörü ağırlıklı üretime döndü.
Çünkü…
Tofaş-Fiat ve Oyak Renault gibi iki büyük otomobil üreticisi, kentin sanayi dengesinin tekstilden otomotive dönmesine neden oldu. Otomotiv yan sanayi de bu dönüşümle birlikte Bursa’nın ana sektörleri arasına girdi.
Yıllar önce…
Gazeteci olarak Mudanya ve Gemlik iskelelerinden yapılan otomobil ihracatı haberleri için gemilere yüklenen otomobil fotoğrafları çektik. Sanayinin dışa açıldığı günlerde otomobil ihraç eden kent olma duygusu heyecan vericiydi.
Sonraları…
Karsan’la birlikte ticari araç üretimi de Bursa’da başladı. Üretim son yıllarda otobüse dönüştü.
Nitekim…
Bursa’daki Karsan tesislerinde üretilip Roma Belediyesi’ne teslim edilen 227 otobüs İtalya’nın başkenti Roma caddelerinde yolcu taşımaya hazırlanıyorlar. Citymood modeli otobüsler Roma caddelerinde günün 20 saati yolcu taşıyacak.
Tek kalemde Roma Belediyesi’ne 227 otobüs ihraç eden Karsan yılsonuna kadar da bin otobüs ihracat hedefliyor. Bu gelişme, lastik tekerlekli araçlar bakımından önemli ve Bursa’yı da üretici kent olarak farklı bir noktaya taşıyor.
Yanı sıra…
Demir tekerlekli kent içi araçlar başarısını kanıtlayan Durmazlar üretimi tramvaylar Bursa, Kocaeli, Samsun yollarında yolcu taşırken;  Bursa’nın onuru kabul edilebilecek bir haber de dün sabah geldi.
Türkiye’nin ilk yerli tramvay üreticisi olan Durmazlar’ın Romanya’nın başkenti Bükreş’te tramvay ihalesini kazanması raylı sistem araçları üretimi ve ihracatı açısından büyük önem taşıyor.
100 tramvaylık sözleşmeyi kapsayan ihale, kuşku yok ki Avrupa’da başka kentlerin kapılarını da Bursalı Durmazlar’a açacak.
Bütün bunlar…
Mudanya ve Gemlik iskelelerinden ihraç edilen otomobillerin fotoğraflarını çektiğimiz yıllarından bugünlere nasıl geldiğimizi de anlatıyor.
Bursa’da artık olmazları başaran bir sanayi ve üretimi var.
Üstelik…
Otomotive tramvay da eklendiği için sektör biraz daha büyüyüp gelişti ve gelecek için umut verici hale geldi.
Bu gelişimi ve değişimi yaşatan firmalarımızla gurur duyuyoruz.
 

        Maskesini taktı, hastaneyi sordu
      
 

        TBMM’
      
nin dünkü oturumunda 1 dakikalık söz alanlar arasında CHP Bursa Milletvekili Erkan Aydın da vardı.
Kanserle mücadeleye farkındalık oluşturmak amacıyla maskesini takarak oturduğu yerden konuşan Aydın, iktidara seslenirken “2018 yılında bitirileceği açıklanan Büyükorhan Devlet Hastanesi’nin bir an önce tamamlanıp açılmasını” istedi.
Sağlıkla ilgili istek içeren konuşmasını sağlıkla ilgili farkındalık kampanyasıyla yapan Aydın bu davranışıyla ilgi gördü.
 

        Mersin’de Aydın, Kastamonu’da Esgin çok hızlı başlangıç yaptılar
      
 
Görevi… AK Parti Genel Merkezi Teşkilat Başkanlığı verdi. Kongre sürecinde teşkilatları dinleyip beklentileri belirlemek, yeni teşkilatların oluşumuna da nezaret etmekle görevlendirildiler.
Bu kapsamda…
2 dönem AK Parti Bursa Milletvekilliği yapan İsmail Aydın 8 ilden oluşan Akdeniz Bölge Koordinatörü oldu. AK Parti Bursa Milletvekili Dr. Mustafa Esgin ise Karadeniz bölgesindeki Kastamonu ve Karabük’ün İl Koordinatörü olarak görev üstlendi.
İşte…
Kongre sürecindeki kritik görevleri nedeniyle iki milletvekili hafta yoğun mesaiyle geçirdiler.
İsmail Aydın vekaleten yönetilen Mersin’in 3 ilçesine atanacak yeni yönetimler için görüşmeler yaptı. Parti yöneticileriyle toplantıda kongre sürecini anlattı.
Yanı sıra…
Dr. Mustafa Esgin de İl Koordinatörü olarak Kastamonu’da bir dizi temasta bulundu. Hatta, caddeye çıkıp esnaf ziyaretleri yaptı, İl Başkanı ile birlikte basın toplantısına katıldı.
 

        Saadet GİK’te Bursa’dan 2 kişi var
      
 
Pazar günü yapılan Saadet Partisi kurultayını bu sütunlarda aktarırken, yıllardır görev yapan Selim Sait Terzioğlu yerine Genel İdare Kuru’na Gökhan Gerçek’in girdiğini, Terzioğlu’nun Yüksek Disiplin Kurulu’nda yer aldığını yazdık.
İl Başkan Yardımcısı Recep Aygün ile İnegöl İlçe’den Yaşar Yazıcı’nın da GİK yedeklerinde olduğunu duyurduk.
Ne var ki…
Listeyi dün yenirden incelerken, Bursa’dan Salih Berber’in de GİK’te olduğunu fark ettik. Yani Saadet GİK’te Bursa’dan 2 asıl 2 yedek var.
 

        EYT mağdurlarının sesi Erdursun, Kılıçdaroğlu’na danışman oldu
      
 
Aslında… Özgür Erdursun adı Olay okurları için hiç de yabancı değil. Yıllarca Olay gazetesinde çalışma yaşamı ile ilgili konularda yazı yazdı, görüşlerini açıkladı.
Yine…
Yayın yaşamına geçen hafta veda eden Olay Televizyonu’nda da çalışma yaşamışla ilgili programlar yaptı, değerlendirmelerini paylaştı.
Son dönemde…
Kentin sirkülasyonu yüksek meydanlarına konan kürsüye çıkan vatandaşların dile getirdiği çalışma yaşamı sorularını cevapladı.
En önemlisi…
Özgür Erdursun giderek büyüyen ve EYT’liler olarak tanınan emeklilikte yaşa takılanlar için adeta bir önder konumuna geldi, Bursa’da düzenlenen toplantılar yanında, Ankara’da Anıtkabir’deki etkinliklere imza attı.
Son yerel seçimde CHP Yıldırım Adayı olan Erdursun, yürüttüğü ve geniş yankı bulan çalışmalar nedeniyle CHP Genel Başkanı Kemal Kılıçdanroğlu’nun uzman danışmanı olarak şimdi de CHP Genel Merkezi’nde görev üstlendi.
 

        Tiran’ın cadde sığınaklarını inceledi
      
 

        AK Parti Bursa Milletvekili Refik Özen, 
      
parlamento çalışmalarında Milli Savunma Komisyonu Başkanvekili ve Kosova Dostluk Grubu Başkanı olarak da görev yapıyor.
Bu kapsamda…
TBMM İçişleri Komisyonu Başkanı Celalettin Güvenç ve Tiran Büyükelçisi Murat Ahmet Yörük’le birlikte Arnavutluk’un başkentinde güvenlik konulu bir dizi görüşmeye katıldı.
Toplantılardan fırsat bulduğundaysa, Tito döneminde hava saldırılarına karşı caddelere yapılan ve bunker adı verilen sığınakları inceledi.
