
# اجرای چهار پروژه محرومیت زدایی در روستای بلوطستان ملکشاهی

Published at: **2019-11-07T23:54:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545544.html/%D8%A7%D8%AC%D8%B1%D8%A7%DB%8C-%DA%86%D9%87%D8%A7%D8%B1-%D9%BE%D8%B1%D9%88%DA%98%D9%87-%D9%85%D8%AD%D8%B1%D9%88%D9%85%DB%8C%D8%AA-%D8%B2%D8%AF%D8%A7%DB%8C%DB%8C-%D8%AF%D8%B1-%D8%B1%D9%88%D8%B3%D8%AA%D8%A7%DB%8C-%D8%A8%D9%84%D9%88%D8%B7%D8%B3%D8%AA%D8%A7%D9%86-%D9%85%D9%84%DA%A9%D8%B4%D8%A7%D9%87%DB%8C)

با حضور فرمانده سپاه امیرالمؤمنین(ع) چهار پروژه محرومیت زدایی در روستای بلوطستان شوهان از توابع شهرستان ملکشاهی اجرا شد.
به گزارش شبکه اطلاع رسانی راه دانا به نقل از ایلام بیدار، با حضور فرمانده سپاه امیرالمؤمنین(ع) چهار پروژه محرومیت زدایی در روستای بلوطستان شوهان از توابع شهرستان ملکشاهی اجرا شد.
 
سردار "جمال شاکرمی"، فرمانده سپاه امیرالمؤمنین(ع) استان ایلام گفت: حضور مسئولین در این منطقه و خدمات رسانی به مناطق محروم، نقطه عطفی در تاریخ این منطقه خواهد بود.
 
وی اظهار کرد: مردم این منطقه حماسه های ماندگاری را در دوران دفاع مقدس خلق کردند.
 
سردار شاکرمی افزود: ایل شوهان در دفاع مقدس نقش پیشتازی داشته است.
 

        کلنگ زنی مسجد قمربنی هاشم روستای بلوطستان
      
 
مسجد قمربنی هاشم روستای بلوطستان شوهان با حضور سردار شاکرمی فرمانده سپاه امیرالمؤمنین(ع) استان ایلام کلنگ زنی شد.
 
این مسجد با زیربنای ۱۵۰ متر مربع در زمینی به مساحت ۲۸۰ متر مربع احداث می شود.
 
مسجد قمر بنی هاشم روستای بلوطستان به همت فرمانده سپاه امیرالمومنین(ع) با اعتبار ۵۰۰ میلیون ریال از محل اعتبارات محرومیت زدایی سپاه و همچنین با مشارکت و کمک خیرین و مردم منطقه  ساخته خواهد شد.
 

        اهدای لوازم التحریر به دانش آموزان
      
 
یکی دیگر از اقدامات محرومیت زدایی سپاه در روستای بلوطستان اهداء نوشت افزار و لوازم التحریر به دانش آموزان منطقه بود.
 
کلیه دانش آموزان دبستان فاطمه زهرا (س) روستای بلوطستان از فرمانده سپاه استان ایلام نوشت افزار و لوازم التحریر هدیه دریافت کردند.
 

        توزیع سبدغذایی در بین مردم بلوطستان
      
 
با حضور سردار شاکرمی سبدغذایی در بین مردم روستای بلوطستان شوهان از توابع شهرستان ملکشاهی توزیع شد.
 
این بسته ها به تعداد ۵۴ بسته اهدایی سپاه استان ایلام به مردم منطقه شامل موادغذایی و همچنین پتو می باشند.
 

        ارائه خدمات درمانی و ویزیت رایگان
      
 
یکی دیگر از طرح های محرومیت زدایی در روستای بلوطستان، ارائه خدمات درمانی و ویزیت رایگان بود.
 
با ارائه این طرح مردم منطقه بلوطستان از خدمات درمانی و ویزیت رایگان توسط سپاه استان بهره مند شدند.
 
در این طرح علاوه بر ویزیت رایگان، دارو و تجهیزات پزشکی بصورت رایگان به مردم منطقه ارائه شد.
 
انتهای پیام/
