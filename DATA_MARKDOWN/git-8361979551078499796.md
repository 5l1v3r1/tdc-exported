
# Іран оголосив про запуск потужних центрифуг для збагачення урану

Published at: **2019-11-04T14:24:00+00:00**

Author: ****

Original: [НВ](https://nv.ua/ukr/world/geopolitics/yaderna-programa-iranu-zbagachennya-uranu-50051520.html)

Про це заявив голова Організації з атомної енергії Ірану Алі Акбар Салехі, передає CNN.
«Сьогодні ми запускаємо 30-серійний ланцюг центрифуг IR6. Кількість центрифуг нового покоління, які ми встановили протягом цих двох місяців, становить близько 15, що є величезним досягненням», — заявив він.
Вдосконалені центрифуги дозволяють Ірану прискорити процес збагачення урану. За умовами ядерної угоди, Тегеран протягом десяти років не може використовувати центрифуги IR-6 для виробництва збагаченого урану.
Це оголошення було зроблено в 40-ву річницю захоплення американських дипломатів і співробітників посольства США в Тегерані, що призвело до розриву дипломатичних відносин Ірану з США.
Нагадаємо, в 2018 році США вийшли з угоди щодо ядерної програми Ірану і відновили санкції проти іранського режиму.
Верховний лідер Ірану аятолла Алі Хаменеї розпорядився, щоб Організація з атомної енергії Ірану негайно розпочала підготовку до збагачення урану, якщо ядерна угода, підписана в 2015 році, розвалиться після виходу з неї США.
