
# Ελλάδα: Μείωσε και άλλο η Κροατία που ανέβηκε στην 17η θέση

Published at: **2019-11-06T22:09:00+00:00**

Author: **Πέτρος Παπαμακάριος**

Original: [www.sport24.gr](https://www.sport24.gr/football/ellada/ellada-meiwse-kai-allo-h-kroatia-poy-anevhke-sthn-17h-thesh.5634270.html)

Δεν κατάφερε να πάρει η Ελλάδα βαθμούς αυτήν την ευρωπαϊκή εβδομάδα, καθώς ο Ολυμπιακός γνώρισε την εκτός έδρας ήττα (2-0) από την Μπάγερν για την τέταρτη αγωνιστική της φάσης των ομίλων του Champions League.
Η χώρας μας βρίσκεται στην 15η θέση, αλλά η Κροατία μείωσε μετά την ισοπαλία με τη Σαχτάρ 3-3 την Τετάρτη το βράδυ και ανέβηκε στην 17η θέση όντας 425 βαθμούς πίσω από την Ελλάδα. Αντίθετα η βαθμολογία της Σερβίας με την ήττα του Αστέρα από την Τότεναμ παρέμεινε αμετάβλητη με τους Σέρβους να χάνουν μια θέση.
Βέβαια την Πέμπτη θα γίνουν περισσότερα ματς που ενδιαφέρον την Ελλάδα στη μάχη της 15ης θέσης καθώς θα έχουμε παιχνίδι στην Κύπρο με το ΑΠΟΕΛ να υποδέχεται την Καραμπάγκ ενώ και η 14η Δανία μπορεί να ξεφύγει και άλλο αφού η Κοπεγχάγη θα υποδεχτεί τη Ντινάμου Κιέβου.
Επίσης και η Σκωτία μπορεί να προσθέσει και άλλους βαθμούς στη δική της βαθμολογία καθώς στο Europa League αγωνίζονται την Πέμπτη τόσο η Ρέιντζερς όσο και η Σέλτικ.
Η 15η θέση - εκεί όπου βρίσκεται η Ελλάδα - δίνει για την ίδια σεζόν (2020/21) δύο εισιτήρια για το Champions League (δεύτερο και τρίτο προκριματικό), ένα για το Europa (τρίτο προκριματικό) και δύο εισιτήρια για το Europa Conference League (δεύτερο προκριματικό).
Οι δύο που ακολουθούν (16η και 17η) δίνουν μόνο ένα εισιτήριο για το Champions League (δεύτερο προκριματικό), κανένα για το Europa League και τρία για το Europa Conference League (δεύτερο προκριματικό).
Η 13η και 14η θέση δίνουν δύο εισιτήρια για το Champions League (δεύτερο και τρίτο προκριματικό), ένα στο Europa League (τρίτο προκριματικό) και δύο στο Europa Conference League (δεύτερο προκριματικό).

        PHOTO CREDITS: EUROKINISSI
      
