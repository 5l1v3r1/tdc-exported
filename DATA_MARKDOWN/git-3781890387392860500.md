
# ช่วงเกียร์ว่าง-คดีเกิดขึ้นบานเบอะ นั่งรอลุ้นโผโยกย้าย

Published at: **2019-11-01T05:00:00+00:00**

Author: ****

Original: [เดลินิวส์](https://www.dailynews.co.th/article/738224)


        สน.รอตรวจ ประจำวันศุกร์ที่ 1 พ.ย. 62 ว่าด้วยเรื่อง...ใจจดใจจ่อรอลุ้นโผโยกย้ายส่งท้ายปี ระดับ สว.-รองผบก.ทำเอาหลายพื้นที่เกียร์ว่าง คดีลัก วิ่ง ชิง ปล้น หวยออนไลน์ บ่อนการพนัน ยาบ้าเกลื่อนเมือง ชาวบ้านร้องเรียนสื่อช่วยกระทุ้งส่งต่อไปยัง "บิ๊กแป๊ะ"ดำเนินการขันน็อตลูกน้องโดยเร็ว
      
@DN สน.รอตรวจ เข้าเวรรายงานตัว ประจำวันศุกร์ที่ 1 พ.ย. 62 เริ่มต้นเดือนพฤศจิกายน ถือเป็นช่วงปลายฝนต้นหนาว ฝนเริ่มซาเม็ดลงอากาศตามต่างจังหวัดโดยเฉพาะทางภาคเหนือหลายแห่งเริ่มสัมผัสกับ บรรยากาศหนาว กันบ้างแล้ว เรียกว่าบรรยากาศท่องเที่ยววันหยุดตามแหล่งท่องเที่ยวธรรมชาติป่าเขาค่อนข้างคึกคักเป็นพิเศษ ส่วนความเคลื่อนไหวในยุทธจักรสีกากีก็คึกคักไม่แพ้กัน! ฝุ่นเริ่มตลบเพราะยังเหลือการ แต่งตั้งโยกย้ายใหญ่ วาระส่งท้าย ประจำปี 2562 ข้าราชการตำรวจระดับ สารวัตร(สว.)-ระดับ รองผู้การ(รอง ผบก.)..!!! @DN ผีโรงพัก เชื่อว่าทั้งคนในเครื่องแบบสีกากี หรือผู้ติดตามความเคลื่อนไหวในวงการตำรวจมาตลอดต่างคาดหวังกันว่าคงจะไม่เป็นฝันร้ายเหมือน “คำสั่งแต่งตั้งโยกย้าย สว.-รอง ผบก. วาระประจำปี 2561” คงยังพอจดจำกันได้! เลื่อนแล้วเลื่อนอีก จนมาคลอดคำสั่งข้ามปี กลางเดือนมี.ค.62 เท่านั้นไม่พอยังมีการแก้ไขคำสั่ง เรียกว่า แก้แล้วแก้อีก แบบไม่เคยมีมาก่อน จนสื่อถึงกับระบุตรงกันว่า “เละเป็นโจ๊ก” ตอนนี้เปลี่ยนผ่านมาในยุคที่มี บิ๊กตู่-พล.อ.ประยุทธ์ จันทร์โอชา นายกรัฐมนตรี มานั่งเป็นประธาน ก.ตร.ประกาศเอาไว้ชัดถ้อยชัดคำต่อสาธารณชนตอนมารับตำแหน่งว่า การแต่งตั้งโยกย้ายยุคนี้ต้องไม่มีวิ่งเต้นโยกย้าย และให้นำเอา “หลักอาวุโส” กลับมาใช้..!!! 
@DN สัปดาห์ที่แล้ว ผีโรงพัก เห็นมีการนำเรื่อง เกณฑ์อาวุโส 33 % ออกมาอีกครั้ง! โดยทางสำนักงานตำรวจแห่งชาติได้เผยแพร่เรื่องหลักเกณฑ์การโยกย้ายข้าราชการตำรวจตามหลักอาวุโสออกมาเผยแพร่ เพื่อให้ “ผบช.” หรือตำแหน่งเทียบเท่าที่ดำรงตำแหน่งหัวหน้าหน่วยไว้ใช้ในการพิจารณาแต่งตั้งข้าราชการตำรวจ ตามประกาศสำนักนายกรัฐมนตรี ลงวันที่ 25 ก.ค.61 เรื่องหลักเกณฑ์การแต่งตั้งโยกย้ายข้าราชการตำรวจตาม “หลักอาวุโส” กฎ ก.ตร.ว่าด้วยการแต่งตั้งข้าราชการตำรวจ พ.ศ.2561 กฎ ก.ตร.ว่าด้วยการแต่งตั้งข้าราชการตำรวจ (ฉบับที่ 2) พ.ศ.2562 และระเบียบกฎหมายอื่นๆ ที่เกี่ยวข้อง ดังนั้นเพื่อให้การดำเนินการแต่งตั้งข้าราชการตำรวจดังกล่าวเป็นไปด้วยความเรียบร้อย จึง ให้ทุกหน่วยดำเนินการจัดทำบัญชีขอมูลผู้เหมาะสมเลื่อนตำแหน่งสูงขึ้นให้พิจารณาดำเนินการตามกฎ ก.ตร. ว่าด้วยการแต่งตั้งข้าราชการตำรวจ พ.ศ.2561 ข้อ 23(2)(3) และข้อ 24 แล้วเสนอต่อผู้มีอำนาจแต่งตั้งใน 29 ต.ค.62..!!!@DN สำหรับการจัดทำบัญชีการแต่งตั้งข้าราชการตำรวจ บช.และ บก.ในสังกัด สง.ผบ.ตร.ให้ดำเนินการจัดส่งบัญชีข้อมูลเสนอแต่งตั้งข้าราชการตำรวจให้ดำรงตำแหน่งระดับ สว. -รอง ผบก.ภายในวันที่ 14 พ.ย.62 ในส่วนของ บช.ที่มิได้สังกัด สง.ผบ.ตร.ระดับ ผกก. และ รอง ผบก.ให้ดำเนินการจัดส่งบัญชีข้อมูลเสนอแต่งตั้งข้าราชตำรวจไปยัง ตร. ภายในวันที่ 14 พ.ย.62 ระดับ สว. และรอง ผกก. ซึ่งเป็นอำนาจของ ผบช. ให้ดำเนินการจัดทำบัญชีการแต่งตั้งให้เสร็จสิ้นใน 20 พ.ย. 62 และหลังจากได้รับแจ้งผลการตรวจสอบจากกองทะเบียนพล (ทพ.) แล้ว ให้มีคำสั่งแต่งตั้งพร้อมกันทุกหน่วยใน “วันที่ 27 พ.ย.62”  โดยให้คำสั่งมีผลใช้บังคับพร้อมกันใน 2 ธ.ค.62..!!! @DN ที่น่าจับตาการพิจาณาแต่งตั้งครั้งนี้ มีการเน้นย้ำ ข้าราชการตำรวจที่อยู่ใน “กลุ่มอาวุโส ร้อยละ 33” ให้เสนอหรือดำเนินการแต่งตั้ง เลื่อนตำแหน่งสูงขึ้นทุกราย เว้นแต่รายใดถูกตั้งกรรมการวินัยร้ายแรง หรือถูกดำเนินคดีอาญา หรือพิจารณาแล้วเห็นว่าข้าราชการตำรวจรายดังกล่าว ไม่มีความเหมาะสม ที่จะได้รับการพิจารณาเลื่อนตำแหน่งสูงขึ้น ด้วยเหตุผลด้านการปฏิบัติงาน โดยให้พิจารณาเสนอ และดำเนินการปรับย้ายไปดำรงตำแหน่งที่มีปริมาณและคุณภาพงานน้อยลง พร้อมทั้งระบุเหตุผลความจำเป็นโดยละเอียดไปยังตร.(ผ่านกองทะเบียนพล) ผีโรงพัก จึงมองว่าการแต่งตั้งโยกย้ายช่วงส่งท้ายปีครั้งนี้ถือเป็นการ พิสูจน์ฝีมือ พิทักษ์ 1-พล.ต.อ.จักรทิพย์ ชัยจินดา ผบ.ตร.จะคุมเกมให้ราบรื่นเรียบร้อยโรงเรียนแป๊ะ ไม่ซ้ำรอยเหมือนช่วงต้นปีที่ผ่านมาได้หรือไม่ ต้องถ่างตาดูกันครับ ส่วนบัญชีรายชื่อ “ลำดับอาวุโส” ของตำรวจสมัยนี้ก็หาดูกันง่าย เพราะ แต่ละกองบัญชาการ ประกาศลำดับอาวุโสข้าราชการตำรวจเอาไว้ในเว็บไซต์ของทุกกองบัญชาการ ใครลำดับไหนชัดเจน..!!!
@DN ยุคนี้ความเคลื่อนไหวบนโลกโซเชียลมีอิทธิพลค่อนข้างสูง! ผีโรงพัก ย้ำมาตลอด บางครั้งจริง/ไม่จริง...ยังไม่รู้ เห็นเพียงบางภาพ-บางข้อมูล แต่เชื่อไปก่อนแล้ว! ที่สำคัญช่วงนี้ตำรวจจะถูกตรวจสอบจากภาคประชาชน โดยใช้สื่อสังคมออนไลน์เล่นงานมากหน่อย  เหมือนเช่นข้อมูลที่แชร์เรื่อง “โรงพักร้าง”  ได้เห็นได้ฟังแล้วดูน่าตกใจ ราวกับจะเป็นสถานที่ไม่มีตำรวจอยู่หรือทำงาน เพียงแค่เห็นภาพแชร์ คนมารอแจ้งความนั่ง ๆ นอน ๆ รอในตอนกลางดึกวันที่ 27 ต.ค. ที่ สภ.คลองหลวง จ.ปทุมธานี พร้อมบรรยายรายละเอียดทำนองว่าไปแจ้งความแต่ไม่พบตำรวจในห้องประจำวัน ต้องนั่งรออยู่นานเพราะไม่มีใครมารับเรื่อง ถึงข้อเท็จจริงอาจจะตรงกันข้าม หรือแม้ทาง พ.ต.อ.เติมเผ่า สิริภูบาล ผกก.สภ.คลองหลวง จะออกมาอธิบายเหตุผลเช่นไรก็มิอาจทัดทานกระแสโซเชียลฯได้ พล.ต.ต.ชยุต มารยาทตร์ ผบก.ภ.จว.ปทุมธานี ต้องรีบเซ็นคำสั่งย้ายด่วน พ.ต.อ.เติมเผ่า พร้อมพนักงานสอบสวนที่เข้าเวร-ยันถึงสิบเวร รวม 7 นาย ไปประจำ ศปก.ตร.ปทุมธานี ในระหว่างตั้งกรรมการสอบสวนข้อเท็จจริงที่เกิดขึ้น เท่าที่ทราบ พ.ต.อ.เติมเผ่า เป็นตำรวจทำงาน-พูดจาดีให้เกียรติกับทุกคน เพิ่งย้ายมาเป็น ผกก.คลองหลวงได้ 4-5 เดือน ก่อนหน้าก็เรียกประชุมสั่งกำชับตำรวจทุกนายให้ปฏิบัติหน้าที่อย่างเคร่งครัดไปแล้ว แต่มันเกิดอะไรขึ้น...ในโรงพักน่าจะทราบกันดี...!!!@DN เรื่องโรงพักร้างจึงน่าจะเป็นอุทธาหรณ์ และบทเรียนอย่างดีให้กับบรรดา “ผกก.” ทุก ๆ สถานีได้ตื่นตัว เพราะตลอด 4 ปีที่ผ่านมา  บิ๊กแป๊ะ-พล.ต.อ.จักรทิพย์ อุตสาห์เน้นย้ำไว้นโยบายมาตลอด “ตำรวจทุกนายปฏิบัติหน้าที่ด้วยกิริยาวาจาที่สุภาพ มีวินัย การเป็นตำรวจต้องเป็นตลอด 24 ชั่วโมง”  นอกจากนี้ บิ๊กแป๊ะ เพิ่งจะไปบรรยายพิเศษให้แก่นักเรียนนายร้อยตำรวจ (นรต.) ทั้ง 4 ชั้นปี (รุ่นที่ 73-76)  จำนวน 952 นาย เน้นย้ำการทำงานตำรวจหากจบไปปฏิบัติหน้าที่ ไม่ว่าจะเป็น งานสอบสวน งานสืบสวน งานป้องกันปราบปราม และงานจราจร ให้เน้นการบริการประชาชน เสร็จสิ้น ณ จุดเดียว (ONE STOP SERVICE) โดยเอาความเดือดร้อนของประชาชนเป็นที่ตั้งในการปฏิบัติหน้าที่ บำบัดทุกข์ บำรุงสุขให้แก่ประชาชน ตามหน้าที่ของผู้พิทักษ์สันติราษฎร์..!!!
@DN พูดถึงคดีอาชญากรรมใหญ่รอบสัปดาห์นี้ แม้จะไม่ใช่การฆาตกรรมเสียเลือดเนื้อ แต่เป็น คดีแชร์ลูกโซ่ ที่ส่งผลกระทบกับผู้คนในวงกว้าง ความเสียหายคาดว่า อาจจะพุ่งหลายร้อยล้านบาท!! ตอนนี้ผู้เสียหายจากทั่วสารทิศที่ตกเป็นเหยื่อของ “แชร์แม่มณี” เริ่มทยอยออกมาแจ้งความอย่างต่อเนื่อง ที่กองบังคับการปราบปรามอาชญากรรมทางเศรษฐกิจ (บก.ปอศ.)  ซึ่งทาง พล.ต.ต.ไมตรี ฉิมเฉิด ผบก.ปอศ. มอบหมายให้ พ.ต.อ.ภาดล จันทร์ดอน ผกก.5บก.ปอศ. พ.ต.ท.ถิรภัทร ภัททิยธนสาร รองผกก.5บก.ปอศ. ไปยื่นขออำนาจศาลอาญาออกหมายจับ น.ส.วันทนีย์ ทิพย์ประเวช อายุ 30 ปี หรือแม่มณี และนายเมธี ชิณภา แฟนหนุ่ม ฐานความผิด 3 ข้อหา ประกอบไปด้วย ร่วมกันฉ้อโกงประชาชน, ร่วมกันกู้ยืมอันเป็นการฉ้อโกงประชาชน และร่วมกันนำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วนหรือข้อมูลคอมพิวเตอร์อันเป็นเท็จโดยประการที่น่าจะเกิดความเสียหายแก่ประชาชน..!!!@DN ไม่เชื่อก็ต้องเชื่อว่าจะมีผู้คนจำนวนมากต้องมาตกเป็นเหยื่อกับแชร์ลูกโซ่ ในยุคที่ผู้คนหมกหมุ่นอยู่ในสังคมโซเชียลฯเชื่อถือข้อมูลกันง่ายดายเหลือเกิน โดยเฉพาะกับบุคคลที่มีความเคลื่อนไหวในโลกออนไลน์ เริ่มจากแม่ค้าเสื้อผ้ากลายมาเป็นเน็ตไอดอล แล้วผันตัวเป็นเจ้าแม่แชร์เงินออมที่ชักชวนผู้คนนำเงินมาร่วมลงเงิน (เปลี่ยนข้อมูลจากการเล่นแชร์มาใช้คำว่าออมเงิน)ได้ผลตอบแทนสูงเหลือเชื่อ “ร้อยละ 93” เมื่อพูดกันปากต่อปากว่าได้ผลตอบแทนจริง ๆ คราวนี้เหยื่อก็เปรียบเสมือนกับ แมงเม่าบินเข้ากองไฟ ต่างหาเงินมาลงกับแม่มณี สุดท้ายโป๊ะแตก! เมื่อจำนวนเงินมากขึ้นก็หมุนไม่ทัน เชื่อว่าคดีแชร์แม่มณีน่าจะเป็นมหากาพย์เรื่องยาว! เพราะมีผู้เสียหายจำนวนมาก นอกจากแจ้งควมกับตำรวจแล้วบางส่วนยังไปร้องทุกข์ไว้ที่ กรมสอบสวนคดีพิเศษ (ดีเอสไอ) กระทรวงยุติธรรม เพื่อให้ช่วยรับเป็นคดีพิเศษด้วย..!!!
@DN ช่วงเกียร์ว่าง...เดือดร้อนกันไปทั่วเหตุคนร้ายลักทรัพย์รถจยย.รายวันภายใน 2 เดือนลักรถจยย.หายมากกว่า 20 คันในเขต อ.ปลวกแดง จ.ระยอง ล่าสุดในเขตพื้นที่ อ.บ้านฉาง คนร้ายให้อาวุธปืนบุกเดียวจี้บริษัทไฟแนนซ์กวาดเงินสดกว่า 1 แสนบาทหลบหนีลอยนวล ตำรวจระยองยังคว้าน้ำเหลว ขณะที่ห้างสรรพสินค้าปล่อยปะละเลยมีตู้คีบตุ๊กตาวางเกลื่อนเป็นดอกเห็ดบริเวณโซนเด็กเล่น มอมเมาเยาวชน ผู้ปกครองร้องเรียนเสียงหนาหู ตำรวจเมืองฮินั่งนิ่งไม่ขยับ ฝาก พล.ต.ท.มนตรี ยิ้มแย้ม. ผบช.ภ.2. ขันน็อตจี้ลูกน้องทำงานด้วย อย่ามัวใส่เกียร์ว่างรอลุ้นโผโยกย้ายนายตำรวจปล่อยให้ชาวบ้านเขาเดือดร้อนแบบนี้เลย เช่นเดียวกับอีกหลายพื้นที่ชาวบ้านร้องเรียนฝากถึง บิ๊กแป๊ะ ช่วยขันน็อตลูกน้องอย่าปล่อยให้เกิดคดีลัก วิ่ง ชิง ปล้น หวยเถื่อน พนันออนไลน์ บ่อน ยาบ้ายาไอซ์ระบาดหนัก...#  
@DN มอบนโยบาย...พล.ต.ต.โชคชัย งามวงศ์ ผบก.น.9 เดินทางไปประชุมมอบนโยบายให้แก่ข้าราชการตำรวจ สน.บางขุนเทียน และ สน.แสมดำ ซึ่งจะไปตรวจเยี่ยมมอบนโยบายต่อให้ครบทั้ง 10 สน.ในพื้นที่บก.น.9 ดูแลความเป็นอยู่ภาพรวมของ สน.จะต้องสะอาดเรียบร้อยเตรียมไว้เพื่อดูแลบริการประชาชนให้ดีที่สุด พร้อมให้สัญญาว่าจะไม่เลิกพัฒนาพื้นที่ บก.น.9 เพื่อพี่น้องประชาชนที่รักทุกคน...#  
พล.ต.ต.โชคชัยมอบนโยบายใ@DN บำรุงขวัญ...พ.ต.อ.เผ่าภากร รามนุช รอง ผบก.ภ.จว.สระแก้ว นำสิ่งของบำรุงขวัญ และเบี้ยเลี้ยงจาก พล.ต.ต.ปราศรัย จิตตสนธิ ผบก.ภ.จว.สระแก้ว ไปมอบให้ข้าราชการตำรวจในสังกัด ภ.จว.สระแก้ว ที่เดินทางไปเตรียมความพร้อมรองรับภารกิจรักษาความปลอดภัยบุคคลสำคัญในการประชุมสุดยอดอาเซียน ที่ศูนย์พัฒนาด้านการข่าว (ศพข.) บช.ส. เขตบางเขน กรุงเทพฯ  เมื่อวันที่ 30 ต.ค.ที่ผ่านมา...#  
พ.ต.อ.เผ่าภากร นำสิ่งของมอบบำรุงขวัญตำรวจในสังกัด@DN อบรมร้านจยย....พ.ต.อ.จีราวัฒน์ คงกระพันธ์ รอง ผบก.ภ.จว.ขอนแก่น เป็นประธานเปิดโครงการอบรมผู้ประกอบการร้านจำหน่ายอะไหล่-ร้านซ่อมรถจักรยานยนต์ ซึ่ง สภ.ชุมแพ เป็นเจ้าภาพหลัก กลุ่มที่ 4 ประกอบด้วย สภ.ชุมแพ, สภ.ภูเวียง, สภ.หนองเรือ, สภ.สีชมพู, สภ.ภูผาม่าน, สภ.หนองนาคำ และ สภ.เวียงเก่า โดยมีการให้ความรู้ด้านกฏหมายที่เกี่ยวข้อง,ทำบันทึกข้อตกลงร่วมกัน (MOU) และจัดตั้งกลุ่มไลน์เพื่อประสานการปฏิบัติให้เป็นไปตามกฎหมาย และมาตรการป้องกันและปราบปรามการแข่งรถในทางฯ  ที่ห้องประชุม สภ.ชุมแพ...#  
พ.ต.อ.จีราวัฒน์ เป็นประธานเปิดโครงการ@DN ลมโชยเกศา...พ.ต.อ.อัษดิน สมศรี ผกก.สภ.ศรีบุญเรือง จ.หนองบัวลำภู รับมอบร้านตัดผมลมโชยเกศา (SBR. BARBER) จากผู้ใจบุญสนับสนุนงบประมาณร่วม 40,000 บาทก่อสร้างเรือนตัดผมสุดหล่อให้แก่ข้าราชการตำรวจทุกนาย และบุคคลทั่วไป หากสนใจตัดผมทรงตำรวจฟรี...หล่อไม่หล่อต้องถาม ด.ต.ชัยวัฒน์ ชมภูธิมา ส.ต.ท.สุนทร เวียงใต้ และ ส.ต.ท.พงษ์ภัทร คำภูเวียง ช่างประจำร้านดูได้...#
  พ.ต.อ.อัษดินรับมอบร้านตัดผมลมโชยเกศา(SBR. BARBER)@DN บิ๊กคลีนนิ่งเดย์...พล.ต.ต.กานตพงศ์ ชัยรุ่งเรือง ผบก.สส.ภ.6 นำข้าราชการตำรวจในสังกัดร่วมทำกิจกรรมทำความสะอาดตามโครงการ 5 ส. Big Cleaning Day บริเวณโดยรอบอาคารที่ทำการของ บก.สส.ภ.6 ร่วมมือร่วมใจกันเก็บกวาดขยะ ตัดแต่งกิ่งไม้-ต้นไม้ เพื่อปรับปรุงภูมิทัศน์ให้ดูสวยงามขึ้นเมื่อมีพี่น้องประชาชนเข้ามาติดต่อราชการ หลังจากนั้นได้ร่วมรับประทานอาหารอย่างพร้อมเพรียงกัน ที่ บก.สส.ภ.6 อ.เมือง จ.พิษณุโลก...#
 พล.ต.ต.กานตพงศ์ นำตำรวจในสังกัดร่วมทำกิจกรรม @DN เยี่ยมโรงพัก...พล.ต.ต.ศิลปคมณ์ เอี่ยมวงศ์ ผบก.ภจว.พิษณุโลก หลังเข้ารับตำแหน่งได้เดินทางตรวจเยี่ยม สภ.แก่งโสภา พบ พ.ต.ท.เจริญ  พิทักษ์นิติวุฒิ รอง ผกก.สส.รรท.ผกก.สภ.แก่งโสภา และข้าราชการตำรวจ ก่อนมอบนโยบายพร้อมกำชับการปฏิบัติตามนโยบาย ผบ.ตร. โดยเคร่งครัด รวมทั้งประพฤติปฏิบัติตนตามกฎ ก.ตร.ว่าด้วยประมวลจริยธรรม และจรรยาบรรณของตำรวจ เพื่ออำนวยความยุติธรรมให้กับประชาชน และให้ดูแลรักษาความสะอาดอาคารที่ทำการ ที่พักให้สะอาดอยู่เสมอพร้อมให้บริการแก่ประชาชนผู้มาใช้บริการ...#   
พล.ต.ต.ศิลปคมณ์ เดินทางตรวจเยี่ยมตำรวจ สภ.แก่งโสภา@DN กีฬาตำรวจ...พล.ต.ต.พยูห์  ธนะศรีสืบวงศ์ ผบก.ภ.จว.อุตรดิตถ์ พร้อมด้วย พ.ต.อ.สุเทพ ประภากรณ์  พ.ต.อ.ณัฐวุฒิ ภาคภูมิ รอง ผบก.ภ.จว.อุตรดิตถ์ เดินทางเข้าร่วมเชียร์และให้กำลังใจข้าราชการตำรวจที่แข่งขันกีฬาเชื่อมสามัคคี พร้อมมอบรางวัลให้กับทีมข้าราชการตำรวจที่ชนะการแข่งขัน ที่สนามกีฬาจังหวัดอุตรดิตถ์...#   
พล.ต.ต.พยูห์ เข้าร่วมเชียร์ และให้กำลังใจ@DN แก้ไขไฟป่า...พล.ต.ต.นฤชิต เนียวกุล ผบก.ภ.จว.ลำพูน นำข้าราชการในสังกัดร่วมประชุมคณะกรรมการศูนย์อำนวยการป้องกัน และแก้ไขปัญหาไฟป่าและหมอกควันจังหวัดลำพูน ปีงบประมาณ พ.ศ.2563 ครั้งที่ 2/2562 และได้มอบเครื่องเป่าลมชนิดเครื่องยนต์ดับไฟป่าพร้อมอุปกรณ์ให้กับหน่วยงานที่เกี่ยวข้องเพื่อนำไปใช้ในการปฎิบัติหน้าที่ ที่ห้องประชุมที่ว่าการอำเภอเมือง จ.ลำพูน...#  
พล.ต.ต.นฤชิตประชุมคณะกรรมการฯ@DN สั่งคุมเข้ม...พล.ต.ต.บัณฑิต ตุงคะเศรณี รอง ผบช.ภ.5 ออกตรวจการปฏิบัติหน้าที่ของเจ้าหน้าที่ด่านตรวจแก่งปันเต๊า โดยกำชับให้ข้าราชการตำรวจ ทหาร และอาสาสมัครประจำด่านตรวจปฏิบัติหน้าที่ด้วยความเรียบร้อยเข้มแข็งตลอด 24 ชั่วโมง ที่ด่านตรวจแก่งปันเต๊า ต.แม่นะ อ.เชียงดาว จ.เชียงใหม่...#  
พล.ต.ต.บัณฑิต ออกตรวจการปฏิบัติหน้าที่ของเจ้าหน้าที่......................................คอลัมน์ "สน.รอตรวจ"โดย "ผีโรงพัก"หมายเหตุ : ใครอยากส่งเรื่องราวดีๆ เรื่องร้องเรียน เรื่องลับๆ หรือข่าวตามพยาน ส่งมาได้ที่ newsdnonline@gmail.com วงเล็บหัวเรื่องว่า"สน.รอตรวจ"จะมีทีมงานคอยติดตามเรื่องราวให้กระจ่าง. 
