
# Над 100 души добавени в избирателните списъци в пазарджишко село

Published at: **2019-11-03T06:44:00+00:00**

Author: ****

Original: [Plovdiv24.bg](https://www.plovdiv24.bg/novini/regionalni/Nad-100-dushi-dobaveni-v-izbiratelnite-spisuci-v-pazardzhishko-selo-910636)

Пазарджишкото село Радилово посреща изборния ден с над 100 души добавени в избирателните списъци.
Местните разказаха, че половината от тях не живеят в селото. Някои от собствениците на къщите не подозират, че на адреса им са вписани нови обитатели.
Именно за това жителите се заканиха, че ще бойкотират изборния ден. В днешния ден на втори тур от местните избори ситуацията е различна, съобщава bTV.
Местните призоваха всички, които имат право на глас да отидат до урните, така че "изборните пришълци" да не обърнат резултатите от вота. Според тях имената са добавени, за да допълнят вота за някои от кандидатите за кмет.
В Радилово има две секции, а право на глас имат над 1100 души.
