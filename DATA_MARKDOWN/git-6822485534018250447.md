
# دولت اردن استعفا کرد

Published at: **2019-11-05T10:21:00+00:00**

Author: ****

Original: [جامعه خبری تحلیلی الف](https://www.alef.ir/news/3980814060.html)

رسانه‌های اردن از استعفای وزرای دولت این کشور به منظور اجرای تغییرات در داخل کابینه طی روزهای آینده، خبر دادند.
به گزارش ایسنا، خبرگزاری رسمی اردن (بترا) اعلام کرد که وزرای دولت عمر الرزاز، نخست‌وزیر اردن به منظور تسهیل در روند ایجاد اصلاحات در کابینه طی روزهای آتی استعفا دادند.
در همین راستا الرزاز اظهار کرد: اصلاحات در کابینه طبق الزامات مرحله آتی صورت می‌گیرد.
هنوز میزان این تغییرات مشخص نیست، اما یک منبع مطلع در این باره گفت: اصلاحات شامل وزارتخانه‌های کلیدی نمی‌شود و تنها چند وزارتخانه برای کاهش هزینه‌ها ادغام خواهند شد.
از زمان تشکیل دولت عمر الرزاز در ۱۴ ژوئن ۲۰۱۸ این چهارمین باری است که اصلاحات در کابینه وی انجام می‌شود.
