
# Екологічна катастрофа на Херсонщині: Шукають винних у масовій загибелі риби у Дніпрі

Published at: **2019-11-04T02:10:00+00:00**

Author: ****

Original: [ZIK.UA](https://zik.ua/news/2019/11/04/ekologichna_katastrofa_na_hersonshchyni_shukayut_vynnyh_u_masoviy_zagybeli_ryby_1682873)


        Голова Херсонської ОДА Юрій Гусєв доручив розібратися у ситуації з масовою загибеллю риби у Дніпрі неподалік Херсонського морського торговельного порту.
      
Про це повідомляється на сторінці Гусєва у Facebook.
«З’явилась інформація про мор риби в Дніпрі неподалік Херсонського морського торговельного порту», – йдеться у повідомленні.
Зазначається, що очільник області дав доручення заступнику Сергію Козиру спільно з департаментом екології ОДА невідкладно розібратись у ситуації – із залученням природоохоронних і правоохоронних органів.
Юрій Гусєв наголосив, що винних у масовій загибелі риби буде притягнуто до відповідальності, аби унеможливити такі ситуації у майбутньому.
Нагадаємо, у Херсонській області досі не почалося підключення житлового фонду до опалення.
