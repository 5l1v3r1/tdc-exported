
# OFFICIEEL: Dirar (ex-Club Brugge) tekent nieuw contract tot 2022

Published at: **2019-11-05T20:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902545/officieel-dirar-ex-club-brugge-tekent-nieuw-contract-tot-2022.html)


        Nabil Dirar heeft bijgetekend bij zijn club Fenerbahçe. Dat meldt de officiële website van de Turken. De ex-speler van Club Brugge ligt er nu tot 2022 vast.
      
Dirar is inmiddels 33 jaar, maar mocht nog een nieuw contract tekenen. Hij stond dit seizoen voorlopig zeven keer in de basis bij Fenerbahçe. Dirar speelt al sinds 2017 in Turkije. Daarvoor was hij nog vijf jaar actief bij AS Monaco.
De kans op een Belgische terugkeer lijkt zo heel klein te worden voor Dirar, die in de afgelopen transferperiodes wel werd gelinkt aan Belgische topclubs. Het vorige contract van Dirar zou komende zomer gaan aflopen, waardoor hij dus gratis weg kon.
