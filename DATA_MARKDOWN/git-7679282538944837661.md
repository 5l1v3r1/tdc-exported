
# विराट कोहली की तारीफ में साइमन टॉफेल ने कही ये बड़ी बात 

Published at: **2019-11-05T03:57:25+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-virat-kohli-being-the-best-version-of-himself-now-says-simon-taufel-2832620.html)

पूर्व अंतरराष्ट्रीय अंपायर साइमन टॉफेल ने कहा है कि भारतीय कप्तान विराट कोहली अपनी जिस शैली में हैं, वह अच्छे हैं। आईसीसी द्वारा पांच बार सर्वश्रेष्ठ अंपायर चुने गए टॉफेल ने यह बात अपनी किताब 'फाइनडिंग द गैप' में लिखी है।
साइमन टॉफेल ने कहा, “कप्तानी से लेकर मैंने विराट कोहली को करीब 10 साल से अधिक समय तक एलीट स्तर पर देखा है। वह कभी-कभी भावुक और एक जुझारू व्यक्ति लगते हैं, जो कभी-कभार भावनात्मक रूप से भी हो सकता है। विराट अब इस बात से ज्यादा परिचित हैं कि वह कौन हैं और यह शैली उनके खेल को कैसे प्रभावित कर सकता है।”
उन्होंने आगे लिखा, “कोहली अपनी खुद की शैली में सहज है और यह उन्हें एक अधिक प्रामाणिक कप्तान बनाता है क्योंकि वह खुद का सबसे अच्छा वर्जन हैं। अन्य जो आपके साथ खड़े हैं वे चाहते हैं कि आपकी कप्तान के रूप में आपकी शैली स्थिर और सुसंगत हो।”

        
          VIDEO: विराट ने बताया- कौन सा है उनका सबसे यादगार बर्थडे
        
      
साइमन टॉफेल का मानना है कि किसी के खेल या प्रदर्शन को परखने का सबसे अच्छा रूप वह खुद है। 'रन मशीन' के नाम से मशहूर टीम इंडिया के कप्तान विराट कोहली मैच दर मैच नए कीर्तिमान बना रहे हैं। विराट ने 2008 में इंटरनेशनल डेब्यू किया था। अपने अभी तक के 11 साल के करियर ने कई बड़े-बड़े रिकॉर्ड तोड़ डाले हैं। इंटरनेशनल क्रिकेट में सबसे ज्यादा शतक जड़ने के मामले में विराट कोहली तीसरे नंबर पर हैं। उन्होंने अबतक 69 (26 टेस्ट और 43 वनडे) शतक जड़े हैं। 
शतकों की इस लिस्ट में 100 शतक के साथ मास्टर ब्लास्टर सचिन तेंदुलकर सबसे आगे हैं। सचिन ने  51 टेस्ट और 49 वनडे शतक जड़े हैं। वहीं, इस फेहरिस्त में दूसरा नाम ऑस्ट्रेलिया के पूर्व कप्तान रिकी पोंटिंग का है। पोंटिंग ने 71 शतक जड़े हैं। उन्होंने 41 टेस्ट और 30 वनडे शतक जड़े हैं।
विराट कोहली ने अबतक 82 टेस्ट मैचों में 54.77 की औसत से 7066 रन बनाए हैं। वहीं, 239 वनडे में विराट 60.31 की औसत से 11520 रन बना चुके है। टी-20 क्रिकेट की बात करें तो विराट ने 72 टी-20 मैचों में 50.00 की औसत से 2450 रन बनाए हैं। 
(एजेंसी इनपुट के साथ)
