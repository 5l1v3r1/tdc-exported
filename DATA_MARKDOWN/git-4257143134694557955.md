
# Temetőlátogatás közben fosztották ki Lajkó Félixet, oda a százmilliós hegedű

Published at: **2019-11-04T12:51:15+00:00**

Author: **Infostart**

Original: [infostart](https://infostart.hu/bulvar/2019/11/04/temetolatogatas-kozben-fosztottak-ki-lajko-felixet-oda-a-szazmillios-hegedu)

Az eset még pénteken történt a délvidéki Péterrévén, ahol a temető melletti utcában rabolták ki Lajkó Félix hegedűművészt, az autójából emelték el hangszerét, míg ő szerettei sírját látogatta meg - írja a Magyar Szó.
A rablást azonnal jelentették a rendőrségnek.
"A nyomozás érdekében a részletekről nem beszélhetek, de bízom a rendőrség munkájában, és hogy a hegedű előkerül majd" – mondta röviden a hegedűművész.
A belgrádi szerb média szerint az 1800-as években készült hegedű értéke félmillió euró. A Domenico Montano márkájú hangszer igen ritka. A rendőrség az esetet súlyos rablásnak minősítette, a nyomozás folyamatban van.

        Nyitókép: MTI/Mohai Balázs
      
