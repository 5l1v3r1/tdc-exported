
# Дубневича відпустять під заставу у 100 мільйонів

Published at: **2019-11-02T16:55:46+00:00**

Author: ****

Original: [Українська правда](https://www.pravda.com.ua/news/2019/11/2/7230823/)

Народному депутату Ярославу Дубневичу, якого підозрюють у розкраданні понад 93 млн грн, обрано запобіжний захід у вигляді застави у розмірі 100 млн грн. 
Джерело: Ухвала Вищого Антикорупційного суду від 2 листопада, оголошена в ході засідання суду 
Дослівно: "У задоволенні клопотання генпрокурора Руслана Рябошапки про обрання запобіжного заходу у вигляді тримання під вартою відмовити та застосувати запобіжний захід у вигляді застави в розмірі 100 млн грн".
Внесення застави можливе на спецрахунок протягом дії ухвали суду - 5 днів.
Також на підозрюваного покладено обов'язки прибувати за вимогою до слідчого детектива чи прокурора до суду, повідомляти про зміну свого місця проживання чи місця роботи, утриматися від спілкування щодо обставин кримінального провадження з громадянами, які фігурують у його справі,  здати на зберігання свій паспорт громадянина України та паспорти для виїзду за кордон та інші документи, що дають право на виїзд та в'їзд до України, а також  носити електронний  засіб контролю (браслет). 

        Нагадаємо, 
      
Сторона обвинувачення просила для Дубневича арешт на 60 днів із альтернативою внесення застави у розмірі трохи більше 93 мільйонів гривень, обґрунтовуючи це тим, що на волі Дубневич може переховуватися, впливати на свідків та інших підозрюваних, а також перешкоджати розслідуванню провадження іншим чином.
У свою чергу адвокати просять відпустити їхнього підзахисного на поруки.
Сам Дубневич заявив, що "нікуди не збираєься тікати та переховуватися від слідства". 

        Передісторія:
      
