
# Un echipaj SMURD a adus acasă o femeie care a suportat un accident vascular cerebral în Italia

Published at: **2019-11-01T09:00:02+00:00**

Author: **Jurnal.md**

Original: [Jurnal.md](http://jurnal.md/ro/news/d7fd0aa6c7d22a3d/un-echipaj-smurd-a-adus-acasa-o-femeie-care-a-suportat-un-accident-vascular-cerebral-in-italia.html?utm_source=RSS&utm_medium=RSS&utm_campaign=RSS)


        O femeie în vârstă de 66 de ani, care a suportat un accident vascular cerebral în oraşul Bologna, Italia, a fost adusă în Republica Moldova cu ajutorul unui echipaj terestru SMURD din țara noastră.
      
Pacienta a fost monitorizată pe parcursul drumului de medicii şi paramedicii SMURD, care au reuşit s-o aducă la Chişinău în stare stabilă.
La venirea în ţară, persoana a fost preluată de un grup de medici din cadrul Institutului de Neurologie şi Neurochirurgie din capitală.
Aici femeia urmează să beneficieze de ulterioare îngrijiri medicale.
Potrivit Inspectoratului General pentru Situaţii de Urgenţă aceasta este a zecea operaţiune transfrontalieră terestră SMURD realizată de IGSU pentru cetăţenii Republicii Moldova aflaţi în dificultate.  
