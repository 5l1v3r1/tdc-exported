
# Пожар на японски правителствен самолет

Published at: **2019-11-03T15:43:34+00:00**

Author: **Стандарт, снимка Ройтерс**

Original: [Стандарт Новини](https://standartnews.com/svyat/pozhar-na-yaponski-pravitelstven-samolet-405739.html)

Днес по време на полет на японски правителствен самолет, на който на борда е бил премиерът Шинджо Абе, е избухнал малък пожар, който е бил потушен бързо без някой да пострада, предава АФП.
Министър-председателят Шинджо Абе летял от Токио за Банкок с „Боинг 777-300ER“ за разговори на срещата на върха на Асоциацията на държавите в Югоизточна Азия.
Около час след излитането по високоговорителя било обявено, че печка на борда подпалила малък пожар, съобщи „Асахи шимбун“. Десет минути по-късно последвало съобщение, че пожарът е потушен.
Пътниците не видели дим и не усетили миризма от пожара.
Програмата на Шиндзо Абе не се променила.
