
# Під Києвом Audi протаранив Volkswagen і злетів з дороги (фото, відео)

Published at: **2019-11-04T05:53:01+00:00**

Author: ****

Original: [ГЛАВКОМ](https://glavcom.ua/kyiv/news/pid-kijevom-audi-protaraniv-volkswagen-i-zletiv-z-dorogi-foto-video-637445.html)

У неділю, 3 листопада, під Києвом на одеській трасі, поблизу смт Чабани, сталася ДТП з постраждалими: зіткнулися Audi A6 і Volkswagen Passat.
Аварія трапилася близько 21:30. Про це повідомляє Інформатор.
За словами пасажира Volkswagen, він зі своєю мамою повертав з траси в Чабани і рухався на зелений сигнал світлофора. Під час маневру він побачив, що на них на високій швидкості летить автомобіль.
На жаль, уникнути зіткнення не вдалося. Від удару Audi врізався у відбійник, проїхав вздовж нього і вилетів на зелену зону.
В результаті ДТП постраждала жінка-водійка. Її госпіталізували в лікарню. Травми несерйозні.
Поліцейські відзначили, що водій Audi мав ознаки алкогольного сп'яніння. Точний вердикт буде відомий після проходження медичного обстеження. Попередньо, він їхав на червоне світло.
