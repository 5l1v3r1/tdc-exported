
# Samsung představuje další novinky, které přinese nadstavba One UI 2

Published at: **2019-11-02T14:00:00+00:00**

Author: **Ioannis Papadopoulos**

Original: [mobilenet.cz](https://mobilenet.cz/clanky/samsung-predstavuje-dalsi-novinky-ktere-prinese-nadstavba-one-ui-2-39336)


           •  Novinkou je přepracovaný indikátor hlasitosti či notifikace    •  Tmavý režim pronikl do více aplikací i systémových prvků    •  Stabilní verze One UI 2 se má dostat na podporovaná zařízení ještě před koncem letošního roku
      
Nadstavba One UI 2 sehraje v budoucnosti pro Samsung důležitou roli, a tak není divu, že ji na právě probíhající konferenci Samsung Developer Conference v americkém San Jose věnuje patřičný prostor a pozornost. V rámci této události se jihokorejský výrobce rozhodl odtajnit některé další doposud neoznámené novinky, na které se můžeme těšit. Nezapomínejme také, že One UI není pouze o smartphonech, ale například také o tabletech nebo chytrých hodinkách Galaxy Watch.
Jak asi víte, již první generace prostředí One UI byla stvořena s úmyslem snadného ovládání jednou rukou, což se Samsung pokusil s příchodem One UI 2 ještě vylepšit. Všechny defaultní aplikace od Samsungu jsou tak nově rozděleny na spodní část obrazovky, která slouží k interakci mezi zařízením a uživatelem, a horní část určenou k zobrazení důležitých informací. Aby se používání One UI stalo ještě příjemnějším a uživatel se mohl lépe soustředit na to, co na zařízení právě dělá, byl zeštíhlen i proužek indikující zeslabení či zesílení hlasitosti stejně jako pop-up okénko s notifikacemi.
