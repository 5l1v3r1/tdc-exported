
# 
        100 nap alatt 100 rajzzal segít a beteg farmereken
      

Published at: **2019-11-02T19:30:00+00:00**

Author: **Bors**

Original: [www.borsonline.hu](http://www.borsonline.hu/aktualis/100-nap-alatt-100-rajzzal-segit-a-beteg-farmereken/185766)

Azt gondolnánk, hogy aki naponta a természetben dolgozik, azt nem sújtja a stressz, nem kínozzák mentális betegségek. A jelek szerint ez tévedés. Egy brit művész, Kate Batchelor ugyanis épp a mezőgazdaságban dolgozó, pszichés zavarokkal küzdők érdekében vágott bele egy akcióba: júliustól száz nap alatt száz ceruzarajzot készített Norfolk és Suffolk vidékén élő emberekről és állatokról.
A műveit mindennap feltöltötte az Instagram oldalára, és most, hogy az utolsóval is elkészült, eladja a képeit. A befolyó pénz nagy részét a Nem vagy egyedül nevű alapítványnak adományozza, amely a mentális problémákkal küzdő farmereket támogatja.
