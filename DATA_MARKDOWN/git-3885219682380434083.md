
# רעידת אדמה בעוצמה 3.3 הורגשה באזור הכנרת

Published at: **2019-11-01T21:54:00+00:00**

Author: **יואב איתיאל ואלי אשכנזי**

Original: [וואלה! חדשות](https://news.walla.co.il/item/3321122)

רעידת אדמה בעוצמה 3.3 הורגשה הערב (שישי) בצפון הארץ, במרחק 10 ק"מ צפונית-מזרחית מטבריה - כך הודיע המכון הגיאופיזי. הרעידה הורגשה בשעה 20:40, לא ידוע על נזק או נפגעים.
רעידת האדמה האחרונה בישראל הורגשה בעוצמה 3.7, מזרחית לעין בוקק באזור ים המלח. לא היו נפגעים. לפי משרד האנרגיה, הרעידה אירעה במרחק של 31 ק"מ דרומית מזרחית לערד.
בחודש מאי השנה הכתה רעידה בעוצמה 4.4 בים התיכון, כ-210 ק"מ מערבית לחיפה. אף שהרעידה הכתה בים, היא הורגשה על ידי תושבים באזורים רבים ברחבי הארץ - גוש דן, ירושלים, באר שבע וחיפה.
- בדרככם למקום הבטוח התרחקו מקירות הבית החיצוניים, מחלונות ומדפים.- אין להשתמש במעלית בזמן הרעידה ולאחריה.- אין לעמוד מתחת למשקוף.- אין להיכנס למקלט תת-קרקעי.- אם אתם יושבים בכיסא גלגלים - נעלו אותו והגנו על ראשכם (לאחר שהגעתם למקום בטוח).- במידת האפשר, יש לנתק את מפסקי החשמל והגז.- לאחר רעידת האדמה, אין לחזור למבנה שנפגע ואין להתקרב לחוף הים.
