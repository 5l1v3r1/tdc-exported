
# کشف ۱۰ ماده موثره داروهای سرطانی توسط زیرمجموعه شرکت خاص

Published at: **2019-11-04T09:36:00+00:00**

Author: ****

Original: [boursepress.ir](http://boursepress.ir/news/138404/%DA%A9%D8%B4%D9%81-%DB%B1%DB%B0-%D9%85%D8%A7%D8%AF%D9%87-%D9%85%D9%88%D8%AB%D8%B1%D9%87-%D8%AF%D8%A7%D8%B1%D9%88%D9%87%D8%A7%DB%8C-%D8%B3%D8%B1%D8%B7%D8%A7%D9%86%DB%8C-%D8%AA%D9%88%D8%B3%D8%B7-%D8%B2%DB%8C%D8%B1%D9%85%D8%AC%D9%85%D9%88%D8%B9%D9%87-%D8%B4%D8%B1%DA%A9%D8%AA-%D8%AE%D8%A7%D8%B5)


        زیرمجموعه شرکت خاص دارویی حاضر در فرابورس برای اولین بار در خاورمیانه موفق به کشف ۱۰ ماده موثره داروهای سرطانی شد.
      
به گزارش پایگاه خبری بورس پرس به نقل از بلومبرگ، شرکت دانش بنیان ارسطو به عنوان زیرمجموعه شرکت آوه سینا برای اولین بار در خاورمیانه موفق به کشف ۱۰ ماده موثره داروهای سرطانی شد.
این داروها در ایران و امریکا به ثبت رسیده و تولید می شود. همچنین این شرکت موفق به کشف ۴۶ داروی بیولوژیک و حساس دیگر شده که در حال پیگیری برای موافقت اصولی و مجوز فروش تجاری است.
خشایار کریمیان بنیان‌گذار این شرکت و از شیمی‌دان‌های برجسته جهان با همکاری مجموعه دانشگاهی ایران و حمایت دولت‌ موفق به بومی سازی حساس‌ترین داروهای جهان شده است. هزینه تحقیقات کشف هر ماده موثره داروی سرطانی ۶۰۰ میلیون دلار و هر داروی بیولوژیک ۲ میلیارد دلار است.
بنابراین گزارش، با توجه به کشفیات شرکت ارسطو این احتمال می‌رود که جایگاه ایران از ۸ به جمع پنج کشور اول دنیا برسد .
انتهای پیام  
