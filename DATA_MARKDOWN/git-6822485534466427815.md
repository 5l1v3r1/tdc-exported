
# ترافیک فوق سنگین در محورهای هراز و فیروزکوه

Published at: **2019-11-05T18:51:00+00:00**

Author: ****

Original: [جامعه خبری تحلیلی الف](https://www.alef.ir/news/3980814166.html)

فرمانده پلیس راه ویژه شرق استان تهران گفت: هم اکنون تردد انواع وسایل نقلیه از جنوب به شمال محورهای هراز و فیروزکوه فوق سنگین است و هم وطنان سفر خود را به روزهای دیگر موکول کنند.
سیاوش محبی فرمانده پلیس راه ویژه شرق استان تهران دقایقی پیش در گفت و گو با خبرنگار فارس در پردیس در خصوص اوضاع ترافیکی محورهای هراز، فیروزکوه، امام رضا (ع) و بزرگراه حرم به حرم، اظهار کرد: هم اکنون تردد انواع وسایل نقلیه از جنوب به شمال محور هراز و شهرهای عبوری این محور فوق سنگین است و شاهد پس زدگی بار ترافیکی در نقاط مختلف این محور هستیم. 
وی گفت: عبور و مرور انواع وسایل نقلیه از جنوب به شمال محور فیروزکوه فوق سنگین و در برخی نواحی و شهرهای عبوری این محور نیز با پس زدگی بار ترافیکی روبه‌رو هستیم.
محبی با بیان اینکه حادثه خاصی در محورهای مواصلاتی شرق استان رخ نداده، بیان کرد: آمد و شد انواع وسایل نقلیه از محور امام رضا (ع) و بزرگراه حرم به حرم نیمه سنگین و پر حجم در جریان است و خودروها بدون گره و یا پس زدگی بار ترافیکی از این محورها عبور می‌کنند.
فرمانده پلیس راه ویژه شرق استان تهران تاکید کرد: هم وطنان قبل از آغاز مسافرت با استعلام وضعیت راهها و اطمینان از نبود بار ترافیکی وارد محورها شوند و با مدیریت زمان سفر زمان مسافرت خود در هنگام آغاز و بازگشت مدیریت کنند.
وی اذعان کرد: هموطنانی که تاکنون اقدام به آغاز سفر نکردند دسفر خود را به روز آینده موکول کنند زیرا با ورود به محورها با ترافیک های سنگین مواجه شده و چندین برابر زمان معمول باید برای رسیدن به مقصد زمان صرف کنند.
محبی بیان کرد: هموطنانی که در محورها هستند با رعایت کامل مقررات راهنمایی و رانندگی، پرهیز از عجله و شتاب،با شکیبایی صبر و حوصله رانندگی کرده و با عدم ارتکاب تخلفات حادثه‌ساز مانند سرعت، سبقت، انحراف به چپ و..  همچنین عدم عبور از شانه های خاکی، رعایت حقوق شهروندی سفری ایمن و بدون خطر را برای خود و دیگر هم وطنان همان رقم بزنند.
