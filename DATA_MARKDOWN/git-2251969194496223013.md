
# Recanatese mette la quinta, a Fiuggi decidono Borrelli e Padovani

Published at: **2019-11-03T15:35:05+00:00**

Author: **Michele Carbonari**

Original: [Cronache Maceratesi](https://www.cronachemaceratesi.it/2019/11/03/recanatese-mette-la-quinta-a-fiuggi-decidono-borrelli-e-padovani/1320699/)

Condividi14TweetEmail14 Condivisioni
 
 
Il rullo compressore Recanatese sbanca il Capo I Prati di Fiuggi (1-2) e vola sempre più in alto in testa al girone F di Serie D. Anche la decima giornata d’andata sorride ai leopardiani, che solo nella seconda frazione riescono ad avere la meglio dell’Atletico Terme grazie al rigore di Borrelli e al gol di Padovani, scattato sul filo dell’offside e freddo a tu per tu con La Gorga. Troppo tardiva la reazione dei laziali con Forgione: respinta sul tiro di Macrì non trattenuto da Sprecacè. Il bis giallorosso proietta gli uomini di Giampaolo a quota 27 punti, frutto di un ruolino di marcia davvero impressionante: nove vittorie, di cui cinque consecutive, e una sola sconfitta, tra l’altro contro l’altra leader San Nicolò Notaresco. Il prossimo ostacolo della Recanatese, al Tubaldi, sarà il Pineto.

        Il tabellino:
      
ATLETICO TERME FIUGGI: La Gorga, Tassone, Zaccone, Papaserio, Moriconi, Scalon, Rizzitelli, Forgione, Manfrellotti, Macrì, Basilico. A disp.: Ludovici, Dejori, Nocerino, Mazzarani, Sevieri, Felea, Buongarzoni, Gallinari, Franchini. All.: Incocciati.
RECANATESE: Sprecacè, Lattanzi, Ficola, Morales, Nodari, Esposito, Senigagliesi, Lombardi, Padovani, Borrelli, Actis. A disp.: Bruno, Pizzuto, Sopranzetti, Dodi, Raparo, Giaccaglia, Ruci, Monachesi, Pedroni. All.: Giampaolo.
TERNA ARBITRALE: Lovison di Padova (Conte di Napoli e Castaldo di Frattamaggiore)
RETI: 14′ s.t. Borrelli (rig.), 23′ s.t. Padovani, 48′ s.t. Forgione.
