
# ขำลั่น!'บุ้ง ใบหยก'ส่งความห่วงใยถึง'บอย'แต่คนละคนกัน

Published at: **2019-11-05T14:00:00+00:00**

Author: ****

Original: [เดลินิวส์](https://www.dailynews.co.th/entertainment/740074)


        บุ้ง ใบหยก โพสต์ไอจีแทน หลังส่งความห่วงใยไปไม่ถึง บอย-ปกรณ์ ที่ป่วยต้องนอนโรงพยาบาล ด้านชาวเน็ตแห่ขำมากมาย
      
ต้องนอนโรงพยาบาลเพื่อรักษาตัวเองจากการถูกแมลงกัดจนต้องผ่าตัดด่วน สำหรับนักแสดงหนุ่มอารมณ์ดี บอย-ปกรณ์ ฉัตรบริรักษ์ แต่เจ้าตัวก็ยังไม่เครียดใดๆ หลังผ่าตัดหนุ่มบอยก็ยังคงมีกำลังใจดีและมีโมเมนต์ฮาๆออกมาให้แฟนๆไม่ต้องห่วงอยู่ตลอด
ล่าสุดในอินสตาแกรมของสาว บุ้ง ใบหยก ภรรยาของอดีตนักแสดงรุ่นใหญ่ เวฟ-สาริน ก็ได้โพสต์รูปข้อความแชทของตนเอง โดยแท็กทั้งหนุ่ม บอย-ปกรณ์ และหนุ่ม บอย-พิษณุ พร้อมแคปชั่นชวนฮาสุดๆว่า “กัลยาณมิตร @boy_pakorn ไม่สบาย ก็อยากจะส่งความหวังดี ความเป็นห่วงไปหาแหละ แต่ข้อความไปไม่ถึงซักที ...... ส่งผิดบอย @boy_pisanu” พอสาวบุ้งโพสต์รูปลงไปหนุ่มบอย-ปกรณ์ ก็ได้มาตอบกลับว่า “ฮ่าๆๆๆๆๆๆๆ จนถึงตอนนี้ส่งหาผมยัง” จากนั้นสาวบุ้งก็ได้มาตอบกลับอีกว่า “@boy_pakorn ยัง กลัวไม่ถึงอีก เลยลง ig แทน” ด้านหนุ่ม บอย-พิษณุ เองก็ได้เข้ามาคอมเมนต์ในภาพดังกล่าวว่า “5555”ซึ่งก็มีคนมากดไลค์ให้เรื่องนี้ของสาวบุ้งมากมายขอขอบคุณภาพประกอบจากอินสตาแกรม @boy_pakorn , @bungbaiyoke
 
