
# OnePlus non si ferma più: dopo la TV arriverà uno smartwatch/smartband insieme a OnePlus 8?

Published at: **2019-11-04T19:27:14+00:00**

Author: **Roberto Artigiani**

Original: [AndroidWorld](https://www.androidworld.it/2019/11/04/oneplus-non-si-ferma-piu-la-tv-arrivera-uno-smartwatchsmartband-insieme-oneplus-8-678208/)

OnePlus ha iniziato il suo percorso come “flagship killer”. Diversi anni e parecchi dispositivi dopo si è trasformata da start-up in un vero e proprio produttore non solo di smartphone, ma di gadget tecnologici di vario tipo. Dopo aver lanciato recentemente in India una smart TV il prossimo passo potrebbe essere quello di buttarsi nel settore degli smartwatch/smartband.
Una nuova voce in questo senso è apparsa su Twitter confermando le dicerie che l’azienda stesse lavorando a un dispositivo indossabile, per la precisione una fitness band. Al momento non ci sono dettagli certi di nessun tipo, ma circolano diverse ipotesi. Tra le più probabili ci sono quelle che immaginano la presentazione in concomitanza col prossimo OnePlus 8 (ossia entro la metà del 2020).
Per quanto riguarda le caratteristiche che potrebbe avere un simile dispositivo (smartwatch o smartband?) è sensato pensare all’adozione di WearOS e, vista la solida relazione con Qualcomm, alla presenza dell’ultimo SoC per wearable sembra quasi scontata. Considerata l’attenzione del produttore cinese per la fluidità, molto probabilmente vedremo un buon quantitativo di RAM. Resta tutto da decifrare invece il design e il possibile prezzo.
