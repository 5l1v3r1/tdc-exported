
# США надали безвіз для поляків

Published at: **2019-11-06T18:36:02+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/ssha-nadaly-bezviz-polyakiv)


        Поляки з 11 листопада нинішнього року зможуть відвідувати США без віз.
      
Про це повідомив президент Польщі Анджей Дуда, пише в середу, 6 листопада, Polsatnews.
«Безвізові поїздки до Сполучених Штатів на 90 днів для туризму і бізнесу будуть можливі з 11 листопада цього року, тобто буквально через декілька днів», - заявив він.
Під час свого виступу в президентському палаці Дуда наголосив, що посол США Джорджет Мосбахер повідомила йому, що сьогодні в Вашингтоні буде оголошено офіційне повідомлення про вступ Польщі до безвізової програми і встановлення дати, коли поляки зможуть поїхати до США без віз. Дуда зазначив, що це дуже радісна новина для поляків.
Як відомо, Польща була однією з останніх країн ЄС, щодо якої існував візовий режим поїздок до США.
Відповідно до міграційного законодавства США, безвізовий режим надається в разі, якщо кількість відмов у видачі віз громадянам певної країни не перевищить 3%.
Нагадаємо, 4 листопада президент США Дональд Трамп повідомив про початок дії безвізового режиму для громадян Польщі.
Про плани скасувати візи для громадян Польщі глава Білого дому заявив у вересні. Тоді Трамп і польський лідер Анджей Дуда підписали Спільну декларацію про військове співробітництво.
Хочете обговорити цю новину? Долучайтеся до телеграм-чату CHORNA RADA
