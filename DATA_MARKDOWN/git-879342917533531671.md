
# СБУ та митниця запустять єдину базу для контролю на кордоні

Published at: **2019-11-06T19:28:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/bezpeka/sbu-ta-mytnycya-zapustyat-yedynu-bazu-kontrolyu-kordoni)


        Єдину електронну базу для проведення митного огляду запустить СБУ спільно з митницею.
      
Про це повідомляє пресслужба СБУ в середу, 6 листопада.
За інформацією, запуск єдиної електронної бази підвищить ефективність боротьби з контрабандою. Силові відомства надсилатимуть в електронному вигляді доручення на проведення митного огляду товарів і транспортних засобів.
«Перші доручення в онлайн-формі надійдуть саме від Служби безпеки України», - зазначив голова СБУ Іван Баканов.
У Службі безпеки чекають, що запровадження системи дозволить відмовитися від надсилання правоохоронцями запитів у паперовому вигляді до конкретного митного поста.
«За такою процедурою неможливо було відстежити проведення митного огляду і відповідно збільшувалася кількість зловживань на місцях. Запуск централізованого електронного листування доручень мінімізує такі явища», - додали в СБУ.
Раніше було підраховано, скільки громадян перетнуло адмінкордон із Кримом за 9 місяців.
Також пункт пропуску на кордоні з Кримом закрили для машин.
Хочете обговорити цю новину? Долучайтеся до телеграм-чату CHORNA RADA
