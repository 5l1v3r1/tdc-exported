
# Urbino, cade in un dirupo. Salvato un escursionista cercatore di tartufi

Published at: **2019-11-04T17:20:11+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/pesaro/cronaca/escursionista-cade-dirupo-urbino-1.4869560)

Urbino, 4 novembre 2019 - E' un cercatore di tartufi di 67 anni, residente in zona, l'uomo caduto oggi pomeriggio in un dirupo di 15 metri in località Maciolla. Il 67enne ha riportato nel rotolamento una brutta ferita alla testa da cui ha perso molto sangue. Non riuscendo a tamponare la ferita, ha urlato aiuto e qualcuno lo ha sentito in cima al monte rendendosi conto di ciò che era accaduto. La chiamata dei soccorsi e la corsa di un conoscente del posto verso il malcapitato ha permesso di bloccargli la fuoriuscita di sangue in attesa del 118. I vigili del fuoco di Urbino, non potendo fare ricorso agli elicotteri per il forte vento, sono arrivati a piedi in fondo al dirupo caricando l'uomo su una speciale barella per poi riportarlo in superficie a circa 900 metri di distanza affidandolo ai sanitari. Ora il 67enne è stato trasferito all'ospedale di Ancona.  
Iscriviti alla newsletterRimani sempre aggiornato sulle notizie nazionaliAccedi per Iscriverti
