
# Νέα πρόκληση της Τουρκίας με παράνομη άσκηση δίπλα στο Καστελόριζο

Published at: **2019-11-04T13:10:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425101/nea-proklhsh-ths-toyrkias-me-paranomh-askhsh-dipla-sto-kastelorizo)


        Συνεχίζεται η προκλητικότητα της Τουρκίας, καθώς αυτή τη φορά προχώρησε σε παράνομη άσκηση έρευνας και διάσωσης στο Καστελόριζο.
      
Όπως αναφέρει το news.gr, οι γείτονες προσπαθούν να αμβλύνουν τις εντυπώσεις από το επιχειρησιακό και ηθικό πλήγμα που υπέστη την περασμένη εβδομάδα όταν δύο ελληνικά μαχητικά πέταξαν βόρεια της Κύπρου, σε περιοχή που η Τουρκία θεωρεί πως ανήκει στην δικαιοδοσία του ψευδοκράτους, συνοδεύοντας ένα στρατηγικό βομβαρδιστικό Β-52 των ΗΠΑ.
Η Άγκυρα λόγω της παρουσίας προφανώς του αμερικανικού αεροσκάφους δεν μπόρεσε να αντιδράσει εκείνη την στιγμή. Έτσι προχώρησε σήμερα στην έκδοση παράνομης NAVTEX με την οποία δεσμεύει την περιοχή μεταξύ Ρόδου και Καστελορίζου για τις 7 Νοεμβρίου προκειμένου να διεξαγάγει άσκηση έρευνας και διάσωσης.
Να θυμίσουμε πως η Τουρκία προσπαθεί χρόνια τώρα να περάσει, ευτυχώς χωρίς επιτυχία, στην διεθνή κοινότητα πως είναι αυτό που διενεργεί έρευνα και διάσωση στο μισό Αιγαίο και στην συγκεκριμένη περιοχή.
Πηγή: newsbeast.gr
