
# Τι έκανε η Μέρκελ την ώρα που έπεφτε το Τείχος του Βερολίνου

Published at: ****

Author: ****

Original: [CNN.gr](https://www.cnn.gr/news/kosmos/story/196592/ti-ekane-i-merkel-tin-ora-poy-epefte-to-teixos-toy-verolinoy)

Newsroom, CNN Greece 16:28 , 07 November 2019
Η καγκελάριος, που ηγείται εδώ και 14 χρόνια της Γερμανίας, έκανε σάουνα ακολουθώντας μια από τις αγαπημένες συνήθειες των Γερμανών τον χειμώνα. «Τις Πέμπτες πήγαινα πάντα στην σάουνα με μια φίλη», διηγείτο πριν από μερικά χρόνια σε μαθητές στο Βερολίνο.
Εκείνη την εποχή, η Μέρκελ, η οποία γεννήθηκε στο Αμβούργο, αλλά μεγάλωσε στη Γερμανική Λαοκρατική Δημοκρατία, ήταν φυσικός στην Ακαδημία Επιστημών του Ανατολικού Βερολίνου. Σε ηλικία τότε 35 ετών και έχοντας χωρίσει από τον πρώτο της σύζυγο, ζούσε σε ένα δυάρι με κουζίνα σε συνοικία του Πρεντσλάουερ Μπεργκ.
Πριν να πάει για σάουνα εκείνο το βράδυ, τηλεφώνησε στη μητέρα της, η οποία ζούσε περίπου 80 χιλιόμετρα βόρεια του Βερολίνου. Αυτή είχε μόλις ακούσει ότι οι Γερμανοί της Ανατολικής Γερμανίας ήταν πλέον ελεύθεροι να ταξιδέψουν.
Το Τείχος έπεφτε, αλλά εκείνες τις λίγες ώρες της σύγχυσης, κανένας δεν το πίστευε ακόμη πραγματικά. «Πραγματικά δεν κατάλαβα τι μου έλεγε», παραδέχθηκε αργότερα η ίδια.
