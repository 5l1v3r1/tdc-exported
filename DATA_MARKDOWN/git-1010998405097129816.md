
# Кикер: Нико Ковач остава треньор на Байерн... засега

Published at: **2019-11-03T15:22:00+00:00**

Author: ****

Original: [bTV Новините](https://btvnovinite.bg/sport/kiker-niko-kovach-ostava-trenyor-na-bajern-za-sega.html)

Нико Ковач остава начело на "Байерн" Мюнхен. Това твърди германското издание "Кикер". 
От там посочват и условието, при което хърватинът ще продължи да бъде треньор на тима - добро представяне в следващите два мача. На баварците им предстои гостуване на "Олимпиакос" в груповата фаза на Шампионска лига на 6 ноември (мача може да гледате пряко по RING от 19:30 ч.) и дербито срещу "Борусия" Дортмунд в Бундеслигата на 9 ноември. Ръководството на баварците очаква победи в тези мачове.
Днес се проведе среща между шефовете на тима, а тренировката беше закрита. 
Съвещанието се свика ден, след като "Байерн" загуби с 1:5 от "Айнтрахт" в среща от първенството. В момента баварците са на 4-о място в класирането, като имат само 5 победи в 10 мача. 
Нико Ковач зае треньорския пост при баварците в началото на сезон 2018/2019. През миналата година той изведе тима до шампионска титла и Купа на страната. Под ръководството на хърватина "Байерн" записа до тук 8 загуби в 65 мача.
