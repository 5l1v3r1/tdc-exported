
# Brivido felino – una 65enne ha rischiato di morire dopo essere stata graffiata dal suo gatto...

Published at: **2019-11-04T13:45:00+00:00**

Author: ****

Original: [DAGOSPIA](https://www.dagospia.com/rubrica-29/cronache/brivido-felino-ndash-65enne-ha-rischiato-morire-dopo-essere-stata-218068.htm)


        BRIVIDO FELINO – UNA 65ENNE HA RISCHIATO DI MORIRE DOPO ESSERE STATA GRAFFIATA DAL SUO GATTO: LA DONNA HA CONTRATTO UN BATTERIO ''MANGIACARNE'' ED È FINITA IN TERAPIA INTENSIVA PER UN CHOC SETTICO CHE HA COLPITO CUORE E POLMONI – SUBITO DOPO IL GRAFFIO NON HA FATTO MOLTA ATTENZIONE ALLA FERITA, MA POCHI GIORNI DOPO SUL BRACCIO…
      
Alessia Strinati per "www.leggo.it"
Ha un infarto dopo essere stata graffiata dal suo gatto domestico. Shirley Hair, 65 anni, del Regno Unito, ha combattuto tra la vita e la morte a causa di un batterio mangia carne che si sarebbe sviluppato dopo essere stata graffiata dal suo amato gatto domestico Chan.
La donna è stata graffiata dell'animale su una mano, il graffio è diventato rosso ma la donna ha pensato che non fosse nulla di grave. Dopo qualche giorno però il suo braccio si è gonfiato e la pelle è diventata nera, così si è rivolta a un medico ed è stata operata con urgenza. Shirley è finita in terapia intensiva, le è stato diagnosticato uno choc settico che aveva colpito anche il suo cuore e i polmoni.
La 65enne, oggi fuori pericolo, si è sottoposta a diversi interventi per guarire dal graffio e alla fine ha deciso di dare via l'animale: «È sempre stato molto dispettoso, ci graffiava e mordeva spesso, il giorno dell'incidente volevo semplicemente fargli una carezza e lui mi ha ferito», ha spiegato la donna al Mirror.
Shirley pur volendogli bene ha confessato di non riuscire a continuare a viverci insieme, lasciando che la figlia si prenda cura di lui.
