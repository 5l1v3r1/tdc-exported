
# Тежко остава състоянието на едно от децата блъснати във Варна

Published at: **2019-11-05T07:00:00+00:00**

Author: **Нели Христова**

Original: [Dnes.bg](https://www.dnes.bg/stranata/2019/11/05/tejko-ostava-systoianieto-na-edno-ot-decata-blysnati-vyv-varna.428571)

Тежко и с опасност за живота продължава да бъде състоянието на 14-годишното момиче, което заедно с още трима беше пометено от автомобил на автобусна спирка във Варна, съобщават от БНТ. С тежки наранявания са още едно 14-годишно момиче и мъж на 28 години. При инцидента пострада и 51-годишна жена. Всички са настанени в болница. Полицията продължава разследването за изясняване на причините за инцидента. Пред разследващите 21-годишният шофьор е обяснил, че е заспал на волана след нощна смяна.Той е правоспособен, направените проби не са доказали употреба на алкохол и наркотици. Задържан е за 24 часа. Предстои анализ на записите от видеокамерите в района, както и на видеорегистратора, който е бил в автомобила. 
