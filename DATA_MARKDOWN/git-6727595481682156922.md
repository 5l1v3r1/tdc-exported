
# ജല്ലിക്കട്ടിന് ശേഷം ഗിരീഷ് ഗംഗാധരന്‍ ആഷിഖ് അബുവിനൊപ്പം ; ഒപ്പം അനുശ്രീയും വിനയ് ഫോര്‍ട്ടും മാത്യുവും; പക്ഷേ സിനിമയല്ല

Published at: **2019-11-02T13:41:00+00:00**

Author: **എന്റര്‍ടെയിന്‍മെന്റ് ഡെസ്‌ക്**

Original: [DoolNews](https://www.doolnews.com/milma-new-ad-girish-gangadharan-with-aashiq-abu-after-jallikattu-and-anusree-vinay-fort-and-mathew159.html)

കോഴിക്കോട്: സംവിധാനം ആഷിഖ്, ക്യാമറ ഗിരീഷ് ഗംഗാധരന്‍, എഡിറ്റിംഗ് ഷൈജു ശ്രീധരന്‍, അഭിനയിക്കുന്നത് അനുശ്രീയും വിനയ് ഫോര്‍ട്ടും മാത്യു തോമസും പറഞ്ഞ് വരുന്നത് ഒരു സിനിമയുടെ അണിയറ പ്രവര്‍ത്തകരെ കുറിച്ചല്ല. ഒരു പരസ്യത്തിനെ കുറിച്ചാണ്.
മില്‍മയുടെ ഏറ്റവും പുതിയ പരസ്യത്തിന് വേണ്ടിയാണ് ഈ ടീം ഒന്നിച്ചത്. മില്‍മ നെയ്യിനെ കുറിച്ചുള്ള ഈ പരസ്യത്തിന് പശ്ചാത്തലമാകുന്നത് ഒരു സ്‌കൂളിലെ സ്റ്റാഫ് റൂം ആണ്.
ഗൃഹപാഠം എന്ന് പേരിട്ടിരിക്കുന്ന പരസ്യത്തില്‍ വിനയ് ഫോര്‍ട്ട്, അനുശ്രീ, മാത്യു തോമസ്, മനോ ജോസ്, സന്ദീപ് നാരായണന്‍, ആഷിന്‍ എന്നിവരാണ് പ്രധാന വേഷത്തില്‍ എത്തിയിരിക്കുന്നത്. ജസ്റ്റിന്‍ വര്‍ഗീസാണ് ഈ പരസ്യ ചിത്രത്തിന്റെ സംഗീതം.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
