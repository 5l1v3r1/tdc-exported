
# У ВР запрацювала електронна система реєстрації народних депутатів

Published at: **2019-11-01T13:16:10+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/vr-zapracyuvala-elektronna-systema-reyestracziyi-narodnyx-deputativ)


        З 1 листопада у Верховній раді запрацювала електронна система реєстрації народних депутатів.
      
Згідно з її даними у п'ятницю в залі зареєструвалися 307 парламентаріїв. З них 187 від «Слуги народу», тоді як фракція налічує 254 нардепів.
Після того, як спікер Дмитро Разумков оголосив число депутатів, що зареєструвалися, парламентарії попросили провести процедуру знову.
У відповідь Разумков пояснив, що згідно з новими правилами їх голосування при розгляді законопроектів буде зараховуватися як реєстрація.
Нагадаємо, також з 1 листопада почав діяти закон про санкції для нардепів за прогули, відповідно до якого депутатів можуть позбавляти компенсацій за виконання обов'язків і навіть зарплати.
Раніше ми писали про те, як народні депутати голосували за цей закон.
Також експерти розповіли, що штрафи за прогули та «кнопкодавство» можуть і не поліпшити дисципліну в парламенті.
Хочете обговорити цю новину? Долучайтеся до телеграм-чату CHORNA RADA
