
# پکن: آمریکا از موضع‌گیری‌ نمایشی درباره دریای‎چین‌ جنوبی بپرهیزد

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696802/%D9%BE%DA%A9%D9%86-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D9%85%D9%88%D8%B6%D8%B9%E2%80%8C%DA%AF%DB%8C%D8%B1%DB%8C%E2%80%8C-%D9%86%D9%85%D8%A7%DB%8C%D8%B4%DB%8C-%D8%AF%D8%B1%D8%A8%D8%A7%D8%B1%D9%87-%D8%AF%D8%B1%DB%8C%D8%A7%DB%8C%E2%80%8E%DA%86%DB%8C%D9%86%E2%80%8C-%D8%AC%D9%86%D9%88%D8%A8%DB%8C-%D8%A8%D9%BE%D8%B1%D9%87%DB%8C%D8%B2%D8%AF)

سخنگوی وزارت خارجه چین خطاب به واشنگتن هشدار داد: آمریکا از موضع‌گیری‌ نمایشی درباره دریای چین جنوبی بپرهیزد.
به گزارش خبرگزاری مهر به نقل از رویترز، «جنگ شوانگ» سخنگوی وزارت خارجه چین امروز دوشنبه در نشستی خبری اعلام کرد: آمریکا نباید در خصوص مسائل مرتبط با دریای چین جنوبی موضع‌ گیری‌ های نمایشی را انجام دهد. 
سخنگوی وزارت خارجه در این خصوص از سیاست های واشنگتن در قبال پکن به ویژه در خصوص دریای چین جنوبی نیز انتقاد کرده است.
گفتنی است، آمریکا با هدف تنش زائی و تحریک سایر کشورهائی که در دریای چین جنوبی با کشور چین دارای اختلافات دریائی هستند، هر از چندگاهی کشتی های جنگی و یا رزمناوهای خود را به بهانه کشتیرانی آزاد راهی این منطقه می کند.
