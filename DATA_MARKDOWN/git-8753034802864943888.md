
# Salgsinntektene steg for Grieg Seafood

Published at: **2019-11-07T06:47:09+00:00**

Author: **Pernille Filippa Pettersen**

Original: [Aftenbladet](https://www.aftenbladet.no/okonomi/i/wPk5O4/salgsinntektene-steg-for-grieg-seafood)

Grieg Seafood er et internasjonalt sjømatselskap med oppdrettsanlegg i Rogaland og Finnmark, Britisk Columbia og på Shetland. Hovedkontoret ligger i Bergen.
I årets tredje kvartal hadde selskapet et driftsresultat (ebit) før verdijustering av biomassen på 154 millioner kroner, ned fra 159,7 millioner året før. I samme periode lander driftsresultatet før av- og nedskrivninger (ebitda) på 259,5 millioner kroner. Det er en oppgang på 40,6 millioner fra fjoråret, skriver E24.
Selskapet melder om totale salgsinntekter på 2,01 milliarder kroner, opp fra 1,58 milliarder kroner i samme kvartal i fjor.
Selskapet slaktet totalt 21.028 tonn i kvartalet, opp fra 16.941 tonn året før. Fremover venter Grieg Seafood å slakte tilsammen 82.000 tonn i år, noe som vil være en vekst på 10 prosent målt mot 2018. Selskapet holder samtidig fast på guidingen om å slakte 100.000 tonn i 2020.
I børsmeldingen skriver Grieg Seafood at den gjennomsnittlige prisen i spotmarkedet var lavere sammenlignet med fjoråret, men at høyere slaktevolum bidro til å trekke salgsinntektene oppover.
