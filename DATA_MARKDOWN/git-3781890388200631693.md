
# โปลิศมืด8ด้าน! ไร้เบาะแสโจรควงปืนชิงเงินโลตัส4.7แสน

Published at: **2019-11-04T02:17:00+00:00**

Author: ****

Original: [เดลินิวส์](https://www.dailynews.co.th/crime/739871)


        "ตำรวจท่าชนะ" สอบปากคำพนักงานโลตัสเอ็กซ์เพรสนานกว่า 16 ชม. แต่ยังไม่พบพิรุธ หรือเกี่ยวข้องกับพฤติการณ์คนร้ายที่ใช้ปืนจี้ชิงเงินกว่า 4.7 แสนบาท ขณะที่ฝ่ายสืบจังหวัดสุราษฎร์ธานี นำตัวผู้ต้องสงสัย รูปร่างใกล้เคียงคนร้ายมาสอบอีก แต่ก็ไม่เกี่ยวข้องแต่อย่างใด
      
จากกรณี มีคนร้ายใช้อาวุธปืนจี้พนักงานหญิงที่ร้านสะดวกซื้อโลตัสเอ็กซ์เพรส สาขาตลาดท่าชนะ เลขที่ 96 หมู่ที่ 4 ถนนรถไฟ เขตเทศบาลตำบลท่าชนะ อ.ท่าชนะ จ.สุราษฎร์ธานี ก่อนชิงเอาเงินสดไปประมาณ 470,000 บาท จากตู้เซฟ เหตุเกิดเมื่อเวลา 00.48 น.วันที่ 3 พ.ย.ที่ผ่านมา ความคืบหน้าเกี่ยวกับเรื่องนี้ เมื่อวันที่ 4 พ.ย. แหล่งข่าวฝ่ายสืบสวน สภ.ท่าชนะ เปิดเผยว่า หลังเกิดเหตุได้มีการเรียกพนักงานในร้านทั้งหมดไปให้ปากคำ เนื่องจากตำรวจสงสัยในพฤติการณ์ของคนร้ายที่มีการเตรียมการมาเป็นอย่างดี สวมชุดปิดบังรัดกุมแล้วยังรู้เวลาในการนำเงินออกมาจากเซฟเพื่อตรวจนับ โดยการสอบปากคำใช้เวลานานกว่า 17 ชั่วโมง แต่ก็ไม่พบพิรุธแต่อย่างใดขณะเดียวกันช่วงคืนที่ผ่านมา พ.ต.ท.วิทยา พิทักษ์ รอง ผกก.สส. ภ.จว.สุราษฎร์ธานี ได้นำชุดสืบสวนในสังกัดร่วมกับ สภ.ท่าชนะ ควบคุมตัวชายต้องสงสัยคนหนึ่งในพื้นที่ ซึ่งเป็นญาติของพนักงานคนหนึ่งมาสอบปากคำ พร้อมนำจักรยานยนต์มาตรวจสอบด้วย ซึ่งก็ไม่พบพิรุธเช่นกัน เบื้องต้นเชื่อว่าคนร้ายน่าจะก่อเหตุเพียงลำพัง โดยนำเอายานพาหนะไปซ่อนในที่มืดเปลี่ยว และไม่มีกล้องวงจรปิด จากนั้นก็แต่งกายมิดชิดพร้อมกับติดไฟบนหัวเพื่อใช้นำทาง พอก่อเหตุชิงเงินมาได้แล้ว ก็จะวิ่งเข้าที่มืดเพื่อมาหาจุดที่พักยานพาหนะ ก่อนจะขับหลบหนีออกจากพื้นที่ อย่างไรก็ตามเจ้าหน้าที่จะได้ตรวจสอบประวัติของพนักงานชาย ที่มีรูปร่างใกล้เคียงกับคนร้าย และเคยทำงานในร้านดังกล่าวมาก่อนต่อไป.ข่าวที่เกี่ยวข้องไอ้โม่ง'ควงปืนจี้ชิงเงินสด4แสน โลตัสฯท่าชนะ-สุราษฎร์
