
# Utisci sa ostrva: Zvezdi fali završnica, Ndombele vodio šou program, Lo Selso proradio, Sonu većina naslova

Published at: **2019-11-07T00:00:00+00:00**

Author: **Dejan Stanković**

Original: [MozzartSport](https://mozzartsport.com/fudbal/vesti/utisci-sa-ostrva-zvezdi-fali-zavrsnica-ndombele-vodio-sou-program-lo-selso-proradio-sonu-vecina-naslova/341845)

Emotivan trenutak Hjong-min Sona, koji je i prvi gol protiv Crvene zvezde iskoristio za izvinjenje Andreu Gomesu, poslužio je većini ostrvskih medija kao naslovni detalj sa uverljivih 4:0 Totenhema u Beogradu. Međutim, kad govorimo o samoj slici na terenu većina je pri izboru za najboljeg igrača utakmica imala dilemu: Tangi Ndombele ili Đovani lo Selso?
Posebno prijatna debata za navijače, jer Totenhemova letnja pojačanja nisu bila previše impresivna na početku londonske avanture, ali su na stadionu “Rajko Mitić“ nagovestili da bi kad se podvuče crta mogli da se isplate. Čak je i Rajan Sesenjon, koji je u meč ušao tek u završnici, asistirao Kristijanu Eriksenu za četvrti gol.
Ali Ndombele i Lo Selso su bili zvezde večeri, pa tako londonski Ivning Standard piše...“Bila je ovo utakmica Sparsa puna pozitivnih utisaka, ali nijedan nije bio veći od Ndombelea, koji je vodio šou program. Puno klasnih okreta, dodira i kreacije, ali njegov najbolji momenat je viđen u izgradnji Sonovog prvog gola, kada se Francuz stuštio između dvojice čuvara i pod pritiskom odigrao savršen pas sa Alija. Jednako ohrabrujuće poput njegove partije je bila i činjenica da je odigrao svih 90 minuta tokom kojih nije bledeo kao u nekim ranijim mečevima, recimo u onih 2:7 protiv Bajerna... S obzirom na cenu od 60.000.000 evra nije iznenađenje što je Ndombele pristojan igrač, ali ova večerašnja partija je signal da bi Totenhem pre nego kasnije mogao da gradi tim oko njega“.
Isti list navodi i da nije sve bilo idealno i da se činilo da bi Zvezda pored potpuno nove defanzivne četvorke Totenhema mogla da postigne gol svaki put kad bi došla do poslednje trećine terena što se ipak “nije dešavalo previše često“. Govori to nešto i o domininaciji gostujućeg tima na sredini terena.
I Gardijan primećuje da je Zvezda imala nekoliko izvanrednih šansi, ali da je Totenhem prosto kvalitetniji sastav. Držao je loptu, imao 17 šuteva naspram pet Zvezdini i na kraju zasluženo pobedio. Za razliku od Standarda ugledni Gardijan piše da je Lo Selso zaslužio najviše komplimenata, mada i ovaj prvi list piše da je Argentinac bio “ostrvo mira u inače ludom meču“. Lo Selsa je i Independent proglasio za igrača utakmice ističući u prvi plan njegov gol koji je otvorio Zvezdu.“Pozajmljeni igrač iz Betisa koga Totenhem može da na leto otkupi za 60.000.000 evra, prethodno je odigrao samo 74 minuta za Sparse. Posle 6. jula i njegove poslednje utakmice sa Argentinom na Kopa Americi čekao je 8. avgust i poslednji dan prelaznog roka u Engleskoj da potpiše. Propustio je kompletne pripreme, mučio se sa spremom. Ali je igrajući po desnoj strani pokazao koliko može da doprinese promenom tempa i željom da prosledi direktan pas“, piše Gardijan.
Komentarišući Zvezdine promašene šanse, Gardijan dodaje i da je crveno-belima “nedostajao završni proizod“.
Za kraj i ocene, samo su se dve novine bavile i Beograđanima i očekivano nisu bile previše velikodušne. Dejli Mejl im je svima “zalepio“ petice, Independent je podelio i neku šesticu. Što se tiče Totenhema, najgore je prošao Davinson Sančez, najbolje baš Ndombele, koji je zaradio i poneku “devetku“, kao uostalom i logičan izbor, dvostruki strelac Son za koga svi pišu da je izašao iz psihičke krize nakon što je na utakmici sa Evertonom učestvovao u prelomu noge Andrea Gomesa. Videlo se to na obe utakmice, crveno-beli Sona ni lasom nisu mogli da uhvate i nema tu ničeg novog.

        
          INDEPENDENT
        
      

        
          Crvena zvezda
        
      
Milan Borjan 5Marko Gobeljić 5Nemanja Milunović 6Miloš Degenek 6Milan Rodić 5Njegoš Petrović 6Dušan Jovančić 5Mateo Garsija 6Marko Marin 5Radživ van La Para 6Milan Pavkov 6

        
          Totenhem
        
      
Paulo Gazaniga 8Huan Fojt 7Davinson Sančez 7Erik Dajer 6Deni Rouz 7Musa Sisoko 7Tangi Ndombele 8Đovani Lo Selso 8Dele Ali 7Hjong-min Son 8Hari Kejn 7

        
          DEJLI MEJL
        
      

        
          Crvena zvezda
        
      
Milan Borjan 5Marko Gobeljić 5Nemanja Milunović 5Miloš Degenek 5Milan Rodić 5Njegoš Petrović 5Dušan Jovančić 5Mateo Garsija 5Marko Marin 5Radživ van La Para 5Milan Pavkov 5
IZMENE
Žander 5Boaći 5Kanjas 5

        
          Totenhem
        
      
Paulo Gazaniga 7Huan Fojt 5Davinson Sančez 5Erik Dajer 6Deni Rouz 6,5Musa Sisoko 7Tangi Ndombele 8Đovani Lo Selso 7,5Dele Ali 6,5Hjong-min Son 7,5Hari Kejn 6,5
Izmene
Kristijan Eriksen 6Rajan Sesenjon 6Oliver Skip – premalo vremena za konkretan utisak

        
          DEJLI EKSPRES
        
      
Paulo Gazaniga 7Huan Fojt 7Davinson Sančez 5Erik Dajer 6Deni Rouz 8Musa Sisoko 6Tangi Ndombele 7Đovani Lo Selso 8Dele Ali 6Hjong-min Son 9Hari Kejn 6
Izmene
Kristijan Eriksen 7Rajan Sesenjon 6Oliver Skip – premalo vremena za konkretan utisak

        
          FOOTBALL LONDON
        
      
Paulo Gazaniga 7Huan Fojt 7Davinson Sančez 6Erik Dajer 7Deni Rouz 7Musa Sisoko 7Tangi Ndombele 9Đovani Lo Selso 8Dele Ali 6Hjong-min Son 9Hari Kejn 7
Izmene
Kristijan Eriksen 7Rajan Sesenjon 6Oliver Skip – premalo vremena za konkretan utisak
(FOTO: Reuters)
