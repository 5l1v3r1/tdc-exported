
# سفر امانوئل ماکرون به چین؛ گسترش مناسبات تجاری و نگرانی‌های حقوق بشری

Published at: **2019-11-04T15:01:57+00:00**

Author: **یورونیوز فارسی **

Original: [euronews](https://farsi.euronews.com/2019/11/04/macron-in-china-wants-to-take-beijing-at-its-word-on-free-trade)

امانوئل ماکرون، رئیس جمهوری فرانسه روز دوشنبه برای ملاقات با مقامات چین و گفتگو درباره یک توافق جدید تجاری وارد شانگهای شد.
آقای ماکرون در دومین سفر خود به چین، روز دوشنبه ابتدا در مراسم افتتاح دومین نمایشگاه صادرات شانگهای شرکت شرکت خواهد کرد و دوشنبه شب در مراسم شام خصوصی با شی‌ جین پینگ، رئیس جمهوری چین حضور خواهد داشت.
رئیس جمهوری فرانسه همچنین روز سه شنبه در شانگهای شعبه‌ای از مرکز فرهنگی-هنری «ژرژ پمپیدو» را افتتاح و سپس برای گفتگوهای رسمی به پکن سفر خواهد کرد.
امانوئل ماکرون در این سفر تلاش دارد تا معاملات جدید تجاری با دومین اقتصاد بزرگ جهان صورت دهد و به این وسیله به شرکت‌های فرانسوی برای گسترش فعالیت‌هایشان با پکن کمک کند. مشاور آقای ماکرون گفته است که شرکت‌های فرانسوی انتظار دارند که در این سفر حدود ۴۰ قرارداد در زمینه‌های کشاورزی، توریسم، بهداشت و سلامت با طرف‌های چینی منعقد کنند.
