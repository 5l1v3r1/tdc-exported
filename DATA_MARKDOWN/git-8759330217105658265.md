
# Vanaken laat zich uit over 'te gemakkelijke competitie' voor Club Bugge

Published at: **2019-11-03T09:55:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902184/is-de-jpl-te-gemakkelijk-voor-club-brugge-we-moeten-daar-niet-aan-denken-.html)


        Club Brugge haalde het zaterdag makkelijk met 3-0 van KV Kortrijk. De Bruggelingen blijven daardoor ongeslagen in de competitie. Blauw-Zwart lijkt nu al op weg naar de titel, al wil men bij Club Brugge zeker nog niet vieren.
      
Na dertien wedstrijden heeft Club Brugge nog steeds niet verloren in de competitie. Kan iemand Club Brugge wel tegenhouden? "Of het te eenvoudig gaat voor ons in België? We moeten daar niet aan denken", vertelt Vanaken bij Play Sports. "Het is zaak elke week gefocust te zijn en voor de drie punten te gaan", aldus de dubbele doelpuntenmaker.
Vanaken was alvast bijzonder tevreden met de overwinning. "We hebben het onszelf gemakkelijk gemaakt door vroeg te scoren", klinkt het. "Dat is belangrijk in zo’n type matchen, want dan weet je dat de tegenstander uit zijn schelp moet komen, waardoor er meer ruimte komt voor ons", aldus Vanaken.
Club Brugge won met 3-0, maar die score kon gerust meer zijn. "We deden het goed. We creëerden genoeg kansen zodat het zelfs 5-0 kon worden, we lieten eigenlijk teveel mogelijkheden liggen", besluit Vanaken.
