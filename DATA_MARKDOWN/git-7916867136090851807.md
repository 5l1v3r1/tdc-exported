
# Kukliame Valinsko sugrįžime – dar vienas „Lietkabelio“ pralaimėjimas Čempionų lygoje

Published at: **2019-11-05T22:55:00+00:00**

Author: ****

Original: [basketnews.lt](https://www.basketnews.lt/news-134341-kukliame-valinsko-sugrizime-dar-vienas-lietkabelio-pralaimejimas-cempionu-lygoje.html)

Nuotr.: fiba.basketball
Nuotr. fiba.basketball
Panevėžio „Lietkabelį“ (0-4) FIBA Čempionų lygoje ir toliau persekioja pralaimėjimų šmėkla.
Nenado Čanako auklėtiniai antradienio vakarą išvykoje 66:80 (21:15, 12:24, 20:18, 13:23) nusileido Ostendės „Filou“ (2-2) krepšininkams ir taip europinio rango varžybose toliau lieka be pergalių.
Nors po pirmosios rungtynių pusės „Lietkabelis“ atsiliko 6 taškais (33:39), trečiojo kėlinio pabaigoje, po Željko Šakičiaus baudos, Panevėžio klubas deficitą sumažino iki 4 taškų – 53:57.
Lemiamo ketvirčio pradžioje pranašesni pasirodė „Filou“ krepšininkai, kurie surengė spurtą 10:2 ir, likus 7 minutėms, pirmavo 12 taškų – 67:55.
Per likusį laiką „Lietkabelis“ nuolatos atsiliko, o Ostendės krepšininkai neleido svečiams iš Lietuvos sumažinti deficito. Nuskambėjus finalinei sirenai „Filou“ šventė antrąją pergalę.
Po pertraukos į „Lietkabelį“ sugrįžęs Paulius Valinskas atrodė kukliai. Per 19 minučių gynėjas pelnė 5 taškus (1/5 dvit., 3/4 baud. met.), atkovojo vieną kamuolį, du sykius suklydo ir surinko -1 naudingumo balą.

        „Filou“: Braianas Angola 23 (4/9 trit.), Shevonas Thompsonas 16 (10 atk. kam.), Keye van der Vuurstas de Vriesas 12.
      

        „Lietkabelis“: Margiris Normantas 14 (2/3 trit.), Tomas Dimša (3/6 trit.) ir Željko Šakičius po 12, Tomas Lekūnas 8 (8/9 baud. met.), Gabrielius Maldūnas 6 (7 atk. kam.).
      
