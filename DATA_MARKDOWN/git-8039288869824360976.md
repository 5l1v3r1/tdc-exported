
# Primele camere pentru detecția traficului în București. Unde au fost amplasate?

Published at: **2019-11-07T08:54:09+00:00**

Author: **Elena Luchian**

Original: [AutoExpert](https://www.autoexpert.ro/primele-camere-pentru-detectia-traficului-in-bucuresti-unde-au-fost-amplasate/)


        Au fost montate primele camere video pentru detecția și managementul traficului în București. În total, 85 de camere cu senzori de detecție vor funcționa în Capitală. Este o măsură luată de Primăria Capitalei pe ultima sută de metri înaintea alegerilor locale de anul viitor.
      
Camerele moderne poartă denumirea TrafiCam și sunt echipate cu funcție de identificare și contorizare a autovehiculelor care se deplasează într-o intersecție. Acestea înregistrează și transmite date referitoare la trafic către Sistemul de Management al Traficului din București. De acolo, timpii semaforici vor fi reglați în funcție de necesități, pentru a fluidiza sensurile de mers aglomerate.
Astfel, semaforul va rămâne pe culoarea verde pentru o perioadă mai mare de timp pe direcția cea mai aglomerată, pentru a permite cât mai multor mașini să treacă.
Primele 15 camere au fost deja instalate în:
Alte 70 de camere de ultimă generație, cu acuratețe superioară, le vor înlocui pe cele vechi, instalate în urmă cu 11 ani.
S-au mai instalat la București 629 de semafoare noi, 38 de dispozitive push button pentru pietonii care vor să traverseze și 300 de dispozitive care îi avertizează pe nevăzători la trecerile de pietoni semaforizate.
