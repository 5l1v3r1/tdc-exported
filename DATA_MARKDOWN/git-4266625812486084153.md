
# В окупованому Криму порушили справу проти ветерана кримськотатарського руху

Published at: **2019-11-05T19:25:00+00:00**

Author: ****

Original: [ZIK.UA](https://zik.ua/news/2019/11/05/v_okupovanomu_krymu_porushyly_spravu_proty_veterana_krymskotatarskogo_ruhu_1684421)


        На території тимчасово окупованого Криму порушили адміністративну справу проти голови Судакського регіонального меджлісу і ветерана кримськотатарського руху Ільвера Аметова.
      
Про це повідомляє "Кримська солідарність".
Згідно з повідомленням, засідання щодо Ільвера Аметова призначено на 7 листопада 2019 року в рамках адміністративного правопорушення відповідно до ст.15.5 КоАП РФ (Порушення строків подання податкової декларації (розрахунку по страхових внесках).
Зазначається, що раніше в будинку Аметова було проведено обшук, під час якого вилучили старовинні експонати зброї. Аметов утримує приватний історичний музей, в якому зібрані предмети культури, побуту та історії кримських татар. За словами власника, у нього є документи на всі вилучені експонати.
Також повідомлялося, що силовики вилучили в активіста посвідчення члена Меджлісу кримськотатарського народу.
