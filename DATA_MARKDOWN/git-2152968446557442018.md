
# Все още издирват водача, убил велосипедист до ст. Локомотив

Published at: **2019-11-02T11:15:00+00:00**

Author: **Нели Христова**

Original: [Dnes.bg](https://www.dnes.bg/sofia/2019/11/02/vse-oshte-izdirvat-vodacha-ubil-velosipedist-do-st-lokomotiv.428294)

Още не е заловен шофьорът, блъснал и убил велосипедист на кръстовището при стадион "Локомотив" в столицата, издирват се очевидци.
На 21 октомври, около 8.20 часа, на бул."Рожен", близо до кръстовището с ул."Петър Панайотов", 42-годишният Константин Касабов, който е отивал на работа с колело, е бил блъснат от автомобил. Шофьорът е избягал и е оставил пострадалия тежко ранен на пътя. Въпреки усилията на лекарите в "Пирогов", Константин почина от тежките травми. Остави вдовица и две момиченца.
От СДВР апелираха, хората, станали свидетели на инцидента или разполагащи с информация за водача или за автомобила, да подадат сигнал на тел.: 112, 02/982 0516 и 02/982 0069. 
