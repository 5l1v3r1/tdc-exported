
# จิ้งจอกสยามบุกอัดพาเลซขึ้นที่3

Published at: **2019-11-03T16:02:00+00:00**

Author: ****

Original: [เดลินิวส์](https://www.dailynews.co.th/sports/739849)


        "จิ้งจอกสยาม" บุกอัด "ปราสาทเรือนแก้ว" 2-0 โกยแต้มขยับแซง "สิงห์บลูส์" ขึ้นที่ 3
      
ศึกฟุตบอลพรีเมียร์ลีก อังกฤษ เมื่อวันอาทิตย์ที่ 3 พ.ย. "จิ้งจอกสยาม" เลสเตอร์ ซิตี ฟอร์มร้อนแรงต่อเนื่อง บุกไปเอาชนะ "ปราสาทเรือนแก้ว" คริสตัล พาเลซ 2-0 ได้ประตูจากลูกโหม่งของ คักลาร์ โซยุนคู กองหลังชาวเติร์ก ในนาที 57 และ เจมี วาร์ดี นาที 88ชัยชนะเกมนี้ทำให้ เลสเตอร์ เก็บเพิ่มเป็น 23 คะแนน จาก 11 นัด ขยับแซง "สิงห์บลูส์" เชลซี ขึ้นไปรั้งอันดับที่ 3 ของตาราง มีแต้มตามหลังจ่าฝูง ลิเวอร์พูล ห่าง 8 คะแนน ส่วน พาเลซ มี 15 คะแนนเท่าเดิมแข่งเท่ากัน รั้งที่ 9 ของตาราง.
