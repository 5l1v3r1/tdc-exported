
# Neveket várnak Brüsszelben a brit kormányfőtől

Published at: **2019-11-06T14:56:42+00:00**

Author: **Infostart / MTI**

Original: [infostart](https://infostart.hu/kulfold/2019/11/06/neveket-varnak-brusszelben-a-brit-kormanyfotol)

Ursula von der Leyen, az Európai Bizottság megválasztott elnöke hivatalos felkérést küldött a brit miniszterelnöknek, amelyben arra kérte Boris Johnsont, delegáljon egy vagy több brit uniós biztosjelöltet a munkáját hamarosan megkezdő új bizottságba - közölte Dana Spinant, az új Európai Bizottság szóvivője.
Elmondta: Ursula von der Leyen levelében arra kérte Johnsont, lehetőleg női nevek is szerepeljenek a javasolni kívánt biztosjelöltek között. A megválasztott elnöknek ugyanis továbbra is az a célja, hogy az újonnan alakuló bizottságban fele-fele arányban legyenek jelen a férfiak és a nők.
Ez lesz az álláspontunk minden kormány esetében, akikkel még tárgyalnunk kell a kollégium tagjainak kijelöléséhez" - fogalmazott.
Von der Leyen arra kérte a brit miniszterelnököt, hogy a lehető leghamarabb reagáljon a kérésre, ugyanis az új bizottság munkájának megkezdéséhez szükség van arra, hogy az Európai Parlament novemberben esedékes plenáris ülésén meg tudják tartani a szavazást - közölte a szóvivő.
A portfóliókat illetően arról számolt be, hogy
Ez a szakmai hozzáértésről, a függetlenségről és az európai meggyőződés fontosságáról is szól - húzta alá.
Dana Spinant elmondta azt is, hogy a megválasztott Európai Bizottság ez idáig nem kapott hivatalos értesítést az új román biztosjelölt megnevezéséről, azonban az uniós bizottság szoros kapcsolatban áll a román kormánnyal.
Ludovic Orban román kormányfő szerdán közölte, hogy Adina Valean és Siegfried Muresan európai parlamenti képviselők személyében Bukarest két lehetséges jelöltet is javasol a Romániának járó európai biztosi posztra.
Október végén Ursula von der Leyen hivatalosan is biztosnak jelölte a magyar Várhelyi Olivért és a francia Thierry Bretont, miután mindkét jelöltet alkalmasnak találta a pozíció betöltésére.
Mina Andreeva, a brüsszeli testület szóvivője korábban arról számolt be, hogy Thierry Bretonnak továbbra is a belső piaci portfóliót szánják, a magyar és a román jelöltet illetően ugyanakkor nem kívánt nyilatkozni.
miután az EP illetékes szakbizottságaiban különböző okok miatt elutasították ezen három ország első jelöltjét.
Az új összetételű Európai Bizottság az eredeti tervek szerint november elején lépett volna hivatalba, azonban ezt el kellett halasztani. A jelenlegi cél december elseje, noha egyesek szerint ez sem lesz tartható. A csúszás alatt Jean-Claude Juncker mostani elnök és a biztosi testület jelenlegi tagjai maradnak a posztjukon ügyvivőként.

        Nyitókép: MTI/AP/Frank Augstein
      
