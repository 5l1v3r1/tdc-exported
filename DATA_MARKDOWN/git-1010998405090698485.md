
# 9000 полицаи ще бъдат ангажирани с охраната на балотажа в неделя

Published at: **2019-11-01T12:19:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/9000-policai-shte-badat-angazhirani-s-ohranata-na-balotazha-v-nedelja.html)

9000 полицаи ще бъдат ангажирани с охраната на балотажа в неделя. Те са по-малко от първия тур, но и броят на секциите е по-малък.
Над 7 хиляди секции ще бъдат охранявани. От МВР съобщават, че ако идват повече сигнали в изборния ден от ромски махали, има достатъчно ресурс, за да се пренасочат полицаи натам.
Ако хората са си загубили документите, пак ще могат да гласуват. Ще трябва да си извадят удостоверение, което ще важи само в изборния ден.
„Всяка една секция се охранява с униформен служител или оперативен като неговата основна задача е да наблюдава самото място – изборната секция, отвън”, заяви Тодор Гребенаров, ГДНП.
„Всеки български гражданин, който желае да упражни правото си на глас, може да си получи издадената лична карта. Ако е установил, че си е изгубил, повредил или е унищожена личната карта, можа да посети звената за документи за самоличност, да подаде заявление за издаване на лична карта и да получи удостоверение, което важи само в изборния ден за гласуване”, обясни Светла Ценева, дирекция "Лични документи".
От СДВР съобщиха, че охраната в столицата ще остане същата, както е била на първия тур – около 1600 души ще бъдат ангажирани с вота в София. 
