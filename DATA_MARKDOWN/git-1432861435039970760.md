
# Лудогорец се нуждаеше от обрат срещу Берое за осмия си пореден успех в Първа лига

Published at: **2019-11-02T19:27:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/ludogorec/ludogorec-se-nuzhdaeshe-ot-obrat-sreshtu-beroe-za-osmiq-si-poreden-uspeh-v-pyrva-liga-1391147.html)

Българският шампион Лудогорец постигна важна победа като домакин на Берое с 3:1 в мач от 15-ия кръг на efbet Лига. "Орлите" се нуждаеха от обрат в мача, след като изоставаха в двубоя на "Лудогорец Арена".
Още в седмата минута Ибрахима Конте изведе заралии напред в мача. В 22-рата минута Вандерсон успя да изравни за домакините, а до края на първата част резултатът остана непроменен.
В началото на втората част Клаудиу Кешерю отбеляза много важен гол, който изведе разградчани напред в резултата и даде нужното спокойствие на хората на Станислав Генчев. Девет минути преди изтичането на редовното време Якуб Швиерчок също се разписа, за да оформи крайното 3:1.
Така Лудогорец записа осмата си поредна победа в първенството, която покачи преднината им пред втория Левски (който е с мач по-малко) на седем точки. Попадението на старозагорци бе едва пето в мрежата на "орлите" след 15 изиграни мача. 
Берое пък допусна осмото си поражение през новия сезон, оставайки на седмото място. Тимът все още не е допуснал нито едно равенство през новата кампания, но лидерите в първенството започват да се отдалечават все повече и повече от тях. 
