
# Сари обясни защо смени Роналдо и го извади от равновесие

Published at: **2019-11-07T11:47:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/sari-obqsni-zashto-smeni-ronaldo-i-go-izvadi-ot-ravnovesie-1403852.html)

На треньора на Ювентус Маурицио Сари му се наложи да влиза в обяснителен режим, след като в мача срещу Локомотив (Москва) в Шампионска лига снощи замени голямата си звезда Кристиано Роналдо. Както е известно, португалецът реагира доста негативно на треньорското решение и дори не се ръкува със Сари при излизането си от терена.
"Заменихме Кристиано Роналдо заради страхове поради физическото му състояние, за да не получи той контузия. Още в края на първото полувреме имаше тревожни признаци, а във второто в някои моменти, когато той ускоряваше, имаше за какво да се безпокоим. Ето защо го заменихме, за да избегнем проблеми в бъдеще", коментира италианският треньор.
Това не е първото подозрение за конфликт между треньора на Ювентус и голямата му звезда. Такова имаше и през лятото, а каква бе причината вижте в този материал.
