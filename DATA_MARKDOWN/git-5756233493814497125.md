
# مصدوم شدن 6 دانشجوی دانشگاه یاسوج در پی برخورد دو اتوبوس

Published at: **2019-11-05T16:00:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620064/%D9%85%D8%B5%D8%AF%D9%88%D9%85-%D8%B4%D8%AF%D9%86-6-%D8%AF%D8%A7%D9%86%D8%B4%D8%AC%D9%88%DB%8C-%D8%AF%D8%A7%D9%86%D8%B4%DA%AF%D8%A7%D9%87-%DB%8C%D8%A7%D8%B3%D9%88%D8%AC-%D8%AF%D8%B1-%D9%BE%DB%8C-%D8%A8%D8%B1%D8%AE%D9%88%D8%B1%D8%AF-%D8%AF%D9%88-%D8%A7%D8%AA%D9%88%D8%A8%D9%88%D8%B3)


        رئیس مرکز مدیریت حوادث و فوریت های پزشکی استان کهگیلویه و بویراحمد از برخورد اتوبوس‌های دانشجویی با 6 مصدوم در یاسوج خبر داد.
      

        آفتاب‌‌نیوز :
      
"محسن جلیل" در خصوص جزئیات این تصادف گفت: ساعت ۹ و ۴۶ دقیقه روز سه شنبه، 14 آبان ماه دو دستگاه اتوبوس حامل دانشجویان دانشگاه یاسوج در محوطه این دانشگاه به اورژانس اطلاع و گزارش شد.
وی با بیان اینکه بلافاصله دو آمبولانس امداد شهری به محل حادثه اعزام شدند، اظهارکرد: این حادثه 6 مصدوم داشت که همه مصدومان دانشجویان دختر بودند و به بیمارستان شهید بهشتی یاسوج منتقل شدند.
جلیل بیان کرد: خوشبختانه حال مصدومان مناسب گزارش شده و مشکلی خاصی ندارند.
