
# Op nieuwe UK 205 wordt vis na vangst verdoofd

Published at: **2019-11-01T07:39:00+00:00**

Author: ****

Original: [omroep flevoland](https://www.omroepflevoland.nl/nieuws/175451/op-nieuwe-uk-205-wordt-vis-na-vangst-verdoofd)


        Het nieuwe Urker vissersschip de UK 205 moet ervoor zorgen dat gevangen vissen minder pijn lijden. Het schip van 7,5 miljoen euro wordt vrijdagmiddag in Scheveningen in de vaart genomen met aan boord een verdovingsmachine.
      
Het schip heeft de naam 'Spes Nova' gekregen en is gemaakt door het Urker bedrijf Ekofish Group.
Op het innovatieve schip wordt de gevangen vis direct gekoeld in een watertank, elektrisch verdoofd en daarna gestript. ''Dat verdoven gaat elektrisch met een soort pulsjes. Waardoor de hersenactiviteit van de vissen uitgeschakeld wordt, terwijl het hartje blijft kloppen.'' aldus Louwe de Boer van de UK 205 tegen de NOS.
'Doodstrijd voor de vissen is afschuwelijk'Vissen worden nu levend opengesneden en verwerkt. De Dierenbescherming zegt al jaren dat dit vanuit dierenwelzijn niet wenselijk is.
"Het is toch afschuwelijk om vissen minutenlang, of zelfs uren, te laten lijden. Dat die vissen een doodsstrijd voeren. En ze dan óók nog eens levend open te snijden. Een levende kip snijden we toch ook niet open om de filetjes eruit te halen? Zoiets doen we wel met vissen. Dat vinden we in deze tijd echt niet meer kunnen.'', aldus Femmie Smit van de Dierenbescherming,
