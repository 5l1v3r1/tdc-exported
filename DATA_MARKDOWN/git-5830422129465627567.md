
# گزارش سایپا از تحویل ۵۰ هزار خودرو به مشتریان در مهر ماه

Published at: **2019-11-05T16:25:00+00:00**

Author: ****

Original: [boursepress.ir](http://boursepress.ir/news/140459/%DA%AF%D8%B2%D8%A7%D8%B1%D8%B4-%D8%B3%D8%A7%DB%8C%D9%BE%D8%A7-%D8%A7%D8%B2-%D8%AA%D8%AD%D9%88%DB%8C%D9%84-%DB%B5%DB%B0-%D9%87%D8%B2%D8%A7%D8%B1-%D8%AE%D9%88%D8%AF%D8%B1%D9%88-%D8%A8%D9%87-%D9%85%D8%B4%D8%AA%D8%B1%DB%8C%D8%A7%D9%86-%D8%AF%D8%B1-%D9%85%D9%87%D8%B1-%D9%85%D8%A7%D9%87)


        معاون بازاریابی و فروش سایپا از تحویل ۵۰ هزار دستگاه خودرو به مشتریان در مهر ماه خبر داد و گفت: اجرای سیاست عرضه مستمر محصولات و تسریع در تحویل خودروهای معوق با جدیت دنبال می‌شود.
      
به گزارش پایگاه خبری بورس پرس، حسین کاظمی با تکذیب برخی اظهارات و نقل قول‌ها مبنی بر کاهش عرضه خودروسازان در روزهای اخیر گفت: این گونه اظهارات یا ناشی از ناآگاهی افراد است یا از تلاش برای ایجاد جو روانی در افکار عمومی در جهت اهدافی خاص نشات گرفته چراکه در صنعت خودرو هیچ سودی در کاهش عرضه محصولات به بازار وجود ندارد و برای هر تاخیر باید جریمه به مشتریان پرداخت شود.
وی افزود: در حال حاضر تیم جدید مدیریتی سایپا تلاش می‌کند با تسریع در تحویل خودروهای قابل تولید، تعهدات بر جای‌مانده از گذشته که به دلیل بی‌تدبیری‌ های قبلی صورت گرفته را روزبه‌روز کاهش دهد.اجرای برنامه تولیدی عبور مستقیم و نهضت تکمیل‌ خودروهای ناقص زمینه بهبود شرایط این مجموعه در زمینه تحویل به مشتریان را فراهم کرده است.
کاظمی تاکید کرد: رویه کنونی را با هدف کاهش فاصله میان قیمت کارخانه و بازار، از بین بردن التهابات قیمتی و خروج کنترل قیمت‌ها از دست واسطه‌ها ادامه خواهیم داد.
انتهای پیام
