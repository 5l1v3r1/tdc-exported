
# ОБСЄ зафіксувала на Донбасі 132 вибухи

Published at: **2019-11-03T09:33:00+00:00**

Author: ****

Original: [ZIK.UA](https://zik.ua/news/2019/11/03/obsye_zafiksuvala_na_donbasi_132_vybuhy_1682521)


        У суботу, 2 листопада, Спеціальна моніторингова місія ОБСЄ зафіксувала на Донбасі 132 вибухи.
      
Про це йдеться у звіті організації.
Зазначається, що 130 вибухів ОБСЄ зафіксувала у Донецькій області.
«Понад половину порушень режиму припинення вогню зафіксовано в районах на південь від н. п. Пищевик (підконтрольний урядові, 84 км на південь від Донецька), а також на східно-північний схід і схід від н. п. Гнутове (підконтрольний урядові, 90 км на південь від Донецька)», – йдеться у звіті.
Крім того, у Луганській області було зафіксовано 2 вибухи.
«Обидва порушення режиму припинення вогню зафіксовано поблизу ділянки розведення в районі н. п. Станиця Луганська (підконтрольний урядові, 16 км на північний схід від Луганська)», – додали в звіті ОБСЄ.
Нагадаємо, впродовж минулої доби незаконні збройні формування 15 разів обстріляли українські позиції на Донбасі, поранено двох військових.
