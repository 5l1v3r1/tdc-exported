
# Ødegaard må stå over kamp

Published at: **2019-11-07T13:24:29+00:00**

Author: **NTB**

Original: [Bergens Tidende](https://www.bt.no/sport/i/50ee81/oedegaard-maa-staa-over-kamp)

– Martin kan ikke spille morgendagens kamp. Vi må være forsiktige, sier La Real-trener Imanol Alguacil på fredagens pressekonferanse, ifølge TV 2.
Ødegaard var ute med skade også sist søndag da Real Sociedad vant toppkampen mot Granada med 2–1.
Martin Ødegaard ble skadet i hælen i en kamp mot Celta Vigo 27. oktober. Tre dager senere spilte nordmannen likevel kampen mot Levante. Den endte med hjemmetap 1–2.
Ødegaard er tatt ut i den norske landslagstroppen til EM-kvalifiseringskampene mot Færøyene på Ullevaal stadion fredag 15. november og borte mot Malta mandag 18. november.
Landslagsspillerne samles i Oslo mandag. Det er ikke kjent når Martin Ødegaard kan spille kamp igjen. Han er usikker til de kommende landskampene.
