
# Визнання ПЦУ. На найближчій літургії РПЦ не буде поминати главу Елладської церкви

Published at: **2019-11-02T14:46:00+00:00**

Author: ****

Original: [НВ](https://nv.ua/ukr/world/countries/rpc-pripinila-spilkuvannya-z-voloskimi-cerkvoyu-novini-rosiji-50051276.html)

Про це повідомив глава синодального Відділу зовнішніх церковних зв’язків РПЦ митрополит Іларіон, передає Інтерфакс.
Причиною стало те, що архієпископ Афінський Ієронім II на цьому тижні відправив лист главі Православної церкви України митрополиту Епіфанію, в якому повідомив йому про офіційне визнання автокефалії.
При цьому РПЦ не припинила євхаристійне спілкування з усією Елладською церквою, оскільки стверджує, що не всі її ієрархи підтримують визнання ПЦУ.
12 жовтня Собор Елладської церкви рішенням переважної частини ієрархів підтримав пропозицію архієпископа Ієроніма про визнання канонічного статусу ПЦУ.
В УПЦ Московського патріархату відреагували на лист архієпископа Ієроніма, назвавши визнання ПЦУ «ножем в спину».
Читайте також:
Борис БахтєєвНе стати другою РПЦ
Православна церква України була створена на об'єднавчому соборі в Софії Київській 15 грудня 2018 року, її предстоятелем був обраний митрополит Єпіфаній.
Томос, який підтверджує автокефалію, був вручений Епіфанію патріархом Варфоломієм в Константинополі 6 січня 2019 року. ПЦУ стала п’ятнадцятою церквою в диптиху помісних православних церков світу.
До складу ПЦУ перейшло вже понад 500 парафій Московського патріархату в Україні.
Читайте також:
Московський патріархат відмовився визнати Православну церкву України. Його приклад наслідували залежні від Москви Антиохійський Патріархат, Православна церква Чеських і Словацьких земель, Польська православна церква, а також союзна РПЦ Сербська церква.
