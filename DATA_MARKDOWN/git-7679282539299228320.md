
# कोहरे की मार: 16 दिसंबर से 31 जनवरी तक रद्द रहेंगी छह जोड़ी ट्रेनें

Published at: **2019-11-06T16:22:59+00:00**

Author: **पटना हिन्दुस्तान टीम**

Original: [https://www.livehindustan.com](https://www.livehindustan.com/bihar/story-six-pairs-trains-will-be-canceled-from-16-december-to-31-january-2835538.html)

ठंड बढ़ने से पहले ही रेलवे ने कोहरे के कारण रद्द ट्रेनों की घोषणा कर दी है। 16 दिसंबर से 31 जनवरी के बीच ट्रेनों का परिचालन बाधित रहेगा। इस दौरान पूर्व मध्य रेलवे के स्टेशनों से गुजरने वाली छह जोड़ी ट्रेनें पूरी तरह रद्द रहेंगी। 
वहीं, संपूर्ण क्रांति, हावड़ा और रांची जनशताब्दी, पटना-कोटा समेत 19 जोड़ी ट्रेन सप्ताह में एक दिन रद्द रहेंगी। रेलवे का कहना है कि कोहरे में ट्रेनों के परिचालन समय को व्यवस्थित करने के लिए यह निर्णय लिया गया है। सीपीआरओ राजेश कुमार ने बताया कि यह व्यवस्था 16 दिसंबर से 31 जनवरी के बीच लागू रहेगी। उन्होंने कहा कि ट्रेनों का परिचालन सीमित करने से देर हुई ट्रेनों को समय सुधारने का पर्याप्त समय मिलेगा। पूर्व में जानकारी रहने से यात्रियों को भी ज्यादा परेशानी नहीं होगी। संपूर्ण क्रांति एक्सप्रेस अप में बुधवार और डाउन में गुरुवार को रद्द रहेगी। 
यात्रियों को होगी परेशानी, आरक्षित टिकट का पैसा लौटाया जाएगाट्रेनें रद्द होने से यात्रियों को परेशानी का सामना करना पड़ेगा। कई यात्रियों ने तीन माह पहले ही इन ट्रेनों में रिजर्वेशन करा लिया था, रेलवे ने इनका टिकट शुल्क लौटाने का निर्णय लिया है। सीपीआरओ का कहना है कि यदि यात्री दूसरी तिथि में रिजर्वेशन चाहते हैं तो इसकी सुविधा भी दी जाएगी। रेलवे का कहना है कि ट्रेनों की लेटलतीफी सुधारने के लिए यह निर्णय लिया गया है। 
ये ट्रेनें रहेंगी पूरी तरह से रद्दकोहरे के कारण ईसीआर से होकर गुजरनेवाली छह जोड़ी ट्रेनों का परिचालन 31 जनवरी तक पूरी तरह से रद्द रहेगा। इसमें हटिया-आनंद विहार, संतरागाछी-आनंदविहार,  नई दिल्ली-मालदा टाउन न्यू फरक्का एक्स., झांसी-कोलकाता एक्स., वाराणसी-सिंगरौली, चोपण-शक्तिनगर शामिल है। 
रद्द होनेवाली ट्रेन1- 12023 हावड़ा-पटना जनशताब्दी- गुरूवार2- 12024 पटना-हावड़ा जनशताब्दी - गुरूवार3- 12365 पटना-रांची जनशताब्दी -शुक्रवार4- 12366 रांची-पटना जनशताब्दी - शुक्रवार5- 12393 संपूर्ण क्रांति एक्स. -बुधवार6- 12394 संपूर्ण क्रांति एक्स. - ग़ुरूवार7- 12397 महाबोधि एक्स -सोमवार8- 12398 महाबोधि एक्स.-मंगलवार9- 12561 स्वतंत्रता सेनानी एक्स.-गुरूवार10- 12562 स्वतंत्रता सेनानी एक्स.-शुक्रवार11- 13239 पटना-कोटा एक्स- शुक्रवार12- 13240 कोटा-पटना एक्स- शनिवार13- 15203 बरौनी-लखनऊ एक्स. - मंगलवार14- 15204 लखनऊ-बरौनी एक्स.- बुधवार15- 15211 जननायक एक्स. -बुधवार16- 15212 जननायक एक्स.- शुक्रवार17- 13307 गंगा-सतलज एक्स.- गुरूवार 18- 13308 गंगा-सतलुज एक्स.- शनिवार19- 15273 सत्याग्रह एक्सप्रेस. - गुरूवार20- 15274 सत्याग्रह एक्सप्रेस -शुक्रवार21- 12557 सप्तक्रांति एक्सप्रेस.- बुधवार 22- 12558 सप्तक्रांति एक्सप्रेस - गुरूवार23- 13257 जनसाधारण एक्सप्रेस- गुरूवार24- 13258 जनसाधारण एक्सप्रेस-शुक्रवार 25- 22405 गरीब रथ भागलपुर-गुरूवार26- 22406 गरीब रथआनंद विहार- बुधवार27- 12505 नॉर्थ ईस्ट एक्स. बुधवार28- 12506 नॉर्थ ईस्ट एक्स़ -शुक्रवार 29- 12523 न्यूजलपाईगुड़ी-नई दिल्ली एक्स़-मंगलवार 30- 12524 नई दिल्ली-न्यूजलपाईगुड़ी एक्स़ - बुधवार31- 15705 चम्पारण हमसफर एक्स -गुरुवार32- 15706 चम्पारण हमसफर एक्स़- शुक्रवार 33- 13005 अमृतसर मेल - मंगल, गुरू, शनि34- 13006 अमृतसर मेल - गुरू, शनि, सोम35- 12987 सियालदह-अजमेर एक्स़ - बुध,  शुक्र, रवि36- 12988 अजमेर-सियालदह एक्स़ - मंगल, गुरू, शनि37- 13007 तूफान एक्स़-सोम, बुध, शुक्र, रवि38- 13008 तूफान एक्स़ -बुध, शुक्र, रवि, मंगल
