
# Χαμενεΐ: Σταθερά αντίθετος σε οποιοδήποτε διάλογο με τους Αμερικανούς

Published at: ****

Author: ****

Original: [CNN.gr](https://www.cnn.gr/news/kosmos/story/196080/xamenei-stathera-antithetos-se-opoiodipote-dialogo-me-toys-amerikanoys)

Newsroom, CNN Greece 18:21 , 03 November 2019
«Η σταθερή αντίθεση στις διαπραγματεύσεις με τις Ηνωμένες Πολιτείες είναι ένα από τα σημαντικά εργαλεία που διαθέτει το Ιράν για να τις αποτρέψει να εισέλθουν στην αγαπημένη μας χώρα», δήλωσε ο Χαμενεΐ στην ομιλία του, αποσπάσματα της οποίας δημοσιεύονται στα περσικά στον επίσημο λογαριασμό του στο Twitter.
«Αυτό το μέτρο, που υπαγορεύεται από τη λογική, απαγορεύει στην Αμερική να παρεισφρήσει εκ νέου στο Ιράν, συνιστά απόδειξη της πραγματικής εξουσίας και της ισχύος του Ιράν και δείχνει ότι η εξουσία (των Ηνωμένων Πολιτειών) δεν είναι παρά εικονική», πρόσθεσε ο Χαμενεΐ.
«Εάν οι ιρανοί πολιτικοί αξιωματούχοι ήταν αρκετά αφελείς ώστε να καθίσουν και να διαπραγματευτούν (με την Ουάσινγκτον), η πίεση των κυρώσεων (των ΗΠΑ κατά της Ισλαμικής Δημοκρατίας) δεν θα είχε μειωθεί, αλλά απλά θα είχε ανοίξει έναν νέο δρόμο που θα επέτρεπε (στην Αμερική) να εκφράσει νέες προσδοκίες» σε σχέση με το Ιράν, είπε ο Χαμενεΐ.
Σύμφωνα με τον ανώτατο ηγέτη του Ιράν, «οι Αμερικανοί παραποιούν την ιστορία και ισχυρίζονται ότι οι διαφορές μεταξύ του Ιράν και των Ηνωμένων Πολιτειών προέρχονται από την κατάληψη της αμερικανικής πρεσβείας» στην Τεχεράνη στις 4 Νοεμβρίου 1979.
"ΟΧΙ!". Αυτές χρονολογούνται από το πραξικόπημα του 1953, όταν οι Ηνωμένες Πολιτείες ανέτρεψαν την κυβέρνηση του πρωθυπουργού Μοχάμεντ Μοσαντέκ και εγκατέστησαν μια κυβέρνηση διεφθαρμένη και πουλημένη σε αυτές", γράφει στα αγγλικά ο λογαριασμός του Χαμενεΐ στο Twitter.

        Διαβάστε επίσης
      
