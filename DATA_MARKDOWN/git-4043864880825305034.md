
# В Україну йде тепло, ще буде +20º

Published at: **2019-11-01T09:27:12+00:00**

Author: ****

Original: [Українська правда](https://www.pravda.com.ua/news/2019/11/1/7230712/)

Найближчої доби погоду в Україні почне визначати антициклон, який принесе тепло.
Джерело: Facebook-сторінка синоптика Наталки Діденко
Пряма мова: "Потужна Атлантика наступає, холодний антициклон відступає. Такою в Україні очікується найближча синоптична перспектива.Вже 2 листопада у більшості областей температура повітря підвищиться. На трохи, але все ж максимально вже буде +6+11 градусів".
Деталі: За даними синоптика, найхолоднішим поки що залишиться Схід України: +3+6 градусів. І найближча ніч ще буде морозяною -2-8 градусів.
Водночас у неділю та на наступному тижні в Україні відчутно потеплішає, у вівторок-середу на Півдні та Заході ймовірно до +20 градусів.Крім тепла 2-го листопада в Україні з’являться дощі, проте поки лише в західних областях, на решті території України буде сухо, хіба що почне збільшуватися хмарність.Водночас на вихідних у більшості областей очікується сильний, до штормових поривів, південний вітер.У Києві субота також буде вітряною, хмарність почне збільшуватися, проте без істотних опадів, максимальна температура повітря досягне +5+8 градусів.У неділю в столиці - сильний південний вітер, ймовірний дощ та потепління до +10+12 градусів.
