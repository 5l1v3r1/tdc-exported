
# Verkeersleiding vliegveld gaat donderdagochtend in

Published at: **2019-11-06T20:47:00+00:00**

Author: ****

Original: [omroep flevoland](https://www.omroepflevoland.nl/nieuws/175602/verkeersleiding-vliegveld-gaat-donderdagochtend-in)


        Op Lelystad Airport wordt donderdagochtend om 07:00 uur luchtverkeersleiding van kracht. Voortaan moeten alle vliegtuigen zich melden bij de verkeersleiding voordat ze kunnen vertrekken en landen.
      
Verkeersleiding maakt deel uit van de uitbreiding van de luchthaven voor vakantievluchten. Dan worden de grotere vliegtuigen via de centrale verkeersleiding op Schiphol Oost richting Flevoland geloodst. Vanuit de rood-witte verkeerstoren in Lelystad worden de toestellen in de eerste fase na vertrek en de laatste fase tot de landing begeleid.
Hoewel Lelystad Airport nog niet open is voor vakantievluchten, heeft minister Cora van Nieuwenhuizen toch besloten om nu al luchtverkeersleiding in te voeren. Zo kunnen de 24 verkeersleiders goed ingevoerd raken in de nieuwe procedures en zijn ze klaar, voor het geval er later in 2020 alsnog vakantievluchten mogelijk worden.
Voor de kleine luchtvaart gaat er door de verkeersleiding veel veranderen. Piloten kunnen niet meer op elk moment vertrekken. Zij moeten voortaan minstens een uur voor vertrek een vliegplan bij de toren indienen. Ook landend verkeer moet zich melden. Ook gelden er nieuwe aan- en uitvliegroutes voor kleine toestellen, die meer langs de A6 zullen vliegen.
'Minder vrijheid'Vliegbedrijven op Lelystad zijn bang dat zij door de verkeersleiding veel minder vrijheid hebben om te vliegen. De afgelopen jaren zijn er al diverse vliegers uitgeweken naar vliegvelden als Teuge en Hilversum. Als er door de verkeersleiding minder vluchten kunnen worden afgehandeld, dan zullen nog meer bedrijven hun activiteiten verplaatsen, zo verwacht onder meer Tom van der Meulen van de Netherlands Association of Commercial Aviation (NACA).
Lelystad Airport is al jaren het grootste vliegveld voor de kleine luchtvaart of General Aviation. Volgens cijfers van het CBS had het vliegveld in 2017 ruim 84.000 vliegbewegingen. Dat is in tien jaar flink afgenomen, want in 2008 waren het er nog ruim 127.000.

        Bekijk in Google Maps üìç
      
WhatsApp ons!Heb jij een tip of opmerking? Stuur ons een bericht op 06 - 52 52 4891 of stuur een mail: rtv@omroepflevoland.nl!
