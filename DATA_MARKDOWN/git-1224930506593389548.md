
# Погода в Україні 3 листопада: тепла осінь з сильним вітром - Радіо Максимум

Published at: **2019-11-03T08:15:00+00:00**

Author: **Лейцюсь Наталія**

Original: [Радіо Максимум](https://maximum.fm/pogoda-v-ukrayini-3-listopada-tepla-osin-z-silnim-vitrom_n168955)


        3 листопада в Україну поступово прийде нова порція потепління, а кілька областей накриють дощі. Детальний прогноз погоди на сьогодні читайте на Радіо МАКСИМУМ.
      
3 листопада, у неділю, майже по всій країні відчутно підійметься температура повітря, однак не варто надто радіти, адже з теплом прийде і сильний вітер. Про це попередила синоптик Наталка Діденко на своїй сторінці в соцмережі Facebook.
"3-го листопада в Україні очікуються пориви південного вітру до 15-22 м/с, протягом дня температура повітря +9+14 градусів, на Півдні та Заході +12+18 градусів, на Сході +6+10 градусів. Дощі пройдуть у західних, північних та подекуди в центральних областях, на Півдні та Сході – переважно без опадів", – додала вона. У Києві 3 листопада можливий періодичний дощ та сильний вітер, повітря вдень прогріється до +10+12.
Джерело: Радіо МАКСИМУМ
