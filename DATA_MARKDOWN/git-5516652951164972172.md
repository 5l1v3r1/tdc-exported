
# Επιτυχίες των Ναυτοπροσκόπων στην Ιστιοπλοΐα

Published at: **2019-11-07T15:58:09+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425288/epityxies-twn-naytoproskopwn-sthn-istioploia)


        Δυναμική παρουσία είχαν για 3η συνεχόμενη χρονιά οι Ναυτοπρόσκοποι της Δωδεκανήσου στους 20ούς ναυτοπροσκοπικούς ιστιοπλοϊκούς αγώνες που έγιναν το περασμένο Σαββατοκύριακο στο Δέλτα Φαλήρου.
      
Συγκεκριμένα, η λέμβος Σιρόκος του 4ου Συστήματος Ναυτοπροσκόπων Ρόδου, με κυβερνήτη τον Αλέξανδρο Ιατρίδη, κατέλαβε την 1η θέση στην κατηγορία των Δεκάκοπων πολυεστερικών λέμβων και η λέμβος Αδρίας του 1ου Συστήματος Ναυτοπροσκόπων Καλύμνου τη 2η θέση στην ίδια κατηγορία.
Η προσπάθεια αυτή είναι άξια συγχαρητηρίων, αφού μπορούν τα πληρώματα αυτά να συνεχίσουν με την ίδια αγάπη και ζήλο να ξεδιπλώνουν την παραδοσιακή ναυτική τέχνη και να καλλιεργούν στα παιδιά την αγάπη και τον σεβασμό προς τη θάλασσα!
