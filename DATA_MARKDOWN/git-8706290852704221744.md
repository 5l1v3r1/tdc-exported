
# Προωθείται η επένδυση κατασκευής πολυτελούς θερέτρου στην Κρήτη

Published at: **2019-11-02T06:40:00+00:00**

Author: ****

Original: [enikos.gr](http://www.enikos.gr/economy/681273/prootheitai-i-ependysi-kataskevis-polytelous-theretrou-stin-kriti)

Υπεγράφη από τους συναρμόδιους υπουργούς και απεστάλη για έλεγχο στο Συμβούλιο της Επικρατείας το Σχέδιο Προεδρικού Διατάγματος για το Ειδικό Σχέδιο Χωρικής Ανάπτυξης της Στρατηγικής Επένδυσης «Elounda Hills» της εταιρείας «Mirum Hellas ΑΕ» στον Άγιο Νικόλαο της Κρήτης. Σημειώνεται ότι η Mirum Hellasείναι ρωσικών συμφερόντων.
Σύμφωνα με ανακοίνωση του υπουργείου Ανάπτυξης και Επενδύσεων, η επένδυση είναι προϋπολογισμού ύψους 410 εκατομμυρίων ευρώ, και αφορά στην κατασκευή σε έκταση 675 στρεμμάτων πολυτελούς θερέτρου, το οποίο θα περιλαμβάνει παραθεριστικές κατοικίες, ξενοδοχεία, τουριστικό λιμένα-μαρίνα, αθλητικές εγκαταστάσεις και κέντρα αναζωογόνησης.
Κατά την κατασκευή του θα δημιουργηθούν 600 θέσεις εργασίας, ενώ άλλες 763 θέσεις εργασίας κατά την λειτουργία του.
