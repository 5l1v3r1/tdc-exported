
# Borse europee in lieve rialzo, Wall Street frena sul possibile slittamento dell'intesa Usa-Cina

Published at: **2019-11-06T08:14:00+00:00**

Author: **RAFFAELE RICCIARDI**

Original: [Repubblica.it](https://www.repubblica.it/economia/2019/11/06/news/borsa_6_novembre_2011-240354440/)

MILANO - Le Borse europee archiviano la giornata in lieve rialzo non scontando le indiscrezioni diffuse dopo la chiusura delle contrattazioni in Europa da Reuters secondo cui la firma dell'intesa tra Stati Uniti e Cina potrebbe slittare a dicembre.Milano chiude in rialzo frazionale e guadagna lo 0,04%, Londra sale dello 0,12%, Francoforte dello 0,24% mentre Parigi aggiunge lo 0,34%. Wall Street accusa invece il colpo del possibile nuovo rinvio: l Dow Jones perde lo 0,15%, il Nasdaq lo 0,53%Lo yuan cinese si è confermato forte, sotto la soglia di 7 per dollaro, mentre le azioni asiatiche hanno trattato miste in mattinata. Questa mattina, la Borsa di Tokyo è riuscita a consolidare i forti rialzi della vigilia: l'indice Nikkei, che ha toccato i suoi livelli più alti negli ultimi 13 mesi, è aumentato dello 0,22%, terminando a 23.303,82 punti, mentre l'indice generale Topix è rimasto quasi stabile (+0,02% a 1.694,45 punti).A Piazza Affari è sempre attiva la stagione delle trimestrali, con nomi noti quali Poste ed Mps. Corre Unicredit che ieri sera ha venduto 4,1 miliardi di crediti difficili alla società veicolo Prisma e oggi ha bissato con una maxi-cartolarizzazione da 6,1 miliardi di mutui residenziali in sofferenza: portafoglio che verrà gestito da doValue. Male Cnh (-4,17%) dopo la revisione delle stime sui ricavi per i 2019. Chiusura In lieve rialzo a 135 punti base lo spread tra Btp e Bund tedesco, con il tasso del decennale italiano all'1,01% sul mercato secondario.Andanento stabile per l'euro, che chiude a 1,1072 dollari e a 120,71 yen. Importanti dichiarazioni del ministro delle Finanze tedesco, Olaf Scholz, al Ft: apre a uno schema condiviso per tutelare i conti correnti all'interno dell'unione bancaria europea, dopo anni di ostilità della Germania che hanno bloccato il completamento dell'unione bancaria stessa. Altri segnali di cambiamento sono arrivati dal Consiglio degli esperti economici di Berlino, detto anche dei 5 saggi, che ritiene che il governo debba avere più flessibilità nel predisporre il bilancio pubblico federale.Dal fronte macroeconomico arriva un segnale positivo dalla Germania: gli ordinativi all'industria tedesca segnano una ripresa a settembre. Secondo l'ufficio nazionale di statistica Destatis si è registrato un aumento dell'1,3% dopo la discesa dello 0,4% del mese precedente e contro attese per un minimo +0,1%. Rispetto allo stesso mese dell'anno precedente, gli ordinativi risultano in calo del 5,4% dopo che ad agosto si era registrata una variazione negativa pari a -6,7%. Gli ordini domestici sono aumentati dell'1,6% congiunturale mentre quello esteri hanno segnato un incremento dell'1,1% mensile. In crescita i Pmi servizi dell'Eurozona, con il dato dell'area in aumento a 52,2 punti a ottobre. Scatto anche per l'Italia a 52,2 punti, sopra la soglia di 50 che separa la contrazione dall'espansione.Da Washington il Monetario lancia un nuovo alert sull'economia europea. L'attività economica nella Ue - si legge nel Regional Economic Outlook "è rallentata a causa della debolezza del commercio e della manifattura", e nonostante il rallentamento resti guidato dall'esterno, "alcuni segni di una domanda interna più scarsa cominciano ad apparire, specialmente negli investimenti". Sotto le stime, negli Usa, il -0,3% preliminare della produttività del terzo trimestre.Tra le materie prime, il petrolio a dicembre al Nymex segna un +0,40% a 57,00 dollari in seguito a un aumento a sorpresa delle scorte Usa, secondo l'American petroleum institute. Attesa ora per il dato del Dipartimento dell'energia americano. Si stabilizza il prezzo dell'oro sui mercati asiatici dove il lingotto con consegna immediata passa di mano a 1.485 dollari l'oncia. Sull'onda dell'ottimismo per un accordo sui dazi tra Usa e Cina, ieri il metallo prezioso aveva perso l'1,7% la perdita maggiore da un mese a questa parte.
