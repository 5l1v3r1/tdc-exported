
# Graikijos lygoje – 46 minučių Gecevičiaus pasirodymas ir triuškinama Mačiulio pergalė

Published at: **2019-11-02T20:46:00+00:00**

Author: ****

Original: [basketnews.lt](https://www.basketnews.lt/news-134258-graikijos-lygoje-46minuciu-geceviciaus-pasirodymas-ir-triuskinama-maciulio-pergale.html)

Nuotr.: Facebook.com
Nuotr. Facebook.com
Skaudžią nesėkmę Graikijos čempionate patyrė Salonikų „Aris“ (1-5) ekipa su Martynu Gecevičiumi.
Jo ekipa savo aikštėje per antrą pratęsimą 85:87 (19:18, 10:18, 20:14, 22:21, 6:6, 8:10) krito prieš Rodo „Kolossos Hotels“ (3-3) ir pralaimėjo penktąsyk paeiliui.
Net 46 minutes žaidęs Gecevičius pelnė 19 taškų (2/3 dvitaškiai, 3/6 tritaškiai, 6/6 baudos), atkovojo 4 kamuolius, atliko 3 rezultatyvius perdavimus, išprovokavo 6 pražangas, 4 sykius suklydo ir užfiksavo 24 balų naudingumą.

        „Aris“: Jaylenas Morrisas 20 (11 atk. kam.), Martynas Gecevičius 19, Vladimiras Dragičevičius 14 (9 atk. kam.), Gary Taltonas 10 (6 rez. perd.).
      

        „Kolossos Hotels“: Lasanas Kromah ir Tyrone'as Brazeltonas (6 rez. perd.) – po 18, Stavros Toutziarakis 15, Donovanas Jacksonas 12.
      
Triuškinamą pergalę kitose rungtynėse iškovojo Jono Mačiulio atstovaujama Atėnų AEK (2-4) komanda, kuri namuose 91:61 (24:11, 29:20, 19:19, 19:11) sutriuškino Atėnų „Panionios“ (2-4) krepšininkus.
Lietuvos rinktinės žaidėjas per 15 minučių pasižymėjo 8 taškais (1/3 dvitaškiai, 1/3 tritaškiai, 3/4 baudos), sugriebė 3 kamuolius, atliko rezultatyvų perdavimą, išprovokavo 3 pražangas, 3 sykius prasižengė, 2 kartus suklydo ir pasižymėjo 5 naudingumo balais.

        AEK: Charisas Giannopoulos 17 (5/9 trit.), Howardas Sant-Rossas 11, Stefanas Jankovičius 10.
      

        „Panionios“: Fotiosas Lamporpoulos 19 (9 atk. kam.), Samardo Samuelsas 14, Justinas Martinas 10.
      
