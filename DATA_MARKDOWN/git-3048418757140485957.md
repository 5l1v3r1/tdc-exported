
# Dapper deugende bekende Britten laten zich voor karretje Extinction Rebellion spannen

Published at: **2019-11-03T18:04:00+00:00**

Author: **Redactie**

Original: [ThePostOnline](https://tpo.nl/2019/11/03/dapper-deugende-bekende-britten-laten-zich-voor-karretje-extinction-rebellion-spannen/)

Verschillende bekende Britten maken hun opwachting in een korte film van klimaatclub Extinction Rebellion. In de film vragen zij om een plan tegen klimaatverandering. Onder meer muzikante Ellie Goulding, Downton Abbey-acteur Jim Carter en The End of the F***ing World-acteur Alex Lawther zijn te zien in het project.
Bekende en onbekende Britten spreken in de film, geschoten in zwart-wit, direct in de camera. “We eisen dat we worden betrokken in de besluitvorming”, zegt Ellie Goulding bijvoorbeeld. Carter, bekend van onder meer The Golden Compass en van zijn rol als Carson in Downton Abbey, vraagt om “training voor jongeren en hernieuwde training voor ouderen om gezamenlijk een nieuwe start te kunnen maken”.
De activisten van Extinction Rebellion gaan wereldwijd de straat op voor een ander klimaatbeleid. In Nederland trokken zij onder meer de aandacht via blokkades in Amsterdam.
De korte film is ontwikkeld door Richard Curtis. Hij is onder meer bekend als scriptschrijver van Blackadder, Four Weddings and a Funeral en Notting Hill.

        Anp
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
 
