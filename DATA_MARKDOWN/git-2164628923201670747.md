
# Без автокрісла - штраф: в Україні ввели штрафи за перевезення дитини без спеціального сидіння

Published at: **2019-11-05T18:46:00+00:00**

Author: ****

Original: [PRESS-ЦЕНТР](http://press-centr.com/ua/news/42616_Bez-avtokrisla---shtraf-v-Ukrani-vveli-shtrafi-za-perevezennya-ditini-bez-spetsialnoho-sidinnya-)


        Додаткові витрати. Відтепер в Україні дітей без автокрісел перевозити заборонено. Верховна Рада ухвалила закон України «Про внесення змін до Кодексу України про адміністративні правопорушення, щодо встановлення відповідальності за порушення правил перевезення дітей» (№ 1150). За це рішення проголосували 332 народних депутатів.
      
У пояснювальній записці до законопроекту пишуть, що згідно з офіційними даними Національної поліції України, щороку на дорогах України гине не менше 3,5 тисяч людей та травмується не менше 35 тисяч. Чималу частку серед постраждалих становлять саме діти.
За порушення правил перевезення дітей водій отримує штраф у розмірі 30 неоподаткованих мінімумів (510 гривень). При повторному порушені штраф сягатиме –850 гривень.
Раніше перевозити дітей віком до 12 років і зростом до 145 сантиметрів у машині без використання спеціальних засобів, які дозволять пристебнути дитину пасками безпеки було заборонено, але за це не штрафували.
Вартують авто крісла від 350 гривень і навіть до 10 тисяч гривень. Важливо підібрати крісло так аби воно підходило дитині. В першу чергу звертається увага на зріст та вагу дитини. Щоб правильно вибрати автокрісло, потрібно звертати увагу на пластик. Важливо, щоб оббивка не була пофарбована жодними хімічними речовинами, які негативно впливають на здоров`я дитини.
Також дитячі автокрісла діляться на універсальні й розраховані на різний вік. Універсальні розраховані на дітей вагою від 9 кг до 36 кг. Звісно, краще спочатку вибирати автокрісла за категоріями. Тобто від народження група 0+, до року - для дітей до 18 кг і т.д.
П’ятиточкові ремені використовуються для дітей вагою до 18 кг. Якщо дитина важить більше 18 кг і зростом вища метра - крісло можна фіксувати триточковим ременем, як дорослу людину.
У пояснювальній зупинці додають, що в Україні власники автівок використовують дитячі крісла лише для 12% дітей віком до 6 років, та майже ніколи для старших дітей, про що свідчать результати всеукраїнського опитування, проведеного дослідницькою компанією "Ipsos" в рамках проекту "Модернізація та підвищення безпеки дорожньої мережі в Україні" влітку 2016 року.
Зауважимо, що рівень дотримання безпеки під час перевезення дітей є значно вищим, що підтверджується, зокрема, тим фактом, що у Німеччині рівень користування дитячими кріслами становить 99%, Чехії – 96%, Естонії – 96%, Польщі – 93%.
Натомість, відповідальність порушників в випадку недотримання безпечного перевезення дітей законодавчо закріплена та є досить суворою. Так, , у Німеччині порушники правил платять штраф у розмірі 60 євро, Чехії – 78 євро, Естонії – до 400 євро, Польщі – 35 євро.

        фото із відкритих джерел  
      
 
