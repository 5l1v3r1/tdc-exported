
# «Болонья» – «Інтер». Прогноз і ставка Юрія Шевченка

Published at: **2019-11-01T17:06:00+00:00**

Author: **Юрій Шевченко**

Original: [Рейтинг Букмекерів](https://bookmaker-ratings.com.ua/tips/bolon-ya-inter-prognoz-i-stavka-yuriya-shevchenka/)

Прогнозом на матч Серії А «Болонья» – «Інтер» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».

        19:00, 02 лис 2019
      
Перемога над «Інтером» у лютому була першим успіхом Сініши Михайловича на чолі «Болоньї». З того часу команда встигла врятуватися від вильоту і підійнятися до середини таблиці, де й закріпилася. Можливо, вболівальники чекали на щось більше, але п’ять очок від 18 місця – непоганий результат, хоча стабільності «Россоблу» і не вистачає.
«Інтер» поки що майже витримує ритм «Юве» – до лідера одне очко. Вісім перемог за 10 турів – найкращий результат в історії «Нерадзуррі», вони виграли вся п’ять матчів в гостях. Статистика натякає, що є всі шанси на шосту перемогу, адже «Болонья» вдома не бере три очки з «Інтером» з 2002-го: три нічиї, 10 поразок.
Втім, команда Конте, здається, втомлюється, тому можуть бути сюрпризи. Краще поставити на голи: «Інтер» забив у всіх матчах сезону, а захист останнім часом у міланців не дуже надійний. А «Болонья» вдома забиває 11 матчів поспіль.
