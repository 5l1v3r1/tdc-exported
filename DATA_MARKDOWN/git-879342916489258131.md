
# Ми захищатимемо інвестиції, що надходять до України – Зеленський

Published at: **2019-11-07T20:46:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/finansy/my-zaxyshhatymemo-investycziyi-nadxodyat-ukrayinu-zelenskyj)


        Захист інвестицій, які надходять до України, є пріоритетом для української влади.
      
Про це заявив президент Володимир Зеленський під час зустрічі з Йоганом Еліашем, головним виконавчим директором компанії Head, відомого виробника спортивного спорядження, інформує ОПУ.
«Ми дуже раді, тому що це серйозні інвестиції великої компанії в Україну. Це дуже важливо, і ми захищатимемо всі інвестиції. Це для нас є пріоритетом», – сказав глава держави.
Президент наголосив, що український уряд концентрується на захисті інвестицій, які приходять в Україну.
Еліаш привітав реформи, які проводяться в Україні, та зазначив, що наша країна має великі можливості для залучення іноземних інвестицій як із країн Євросоюзу, так і зі США.
Раніше стало відомо, що дискусії щодо нової програми співпраці між Україною та МВФ тривають.
Нагадаємо, Міжнародний валютний фонд прогнозує зростання реального внутрішнього продукту України в 2019-2020 роках на рівні 3,0%.
Також відзначимо, МВФ висунув вимоги президенту Володимиру Зеленському.
Хочете обговорити цю новину? Долучайтеся до телеграм-чату CHORNA RADA
