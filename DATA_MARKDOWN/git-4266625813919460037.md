
# Посол Франції надав роз'яснення МЗС заяви Макрона щодо українських банд

Published at: **2019-11-01T22:32:00+00:00**

Author: ****

Original: [ZIK.UA](https://zik.ua/news/2019/11/01/posol_frantsii_nadav_rozyasnennya_mzs_zayavy_makrona_shchodo_ukrainskyh_band_1682005)


        Міністерство закордонних справ України викликало посла Франції, аби він надав роз'яснення щодо неоднозначної заяви президента Франції Еммануеля Макрона про українців.
      
Про це йдеться у коментарі речниці українського МЗС Катерини Зеленко опубліковано на сайті Міністерства.
"Посол Франції відзначив, що претензій до громадян України, які подорожують Францією, у французької сторони немає. Відтак, слова Е.Макрона, які стосувалися проблематики міграції та законного працевлаштування, були висмикнуті з контексту", – йдеться у коментарі. 
Сторони підтвердили, що між Києвом і Парижем є повне розуміння в питанні реалізації домовленостей про пересування громадян.
Як повідомлялося раніше, президент Франції Еммануель Макрон дав інтерв'ю правому журналу Valeurs Actuelles, чим викликав критику на свою адресу. В інтерв'ю він, зокрема, сказав, що усіма силами хоче боротися проти паралельних суспільств та нелегальної імміграції у Франції, згадавши при цьому й українців.
"Я віддаю перевагу легальним іммігрантам з Гвінеї чи Кот-д'Івуар (...) замість нелегальних українських чи болгарських банд", – сказав французький лідер. 
