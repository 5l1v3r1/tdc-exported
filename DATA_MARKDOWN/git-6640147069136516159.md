
# Microsoft ha reso indistruttibile il Superman del 1978

Published at: **2019-11-05T10:15:00+00:00**

Author: **Marco Silvestri**

Original: [Tom&#39;s Hardware](https://www.tomshw.it/hardware/microsoft-indistruttibile-superman-1978/)

I ricercatori di Microsoft hanno messo a punto una soluzione per migliorare la resilienza e la longevità dei dati utilizzando dei frammenti di vetro di quarzo della grandezza di un sottobicchiere. Il progetto prende il nome di Project Silica, una divisione di Microsoft Research che utilizza recenti scoperte nei campi dell’ottica laser ultraveloce e dell’intelligenza artificiale per la memorizzazione dei dati.
Come dimostrato dai ricercatori dell’università di Southampton Optoelectronics Research Centre, un laser codifica i dati in “voxel” (controparte tridimensionale del pixel) creando strati di reticoli e deformazioni tridimensionali su scala nanometrica a varie profondità e angolazioni. A questo punto degli algoritmi di apprendimento automatico (machine learning) hanno il compito di leggere i dati decodificando immagini e schemi che si creano quando la luce polarizzata attraversa il vetro.
