
# У Києві чоловік напав з ножем на співмешканця матері

Published at: **2019-11-05T07:15:00+00:00**

Author: ****

Original: [ZIK.UA](https://zik.ua/news/2019/11/05/u_kyievi_cholovik_napav_z_nozhem_na_spivmeshkantsya_materi_1683755)


        У Печерському районі Києва чоловік порізав співмешканця мами, після чого пішов до лікарні за допомогою.
      
Про це повідомляє Інформатор. 
Інцидент трапився у понеділок, 4 листопада, приблизно о 21:30 у Печерському районі столиці поблизу лікарні №17 на вулиці Євгена Коновальця.
Як зазначається, нападник накинувся на чоловіка з ножем, після чого пішов до лікарні та попросив допомогти постраждалому, який лежав у крові поблизу медичної установи. 
Після цього зловмисника одразу затримали та відправили до поліцейського відділку, а постраждалого забрали в операційну. Медики діагностували у потерпілого два проникні ножові поранення. 
За повідомленням правоохоронців, чоловік зізнався, що напав на співмешканця своєї мами через те, що чоловік час від часу піднімав руку на жінку. У той день між молодиками зав'язався черговий конфлікт з бійкою, у результаті син наніс кривднику декілька ножових поранень та пішов. 
Коли затриманий повернувся і побачив, що чоловік все ще лежить на землі, то звернувся за допомогою до медиків. 
Наразі правоохоронці з'ясовують усі обставини події. 
Нагадаємо, нещодавно у селі Зрайки Володарського району Київської області чоловік зарізав свого товариша під час розпиття з ним алкогольних напоїв. 
