
# Βρέθηκε υποβρύχιο έπειτα από 77 χρόνια - Είχε εξαφανιστεί μυστηριωδώς κατά τον Β' Παγκόσμιο Πόλεμο - ΦΩΤΟ - ΒΙΝΤΕΟ

Published at: **2019-11-02T10:53:00+00:00**

Author: ****

Original: [enikos.gr](http://www.enikos.gr/international/681780/vrethike-ypovrychio-epeita-apo-77-chronia-eiche-exafanistei-mysti)

Το βρετανικό υποβρύχιο που εξαφανίστηκε κατά τη διάρκεια του Β' Παγκοσμίου Πολέμου με 44 ανθρώπους πλήρωμα, βρέθηκε στις ακτές της Μάλτας, σύμφωνα με το CNN.
Το HMS Urge, έφυγε από την Μάλτα στις 27 Απριλίου του 1942 αλλά δεν έφτασε ποτέ στον προορισμό του, που ήταν η Αλεξάνδρεια της Αιγύπτου.
Μέχρι την ανακάλυψη του ναυαγίου, τόσο ο λόγος για την εξαφάνιση του υποβρυχίου όσο και το σημείο ήταν άγνωστα.
Σύμφωνα με τους ερευνητές που εντόπισαν το ναυάγιο, το υποβρύχιο βυθίστηκε λόγω μιας νάρκης που είχε τοποθετηθεί κοντά στο νησί.
Βρίσκεται περίπου σε βάθος 141 μέτρων. Οι έρευνες για τον εντοπισμό του υποβρυχίου ξεκίνησαν το 2017, όταν ο Francis Dickinson, εγγονός του κυβερνήτη του Urge, επικοινώνησε με το Πανεπιστήμιο της Μάλτας για να ζητήσει την χαρτογράφηση του βυθού.
