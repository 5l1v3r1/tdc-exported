
# 
        دادگاه مجرمان سیاسی با هیأت منصفه برگزار می شود
      

Published at: **2019-11-03T09:36:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637671/%D8%AF%D8%A7%D8%AF%DA%AF%D8%A7%D9%87-%D9%85%D8%AC%D8%B1%D9%85%D8%A7%D9%86-%D8%B3%DB%8C%D8%A7%D8%B3%DB%8C-%D8%A8%D8%A7-%D9%87%DB%8C%D8%A3%D8%AA-%D9%85%D9%86%D8%B5%D9%81%D9%87-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF)

به گزارش بولتن نیوز، ناصر سراج نماینده رئیس قوه قضائیه در هیات انتخاب اعضای هیات منصفه دادگاه مطبوعات گفت: اولین بار نهاد هیات منصفه در اصل ۷۹ قانون متمم اساسی الزامی شد و بعد از پیروزی انقلاب اسلامی شورای انقلاب وجود هیات منصفه را تصویب کرد و قانون مطبوعات هم چندین بار دستخوش تغییرات شد.
وی افزود: در سال ۸۰ تعداد اعضای هیات منصفه ۵۰۰ نفر تعیین شده بود که این موضوع امکان نداشت که ۵۰۰ نفر را یک جا جمع کنیم که این قانون در مجلس اصلاح شد و اعضای هیات منصفه به ۲۱ نفر در استان تهران رسید.
سراج بیان کرد: هیات منصفه دادگاه مطبوعات علاوه بر رسیدگی به جرائم مطبوعات به جرایم سیاسی هم رسیدگی می‌کند.
سراج بیان کرد: اعضا هیات منصفه دادگاه مطبوعات دوره گذشته ۱۸۶ جلسه تشکیل دادند که آقای کسائیان دبیر هیات منصفه در تمام جلسات حضور داشتند و به همین دلیل از ایشان تقدیر می‌شود.
