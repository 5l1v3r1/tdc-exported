
# Ο Μητσοτάκης σε ρόλο «γεφυροποιού»: Χαλαρή συζήτηση για το προσφυγικό το Σάββατο

Published at: ****

Author: ****

Original: [CNN.gr](https://www.cnn.gr/news/politiki/story/196329/o-mitsotakis-se-rolo-gefyropoioy-xalari-syzitisi-gia-to-prosfygiko-to-savvato)

Ευάγγελος Γιακουμής, CNN Greece 16:01 , 05 November 2019 - 16:01
Στο ίδιο σημείο είχαν γίνει ανάλογες συναντήσεις και από δύο πρώην πρωθυπουργούς -τον Γιώργο Παπανδρέου και παλαιότερα τον Κώστα Σημίτη, που είχε φτάσει στο σημείο να συνεδριάσει η κεντρική του επιτροπή στον Αστέρα Βουλιαγμένης.
Στόχος του Κυριάκου Μητσοτάκη είναι να πραγματοποιηθεί πολιτικό… μασάζ στους βουλευτές που έχουν ήδη αρχίσει να αντιδρούν για ορισμένους υπουργούς που δεν σηκώνουν τα τηλέφωνά τους.
Το κυριότερο, όμως, είναι ότι θα υπάρξει αναλυτική ενημέρωση από τους αρμόδιους υπουργούς για το μείζον θέμα του προσφυγικού.
Σύμφωνα με απόλυτα αξιόπιστες πληροφορίες, ο πρωθυπουργός θέλει πρώτα να αφήσει τους βουλευτές του να πάρουν το λόγο και στη συνέχεια να μιλήσουν οι υπουργοί για το κυβερνητικό σχέδιο αντιμετώπισης του προσφυγικού προβλήματος.
Η απόφαση του πρωθυπουργού να συναντηθεί με τους βουλευτές του σε χαλαρό κλίμα -χωρίς κουστούμια και γραβάτες- είναι επειδή θέλει να κάνει μια ειλικρινή και όχι τυπική συζήτηση μαζί τους. Και αυτό επειδή έχουν αρχίσει να γίνονται ορατά αρκετά φαινόμενα σε σχέση με διάφορους υπουργούς και βουλευτές.
Παράλληλα, από ορισμένους εκφράζεται και ένας προβληματισμός για τον Μιχάλη Χρυσοχοΐδη, σε ό,τι αφορά στην αντιμετώπιση του μεταναστευτικού και την μετεγκατάσταση προσφύγων και μεταναστών σε διάφορες περιοχές της Ελλάδας.
Η πολιτική που εφαρμόζει ο κ. Μητσοτάκης στο προσφυγικό χαλάει την εικόνα στην οικονομία και επειδή απέχει αρκετά από τις προσλαμβάνουσες που διαθέτει ο κορμός της κυβερνητικής παράταξης, ο πρόεδρος της ΝΔ θέλει να τους δώσει να καταλάβουν ότι πλέον δεν ισχύει ότι έλεγαν το προηγούμενο διάστημα.
Γιατί, η αλήθεια είναι, ότι δεν περίμεναν τόσο αυξημένη ροή προσφύγων και μεταναστών στη χώρα και αιφνιδιάστηκαν - κάτι το οποίο παραδέχονται ευθέως οι περισσότεροι βουλευτές.
Αυτός είναι, άλλωστε, και ο λόγος που ο Κυριάκος Μητσοτάκης θέλει να τους δώσει όλα τα στοιχεία, ώστε να μπορούν να τα επικαλούνται, όταν έρχονται αντιμέτωποι με πολίτες.
Ως αντίβαρο στο μεταναστευτικό, η κυβέρνηση θα προτάξει στους βουλευτές τα οικονομικά θέματα - τις μειώσεις στη φορολογία και τα νέα δεδομένα στην προστασία πρώτης κατοικίας, καθώς έρχονται χιλιάδες νέοι πλειστηριασμοί που θα προκαλέσουν νέους τριγμούς στην κοινωνία και την κυβέρνηση.
Ο πρωθυπουργός πρόκειται να πάρει παρόμοιες πρωτοβουλίες και μέσα στο επόμενο διάστημα, όπως ο νυχτερινός αγώνας δρόμου που θα διοργανωθεί στο συνέδριο του κόμματος στα τέλη του μήνα. Στον αγώνα αυτό θα τρέξουν κομματικά στελέχη, βουλευτές και φυσικά ο ίδιος, όπως άλλωστε δήλωσε στην τελευταία συνεδρίαση της οργανωτικής επιτροπής.

        Διαβάστε επίσης
      

        1
      
