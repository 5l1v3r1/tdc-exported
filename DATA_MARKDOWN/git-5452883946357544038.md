
# Taccone senza pace: arrivano le dimissioni dall'Agropoli

Published at: **2019-11-05T11:25:00+00:00**

Author: **Redazione**

Original: [AvellinoToday](http://www.avellinotoday.it/sport/ex-presidente-taccone-dimissioni-agropoli-5-novembre-2019.html)

Walter Taccone, ex presidente dell'Avellino Calcio, si è dimesso da direttore area tecnica dell'Agropoli, Questo il comunicato con il quale le dimissioni sono state annunciate: "Il responsabile area tecnica della US Agropoli 1921 prof. Walter Taccone, a seguito dei numerosi e sopraggiunti motivi di natura imprenditoriale, che lo terranno lontano dalla regione Campania, non avendo più la possibilità di seguire da vicino tutta l’attività tecnica, ivi compresi gli allenamenti della prima squadra e le partite di campionato, comunica che, a malincuore, non potrà più seguire le sorti della US Agropoli. 'Restando sempre legato al territorio ed alle sorti della squadra di calcio, auguro alla proprietà della squadra, al consiglio direttivo, al dg ed a tutti gli sportivi appassionati di calcio della città di uscire da questa situazione precaria di classifica e di posizionarsi in posizioni più consone al blasone della città. Lascio un piccolo patrimonio di numerosi giocatori di proprietà della società ed uno staff tecnico all’altezza della situazione che potrà valorizzare l’attuale parco giocatori e quelli che negli ultimi giorni sono riuscito a portare per rinforzare l’ attuale rosa'.".
