
# Народилася в сорочці: шестирічна дівчинка вижила у двох ДТП за день

Published at: **2019-11-03T05:18:32+00:00**

Author: ****

Original: [ГЛАВКОМ](https://glavcom.ua/world/observe/narodilasya-v-sorochci-shestirichna-divchinka-vizhila-u-dvoh-dtp-za-den-637294.html)

Шестирічна дитина залишилася живою після ДТП в Кіровській області РФ, в якій загинули її батьки, а потім в аварії зі «швидкою допомогою», яка перевозила дівчинку в лікарню.
Як повідомляє «Интерфакс», у суботу вранці в Мурашинському районі Кіровської області водій Nissan виїхав на зустрічну смугу, де зіткнувся з вантажівкою КамАЗ.
Водій Nissan і його 28-річна пасажирка загинули, двоє людей отримали травми: водій КамАЗа і шестирічна пасажирка легковика.
Зазначається, що потім «швидка», яка перевозила потерпілу шестирічну дівчинку в одну з лікарень Кірова, за попередніми даними, виїхала на червоне світло на перехрестя в обласному центрі і зіткнулася з автомобілем Ford Fusion.
В автоінспекції уточнили, що «швидка» їхала з увімкненою звуковою та світловою сигналізацією. Внаслідок другого ДТП дитина не отримала травм.
Нагадаємо, вчора на Хмельниччині рейсовий автобус з’їхав у кювет та перекинувся: до лікарні було доставлено 13 потерпілих.
