
# 
        Esztergályos Cili: Ha jön, jöjjön gyorsan a halál!
      

Published at: **2019-11-06T02:00:00+00:00**

Author: **uv**

Original: [www.borsonline.hu](http://www.borsonline.hu/celeb/esztergalyos-cili-ha-jon-jojjon-gyorsan-a-halal/185968)


        Sok terve van a 77 évesen is életvidám színésznőnek, de ha eljön az ideje, egy szemvillanás alatt akar eltávozni. 
        Sok terve van a 77 évesen is életvidám színésznőnek, de ha eljön az ideje, egy szemvillanás alatt akar eltávozni.
      
A halál, a megsemmisülés gondolata szinte mindenki számára riasztó. Már kisgyermekként szembenézünk vele, sokszor csak lappangva él bennünk a gondolat, de barátaink, szeretteink elvesztése óhatatlanul felerősíti saját halandóságunk tudatát. A kor előrehaladtával pedig szinte már mindenkit foglalkoztat.
Esztergályos Cecília sem kivétel. Annak dacára, hogy korát meghazudtoló lendülettel dolgozik, 77 évesen is színpadon áll, boldog, életvidám, már évekkel ezelőtt megvásárolta saját és férje sírhelyét, és a végrendelete is készen áll.
– A haláltól mindenki fél, aki azt mondja, hogy nem, annál valami nem stimmel. Az elmúlás ugyanolyan nehéz, mint a születés – kezdte a Borsnak Cili, aki egy napokban készült interjúban azt is el­mondta, ha egyszer eljön az idő, egy szemvillanás alatt szeretne távozni.
– Ha jön a halál, hát jön. Mit csináljak? De reméljük, akkor gyorsan jön, és kész – mondta a BP Magazin Szóbeli című műsorában a művésznő, akit lapunk fiatalossága titkáról is faggatott, mert kevesen mondhatják el magukról, hogy 77 évesen ilyen frissek, aktívak, fáradhatatlanok.
– Ilyen vagyok, nincs itt titok. És nem vagyok én fiatalos. Öreg vagyok, mint az országút, és öreges is. Elárulom, rengeteg ráncom is van. De mind az enyém, ez vagyok én, ez az életem – tette hozzá Cili, aki semmi mást nem szeretne, csak továbbra is egészséget, békét és szeretetet maga körül. Hálás az égieknek, hogy ma is játszhat, szórakoztathatja a közönséget. Arról pedig szó sincs, hogy az élete lassan csordogálna. – Ezekben a pillanatokban is épp változik az életem sok-sok dologban, de erről majd csak pár hét múlva szeretnék mesélni.
