
# Букмекери: Моурінью – фаворит на посаду головного тренера «Баварії»

Published at: **2019-11-04T15:35:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/bukmekery-mourin-yu-favoryt-na-posadu-golovnogo-trenera-bavariyi/)

Португальський фахівець Жозе Моурінью, який перебуває в даний момент без роботи, вважається основним претендентом на пост наставника німецького гранда, що відправив напередодні у відставку хорватського тренера Ніко Ковача.
У неділю, третього листопада, керівництво мюнхенської «Баварії» прийняло рішення достроково завершити співпрацю з головним тренером команди Ніко Ковачем. Це сталося після розгромної поразки від франкфуртського «Айнтрахта» (1:5) в гостьовому матчі десятого туру німецької Бундесліги.
У зв’язку з цим букмекерська контора Paddy Power запропонувала у своїй лінії котирування на майбутнього головного тренера мюнхенської команди. Фаворитом на тренерське крісло, на думку експертів, вважається португалець Жозе Моурінью, який перебуває в статусі безробітного після розставання з «Манчестер Юнайтед» у грудні 2018 року. Цей варіант можна зіграти з коефіцієнтом 1,8, що відповідає 55 відсоткам ймовірності.
Головними конкурентами «Особливого» вважаються два спеціалісти: француз Арсен Венгер (безробітний) та нідерландець Эрик Тен Хаг («Аякс»). Призначення кожного з цих тренерів керманичем «Баварії» оцінюється коефіцієнтом 4,0 (25%).
Також у список претендентів потрапили німецький фахівець Ральф Рангнік (11,0 – 9%) і нинішній виконуючий обов’язки наставника команди Ганс-Дітер Флік (15,0 – 7%). Додамо, що на призначення Юргена Клоппа («Ліверпуль») головним тренером «Баварії» встановлено коефіцієнт 34,0 (3%).
Ніко Ковач тренував «Баварію» з літа 2018 року. Під його керівництвом мюнхенський клуб став чемпіоном Німеччини, володарем національного Кубка, а також Суперкубка.
«Баварія», набравши 18 балів, займає четверте місце в турнірній таблиці німецького національного чемпіонату. У Лізі чемпіонів німецький гранд впевнено лідирує в таблиці групи В з дев’ятьма набраними очками.
