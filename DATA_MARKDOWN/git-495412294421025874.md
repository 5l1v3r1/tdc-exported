
# DIRETTA/ Torino Juventus (risultato 0-0) streaming video tv: in campo!

Published at: **2019-11-02T19:35:12+00:00**

Author: **Mauro Mantegazza**

Original: [IlSussidiario](https://www.ilsussidiario.net/news/diretta-torino-juventus-streaming-video-tv-derby-della-mole-dai-due-volti-serie-a/1943687/)

Ci siamo: il derby Torino Juventus inizierà fra pochissimi minuti. Bisogna dire che le due squadre arrivano al Derby della Mole con numeri stagionali molto diversi. Il momento infatti è decisamente difficile per il Torino di Walter Mazzarri, che in classifica ha appena 11 punti con tre vittorie, due pareggi e cinque sconfitte. Anche la differenza reti inchioda i granata, che hanno segnato 11 gol e ne hanno subiti 16 e di conseguenza si ritrovano a -5. La Juventus di Maurizio Sarri è invece capolista con 26 punti dopo le prime dieci giornate: otto vittorie e due pareggi, i bianconeri viaggiano a ritmi altissimi e di conseguenza anche la differenza reti (+9) è eccellente, con 18 gol segnati e 9 invece subiti. Adesso però non è più tempo di numeri e parole: leggiamo le formazioni ufficiali di Torino Juventus, poi la partita comincia! TORINO (3-5-2): Sirigu; Izzo, Lyanco, Bremer; Ola Aina, Rincon, Meité, Baselli, Ansaldi; Verdi, Belotti. All. Mazzarri. JUVENTUS (4-3-1-2): Szczesny; Cuadrado, Bonucci, de Ligt, De Sciglio; Bentancur, Pjanic, Matuidi; Bernardeschi; Dybala, Cristiano Ronaldo. All.: Sarri. (Agg. di Mauro Mantegazza)
Ricordiamo che la diretta tv di Torino Juventus sarà garantita su Dazn 1, il canale numero 209 della piattaforma satellitare, per tutti gli abbonati Sky che hanno attivato questa offerta. Altrimenti, il riferimento sarà naturalmente la diretta streaming video garantita appunto da Dazn, dal momento che la partita del sabato sera è una delle tre che ad ogni giornata di Serie A viene trasmessa appunto dalla piattaforma digitale attiva dallo scorso campionato.
Tanti sono i temi d’interesse della diretta di Torino Juventus, compreso il duello in panchina tra Walter Mazzarri e Maurizio Sarri. Per Mazzarri questo è forse il momento più complicato da quando siede sulla panchina del Torino: il Derby della Mole non è di certo l’occasione più facile per risalire la china, ma è anche vero che un bel risultato stasera potrebbe valere la svolta all’intera stagione dei granata, per il momento troppo lontani dalla zona Europa League. Per Maurizio Sarri invece oggi ci sarà il primo derby di sempre nella carriera italiana, dopo le tante sfide londinesi vissute l’anno scorso sulla anchina del Chelsea. Sarà dunque un momento speciale, in cui comunque qui cercare di far valere la legge del più forte: 15 punti di differenza in classifica la dicono lunga e confermano anche che il nuovo corso è partito con il piede giusto. Vincere il derby sarebbe naturalmente un ulteriore passo avanti… (Aggiornamento di Mauro Mantegazza)
Per la diretta di Torino Juventus, derby della Mole in programma oggi per la 11^ giornata di Serie A, certo non poetiamo non dare un occhio anche alla storia di questa stracittadina, ovviamente ricca di tradizione. Dal 1929 a oggi infatti le due squadre si sono affrontate a viso aperto in ben 167 occasioni, queste registrate nel primo campionato italiano e Coppa Italia (si conta una finale nel 1937-1938). Il bilancio complessivo è poi ampiamente a favore della Vecchia Signora, che ha trovato nel derby ben 81 volte: di contro la squadra granata ha fatto sue 40 vittorie (ma l’ultima risale alla stagione 2014-2015 della Serie A) e registriamo anche 46 pareggi. Va infine ricordato che l’ultimo testa a testa tra Torino e Juventus è stato registrato solo nella passata stagione di Serie A e allora nel doppio confronto fu successo bianconero nel turno di andata, ma pareggio per 1-1 al ritorno. (agg Michela Colombo)
Torino Juventus, in diretta dallo stadio Olimpico Grande Torino naturalmente nel capoluogo piemontese, è il Derby della Mole che catalizzerà l’attenzione di tifosi ed appassionati alle ore 20.45 di questa sera, sabato 2 novembre 2019, nell’undicesima giornata del campionato di Serie A. Torino Juventus non ha bisogno di molte presentazioni: il fascino del derby è immutabile negli anni, anche se va detto che ormai da molti anni la storia di granata e bianconeri non è paragonabile, dunque stasera assisteremo all’ennesimo assalto del Torino al predominio targato Juventus. Walter Mazzarri ne avrebbe davvero bisogno, perché la pesante sconfitta contro la Lazio ha confermato tutte le difficoltà che sta vivendo il suo Torino nelle ultime settimane, senza dubbio il momento più difficile da quando l’allenatore toscano siede sulla panchina granata. Mercoledì nemmeno la Juventus ha fatto scintille, ma la vittoria in extremis contro il Genoa è servita a mantenere il primato in classifica: tutto bene dunque per Maurizio Sarri, che stasera sarà al debutto nel Derby della Mole.
Per quanto riguarda le probabili formazioni di Torino Juventus, segnaliamo innanzitutto uno squalificato per parte a causa delle espulsioni di mercoledì sera, Nkoulou per il Torino e Rabiot nella Juventus. Per i granata dovrebbe essere dunque Bremer a completare la retroguardia a tre davanti a Sirigu, ma resta da capire soprattutto se Mazzarri vorrà apportare dei cambiamenti più significativi in questo momento così delicato. Scalpitano naturalmente Verdi, Iago Falque e Berenguer, che all’Olimpico sono partiti tutti dalla panchina e con i quali il Torino potrebbe cercare la scossa. Nella Juventus si può immaginare che tornino titolari Szczesny e De Ligt dopo il turno infrasettimanale di riposo. Dal centrocampo in su potrebbe essere Ramsey ad avere più spazio, difficile invece dire se possa già essere l’ora per un Douglas Costa titolare.
Infine, dando uno sguardo anche al pronostico per Torino Juventus, emerge naturalmente che la squadra favorita saranno gli ospiti bianconeri. Le quote proposte dall’agenzia di scommesse Snai parlano chiaro in tal senso: il segno 2 vale infatti 1,55 volte la posta in palio, mentre poi si sale a quota 4,00 in caso di segno X e fino a quota 6,00 per una vittoria del Torino, indicata naturalmente dal segno 1.
