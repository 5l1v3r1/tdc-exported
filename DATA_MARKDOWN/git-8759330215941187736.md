
# OFFICIEEL: Na profdebuut nu ook eerste profcontract voor jonkie Cercle

Published at: **2019-11-01T20:13:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902001/officieel-jonge-dekuyper-wordt-andermaal-beloond-door-cercle-brugge.html)


        De jonge Calvin Dekuyper beleeft momenteel de tijd van zijn leven bij Cercle Brugge. De negentienjarige jeugdspeler mocht onlangs proeven van voetbal op het hoogste niveau en mag zich nu ook een volwaardig profvoetballer noemen.
      
Zo onthult Cercle Brugge op de officiÃ«le kanalen dat Dekuyper zijn handtekening heeft gezet onder zijn eerste profcontract bij de Vereniging. Hij heeft nu een verbintenis van twee seizoenen met optie op een extra seizoen.
Dekuyper speelt al van zijn dertiende voor Cercle Brugge, waar hij alle jeugdrangen doorliep. De verdediger mocht zich afgelopen zomer bewijzen tijdens de voorbereiding en mocht tegen KRC Genk ook proeven van profvoetbal. Daarin wist Dekuyper coach Bernd Storck te overtuigen, die hem opnieuw een basisplek gaf tegen Moeskroen.
