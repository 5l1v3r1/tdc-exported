
# خیال سپاهانی‌ها راحت؛ مصدومیت کی روش استنلی جدی نیست

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697208/%D8%AE%DB%8C%D8%A7%D9%84-%D8%B3%D9%BE%D8%A7%D9%87%D8%A7%D9%86%DB%8C%E2%80%8C%D9%87%D8%A7-%D8%B1%D8%A7%D8%AD%D8%AA-%D9%85%D8%B5%D8%AF%D9%88%D9%85%DB%8C%D8%AA-%DA%A9%DB%8C-%D8%B1%D9%88%D8%B4-%D8%A7%D8%B3%D8%AA%D9%86%D9%84%DB%8C-%D8%AC%D8%AF%DB%8C-%D9%86%DB%8C%D8%B3%D8%AA)


        گفتنی است؛ استنلی که عنوان آقای گلی لیگ برتر سال گذشته را به دست آورد، هم اکنون با 3 گل زده در رده سوم جدول رده بندی گلزنان برتر مسابقات قرار دارد.
      
مصدومیت مهاجم برزیلی سپاهان جدی نیست و او مشکلی برای همراهی تیمش ندارد.
به گزارش "ورزش سه"، کی روش استنلی در بازی گذشته سپاهان مقابل تراکتور در هفته دهم لیگ برتر بعد از آنکه گل دوم تیمش را در دقیقه 51 به ثمر رساند، از ناحیه مچ پا دچار آسیب دیدگی شد و با صلاحدید کادر پزشکی زمین بازی را ترک کرد.
کی روش در مینیسک پای راستش قبل از این مسابقه نیز احساس درد خفیفی داشت اما مشکلی برای بازی نداشت و برای تیمش به میدان رفت. مصدومیتی که گریبان این مهاجم برزیلی را در دیدار با تراکتور گرفت اما ربطی به مینیسک نداشت و او از ناحیه مچ پا دچار آسیب دیدگی شد.
از این رو بعد از انجام معاینات پزشکی مشخص شد استنلی مشکل جدی مصدومیت ندارد و می تواند تیمش را با شروع دوباره مسابقات لیگ برتر همراهی کند.
گفتنی است؛ استنلی که عنوان آقای گلی لیگ برتر سال گذشته را به دست آورد، هم اکنون با 3 گل زده در رده سوم جدول رده بندی گلزنان برتر مسابقات قرار دارد.
