
# Rigo komt voorlopig niet aan de bak in Nederland: Een teleurstelling

Published at: **2019-11-01T08:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901922/rigo-komt-voorlopig-niet-aan-de-bak-in-nederland-een-teleurstelling-.html)


        Dante Rigo vertrok in de zomer op huurbasis van PSV naar Sparta om in Rotterdam meer speeltijd te krijgen. De Belgische middenvelder, die zaterdagavond met Sparta tegenover zijn broodheer staat, is teleurgesteld over de vorderingen.
      
Rigo zit vaker op de bank dan hem lief is en moet op de positie achter de spitsen Bryan Smeets voor zich dulden. "Dat ik niet zeker ben van een basisplaats is een teleurstelling", geeft Rigo eerlijk toe tegenover het AD. Hij trok naar Sparta om minuten te maken en als betere speler terug te keren in Eindhoven, maar dat lijkt nu niet te lukken. "Vooraf was dat natuurlijk de intentie, maar helaas maakt de trainer vaak andere keuzes."
Speeltijd tegen PSV zit er dus waarschijnlijk niet in voor de jonge middenvelder (20), hoewel hij dat van harte hoopt. "Want hoe zeer ik PSV ook een warm hart toedraag, nu ben ik Spartaan die wil winnen van ze. En dus telt maar één ding: daar alles voor doen. Winnen én zelf scoren; dan zou de avond perfect voor me zijn natuurlijk."
