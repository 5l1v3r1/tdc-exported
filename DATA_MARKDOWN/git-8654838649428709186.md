
# Spider-Man: Un Nuovo Universo 2: la data d'uscita ufficiale

Published at: **2019-11-02T00:00:00+00:00**

Author: **Davide Spotti**

Original: [Multiplayer.it](https://multiplayer.it/notizie/spider-man-un-nuovo-universo-2-data-uscita-ufficiale.html)

Sony Pictures ha annunciato che Spider-Man: Un Nuovo Universo 2 uscirà nei cinema americani l'8 aprile 2022. Il sequel dell'apprezzato film d'animazione arriverà dunque nelle sale con una settimana di anticipo rispetto a Black Panther 2.Per ora non sono stati svelati dettagli sulla trama del sequel, che potrebbe proseguire la storia del personaggio di Miles Morales. In precedenza si è vociferato di un possibile spin-off con protagonista Spider-Gwen, ma potrebbe esserci spazio anche per Spider-Woman e non solo. Spider-Man: Un Nuovo Universo ha trionfato nell'ultima edizione degli Oscar; oltre a Miles Morales e Peter Parker, nel film sono presenti Sider-Gwen, Spider-Man Noir, Spider-Pork e Peni Parker.Nella nostra recensione di Spider-Man: Un Nuovo Universo, Gabriella Giliberti aveva scritto: "Spider-Man: Un Nuovo Universo porta con sé la speranza della novità, della sperimentazione e della ricerca di qualcosa sempre diverso, emozionante e stuzzicante, anche partendo da basi conosciute.La pellicola si conclude con la certezza che nessuno Spider-Man è davvero solo. La certezza che noi non siamo mai soli, neanche nei momenti di buio più intenso, e chissà... forse il futuro potrebbe riservarci - alcune già confermate - nuove incredibili avventure all'interno di questo interessante e infinito Spider-Verse!"
