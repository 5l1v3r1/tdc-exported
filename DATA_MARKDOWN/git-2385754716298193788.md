
# Εκτελέστηκε στο Βελιγράδι ένας εκ των πιο γνωστών οπαδών της Παρτιζάν

Published at: **2019-11-02T18:49:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/595455/ektelestike-sto-veligradi-enas-ek-ton-pio-gnoston-opadon-tis-partizan)

Το βράδυ της Παρασκευής (1/11) δολοφονήθηκε στο Βελιγράδι ο Λιούμπομιρ Μάρκοβιτς - Κίτσα. Ο 37χρονος άνδρας θεωρούνταν ηγετικό στέλεχος των οργανωμένων οπαδών της Παρτιζάν. Άγρια δολοφονία σημειώθηκε στην πρωτεύουσα της Σερβίας. Στο Βελιγράδι, λοιπόν, την Παρασκευή (1/11), εκτελέστηκε με έξι σφαίρες ο Λιούμπομιρ Μάρκοβιτς - Κίτσα. Ο συγκεκριμένος άνδρας, σύμφωνα με τα Μέσα στην πατρίδα του, ήταν εκ των ηγετών στις τάξεις των οργανωμένων οπαδών της Παρτιζάν και δημιουργός του πυρήνα "Αλκατράζ". Όπως αναφέρουν τα ρεπορτάζ της γειτονικής χώρας, ο Μάρκοβιτς - Κίτσα δολοφονήθηκε την στιγμή που έβγαινε από τις εγκαταστάσεις που έπαιζε ποδόσφαιρο. Ο δολοφόνος φέρεται να ήταν ένας, κι αφού τραυμάτισε τον 37χρονο, τον κυνήγησε και τον αποτελείωσε με δύο πυροβολισμούς στο κεφάλι. Τ' όνομα του δολοφονημένου Σέρβου, ο οποίος ήταν αθλητής του kickboxing, είχε γίνει γνωστό παλιότερα και συνδέθηκε εκ νέου με δολοφονία. Συγκεκριμένα, ο Λιούμπομιρ - Κίτσα κατηγορήθηκε πως συμμετείχε στην δολοφονία οπαδού την Τουλούζ το 2009. Τότε, είχε καταδικαστεί σε 30 χρόνια κάθειρξης. Η ποινή μειώθηκε στα 15 χρόνια και στα 9 αποφυλακίστηκε.  
