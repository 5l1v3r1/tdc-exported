
# Столтенберг виступає проти виключення Туреччини з НАТО

Published at: **2019-11-03T21:08:00+00:00**

Author: ****

Original: [DT.ua](https://dt.ua/WORLD/stoltenberg-vistupaye-proti-viklyuchennya-turechchini-z-nato-328347_.html)

Генеральний секретар НАТО Єнс Столтенберг назвав Туреччину важливим союзником Північноатлантичного альянсу і виступив проти її виключення.
"У боротьбі проти ІДІЛ Туреччина зробила вирішальний внесок у фізичне знищення так званого халіфату. Ба більше: жоден інший союзник не приймає стільки сирійських біженців, а саме 3,6 мільйона. І жоден інший союзник по НАТО не постраждав від терористичних атак більше, ніж Туреччина", - підкреслив він в інтерв'ю виданню Bild am Sonntag.
Крім того, на відміну від Європейського Союзу, в Альянсу немає механізму, що дозволяє призупинити членство або виключити країну-учасницю, нагадує "Новое время".
Нагадаємо, заклики виключити Туреччину з НАТО з новою силою залунали після нещодавньої військової операції Анкари в Сирії. Операція "Джерело миру" спрямована проти курдів, у яких Туреччина бачить загрозу.
27 жовтня курди почали виходити з прикордонних районів на півночі Сирії в рамках російсько-турецької угоди. Вони відійдуть на віддалені від кордону позиції, а прикордонні займуть сирійські урядові сили.
23 жовтня Міністерство оборони Туреччини заявило про завершення антикурдської військової операції на півночі Сирії. Заява пролунала за кілька годин після переговорів президентів Росії і Туреччини Володимира Путіна і Реджепа Тайіпа Ердогана, які обидва лідера охарактеризували як "тріумфальні".
Докладніше про наслідки турецької операції у Сирії читайте встатті Євгенії Габер "Нова ера надходить зі Сходу" у тижневику "Дзеркало тижня. Україна".
