
# Harry Potter spin-off spilles inn i vår – sikter mot premiere i 2021

Published at: **2019-11-05T12:49:35+00:00**

Author: **NTB-TT**

Original: [Aftenbladet](https://www.aftenbladet.no/kultur/i/RRXlor/harry-potter-spin-off-spilles-inn-i-vaar-sikter-mot-premiere-i-2021)

Det er NME som melder at det endelig har begynt å røre på seg i Fabeldyr-leiren, innspillingen skal rett og slett skal i gang til våren, dersom vi skal tro bransjebladet.
Stedet for innspillingen blir Rio de Janeiro i Brasil, og originalbesetningen med Eddie Redmayne, som Salamander Fisle, og Jude Law, som Albus Humlesnurr, er klare for nye eventyr.
Det er også klart at Johnny Depp, som vi har sett figurere i rollen som ond trollmann, vender tilbake for den tredje filmen.
Warner Bros-sjefen Kevin Tsujihara har tidligere uttalt at den andre filmen, «Fabeldyr: Grindelwalds forbrytelser» (2018), ikke gikk like bra som forventet. Og det vil de gjøre noe med når tredjefilmen skal i støpeformen.
Filmserien er en såkalt spin-off som bygger på Harry Potter-universet og JK Rowlings bok «Fabeldyr og hvor de er å finne».
Tredje Fabeldyr-film ut har ikke fått tittel, men den forventes å få premiere 12. november i 2021, melder NME.
