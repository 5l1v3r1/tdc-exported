
# Трамп висунув кандидата на посаду першого заступника держсекретаря США

Published at: **2019-11-01T06:10:01+00:00**

Author: ****

Original: [Слово і Діло](https://www.slovoidilo.ua/2019/11/01/novyna/svit/tramp-vysunuv-kandydata-posadu-pershoho-zastupnyka-derzhsekretarya-ssha)


        Президент Дональд Трамп ухвалив рішення про висунення кандидатури спецпредставника США у справах КНДР Стівена Біга на посаду першого заступника держсекретаря.
      
Про це повідомила в четвер пресслужба Білого дому.
«Сьогодні президент Дональд Трамп оголосив про свій намір висунути ... Стівена Біга на посаду першого заступника держсекретаря», - йдеться в заяві.
Він покликаний замінити Джона Саллівана, висунутого на посаду посла в Москві. Як повідомляє при цьому агентство Reuters з посиланням на представника американської адміністрації, Біган збереже і свої нинішні обов'язки в якості спецпредставника по КНДР. Кандидатура тепер вимагає затвердження з боку Сенату Конгресу.
17 жовтня Трамп запропонував верхній палаті вищого законодавчого органу США розглянути кандидатуру Саллівана на посаду посла в Москві. 3 жовтня 2019 року завершилися повноваження Джона Хантсмана на цій посаді. Він був призначений керівником американської дипмісії в Росії в жовтні 2017 року. На початку серпня Хантсман подав Трампу прохання про відставку.
Нагадаємо, палата представників США ухвалила резолюцію на підтримку імпічменту Трампа.
Також свідок дзвінка Трампа і Зеленського розповів про нові деталі розмови.
Хочете обговорити цю новину? Долучайтеся до телеграм-чату CHORNA RADA
