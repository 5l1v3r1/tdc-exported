
# Συνάντηση της επάρχου Καρπάθου με τον υπουργό Επικρατείας

Published at: **2019-11-02T20:45:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424994/synanthsh-ths-eparxoy-karpathoy-me-ton-ypoyrgo-epikrateias)


        Σε μία συζήτηση εφ’ όλης της ύλης ανάμεσα στην Έπαρχο Καρπάθου-Ηρωικής Νήσου Κάσου κ. Καλλιόπης Νικολαΐδου και στον υπουργό Επικρατείας κ. Γεώργιο Γεραπετρίδη στο Μέγαρο Μαξίμου, τέθηκαν θέματα που χρήζουν άμεσης επίλυσης όπως είναι η μείωση του ΦΠΑ, η μοριοδότηση εκπαιδευτικών και γενικά τα κίνητρα εκείνα που θα οδηγήσουν στην ενίσχυση των ακριτικών περιοχών και όχι στην ερήμωσή τους.
      
Στη συνέχεια επισημάνθηκαν θέματα που έχουν να κάνουν μόνο με την Κάρπαθο όπως είναι το μεγάλο πρόβλημα με το Γυμνάσιο Πηγαδιών (ΠΑΙΔΕΙΑ), η Συγκοινωνία, το Νοσοκομείο, και οι βασικές υποδομές (ΧΥΤΑ, Λύματα).
Ο Υπουργός ήταν ενήμερος για όλα όσα απασχολούν την αγαπημένη του Κάρπαθο και επεσήμανε ότι μόνο με προγραμματισμό και συνεργασία όλων των φορέων θα δοθεί λύση. Οι παρεμβάσεις από τη δική του την πλευρά είναι δεδομένες.
Η Έπαρχος τον ευχαρίστησε για την αγαστή συνεργασία και την αμέριστη στήριξη.
