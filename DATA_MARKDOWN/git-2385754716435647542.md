
# Εντυπωσιακοί οι Μπακς με τρομερό Γιάννη - Ντεμπούτο για τον Θανάση

Published at: **2019-11-02T09:23:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/all-other-sports/basketball/595371/entyposiakoi-oi-mpaks-me-tromero-gianni-ntempouto-gia-ton-thanasi)

Εντυπωσιακοί ήταν οι Μπακς απέναντι στους Μάτζικ, τους οποίους διέλυσαν με 123-91, με τον Γιάννη να σημειώνει double - double και τον Θανάση Αντετοκούνμπο να ντεμπουτάρει και να καρφώνει!  Πάρτι έστησαν στο Ορλάντο οι Μπακς, οι οποίοι διέλυσαν τους Μάτζικ με 123-91 έχοντας τον Γιάννη για ακόμα ένα βράδυ σε τρομερά κέφια, ενώ για πρώτη φορά αγωνίστηκε και ο αδερφός του Θανάσης! Ο «Greek Freak», σημείωσε 29 πόντους (9/12 διπ., 1/4 τρ., 8/11 β.), ενώ έκανε double - double με τα 14 ριμπάουντ που μάζεψε, κάνοντας και 6 ασίστ, αλλά και 2 κλεψίματα. Στο φινάλε της αναμέτρησης μπήκε στο παιχνίδι και ο Θανάσης Αντετοκούνμπο, ο οποίος στο ντεμπούτο του αγωνίστηκε 6 λεπτά σημειώνοντας 2 πόντους με 1/2 δίποντα και μάλιστα με κάρφωμα, ενώ χρεώθηκε και με μία τεχνική ποινή μαζί με τον Ιβόντου των Μάτζικ με τον οποίο είχε μια ένταση! Επίσης μάζεψε 2 ριμπάουντ κι έδωσε 1 ασίστ! Ο Μπλέτσο σημείωσε 18 πόντους κι ήταν πίσω από τον Γιάννη. Για τους Μάτζικ τώρα, ξεχώρισε ο Φουρνιέ με 19 πόντους, με τον Βούτσεβιτς να ακολουθεί με 14 πόντους. Τα δωδεκάλεπτα: 27-31, 41-62, 71-88, 91-123 Πηγή: gazzetta.gr
