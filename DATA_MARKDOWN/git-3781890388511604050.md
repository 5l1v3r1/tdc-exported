
# 'แพนเค้ก-สารวัตรหมี'หวานนักรักนี้ จับมือทำบุญใหญ่

Published at: **2019-11-03T07:29:00+00:00**

Author: ****

Original: [เดลินิวส์](https://www.dailynews.co.th/entertainment/739797)


        แพนเค้ก-เขมนิจ และสารวัตรหมี จับมือทำบุญใหญ่ จ.เชียงใหม่ พร้อมแก๊งเพื่อน ด้านชาวเน็ตแห่ชมภาพความหวาน
      
คงต้องเรียกว่าคู่รักคู่บุญที่แท้จริงคู่หนึ่งของวงการ สำหรับคู่ของสาว แพนเค้ก-เขมนิจ จามิกรณ์ และหวานใจ สารวัตรหมี-พ.ต.ต. ศักดิ์สุนทร เปรมานนท์ ที่มักจะชวนกันทำเรื่องราวดีๆอยู่เสมอ ยิ่งเรื่องของบุญและงานการกุศลแล้ว ทั้งสองคนแทบจะไม่ปฏิเสธเลยทีเดียว
ล่าสุดสาวแพนเค้กก็ได้เผยภาพที่ตน คุณแม่ สารวัตรหมีและเพื่อนๆไปร่วมทำบุญกันที่วัดหนองก๋าย อ.แม่แตง จ.เชียงใหม่ ซึ่งสาวแพนเค้กก็ได้อัพเดทรูปตอนไปทำบุญจำนวนหลายรูป พร้อมแคปชั่นเล่าว่า “ร่วมถวายพระห่มพระประธาน ผ้าพระกฐิน และ ถวายพระสีวลี 21 พระองค์ ที่ วัดหนองก๋าย จ.เชียงใหม่ค่ะ ได้ร่วมเดินขบวณแบบประเพณีชาวเหนือ สนุกสนานงานบุญมากค่า #ขอบคุณพี่ส้มพี่เหน่งพี่ต้อมที่ชวนมาร่วมบุญนะคะ #อนุโมทนากับเครือข่ายสายบุญทุกท่านค่ะ”
เท่านั้นยังไม่พอ สาวแพนเค้กคงรู้ว่าแฟนๆอยากเห็นรูปสวีทของเจ้าตัวกับสารวัตรหมีบ้าง สาวแพนเค้กเลยจัดให้ด้วยการลงรูป 2 รูปที่ตนเองจับมือและกอดแขนสารวัตรหมีไว้ ด้วยใบหน้ายิ้มสดใส พอสาวแพนเค้กลงรูปไปก็มีแฟนๆเข้ามาคอมเมนต์แซวความหวานมากมาย อาทิ น่ารักจังเลย , เมื่อไหร่จะแต่งคะ , หวานสุดๆ , เยี่ยมเลยชวนกันทำบุญ น่ารักมากพี่แพน , รักคู่นี้มากชอบทำความดีกัน ฯลฯ
ขอขอบคุณภาพประกอบจากอินสตาแกรม @khemanito
