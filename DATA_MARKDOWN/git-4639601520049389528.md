
# NBA : Νίκη για τους Μπάκς με σαρωτικό Γιάννη

Published at: **2019-11-03T07:45:48+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/sports/nba-niki-gia-tous-mpaks-me-sarotiko-gianni/)

Οι Μπακς «έπαιξαν» με τη φωτιά κόντρα στους πρωταθλητές αλλά με έναν απολαυστικό Γιάννη Αντετοκούνμπο που πέτυχε 36 πόντους έχοντας double double, επικράτησαν των Ράπτορς με 115-105.
Με τέτοιο Γιάννη δεν γίνεται να χάσουν οι Μπακς που πήραν σπουδαία νίκη κόντρα στους Ράπτορς με 115-105 και ανέβασαν το ρεκόρ τους στο 4-2, στο οποίο βρέθηκαν και οι πρωταθλητές μετά την σημερινή τους ήττα.

        Διαβάστε ακόμη : Πλεόνασμα - Μέρισμα και αναδρομικά έρχονται τα Χριστούγεννα
      
Τα «Ελάφια» κυριάρχησαν από την αρχή μέχρι και το τέλος του ματς αν και είδαν να ψαλιδίζεται διαφορά 25 πόντων που είχαν αποκομίσει στην δεύτερη περίοδο ωστόσο ο «Greek Freak» ήταν σε μεγάλη βραδιά και δεν επέτρεψε νέο κάζο μετά από αυτό κόντρα στους Σέλτικς.
Ο Γιάννης πέτυχε 36 πόντους στα 36 λεπτά που έμεινε στο παρκέ, μάζεψε 15 ριμπάουντ καταγράφοντας έτσι ακόμη ένα double double ενώ είχε επίσης 8 ασίστ, 1 κλέψιμο και 4 μπλοκ. Τον ακολούθησε ο Μπλέντσο με 14 πόντους ενώ από 11 είχαν οι Μίντλεντον και Λόπεζ.
Για τους Ράπτορς ο Λόουρι είχε επίσης 36 πόντους και 16 πρόσθεσε ο Σίακαμ.
Τα δωδεκάλεπτα: 36-17, 66-50, 95-90, 115-105

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
