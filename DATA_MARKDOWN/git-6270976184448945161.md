
# Лещенко заявив, що Помпео скасував візит в Україну

Published at: **2019-11-06T18:37:13+00:00**

Author: **Ольга Проскурова**

Original: [Рубрика](https://rubryka.com/2019/11/06/leshhenko-zayavyv-shho-pompeo-skasuvav-vizyt-v-ukrayinu/)

Фото CNNДержсекретар США Майк Помпео скасував візит в Україну. Українська влада пов’язує рішення держсекретаря США Майкла Помпео з розслідуванням у рамках імпічменту президента США Дональда Трампа.
Про це заявив журналіст, екснардеп Сергій Лещенко в Telegram із посиланням на колишнього посла США в Україні Стівена Пайфера
За словами Лещенка, візит був скасований минулого тижня, через два дні після того, як Помпео надійшла пропозиція відвідати Україну.
Пайфер також повідомив, що українська влада висловлює занепокоєння стосовно скасованого візиту Помпео.
Нагадаємо, що перші відкриті слухання в рамках розслідування імпічменту президента США Дональда Трампа пройдуть в Конгресі на наступному тижні, 13 листопада.
Раніше була оприлюднена стенограма свідчень експосла США в Україні Марі Йованович та колишнього радника держсекретаря Майка Помпео Майкла Маккінлі.
Раніше повідомлялося, що інформатор розмови Трампа і Зеленського готовий відповісти на питання республіканців.
