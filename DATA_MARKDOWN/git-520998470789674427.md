
# Чоловік у Чернівцях помітив машину з таким же номерним знаком, як і в його авто

Published at: **2019-11-01T17:32:00+00:00**

Author: ****

Original: [Погляд](https://pogliad.ua/news/chernivtsi/cholovik-u-chernivcyah-pomitiv-mashinu-z-takim-zhe-nomernim-znakom-yak-i-v-yogo-avto-379688)

1 листопада 2019 року, близько 13-ї години, патрульні у Чернівцях отримали виклик "Підробка документів, та номерних знаків".
Прибувши на місце події, інспектори з'ясували, що на стоянці одного з торгових центрів припаркований транспортний засіб Audi A6 з державним номерним знаком, який ідентичний до номерного знаку автомобіля заявника.
Перевіривши інформацію за наявними базами даних, поліцейські підтвердили, що номерний знак належить транспортному засобу, який зареєстрований на заявника. Також інспектори звірили VIN-код із записами у свідоцтві про реєстрацію транспортного засобу.
На місце події одразу ж викликали слідчо-оперативну групу Чернівецького ВП.
