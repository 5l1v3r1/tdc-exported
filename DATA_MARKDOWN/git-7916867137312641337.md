
# Rezultatyvus Giedraitis komandos neišgelbėjo – ALBA sutriuškinta Tel Avive

Published at: **2019-11-07T22:56:00+00:00**

Author: ****

Original: [basketnews.lt](https://www.basketnews.lt/news-134414-rezultatyvus-giedraitis-komandos-neisgelbejo-alba-sutriuskinta-tel-avive.html)

Nuotr.: Imago Sport – Scanpix
Nuotr. Imago Sport – Scanpix
Roko Giedraičio atstovaujama Berlyno ALBA (1-6) ketvirtadienio vakarą Eurolygoje patyrė šeštąjį pralaimėjimą paeiliui.
Vokietijos klubas išvykoje 78:104 (19:21, 18:31, 18:31, 23:21) buvo sutriuškintas Tel Avivo „Maccabi“ (5-2) komandos.
Giedraitis aikštelėje praleido 19 minučių, pelnė 12 taškų (3/5 dvit., 2/3 trit.), atkovojo 4 ir perėmė 2 kamuolius, išprovokavo vieną pražangą, pats du sykius pažeidė taisykles ir tiek pat kartų suklydo bei surinko 12 naudingumo balų.
Po pirmojo ketvirčio ALBA padėtis atrodė kontroliuojama, tačiau antrajame ir trečiajame kėliniuose „Maccabi“ smogė galingai – per abu ketvirčius bendrai įmetė 62 taškus (Berlyno klubas vos 36) ir po trisdešimties žaidimo minučių pirmavo 28 taškais – 83:55.
Lemiamo ketvirčio pradžioje Johnas Dibartolomeo ir Tyleris Dorsey pataikė dvitaškius, o „Maccabi“ pranašumas išaugo iki 32 taškų – 87:55.
Nors paskutinį kėlinį ALBA dviem taškais laimėjo, deficitas, kurį „Maccabi“ Vokietijos komandai sukrovė per tris pirmuosius ketvirčius, buvo per didelis, todėl Tel Avivo klubas šventė pergalę.

        „Maccabi“: Johnas DiBartolomeo 19 (3/4 trit., 24 naud. bal.), Scottie Wilbekinas 16 (4/7 trit.), Tarikas Blackas 13, Tyleris Dorsey 12, Omri Casspi 10, Nate‘as Woltersas 9.
      

        ALBA: Paytonas Siva (8 rez. perd.) ir Tyleris Cavanaugh po 14, Rokas Giedraitis 12 (3/5 dvit., 2/3 trit.).
      

        Rungtynių apžvalga:
      
