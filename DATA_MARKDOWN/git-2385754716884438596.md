
# IGI Poseidon και Ισραηλινοί υπέγραψαν ΜοU για αγωγό EastMed

Published at: **2019-11-06T10:25:00+00:00**

Author: **Sigmalive**

Original: [SIGMALIVE](https://www.sigmalive.com/news/energia/595958/igi-poseidon-kai-israilinoi-ypegrapsan-mou-gia-agogo-eastmed)

Στην υπογραφή Μνημονίου Κατανόησης προχώρησαν η ισραηλινή εταιρεία INGL (Israel Natural Gas Lines) και η κοινοπραξία IGI Poseidon με αντικείμενο την εκπόνηση τεχνικών, ρυθμιστικών και άλλων μελετών με σκοπό την εκτίμηση της βιωσιμότητας ενός αγωγού από το Ισραήλ προς την ηπειρωτική Ευρώπη.
Σύμφωνα με σχετικό ρεπορτάζ του Reuters, ο γνωστός αγωγός EastMed θα έχει δυνατότητα μεταφοράς περίπου 10 εκατ. κυβικών μέτρων αερίου ετησίως από την Ανατολική Μεσόγειος προς την Κύπρο, Ελλάδα, Ιταλία και στη συνέχεια προς τις υπόλοιπες ευρωπαϊκές αγορές.
Ειδικότερα, οι δύο εταιρείες, INGL και IGI Poseidon πρόκειται να συστήσουν μια κοινή ομάδα για να εξετάσει τεχνικά, ρυθμιστικά και άλλα θέματα που εμπίπτουν με την κατασκευή του αγωγού, όπως ανακοίνωσε σχετικά η INGL.
Να θυμίσουμε ότι βασικοί μέτοχοι της κοινοπραξίας IGI Poseidon είναι η ΔΕΠΑ και η ιταλική εταιρεία Edison.
Πηγή: Energypress.gr
