
# Palestiner drept i israelsk luftangrep

Published at: **2019-11-02T04:22:57+00:00**

Author: **(NTB) NTB-AFP**

Original: [adressa.no](https://www.adressa.no/nyheter/utenriks/2019/11/02/Palestiner-drept-i-israelsk-luftangrep-20305469.ece)

En palestiner er død og minst en er skadd etter luftangrep fra Israel over Gazastripen natt til lørdag, opplyser palestinske myndigheter.
Angrepet fra Israel følger etter at det israelske forsvaret fredag sa at det hadde skutt ned sju raketter som ble avfyrt fra Gazastripen mot det sørlige Israel.
Helsemyndighetene på Gazastripen opplyser natt til lørdag at israelsk luftvåpen har angrepet flere palestinske mål. Én person er omkommet og en 27 år gammel mann er skadd nær Khan Yunis i Sør-Gaza.
Helsemyndighetene opplyser ikke om de to omtalte personene var tilknyttet noen militant gruppering. Den israelske hæren hevder imidlertid å kun ha angrepet terrormål.
Det har ikke kommet meldinger om sårede eller drepte i angrepet mot Israel fredag.
(©NTB)
