
# נובאק ג'וקוביץ' זכה במאסטרס של פאריס

Published at: **2019-11-03T17:34:00+00:00**

Author: **מערכת אתר ערוץ הספורט**

Original: [Sport5.co.il](https://www.sport5.co.il/articles.aspx?FolderID=411&docID=327230&lang=HE)

עוד שנה מוצלחת לנובאק ג'וקוביץ' קרובה להסתיים: אחרי הזכיות באוסטרליה ובווימבלדון, המדורג ראשון בעולם זכה היום (ראשון) גם בטורניר המאסטרס של פאריס. הסרבי גבר בשתי מערכות על דניס שאפובלוב הקנדי, 4:6, 3:6, והשלים טורניר שלם בלי שאיבד מערכה אחת.
ג'וקוביץ' עבר די בקלילות את משחק הגמר, שנמשך שעה ושמונה דקות. הקנדי הפסיד מול הטניסאי העדיף, אך המדורג 28 יתנחם בהגעתו לגמר מאסטרס ראשון בקריירה שלו.הסרבי עבר את כל משחקי הטורניר, כאמור, ללא אובדן של מערכה. בדרך לגמר, הוא עבר את קורנטין מוטה (צרפת), קייל אדמונד (בריטניה), סטפנוס ציציפאס (יוון) וגיאורגי דימיטרוב (בולגריה), כולם בקלות יחסית.
