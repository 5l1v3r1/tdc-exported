
# Честит рожден ден на главния треньор на Виктория Волей Драган Иванов!

Published at: **2019-11-05T13:12:00+00:00**

Author: ****

Original: [Plovdiv24.bg](https://www.plovdiv24.bg/sport/911374.html)

Главният треньор на Виктория Волей (Пловдив) Драган Иванов празнува днес рожден ден.
Специалистът, който навършва 51 години, е сред основателите на Виктория Волей и работи в клуба неизменно от самото му създаване досега. Иванов е ключова фигура в изграждането на най-успешните волейболисти, израснали във Виктория Волей и стигнали до националния отбор на България.
Самият той от дълги години е селекционер в различните национални гарнитури на страната. През 2013 година Драган Иванов класира националния отбор на България до 23 години на 4-то място на Световното първенство в Бразилия.
Извежда страната ни до сребърни медали от олимпийските младежки игри в Тбилиси, Грузия (2015). Ставал е 4 пъти Балкански шампион (2010 и 2013 в Казанлък, 2012 в Добрич и 2017 в Стара Загора).
С различни формации на Виктория Волей Драган Иванов печели 16 шампионски титли на страната.
Екипът на Plovdiv24.bg, ръководството на Виктория Волей, състезателите на клуба, както и треньорите в детската академия, честитят рождения ден на Драган Иванов, като му пожелават най-вече здраве и още много успехи в спортната кариера и в живота!
