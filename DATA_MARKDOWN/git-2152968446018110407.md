
# Купен ромски вот, фалшива социология... и Фандъкова печели вота

Published at: **2019-11-04T14:57:00+00:00**

Author: **Камелия Цветанова**

Original: [Dnes.bg](https://www.dnes.bg/mestni-izbori-19/2019/11/04/kupen-romski-vot-falshiva-sociologiia-i-fandykova-pecheli-vota.428523)

От щаба на загубилата на балотажа вчера кандидатка за кмет на София Мая Манолова поставиха под съмнение резултата от гласуването.
Според тях разликата от 5% между нея и Йорданка Фандъкова от ГЕР, се дължала на купуване на гласове, попълването на празни протоколи от СИК и фалшиви резултатите от екзип половете в изборния ден.
Димитър Делчев смята, че социологическите проучвания тенденциозно през деня са показвали голяма разлика между Манолова и Фандъкова, за да се откажат гласоподавателите да отидат до урните с идеята, че битката е предрешена и печели ГЕРБ.
В края на деня се оказа, че това не е така, коментира той.
Според него има и има нарушения в ОИК, както и в секционнни комисии. 
Освен това 2300 недействителни бюлетини, колкото са отчетени на вота в София, будели притеснение.
"Всички знаем, че ако на тези избори имаше машинно гласуване, такива нямаше да има", коментира Делчев.
Той алармира още, че е имало и празни протоколи, издадени от някои секционни комисии само с подпис и печат.
Това според него означава, че комисии са издавали празен чек с цел по-късно да бъде попълнен, за да обслужва, тези които ги попълват.
От щаба на Манолова са подадени 23 сигнала за купени гласове.
В секциите в ромските махали вотът бил основно за Фандъкова.
"349 гласа в секция във "Факултета" за Фандъкова, а за Манолова само 26 гласа", посочи като пример Делчев.
Владислав Тодоров обясни, че при разлика от 20 000 гласа контролираният, купеният вот имат много голямо значение.
"Фандъкова е абсолютен хегемон в ромските секции във "Факултета", "Христо Ботев" и "Филиповци". 2500 гласа има само от няколко ромски секции във "Филиповци" и "Христо Ботев" в полза на Фандъкова. Такива неща обръщат вота и когато говорим и за фалшива социология, която умишлено обръщаше данни, резултатът е този", упрекна той.
Така че от щаба на Манолова подготвят жалба с искане за повторно преброяване на бюлетините, която ще внесат до края на седмицата.
Председателят на шаба на загубилата кандидатка за кмет Никола Вапцаров пък задочно се обърна към победителите от ГЕРБ: "Един сбирток ви дишаше във врата през цялото време и вие направихме цяла акробатика, за да си спасите София, но гражданите на София показаха недвусмислено, че промяната ще дойде скоро". 
А самата Манолова отказа да съобщи подробности около бъдещите си планове.
"На балотажа беше даде много важен политически знак и той е, че хора с различни политически убеждения пуснаха мост  помежду си, за да преборят едноличната власт. Не изгаряйте този мост, не го разрушавайте, костваше ми страшно много, той ще ви трябва в битката срещу едноличната власт", обърна се тя към столичани.   
