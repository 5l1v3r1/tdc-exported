
# Οι Βρυξέλλες ζητούν από το Λονδίνο να στείλει επίτροπο για την Κομισιόν

Published at: **2019-11-06T15:31:26+00:00**

Author: **Καψύλης Αλέξανδρος**

Original: [Το Βήμα Online](https://www.tovima.gr/2019/11/06/world/oi-vrykselles-zitoun-apo-to-londino-na-steilei-epitropo-gia-tin-komision/)

Επιστολή στο βρετανό πρωθυπουργό Μπορίς Τζόνσον απέστειλε η μελλοντική πρόεδρος της Ευρωπαϊκής Επιτροπής Ούρσουλα Φον Ντερ Λάιεν, για να του υπενθυμίσει ότι, εφόσον το Brexit δεν συντελέστηκε στις 31 Οκτωβρίου, όπως είχε προγραμματιστεί, και η Βρετανία παραμένει χώρα-μέλος της ΕΕ έως τις 31 Ιανουαρίου, θα πρέπει να στείλει στις Βρυξέλλες ένα βρετανό υποψήφιο για να στελεχώσει την Κομισιόν.
Η επικεφαλής εκπρόσωπος της ΕΕ Μίνα Αντρέεβα μιλώντας στο Euronews εξήγησε ότι είναι νομική υποχρέωση του Ηνωμένου Βασιλείου να χρίσει κάποιον υποψήφιο για να αναλάβει ρόλο επιτρόπου στο ανώτατο εκτελεστικό όργανο της Ένωσης. Τη δέσμευση αυτή ανέλαβε, άλλωστε, η Βρετανία κατά τις πρόσφατες διαπραγματεύσεις στις Βρυξέλλες που οδήγησαν σε νέα αναβολή της εξόδου της χώρας από την ΕΕ.

        Κύπρος : Περιέλουσε με οξύ την πρώην γυναίκα του – Παλεύει για την ζωή της
      
Στην απόφαση του Ευρωπαϊκού Συμβουλίου αναφέρεται συγκεκριμένα ότι «η Βρετανία παραμένει πλήρες μέλος της ΕΕ μέχρι τη νέα ημερομηνία εξόδου που ορίστηκε, με όλα τα δικαιώματα και τις υποχρεώσεις που απορρέουν από τη σχέση αυτή… συμπεριλαμβανομένης της υποχρέωσης να προτείνει έναν υποψήφιο για να τοποθετηθεί ως μέλος της Κομισιόν».

        Σπουδαία εκδήλωση της Alter Ego στα Γιάννενα για τις «Μεγάλες Σχολές των Ιωαννίνων και τον Ηπειρώτικο Ευεργετισμό»
      
