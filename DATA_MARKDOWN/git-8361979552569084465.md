
# Український виробник кормів для тварин може отримати кредит ЄБРР на будівництво заводу в Литві

Published at: **2019-11-07T17:23:00+00:00**

Author: ****

Original: [НВ](https://nv.ua/ukr/biz/markets/kredit-vid-yebrr-ukrajinska-kompaniya-mozhe-otrimati-10-mln-na-budivnictvo-zavodu-v-litvi-novini-ukrajini-50052255.html)

Європейський банк реконструкції і розвитку планує надати українському виробникові кормів для домашніх тварин ТОВ Кормотех кредит на суму 10 млн євро, повідомляє Інтерфакс-Україна.
Як зазначили в ЄБРР, кредит може бути виданий Кормотеху на будівництво заводу з виробництва кормів для домашніх тварин в Литві і розширення потужностей із виробництва кормів в Україні.
«Банк підтримає першу транскордонну інвестицію української компанії, яка передбачає будівництво нового виробничого об'єкта в Литві», — сказано в повідомленні банку.
За інформацією ЄБРР, Кормотех є одним з трьох найбільших виробників кормів для домашніх тварин в Україні.
Рішення щодо надання кредиту може бути схвалено ЄБРР 11 грудня 2019 року.
Кормотех у 2018 році почав будівництво заводу з виробництва кормів у Литві з плановою потужністю 5 тис. т мокрих кормів на рік.
Кормотех експортує продукцію в понад 20 країн, у тому числі до Франції, Естонії, Нідерландів, Словенії, Польщі. Потужності підприємства включають два заводи з виготовлення сухих і вологих кормів у Львівській області. Компанія виробляє продукти для кішок і собак під власними брендами Optimeal, Клуб 4 лапи (ТМ Мяу! і Гав!) і за напрямком private label. Кінцевими бенефіціарами Кормотеху є Олена та Ростислав Вовк.
