
# Зеленський змінив начальника СБУ на Черкащині

Published at: **2019-11-04T14:38:00+00:00**

Author: ****

Original: [ZIK.UA](https://zik.ua/news/2019/11/04/zelenskyy_zminyv_nachalnyka_sbu_na_cherkashchyni_1683281)


        Президент України Володимир Зеленський змінив начальника управління Служби безпеки України у Черкаській області.
      
Відповідні укази опубліковано на сайті глави держави.
Відтак, указом №800/2019 з посади начальника управління Служби безпеки України у Черкаській області було звільнено Ходунова Сергія Анатолійовича.
Іншим указом №801/2019 на цю посаду президент призначив Юрія Погасія.
«Призначити Погасія Юрія Миколайовича начальником Управління Служби безпеки України в Черкаській області», – йдеться в документі.
Нагадаємо, Президент України Володимир Зеленський видав указ про призначення нового голови Черкаської ОДА.
