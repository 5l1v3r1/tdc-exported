
# Впродовж доби на Волині сталися дві смертельні ДТП

Published at: **2019-11-07T13:51:00+00:00**

Author: ****

Original: [PRESS-ЦЕНТР](http://press-centr.com/ua/news/42697_Vprodovzh-dobi-na-Volini-stalisya-dvi-smertelni-DTP)


        6 листопада, ввечері близько 20 години по вулиці Львівській у Луцьку автомобіль «Volkswagen Passat» збив 34-річного жителя Луцького району, котрий перетинав проїжджу частину дороги по нерегульованому пішохідному переходові. Внаслідок отриманих травм перехожий помер.
      
За кермом автівки перебував 56-річний житель Луцького району. Встановлено, що він був у стані алкогольного сп’яніння. Його затримали.
Про це повідомила патрульна поліція Волинської області.
Цього ж дня, близько 18 години на автодорозі між селами Миляновичі та Туровичі Турійського району автомобіль «Mercedes Sprinter» на смерть збив 37-річного пішохода, котрий рухався проїжджою частиною дороги в попутному напрямку. За кермом транспортного засобу перебувала 27-річна жителька Нововолинська.
За цими фактами слідчі відомості внесли до Єдиного реєстру досудових розслідувань за ч. 2 ст. 286 Кримінального кодексу України. Винуватцям загрожує позбавлення волі на строк від 3 до 8-ми років.

        Фото ілюстративне
      
 
