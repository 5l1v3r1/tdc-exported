
# Чернівецький шахіст Віталій Бернадський переміг на міжнародному турнірі у Німеччині

Published at: **2019-11-05T12:53:00+00:00**

Author: ****

Original: [Погляд](https://pogliad.ua/news/sport/cherniveckiy-shahist-vitaliy-bernadskiy-peremig-na-mizhnarodnomu-turniri-u-nimechchini-379849)

Буковинський гросмейстер Віталій Бернадський переміг на міжнародному турнірі 23 Bayerische Meisterschaft, який відбувся у німецькому Гмунд-ам-Тегернзе. Про це повідомляє chernivtsisport.com.
Другим став ще один українець – титулований шахіст із Харкова Павло Ельянов. Віталій і Павло набрали по 7,5 очка з 9. Буковинець посів перше місце завдяки кращому додатковому показникові. Цікаво, що Бернадський та Ельянов зіграли унічию між собою в останньому турі. 
У десятку кращих (8 місце) також потрапив львівський гросмейстер Володимир Ветошко – 7. 
У змаганнях взяли участь 505 шахістів з України, Ірану, Білорусі, США, Індії, Німеччини, Росії, Польщі, Голландії, Франції, Іспанії, Італії тощо.
