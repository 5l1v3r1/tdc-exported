
# واکنش انگلیس به گام چهارم برجام: خطری برای امنیت ملی ما محسوب می‌شود

Published at: **2019-11-05T20:55:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620112/%D9%88%D8%A7%DA%A9%D9%86%D8%B4-%D8%A7%D9%86%DA%AF%D9%84%DB%8C%D8%B3-%D8%A8%D9%87-%DA%AF%D8%A7%D9%85-%DA%86%D9%87%D8%A7%D8%B1%D9%85-%D8%A8%D8%B1%D8%AC%D8%A7%D9%85-%D8%AE%D8%B7%D8%B1%DB%8C-%D8%A8%D8%B1%D8%A7%DB%8C-%D8%A7%D9%85%D9%86%DB%8C%D8%AA-%D9%85%D9%84%DB%8C-%D9%85%D8%A7-%D9%85%D8%AD%D8%B3%D9%88%D8%A8-%D9%85%DB%8C%E2%80%8C%D8%B4%D9%88%D8%AF)


        وزیر خارجه انگلیس خواستار توقف گام چهارم برجامی ایران شد.
      

        آفتاب‌‌نیوز :
      
به نقل از رویترز، دومینیک راب وزیر خارجه انگلیس امروز سه شنبه به گام چهارم برجامی ایران ذیل توافق هسته ای سال ۲۰۱۵ واکنش نشان داد.
وزیر خارجه انگلیس با صدور بیانیه ای در این باره ادعا کرد: اقدامات اخیر ایران به وضوح با توافق هسته‌ای مغایرت دارد و خطری برای امنیت ملی ما محسوب می‌شوند!
وی در ادامه بی اشاره به خروج یکجانبه آمریکا از برجام و نقض قطعنامه ۲۲۳۱ شورای امنیت سازمان ملل به همراه انفعال طرف های اروپائی برجام مدعی شد: لازم است ایران به تعهداتی که پذیرفته پایبند باشد و فوراً به پایبندی کامل به برجام بازگردد!
گفتنی است، به دنبال خروج یکجانبه ترامپ از توافق بین المللی هسته ای با ایران در ۸ ماه می سال ۲۰۱۸ میلادی همراه با نقض قطعنامه ۲۲۳۱ شورای امنیت سازمان ملل، جمهوری اسلامی ایران پس از صبر راهبردی یک ساله خود اعلام کرد که در صورت ادامه بدعهدی واشنگتن و انفعال طرف های اروپائی توافق هسته ای، به صورت تدریجی و بر اساس مفاد مواد ۲۶ و ۳۷ برجام به کاهش تعهدات خود در این توافق روی می آورد.
واشنگتن نیز در این راستا تا کنون تحریم هائی را علیه تهران اعمال کرده است، محدویت هائی که بنا به اذعان رسانه های بسیاری از جمله رسانه صهیونیستی جروزالم پست تأثیری در روند پیشرفت ایران بر جای نگذاشته است.
