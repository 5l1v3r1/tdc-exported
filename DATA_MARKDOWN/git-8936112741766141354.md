
# Obawa przed upałami zdecydowała. Olimpijski maraton oficjalnie przeniesiony do Sapporo

Published at: **2019-11-01T12:24:00+00:00**

Author: ****

Original: [TVN24](https://eurosport.tvn24.pl/tokio-2020,470/igrzyska-olimpijskie-rywalizacja-w-maratonie-oficjalnie-przeniesiona-do-sapporo-tokio-2020,982178.html)

Koike na wcześniejsze sugestie dotyczące przenosin maratonu i chodu sportowego do Sapporo, gdzie temperatura latem w ciągu dnia powinna być niższa niż w Tokio o ok. pięć stopni Celsjusza, zareagowała złością. Zaznaczyła wtedy, że miasto poczyniło duże inwestycje minimalizujące niedogodności związane z upałem. Podczas piątkowego spotkania z dziennikarzami podkreśliła, że zdania nie zmieniła. Zastrzegła, że argumentację MKOl uważa wciąż za niewystarczającą.- Nie popieram tego, ale tej decyzji nie dało się uniknąć. By jednak igrzyska okazały się sukcesem, musimy stworzyć pozytywne ramy współpracy - zaznaczyła.
Jak dodała, według ustaleń Tokio ma nie ponosić dodatkowych kosztów związanych z przenosinami lokalizacji maratonu, ale pozostają do wyjaśnienia jeszcze inne kwestie. Jedną z nich jest to, ile pieniędzy wydanych dotychczas przez stolicę kraju na przygotowania do przeprowadzenia zmagań w tej konkurencji mogłoby zostać zwróconych.
Szef delegacji MKOl John Coates poinformował, że podczas wcześniejszego, czwartkowego spotkania z komitetem organizacyjnym igrzysk oraz władzami Tokio ustalono, iż to MKOl podejmie decyzje w sprawie lokalizacji maratonu i chodu sportowego. Zapewnił też, że w przyszłości nie będzie już więcej przenosin w związku z tą imprezą. Już wcześniej wiadomo było, że w Sapporo rozgrywane będą też mecze piłki nożnej w przyszłorocznym turnieju olimpijskim.Coates zaznaczył, że ma świadomość, iż maraton zajmuje w sercach mieszkańców Tokio i Japończyków szczególne miejsce.- Nie chcieliśmy jednak mieć potem złych wspomnień z tej rywalizacji i aby ludziom Tokio źle się kojarzyło. Nie chcieliśmy, by w pamięci zostały sceny podobne do tych z Dauhy - argumentował, odnosząc się do bardzo trudnych warunków podczas niedawnych lekkoatletycznych mistrzostw świata.Wcześniej organizatorzy igrzysk 2020 przenieśli porę rozpoczęcia maratonu na godz. 6 rano, a chodu sportowego na 5.30, by uniknąć upału panującego w środku dnia. Coates w piątek przyznał, że rozważane wciąż jest przesunięcie pory rozpoczęcia rywalizacji w kilku innych sportach.
Autor: pqv\kwoj / Źródło: eurosport.pl, PAP
