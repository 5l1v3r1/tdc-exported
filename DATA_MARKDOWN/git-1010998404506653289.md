
# Заловиха крадец на вино, забравил да избяга от местопрестъплението след няколкодневен пир

Published at: **2019-11-06T21:38:00+00:00**

Author: ****

Original: [bTV Новините](https://btvnovinite.bg/lifestyle/liubopitno/kradec-na-vino-zabravil-da-izbjaga-ot-mestoprestaplenieto-sled-njakolkodneven-pir.html)

Някои заподозрени са заловени, защото са се върнали на местопрестъплението, докато други изобщо не го напускат. Това установила швейцарската полиция след кражбата на 31 скъпи бутилки вино и шампанско, предаде ДПА.
Полицаи били повикани в сграда в Менцинген, близо до Цюрих, за да разследват влизане с взлом в изба. Те открили заподозрян, който не само е отмъкнал алкохоп на стойност 2000 швейцарски франка, включително няколко бутилки френско вино "Шато Мутон Ротшилд" и шампанско "Дом Периньон", но е изпил съдържанието на бутилките за няколко дни.
Пияният заподозрян спал няколко нощи в гараж в сградата. Той е получил отравяне. "Тридесет и осем годишният мъж бе задържан, но ще бъде настанен в болница", поясниха от полицията.
