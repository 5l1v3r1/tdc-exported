
# تهران ابری و نیمه ابری/ اکثر نقاط ایران بارانی

Published at: **2019-11-02T09:32:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619374/%D8%AA%D9%87%D8%B1%D8%A7%D9%86-%D8%A7%D8%A8%D8%B1%DB%8C-%D9%88-%D9%86%DB%8C%D9%85%D9%87-%D8%A7%D8%A8%D8%B1%DB%8C-%D8%A7%DA%A9%D8%AB%D8%B1-%D9%86%D9%82%D8%A7%D8%B7-%D8%A7%DB%8C%D8%B1%D8%A7%D9%86-%D8%A8%D8%A7%D8%B1%D8%A7%D9%86%DB%8C)


        کارشناس سازمان هواشناسی به تشریح وضعیت جوی کشور طی روزهای آینده پرداخت.
      

        آفتاب‌‌نیوز :
      
فریبا گودرزی با اشاره به شرایط جوی کشور طی روزهای آینده، گفت: امروز برای شمال غرب و سواحل دریای خزر بارش باران و گاهی رعد و برق پیش بینی می‌شود و فردا نیز علاوه بر این مناطق گستره بارش‌ها شمال شرق را نیز در بر می‌گیرد.
وی با بیان اینکه دوشنبه بارش پراکنده باران در سواحل دریای خزر، غرب و مرکز و دامنه‌های البرز برای قزوین، البرز، تهران و سمنان پیش بینی می‌شود، افزود: برای سه شنبه و چهارشنبه نیز برای اکثر مناطق کشور آسمان صاف انتظار می‌رود.
گودرزی با تاکید بر اینکه برای استان‌های هرمزگان و فارس در روزهای سه شنبه و چهارشنبه هفته جاری بارش باران پیش بینی می‌شود، تصریح کرد: از امشب تا فردا شب دریای خزر مواج بوده و با توجه به پیش بینی ارتفاع موج تا ۳ نسبت به اجتناب از تردد شناورهای سبک و صیادی هشدار داده می‌شود.وی ادامه داد: در برخی نقاط آذربایجان شرقی و غربی، اردبیل، گیلان، مازندران و گلستان رگبار و رعد و برق و تندبادهای لحظه‌ای پیش بینی می‌شود.
این کارشناس سازمان هواشناسی با بیان اینکه کاهش دما در استان‌های ساحلی خزر ۷ تا ۱۰ درجه پیش بینی می‌شود، گفت: شمال غرب و دامنه‌های جنوبی البرز نیز ۴ تا ۶ درجه کاهش دما خواهد داشت.
وی ادامه داد: برای تهران امروز هوای کمی تا نیمه ابری و گاهی وزش باد پیش بینی می‌شود و بیشینه دما به ۱۹ درجه خواهد رسید.
کارشناس سازمان هواشناسی یادآور شد: شهرکرد با دمای ۴ درجه زیر صفر خنک‌ترین و بندرعباس با دمای ۳۲ درجه گرم‌ترین مراکز استان بوده اند.
