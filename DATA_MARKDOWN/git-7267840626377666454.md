
# СБУ обнаружила миллионные злоупотребления на Николаевской таможне

Published at: **2019-11-02T14:06:00+00:00**

Author: ****

Original: [Главное™](https://glavnoe.ua/news/n357007886-sbu-obnaruzhila-millionnye-zloupotreblenija-na-nikolaevskoj-tamozhne)

Служба безпеки України викрила посадових осіб Миколаївської митниці Державної фіскальної служби на масштабних зловживаннях.
Встановлено, що протягом 2018-2019 років керівництво обласної митниці спільно з начальниками кількох митних постів систематично порушували вітчизняне антидемпінгове законодавство в інтересах комерційних структур. Під час ввезення з Європи мінеральних добрив посадові особи безпідставно занижували податкові ставки, внаслідок чого державний бюджет недоотримав майже 10 мільйонів гривень.
За результатами санкціонованих обшуків правоохоронці вилучили документацію, яка підтверджує масштабні зловживання.
У межах кримінального провадження, відкритого за ч. 2 ст. 364 (зловживання владою або службовим становищем) Кримінального кодексу України, тривають слідчі дії для встановлення всіх обставин справи. Заходи з викриття відбувались спільно зі слідчими територіального управління ДБР розташованого у Миколаєві.
