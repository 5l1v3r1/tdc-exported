
# Eπιχείρηση σκούπα στη Θεσσαλονίκη – Συνελήφθησαν 73 αλλοδαποί

Published at: **2019-11-02T20:05:00+00:00**

Author: ****

Original: [enikos.gr](http://www.enikos.gr/society/681900/epicheirisi-skoupa-sti-thessaloniki-synelifthisan-73-allodapoi)

Νέα αστυνομική επιχείρηση πραγματοποιήθηκε την Παρασκευή στην ευρύτερη περιοχή της Θεσσαλονίκης από αστυνομικούς της Διεύθυνσης Αλλοδαπών, με τη συνδρομή των Διευθύνσεων Άμεσης Δράσης, Ασφάλειας, και Αστυνομικών Επιχειρήσεων Θεσσαλονίκης.
Σύμφωνα με πληροφορίες του thestival.gr, η επιχειρησιακή δράση έλαβε χώρα από τις 14:00 έως και τις 21:00 σε διάφορα σημεία της Θεσσαλονίκης και συγκεκριμένα πέριξ του Νέου Σιδηροδρομικού Σταθμού και Διαλογής Θεσσαλονίκης, Ανοιχτή Δομή Φιλοξενίας Π.Σ. Αναγνωστοπούλου και ευρύτερη περιοχή Διαβατών.
Στο πλαίσιο της παραπάνω επιχείρησης, ελέγχθησαν συνολικά 137 αλλοδαποί, εκ των οποίων συνελήφθησαν 73, καθώς δεν διέθεταν τα απαραίτητα έγγραφα για τη νόμιμη παραμονή τους στη χώρα και οδηγήθηκαν σε Τμήματα Διαχείρισης Μετανάστευσης.
