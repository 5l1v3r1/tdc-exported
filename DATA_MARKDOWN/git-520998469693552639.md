
# За минулу ніч буковинські патрульні виявили 8 водіїв напідпитку

Published at: **2019-11-07T15:31:00+00:00**

Author: ****

Original: [Погляд](https://pogliad.ua/news/chernivtsi/za-minulu-nich-bukovinski-patrulni-viyavili-8-vodiyiv-napidpitku-379963)

8 водіїв напідпитку виявили патрульні Чернівецької області за минулу ніч. 
Всі керманичі перебували в стані алкогольного сп’яніння та порушили правила дорожнього руху: хтось не подав сигнал світловим покажчиком повороту відповідного напрямку, хтось керував транспортним засобом без увімкнених фар ближнього світла в темну пору доби, хтось рухався на автомобілі, в якого є технічна несправність.
4-ро водіїв відмовилися проходити огляд на стан сп’яніння, 2-є виявили бажання пройти огляд в ЧОНД, ще двоє водіїв пройшли огляд на стан сп’яніння на місці за допомогою приладу «Драгер». Результати різні: 0.72, 1.42, 1.76 та 2.43 проміле.
Патрульні поліцейські задокументували події та склали всі необхідні матеріали. Тепер на керманичів чекає суд. Про це повідомляє пресслужба патрульної поліції Чернівецької області.
