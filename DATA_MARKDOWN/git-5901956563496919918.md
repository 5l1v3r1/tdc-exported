
# Jan Plestenjak iskren kot še nikoli: Velikokrat se počutim res bedno ...

Published at: **2019-11-03T17:13:00+00:00**

Author: **P. K.**

Original: [Slovenske novice](https://www.slovenskenovice.si/bulvar/domaci-traci/clanek/jan-plestenjak-iskren-kot-se-nikoli-velikokrat-se-pocutim-res-bedno-245513)

V priljubljeni pogovorni oddaji na nacionalni televiziji, ki jo vodi Ana Tavčar Pirkovič, so govorili o osamljenosti, samoti, samosti in samskosti. V oddaji so o tej temi spregovorili Ivana Šundov, Jan Plestenjak in Bruno Šimleša.Plestenjak je odkrito govoril o tem, kako doživlja samoto in osamljenost, ter priznal, da se včasih vpraša, kako mu pri 46 letih še ni uspelo ustvariti doma. Povedal je tudi, da je v preteklosti življenje zajemal z veliko žlico in preizkusil marsikaj.​​Najpomembnejša začimba življenja pa je zanj strast. Po vprašanju Tavčarjeve, kako se počuti, ko spelje kakšen koncert, je priznal, da se dan po uspešnem nastopu počuti bedno in praznega. Na vseh nastopih da vse od sebe in to zahteva veliko energije. »Lahko bi se manj razdajal na odru, a bi tudi ljudje manj uživali,« je povedal priljubljeni pevec. Priznal je, da se včasih zasmili sam sebi, vendar ta občutek ne traja prav dolgo, saj se zaveda, v kakšnih stiskah živijo nekateri ljudje, ki komaj pridejo skozi mesec ali pa so hudo bolni. 
