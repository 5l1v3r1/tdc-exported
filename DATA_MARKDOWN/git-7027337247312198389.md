
# نیروهای مسلح عراق: متعهد به عدم استفاده از خشونت علیه تظاهرکنندگان هستیم

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697117/%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD-%D8%B9%D8%B1%D8%A7%D9%82-%D9%85%D8%AA%D8%B9%D9%87%D8%AF-%D8%A8%D9%87-%D8%B9%D8%AF%D9%85-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AE%D8%B4%D9%88%D9%86%D8%AA-%D8%B9%D9%84%DB%8C%D9%87-%D8%AA%D8%B8%D8%A7%D9%87%D8%B1%DA%A9%D9%86%D9%86%D8%AF%DA%AF%D8%A7%D9%86-%D9%87%D8%B3%D8%AA%DB%8C%D9%85)

سخنگوی نیروهای مسلح عراق اعلام کرد، اقدام تظاهرکنندگان برای بستن مسیرها مانع از بارگیری‌های نفت و نقل و انتقال آنها می‌شود.
به گزارش ایسنا، به نقل از اسکای نیوز، سخنگوی نیروهای مسلح عراق اعلام کرد، تظاهرکنندگان می‌توانند برای تحقق خواسته‌های خود به راهکارهای مسالمت‌آمیز متوسل شوند.
وی گفت، عراق تعهداتی در خصوص حفظ بنادر نفتی دارد.
این سخنگو اظهار کرد: ما دستوراتی مبنی بر عدم استفاده از گلوله واقعی علیه تظاهرکنندگان صادر کرده‌ایم. بستن مسیرها و پل‌ها اقدامی ناصحیح است و شهروندان را معطل می‌کند.
وی خاطرنشان کرد: امروز ۲۶ تظاهرکننده را بازداشت کردیم و از تظاهرکنندگان می‌خواهیم پل‌ها را نبندند زیرا اقدامی مجرمانه است. ما متعهد به عدم استفاده از خشونت علیه تظاهرکنندگان هستیم.
این سخنگو اظهار کرد: برخی نفوذی‌ها تظاهرکنندگان را به اقدامات ناصحیح می‌کشانند. آزادی بیان تظاهرکنندگان و رسانه‌ها تضمین شده است.
وی خاطرنشان کرد، دستور برای جذب ۲۰۰ هزار جوان برای مشاغل مختلف اخیرا صادر شده و این روند ادامه دارد.
