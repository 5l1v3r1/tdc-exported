
# Titoli e aperture: i retroscena del caso Ilva sui quotidiani in edicola

Published at: **2019-11-07T08:03:00+00:00**

Author: **AGI - Agenzia Giornalistica Italia**

Original: [Agi](https://www.agi.it/cronaca/ilva_acerol_mittal_condizioni_rassegna_stampa-6502567/news/2019-11-07/)

Il governo è disponibile a concedere l’immunità penale ai manager, ma ArcelorMittal chiede comunque 5 mila esuberi, «e questo è inaccettabile» replica l’esecutivo. Un Consiglio dei ministri straordinario sul caso Ilva. Il premier Conte: «È scattato l’allarme rosso, il problema non è lo scudo ma il piano industriale».
Il presidente del Consiglio aspetta una risposta dell’azienda entro due giorni. Il vertice tra governo italiano e l’azienda indiana per decidere il destino dell’ex Ilva non è andato bene per nessuno. Ma proprio sul salvacondotto la maggioranza è divisa e il governo traballa. Allo studio c’è anche l’ipotesi di un ritorno alla stagione dei Commissari.

        CORRIERE DELLA SERA
      
Ilva, lo stop di Conte a Mittal
Il premier: richiesta di 5mila esuberi inaccettabile, due giorni per ripensarci

        LA REPUBBLICA
      
Fumata nera per l’Ilva e anche per il governo
Maggioranza divisa a Palazzo Chigi, Mittal chiede lo scudo penale e cinquemila esuberi: “Non ci fidiamo più”
Conte: “Disponibili all’immunità, la loro è una pretesa inaccettabile, dobbiamo tutelare operai e famiglie”
Ma spunta l’ipotesi che l’azienda torni allo Stato

        LA STAMPA
      
Mittal pretende 5 mila esuberi
Ex Ilva, vertice a Palazzo Chigi. Conte: lo scudo un falso problema, poi ci hanno detto cosa volevano

        IL SOLE 24 ORE
      
UniCredit vende tutta la quota (8,4%) in Mediobanca
L’istituto: decisione in linea con la strategia di cessione di asset non strategici
Collocamento accelerato a un prezzo scontato del 2% (10,53 euro per azione)
Operazione chiusa in poco più di un’ora grazie al grosso ordine di un investitore

        IL MESSAGGERO
      
Ilva, il governo si spacca
Fumata nera al vertice con ArcelorMittal, scontro su scudo penale e cinquemila esuberi
Pd e renziani per l’immunità, Conte e M5S contrari. I dem: rischio crisi. Scioperi a Taranto.

        IL GIORNALE
      
Una commessa e un fallito affondano l’Ilva e l’Italia
Esecutivo nel pallone, incontri a vuoto. E gli indiani se ne vanno Ira del settore auto: no a una manovra solo tasse

        LIBERO QUOTIDIANO
      
DI MAIO STERMINA I LAVORATORI
Pure Zingaretti non lo tollera più Gigino annunciò: «Ho risolto la crisi Ilva in 3 mesi, quelli di prima in 6 anni non ne erano stati capaci». - Balle. Siamo al disastro. «Col reddito di cittadinanza aboliamo la povertà». Altre balle. - «La sede Whirlpool di Napoli non chiuderà». Invece chiude. Gente del genere ci manda in rovina

        IL FATTO QUOTIDIANO
      
MITTAL PROVOCA: SI SAPEVA DAL 2017 CHE ERA UN BLUFF
ESCLUSIVO. IL RAPPORTO DEI COMMISSARI ILVA CHE BOCCIÒ IL PIANO DEGLI INDIANI AVALLATO DA CALENDA​

        IL FOGLIO
      
Ecco come Pd e M5s hanno trasformato il futuro di Ilva in un referendum su Conte
Il Pd deluso dalla non capacità del premier di ammorbidire il M5s, il M5s preoccupato da un passo indietro sullo scudo. Scenari
La tentazione di nazionalizzare

        LA GAZZETTA DEL MEZZOGIORNO
      
Ilva, la carica degli indiani
ArcelorMittal «saluta» 10.777 dipendenti e avverte: «Restiamo solo se cinquemila se ne vanno via»
Conte: posizione inaccettabile, disponibili su scudo penale. Da oggi tavolo con Emiliano e Melucci​

        LA NAZIONE
      
Caos Ilva, ci sono 5.000 esuberi
Gli indiani dettano condizioni. Conte: «Giocano sporco. Sì allo scudo, ma i posti di lavoro non si toccano»

        IL SECOLO XIX
      
Fumata nera sull’ex Ilva Lo scontro si allarga ai cinquemila esuberi
Oltre allo scudo legale, Mittal chiede misure sull’occupazione. No del governo

        IL TEMPO
      
L’Ilva è il Titanic di Conte & c
Il premier torna avvocato e prova a fare l’azzeccagarbugli contro Arcelor-Mittal, che se ne frega
Su Taranto ha giocato con leggerezza la maggioranza, e ora il gruppo se ne va per la sua strada
