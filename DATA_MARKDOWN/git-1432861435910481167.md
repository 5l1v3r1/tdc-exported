
# ВИДЕО: Разиграването, което можеше да промени всичко между Григор и Ноле

Published at: **2019-11-02T17:14:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/video-razigravaneto-koeto-mozheshe-da-promeni-vsichko-mezhdu-grigor-i-nole-1391117.html)

Сезонът за Григор Димитров приключи в съботния следобед. В последния Мастърс турнир за годината българинът претърпя поражение от световния №1 Новак Джокович, който надделя след 6:7, 4:6. Двубоят обаче можеше да се развие по коренно различен начин, ако само една точка, която отиде в графата на Ноле, беше завоювана от Димитров.
При 5:4 в тайбрека на първия сет Гришо имаше два поредни сервиса на своята сметка. Джокович обаче показа железни нерви в първото разиграване и оцеля като по чудо. Двамата се захапаха в едно от най-красивите разигравания на турнира, като показаха прекрасни защитни удари. Гришо обаче реши да атакува в опит да стигне до две точки за спечелване за сета.
С отлична акция Димитров си осигури шанс да излезе при мрежата и феновете усещаха, че той диктува темпото. С отличен бекхенд по обратния диагонал българинът затрудни максимално Джокович и се понесе към мрежата, за да завърши с драйв воле. Топката обаче кацна малко встрани от лнията и точката се оказа за Ноле. След това Димитров допусна нови две непредизвикани грешки и загуби сета. Може да видите разиграването във видеото под статията, а след това вижте страхотните комплименти, които Ноле отправи към Гришо в тази статия.
