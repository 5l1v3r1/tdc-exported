
# Acesta este cel mai performant Seria 2 din istorie: BMW M2 CS!

Published at: **2019-11-06T08:24:42+00:00**

Author: **Auto Bild Romania**

Original: [Auto Bild](https://www.auto-bild.ro/stiri/bmw-m2-cs-prezentare-174102.html)


        BMW a prezentat noul M2 CS, versiunea de top a gamei Seria 2. Iată tot ce trebuie să știi despre el!
      
Citește și:

        BMW M4 va avea mai multe versiuni, dar toate vor avea grile mari cât zilele de post
      

        Înțepături de Halloween: BMW atacă Mercedes, primește o replică dură
      
Am fost pregătiți pentru venirea lui M2 CS imediat după ce BMW a prezentat M4 CS, producătorul promițând atunci că vom mai vedea modele bavareze purtând acronimul Club Sport. Și, după săptămâni bune de așteptare și câteva poze scăpate pe internet, îl vedem pentru prima dată pe mezinul CS în toată splendoarea sa.
Acesta se remarcă estetic printr-o serie de elemente de caroserie noi, inspirate de lumea motorsportului. Față de M2 Competition, CS se laudă cu o capotă nouă, fabricată din fibră de carbon – despre care producătorul spune că este cu 50% mai ușoară față de cea găsită pe Competition. Tot din fibră de carbon sunt fabricate și buza spoilerului față, eleronul, difuzorul spate și carcasele oglinzilor. Pachetul este completat de un set de jante de 19 inci cu finisaj negru sau auriu, încălțate cu gume serioase: clienții pot alege între Michelin Pilot Sport Cup 2 sau Michelin Pilot Super Sport.
Sub capota din fibră de carbon, M2 CS primește motorul de 3,0 litri, cu șase cilindri în linie, care aici produce 450 de cai-putere (cu 40 mai mulți decât Competition) și un cuplu total de 550 Nm. Acesta trimite puterea către puntea spate fie printr-o transmisie manuală cu șase trepte, fie printr-o automată M DCT cu șapte trepte cu funcție Drivelogic.
În cifre de performanță, M2 CS se laudă cu o accelerație 0-100 km/h în doar 4,0 secunde (4,2 secunde cu transmisia manuală) și o viteză maximă de 280 km/h; pachetul M Driver este oferit ca dotare standard pentru M2 CS.
Tot ca standard clienții de M2 CS vor primi și diferențialul activ M, suspensia adaptivă M (cu modurile Comfort, Sport și Sport+), frâne M Sport (400 mm pe roțile din față și 380 mm pe spate). Opțional este disponibil și pachetul cu discuri ceramice M Carbon Ceramic.
BMW M2 Club Sport va fi disponibil începând cu 2020, cu un preț de pornire de 95.000 de euro (în Germania).
