
# مرگ یک آتش نشان و کارگر در حادثه کارخانه گچ رامهرمز

Published at: **2019-11-02T19:57:00+00:00**

Author: ****

Original: [جامعه خبری تحلیلی الف](https://www.alef.ir/news/3980811185.html)

رئیس شبکه بهداشت و درمان رامهرمز گفت: در پی حادثه ریزش آوار در کارخانه گچ شهرستان رامهرمز عصر امروز یک کارگر و یک آتش‌نشان کشته و یک کارگر مصدوم شد.
بهرام عزتی رئیس شبکه بهداشت و درمان رامهرمز امشب در گفت‌وگو با فارس در رامهرمز، اظهار کرد: در پی حادثه ریزش آوار در کارخانه گچ شهرستان رامهرمز عصر امروز در ساعت 16 و 40 دقیقه دو نفر کشته شدند.
وی افزود: صفدر ترکی 32 ساله از کارکنان کارخانه گچ در این حادثه زیر آوار ماند و کشته شد و یک آتش‌نشان به نام صادق ایزدپناه 35 ساله به منظور نجات کارگران وارد عمل شد که زیر آوار ماند و کشته شد.
رئیس شبکه بهداشت و درمان رامهرمز گفت: یک کارگر دیگر کارخانه گچ به نام سینا کلاه‌کج 27 ساله توسط عوامل امدادی از زیر آوار خارج شد و به بیمارستان منتقل شد که هم‌اکنون تحت مراقبت‌های ویژه است.
