
# Освободиха ​21-годишния шофьор, който помете 4-ма души на спирка във Варна

Published at: **2019-11-05T14:14:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Osvobodiha-820321-godishniya-shofyor-koito-pomete-4-ma-dushi-na-spirka-vuv-Varna-911384)

21-годишният шофьор, който вчера помете с автомобила си 4-ма души, чакащи на автобусна спирка във Варна, днес беше освободен от ареста.
Срещу него няма да бъде искана мярка за неотклонение, защото е правоспособен водач и не е употребил алкохол и наркотици, съобщава БНТ. След като приключи разследването, ще му бъде повдигнато обвинение за причиняване на тежка телесна повреда по непредпазливост.
Версиите за катастрофата засега са две - техническа неизправност и заспиване зад волана по време на движение, която е и по-вероятната причина. Продължава да е критично състоянието на едното от блъснатите на спирката момичета. Няма опасност за живота на останалите 3-ма, пострадали в катастрофата.
