
# 
        Az ügyfélszolgálaton vert meg egy idős férfit, keresi a rendőrség
      

Published at: **2019-11-07T07:53:00+00:00**

Author: **Police.hu**

Original: [www.borsonline.hu](http://www.borsonline.hu/aktualis/az-ugyfelszolgalaton-vert-meg-egy-idos-ferfit-keresi-a-rendorseg/186063)

Az óbudai rendőrök keresik azt a férfit, aki a gyanú szerint rátámadt egy idős házaspárra.
A Budapesti Rendőr-főkapitányság III. kerületi Rendőrkapitánysága 01030/2491/2019. bűnügyi számon nyomozást folytat garázdaság vétség miatt ismeretlen tettes ellen.
A jelenleg rendelkezésre álló adatok szerint az egyelőre ismeretlen férfi 2019. október 2-án délelőtt egy III. kerületi közműszolgáltató ügyfélszolgálatán több alkalommal megütött egy 61 éves budapesti férfit, illetve annak feleségére is megpróbált rátámadni. Az ismeretlen elkövető elmenekült a helyszínről.
A férfiről a biztonsági kamera felvételt készített – írja a police.hu.
A Budapesti Rendőr-főkapitányság III. kerületi Rendőrkapitánysága kéri, hogy aki a felvételen látható férfit felismeri, személyazonosságával, tartózkodási helyével vagy a bűncselekménnyel kapcsolatban információval rendelkezik, akár névtelensége megőrzése mellett tegyen bejelentést a 06-80-555-111 „Telefontanú” zöldszámán, a 107 vagy 112 központi segélyhívó számok valamelyikén.​
