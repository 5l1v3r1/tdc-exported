
# У ДТП на дорогах Київщини за добу постраждали восьмеро людей

Published at: **2019-11-07T10:40:30+00:00**

Author: ****

Original: [ГЛАВКОМ](https://glavcom.ua/kyiv/news/u-dtp-na-dorogah-kijivshchini-za-dobu-postrazhdali-vosmero-lyudey-638357.html)

Минулої доби у дорожньо-транспортних пригодах на дорогах Київської області постраждали восьмеро людей. Троє пішоходів отримали травми внаслідок аварій, з них – одна 8-річна дитина.
Про це повідомляє пресслужба Головного управління Нацполіції в Київській області.
Два наїзди на пішоходів сталися у Києво-Святошинському районі. У с. Віта Поштова водій скоїв наїзд на «зебрі», – потерпілий отримав перелом руки. У с. Гатне трапився наїзд на 8-річну дитину, хлопчик переходив дорогу у невстановленому місці, його із політравмою доставили до лікарні.
Сьогодні о 00:30 у м. Миронівка в ДТП потрапили два авто. 36-річний водій, керуючи автомобілем «Газель», не обрав безпечну швидкість і не дотримався дистанції, відтак в’їхав у автомобіль ВАЗ, який рухався попереду. Внаслідок удару ВАЗ став некерованим, виїхав на узбіччя, де збив пішохода та в'їхав у дерево. В результаті керманича останнього та постраждалого пішохода доставлено до лікарні. За попередньою інформацією, водій «Газелі» був напідпитку.
На Васильківщині у смт Гребінки близько опівночі водій легковика не дотримався встановленої швидкості, з’їхав на узбіччя та врізався у дерево. Двох пасажирів із травмами різного ступеню тяжкості госпіталізовано до лікарні.
1 з 3на весь екран згорнути

        Всі фоторепоратажі
      
У Яготинському районі в аварію потрапив рейсовий автобус Харків-Київ. Його водій не дотримався безпечної дистанції та зіткнувся з вантажівкою, яка рухалася у попутному напрямку. Водія та пасажирку автобуса доставили до лікарні.
За всіма фактами поліція відкрила кримінальні провадження за ст.286 (порушення правил безпеки дорожнього руху) Кримінального кодексу України. Тривають слідчі дії.
