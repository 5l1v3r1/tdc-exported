
# עדי מור בירן: בינה מלאכותית לא תחליף את העובד אלא תסייע לו

Published at: **2019-11-05T00:00:00+00:00**

Author: **מאיר אורבך**

Original: [כלכליסט - www.calcalist.co.il](https://www.calcalist.co.il/conference/articles/0,7340,L-3773110,00.html)

בינה מלאכותית היא כיום כנראה ה-Buzzword השולט אבל לא רק מילת קסם אלא גם העתיד של עולם הטכנולוגיה. עדי מור בירן, מנהלת שיווק AZURE מיקרוסופט מזה"ת ואפריקה, מאמינה שכלי בינה מלאכותית לא יחליפו בני אדם אלא יאפשר לנו להתמקד בעבודה היצירתית וייקחו מאיתנו רק את העבודה המיותרת. מור בירן דיברה בכנס חוויית העובד של כלכליסט.
לדברי מור בירן, "העולם משתנה 20 שנה והוא ממשיך להשתנות בשנים האחרונות קצב השינוי יותר מהיר ויותר דרמטי ובתחום הטכנולוגי אנחנו מוצפים בטרמינולגיה חדשה כל הזמן. בינה מלאכותית זה לא באמת חדש ומתעסקים בה כבר משנות ה-50, אבל רק בשנים האחרונות היא זמינה בזכות כח העיבוד הזמין וכמויות הדאטה. בינה מלאכותית מאפשר ביצוע יכולות של אדם הבנת שפה וכו'.
"בשנים האחרונות יש הרבה הישגים ולכן היא הפכה להיות רלוונטית מיקרוסופט הגיעה ב-2016 למצב שמחשב עושה באותה מידה כמו בן אדם של זיהוי תמונה ב-2017 מחשבים הגיעו לרמה של בני אדם בתמלול שפה ב-2018 הגיעו לרמה של אדם בתרגום שפה והבנת קונטקסט. אלה שינויים דרמטיים, זה לא רק ברמה אקדמית אלא משפיע על החיים והעבודה.
 
"האם מכונות יחליפו בני אדם? האם מחשב יחליף אותו? השאלות הן טבעיות וצפויות. במאה ה-19 שאלה כזו היתה גורמת לנו להגיע בסוס ועגלה והיו שואלים אותנו מה יקרה לסוס ועגלה. כל שינוי מעורר חשש. אני מאמינה שבינה מלאכותית לא תחליף בני אדם אלא מרחיבה יכולת אנושיות ומאפשרת לבני אדם לעשות עבודה יצירתית.
"נהוג לחשוב שזה נוגע לתפקידים טכניים ולא כך, זה נוגע לכל אחד, לאנשים שעוסקים בראיונות, לכותבי מיילים וכו'. לכל אורך חיי העובד יש שימושים לבינה מלאכותית - קודם כל יש כלים שמאפשר כתיבת קורות חיים אוטומטית ושיפור דרמטי שלהם. גיוס עובדים הוא אתגר קשה ויש פלטפורמה לגיוס עובדים שניתן לנתח את שיחת הוידאו עם המרואיין באמצעות כלי בינה מלאכותית. דוגמה שלישית היא כלי שמאפשר לחזות ביצועי עובדי עוד כשהוא מועמד. המועמד מתחיל תהליך קליטה אבל זהו תהליך עם הרבה משימות סיזיפיות שניתן מאוד מהר לעשות להם שימוש בכלי בינה מלאכותית שיקלו על העובד בקליטתו.
