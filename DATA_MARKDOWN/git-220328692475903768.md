
# Победният ход на Надал в Париж продължава

Published at: **2019-11-02T11:17:49+00:00**

Author: **Пламен Вълков**

Original: [Стандарт Новини](https://standartnews.com/sport/pobedniyat-khod-na-nadal-v-parizh-prodlzhava-405635.html)

Рафаел Надал се класира за полуфиналите и продължава похода си към първа титла на Мастърс турнира в Париж след победа над местния любимец Жо-Вилфрид Цонга със 7:6(4), 6:1.
Испанецът не допусна нито една точка за пробив и спечели след 1:36 часа игра, а в спор за място на финала ще срещне канадеца Денис Шаповалов.
Цонга оказа съпротива в първия сет, като не допусна пробив и се стигна до тайбрек, в която класата и характерът на Надал за пореден път му помогнаха да спечели. Във втория сет испанецът нямаше проблеми и даде само гейм на съперника.
На полуфиналите Надал очаква Денис Шаповалов, който елиминира друг французин - Гаел Монфис след 6:2, 6:2.
