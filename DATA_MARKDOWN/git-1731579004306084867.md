
# Yolo Mobile e Vualà Mobile: saranno loro il futuro di Wind Tre?

Published at: **2019-11-06T14:21:56+00:00**

Author: **Giuseppe Tripodi**

Original: [MobileWorld](https://www.mobileworld.it/2019/11/06/yolo-mobile-vuala-mobile-saranno-futuro-wind-tre-240685/)

Yolo Mobile e Vualà Mobile: questi due nomi non ci dicono nulla per il momento, ma dovremmo iniziare a tenerli a mente. I due marchi sono infatti stati registrati presso il Ministero dello Sviluppo Economico da VIP-CKH Luxembourg S.à.r.l., società che possiede interamente Wind Tre.
Per il momento questo è tutto quel che sappiamo, ma il suffisso Mobile ci suggerisce che si tratti ovviamente del nome di due operatori. Yolo Mobile e Vualà Mobile prenderanno il posto di Wind e Tre o sarano degli operatori virtuali interamente gestiti dal gruppo, al pari di ho. Mobile e Kena Mobile (rispettivamente di Vodafone e TIM)? Difficile fare previsioni in questo momento.
Dal momento della fusione tra le due aziende, avvenuta a novembre 2016, non è cambiato molto per gli utenti finali: Wind e Tre hanno unificato la propria rete, ma hanno continuato ad operare come operatori separati. Di recente alcuni rumor hanno suggerito che le cose potrebbero cambiare nel corso del 2020: Yolo Mobile e Vualà Mobile saranno l’inizio di questo cambiamento?
Via: UpGo
