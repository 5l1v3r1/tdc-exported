
# Uhapšen Izraelac koji je pretio smrću Netanjahuu i njegovoj porodici

Published at: **2019-11-05T18:15:05+00:00**

Author: ****

Original: [Novinska agencija Beta](https://beta.rs/vesti/politika-vesti-svet/118910-uhapsen-izraelac-koji-je-pretio-smrcu-netanjahuu-i-njegovoj-porodici?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Izraelska polcija uhapsila je danas Izraelca osumnjičenog da je postavljao poruke na Fejsbuku preteći ubistvom premijeru Benjaminu Netanjahuu, njegovoj supruzi Sari i starijem sinu Jairu.Istraga je pokrenuta u ponedeljak nakon što je Netnjahuu saopštio da je zatražio od vršioca dužnosti šefa policije Motija Koena da istraži korisnika koji je to zapretio pod imenom "Cvika Sabag"."Izraelska policijo pripremi se da usmeravaš saobraćaj na sahrani Benjamina, Sare i Jaira Netanjahua", objavljeno je na nalogu osumnjičenog sudeći po skrinšotu koji je objavio Netanjahuov kabinet.U drugoj poruci postavljenoj povodom nedavne 24-godišnjice ubistva izraelskog premijera Jicaka Rabina osumnjičeni je napisao koristeći Netanjahuov nadimak: "Ako se išta može zaključiti uoči godišnjice je da bi Bibi trebalo da dobije metak u glavu".Na profilnoj slici korisnika je slika Netanjahua i omče uz potpis: "Smrtno mrzim Benjamina, Saru i Jaira Netanjahua i svakoga ko sa njima saradjuje".Uhapšeni je 55-godišnjak iz Aškelona na jugu Izraela i danas je odveden na ispitivanje u jedinicu za sajber kriminal, saopštila je policija.On je na Fejsbuku iskoristio poster koji je 2016. godine napravio student Becalel akademije umetnosti i dizajna. Na posteru je Netanjahu sa omčom ispred glave.Poster je tada izazvao uznemirenje i policija je istraživala da li se radi o huškanju na nasilje ali je istragu zatvorila dva meseca kasnije.Na protestu protiv vlade u Tel Avivu u decembru 2017. godine jedan demonstrant je izazvao gnev paradirajući sa giljotinom od kartona.Taj potez su osudili poslanici širom političkog spektra i predsednik Ruven Rivlin ga je označio huškanjem protiv Netanjahua.Prošle godine su poslanici iz Netanjahuovog konzervativnog Likuda izrazili gnev nakon parola ispisanih kredom na trotoaru i zidovima zgrade u centralnom Tel Avivu kojima se kritikuje Netanjahu i poziva na njegovu smrt.
