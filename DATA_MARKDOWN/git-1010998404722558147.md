
# Багата се би пред Доналд Тръмп (ВИДЕО)

Published at: **2019-11-03T08:22:00+00:00**

Author: ****

Original: [bTV Новините](https://btvnovinite.bg/sport/bagata-se-bi-pred-donald-tramp.html)

Никога до днес действащ президент на САЩ не беше сядал в публиката на бойна гала вечер. При ексцентричния Доналд Тръмп обаче традиционното поведение не е често срещано. 
Един от най-влиятелните хора в света зае своето място на трибуните в "Медисън Скуеър Гардън" в Ню Йорк, за да изгледа двубоите от UFC 244. Той беше в компанията на друг президент - този на организацията Дейна Уайт, както и на двамата си сина Ерик и Доналд-младши. Те бяха настанени в непосредствена близост до октагона, за да могат да изгледат двубоите от най-добрите места.
Важните гости присъстваха и на мача на българския ММА боец Благой Иванов - Багата. Бившият световен шампион по бойно самбо загуби от своя по-опитен опонент Дерик Люис след пълни 3 рунда и съдийско решение.
Присъствието на Тръмп в залата предизвика смесените реакции на публиката. В "Медисън Скуеър Гардън" част от феновете на бойните спортове освиркаха, а други аплодираха президента.
Самият Люис не пропусна също да отбележи присъствието на Тръмп, след като ръката му беше вдигната като победител.
