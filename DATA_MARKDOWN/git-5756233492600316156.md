
# اتلتیکو مادرید حریف سویا نشد

Published at: **2019-11-02T23:24:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619536/%D8%A7%D8%AA%D9%84%D8%AA%DB%8C%DA%A9%D9%88-%D9%85%D8%A7%D8%AF%D8%B1%DB%8C%D8%AF-%D8%AD%D8%B1%DB%8C%D9%81-%D8%B3%D9%88%DB%8C%D8%A7-%D9%86%D8%B4%D8%AF)


        اتلتیکو مادرید از شکست برابر سویا فرار کرد اما نتوانست سه امتیاز بازی را کسب کند.
      

        آفتاب‌‌نیوز :
      
در ادامه بازی‌های هفته دوازدهم لالیگا اتلتیکو مادرید برابر سویا قرار گرفت که دو تیم به تساوی یک بر یک دست یافتند.
گل نخست بازی را میزبان در دقیقه ۲۸ وارد دروازه اتلتیکو کرد. فرانکو واسکس این گل را به ثمر رساند‌. در شروع نیمه دوم دیگو پابلو سیمئونه دو تغییر در تیمش انجام داد و سانتیاگو آریاس و دیگو کاستا به میدان رفتند. ۱۰ دقیقه بعد کاستا گلزنی کرد اما داور به کمک VAR آن را آفساید اعلام کرد. در نهایت آلوارو موراتا گل مساوی را در دقیقه ۶۰ به ثمر رساند‌. در ادامه داور یک پنالتی به نفع روخی بلانکو گرفت اما کاستا نتوانست آن را به گل تبدیل کند تا شانس پیروزی از دست برود.
اتلتیکو مادرید با ۲۱ امتیاز در جایگاه سوم قرار دارد.
