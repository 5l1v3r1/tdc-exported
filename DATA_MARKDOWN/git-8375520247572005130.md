
# Пранкер «Джокер» виявив, що Єрмак і Тищенко - куми (фото)

Published at: **2019-11-05T16:40:18+00:00**

Author: ****

Original: [ГЛАВКОМ](https://glavcom.ua/news/pranker-dzhoker-viyaviv-shcho-jermak-i-tishchenko-kumi-foto-637915.html)

Особистий помічник президента Володимира Зеленського Андрій Єрмак є хрещеним батьком сина народного депутата від партії «Слуга народу» Миколи Тищенка.
Про це пранкер «Джокер» написав на своєму telegram-каналі.
«Виявляється, Єрмак і Тищенко - куми. А нам обіцяли, що кумівства у владі не буде», - повідомив пранкер.
«Джокер» виклав фото Єрмака з хлопчиком, яке нардеп Тищенко прокоментував: «Хрещений тато Андрій Єрмак, вечеря, сім'я».
Як відомо, у Тищенка двоє синів - Данило (2005 р.н.) і Давид (2017 р.н.).
Нагадаємо, пранкер «Джокер» опублікував переписку, яка відбувалася минулого пленарного тижня, в якій він від імені генпрокурора Руслана Рябошапки спілкується із заступником голови фракції партії «Слуга народу» Миколою Тищенком, зокрема, про гроші «в конвертах» для «слуг народу».
