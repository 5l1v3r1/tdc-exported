
# Radonjić: Ovakav Fenerbahče nam otežava posao

Published at: **2019-11-07T10:09:01+00:00**

Author: **Nemanja**

Original: [Sportska centrala](https://www.sportskacentrala.com/2019/11/07/radonjic-ovakav-fenerbahce-nam-otezava-posao/)

Trener minhenskog Bajerna Dejan Radonjić istakao je da loša forma Fenerbahčea ne znači ništa pred sutrašnji međusobni duel dva tima u Evroligi.
Bivši strateg Crvene zvezde je istakao da njegov tim jedva čeka da se susretne sa bivšim košarkašem Derikom Vilijamsom koji od ove sezone nastupa za tim iz Istanbula.
 – Naravno da jedva čekamo da vidimo Vilijamsa, ali Fenerbahče je veoma talentovan tim i ne možemo se skoncentrisati samo na njega – rekao je Radonjić.
Fenerbahče igra ispod svih očekivanja u Evroligi ove sezone, čemu su doprinele silne povrede i slabe pripreme usled izostanka nekolicine igrača zbog Svetskog prvenstva.
 – Na nama je da odigramo bolje nego što smo odigrali prošle nedelje protiv Baskonije. Što se Fenera tiče, njihova sezona nije dobro počela, a nama to dodatno otežava situaciju. Biće silno motivisani – zaključio je Radonjić.
Meč između Fenerbahčea i Bajern Minhena na programu je sutra u ,,Ulker areni“ od 18.45 sati.
