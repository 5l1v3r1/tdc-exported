
# Courtois geeft advies aan KAA Gent: Dat lijkt mij toch aan te raden

Published at: **2019-11-03T07:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902169/courtois-geeft-advies-aan-kaa-gent-dat-lijkt-mij-toch-aan-te-raden-.html)


        Met KAA Gent - Standard staat er om 18u een topper op het programma. Imke Courtois blikt vooruit en ziet dat KAA Gent stilaan last krijgt met de opeenvolging van wedstrijden.
      
Courtois denkt dat de spelers van KAA Gent zware benen krijgen. "Dat was donderdag te merken. Thorup roteert minder, waardoor er sneller vermoeidheid in een ploeg sluipt. Zeker met zo'n zwaar programma voor de boeg lijkt het mij toch aan te raden om af en toe te roteren."
De vraag is echter of Thorup dat wel zomaar kan. "Bezus een hele match laten spelen blijkt dan ook weer geen optie. Zegt iets over zijn fysieke paraatheid, want hij kan wel goed voetballen, vind ik. En Dejaegere is dan weer een ander type dan Kums."
Courtois vindt dat KAA Gent net iets tekort komt voor de top. "Ze hebben heel veel kwaliteit op het middenveld en voorin, maar achterin durft het wel eens fout te lopen", geeft ze nog aan.
