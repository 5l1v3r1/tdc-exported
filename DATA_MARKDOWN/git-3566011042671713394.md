
# شهرداری اردبیل به سامانه هوشمند ۱۳۷ مجهز شد

Published at: **2019-11-06T21:05:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545332.html/%D8%B4%D9%87%D8%B1%D8%AF%D8%A7%D8%B1%DB%8C-%D8%A7%D8%B1%D8%AF%D8%A8%DB%8C%D9%84-%D8%A8%D9%87-%D8%B3%D8%A7%D9%85%D8%A7%D9%86%D9%87-%D9%87%D9%88%D8%B4%D9%85%D9%86%D8%AF-----%D9%85%D8%AC%D9%87%D8%B2-%D8%B4%D8%AF)

شهردار اردبیل از مجهز شدن نهاد شهرداری به سامانه هوشمند ۱۳۷ خبر داد و گفت: این سامانه با هدف پیگیری سریع مطالبات و پاسخگویی به شهروندان راه اندازی شده است
به گزارش شبکه اطلاع رسانی راه دانا؛ به نقل از  سبلان‌ما،حمید لطف اللهیان شهر دار اردبیل بعد از ظهر امروز در جمع خبرنگاران  از مجهز شدن نهاد شهرداری به سامانه هوشمند ۱۳۷ خبر داد و گفت:این سامانه با هدف پیگیری سریع مطالبات و پاسخگویی به شهروندان راه اندازی شده است.
وی با بیان اینکه این درگاه الکترونیکی به بیش از ۵۰۰ عنوان خدماتی تقسیم بندی شده است، گفت: آسفالت، سد معبر، آبگرفتگی، آتش نشانی، ساخت و ساز غیرمجاز از جمله بخش های این سامانه است.
شهردار اردبیل با بیان اینکه خدمات ارائه شده در این سامانه قابل افزایش است، گفت: شهروندان می‌توانند با نصب این برنامه بر روی گوشی‌های هوشمند خود هر گونه اختلال در خدمات شهری را گزارش دهند تا پیام‌ها بصورت خودکار به واحد مربوطه ارسال و پیگیری شود.
انتهای پیام/
