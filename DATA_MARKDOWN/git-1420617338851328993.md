
# Santa Severa, precipita un ultraleggero: un morto e un ferito (FOTO)

Published at: **2019-11-01T17:21:32+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/santa-severa-precipita-un-ultraleggero-un-morto-e-un-ferito.html)

Terribile incidente aereo questo pomeriggio intorno alle 16, nei cieli sovrastanti Santa Severa, all’altezza del II° Battaglione, in località Marina di Tolfa. Un ultraleggero biposto è precipitato e si è schiantato al suolo nella zona rurale per cause al momento imprecisate. Dai primi riscontri sembra che il velivolo durante la caduta abbia urtato alcuni cavi elettrici, prendendo fuoco. Uno dei due occupanti, F.T, è morto, mentre l’altro è rimasto gravemente ferito.
La persona ferita è stata soccorsa ed elitrasportata al pronto soccorso dell’ospedale Agostino Gemelli di Roma, dove è ricoverato in codice rosso.
Sul posto sono intervenuti i sanitari del 118, i carabinieri e i vigili del fuoco con tre squadre del comando di Roma e dai distaccamenti di Cerveteri e Civitavecchia.
 
