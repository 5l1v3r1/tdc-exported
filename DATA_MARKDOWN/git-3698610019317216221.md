
# Ломаченко втратив першу позицію в рейтингу найкращих боксерів світу за версією The Ring

Published at: **2019-11-07T17:28:00+00:00**

Author: ****

Original: [DT.ua](https://dt.ua/SPORT/lomachenko-vtrativ-pershu-poziciyu-v-reytingu-naykraschih-bokseriv-svitu-za-versiyeyu-the-ring-328846_.html)

Украиснкий боксер Василь Ломаченко (14-1, 10 КО) поступився першим місцем в списку найкращих боксерів світу за версією журналу The Ring мексиканцю Саулю Альваресу (53-1-2, 36 КО).
Олександр Усик, який успішно дебютував в суперважкій вазі завдяки перемозі над Чаззом Візерспуном, посів п'яте місце.

        Топ-5 списку The Ring:
      
1) Сауль Альварес (Мексика)
2) Василь Ломаченко (Україна)
3) Теренс Кроуфорд (США)
4) Наойя Інуе (Японія)
5) Олександр Усик (Україна)
Нагадаємо, 3 листопада Сауль Альварес в Лас-Вегасі нокаутував росіянина Сергія Ковальова (34-4-1, 29 КО) і став чемпіоном світу у напівважкій вазі за версією WBO.
Таким чином, Сауль Альварес виграв титул за версією WBO в напівважкій вазі і став чемпіоном світу у чотирьох вагових категоріях.
В останньому своєму бою 31 серпня Ломаченко здобув перемогу в Лондоні над британцем Люком Кемпбеллом рішенням суддів і завоював вакантний титул WBC.
Таким чином, до абсолютного чемпіонства українцю залишилося завоювати пояс IBF, яким володіє Річард Коммі.
Раніше повідомлялося про те, що Ломаченко довше за всіх утримує статус чемпіона серед діючих боксерів.
