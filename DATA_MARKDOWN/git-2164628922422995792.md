
# На Хмельниччині ліквідували дві нелегальні автозаправки (ФОТО)

Published at: **2019-11-05T16:50:00+00:00**

Author: ****

Original: [PRESS-ЦЕНТР](http://press-centr.com/ua/news/42656_Na-Khmelnichchini-likviduvali-dvi-nelehalni-avtozapravki-FOTO)


        За результатами спільних заходів, проведених співробітниками Головного управління ДФС та працівниками Управління Служби безпеки України у Хмельницькій області припинено діяльність двох незаконних АЗС та вилучено з тіньового обігу велику партію пального.
      
 
 
Про це 5 листопада повідомлено на Facebook-сторінці ДФС Хмельницької області.
Відзначається, що у рамках проведення операції «Акциз-2019» було встановлено двох місцевих жителів, котрі не будучи зареєстрованими як фізичні особи – підприємці та не маючи відповідних дозвільних документів, здійснювали роздрібну реалізацію паливно-мастильних матеріалів зі стаціонарних автозаправних станцій, розташованих на території області.
 
 
За результатами проведених заходів з незаконного обігу вилучено та передано на відповідальне зберігання бензин марки «А-92» та «А-95 Euro», дизельне пальне та скраплений газ, а також ємності із автозаправними колонками загальною орієнтовною вартістю майже 3 мільйони гривень, у тому числі підакцизної продукції більш як на 2 мільйони гривень.
На правопорушників складені протоколи про адміністративну відповідальність за ч.1 ст.164 КУпАП - порушення порядку провадження господарської діяльності.

        Фото ДФС Хмельницької області.
      
