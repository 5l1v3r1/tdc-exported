
# Na Špilberku snili o dokonalé svatbě. Součástí veletrhu byla i přehlídka prádla

Published at: **2019-11-02T19:37:00+00:00**

Author: **Michal Hrabal**

Original: [Deník.cz](https://www.denik.cz/regiony/na-spilberku-snili-o-dokonale-svatbe-soucasti-veletrhu-byla-i-prehlidka-pradla-20191102.html)

Koná se od soboty do neděle. „Na programu je také přehlídka společenských šatů a nově i prádla,“ podotkla hlavní pořadatelka akce Veronika Polehlová.
Budoucí manželé si na veletrhu mohou naplánovat celou svou svatbu. „Čerpáme tady inspiraci. Chceme si prohlédnout především nabídku šatů a obleků, snubní prsteny a také catering,“ řekla například Jaroslava Staňková z Brna, která navštívila akci i s přítelem.
Nastávající nevěsty si prohlížejí šaty klasické bílé barvy i trochu netradičního střihu a barvy. Muži porovnávají, jak vypadá oblek s klasickým motýlkem, nebo moderním dřevěným.
Jeden pár se zastavuje u květinové výzdoby, jiný zase ochutnává stavební dortíky. „Je tady celkem čtyřicet vystavovatelů. Lidé si mohou vybrat svatební místo, fotografa i svatební oznámení,“ zmínila Polehlová.
Ve dvanáct hodin se v sobotu i v neděli rozeznívá Královská kaple veletržní písničkou Svatební, kterou speciálně pro akci připravila agentura Arte per tutti a David Kříž. Akci navštěvuje zhruba pět set lidí. „Věřím, že letos toto číslo překonáme,“ usmívá se pořadatelka.
