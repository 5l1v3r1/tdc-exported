
# Unifória: a 2020-as foci EB hivatalos labdája

Published at: **2019-11-07T12:54:54+00:00**

Author: **Euronews **

Original: [euronews](https://hu.euronews.com/2019/11/07/uniforia-a-2020-as-foci-eb-hivatalos-labdaja)

Unifóriának hívják a jövő évi labdarúgó Európa-bajnokság ma bemutatott hivatalos labdáját.
Az elnevezés az egység angol változatának és az eufória kifejezésnek az ötvözetéből jött létre.
A labda bemutatóját a londoni Chelsea játékosainak a részvételével rendezték meg.
– A labda részben az egység jelképe, amit az Euro 2020-on fogunk megtapasztalni, amikor más országokkal versenyzünk – mondta Kepa Arrizabalaga, a Chelsea kapusa.
– Helyes labda! A neonszínek a változatosságra utalnak, az Unifória elnevezés pedig arra, hogy a focival mindenkit egyesítünk – tette hozzá Katie Zelem, a Manchester United középpályása.
Jövőre – vélhetően egyetlenegyszer – a tornát 12 országban, köztük a budapesti Puskás Arénában bonyolítják le. Így emlékeznek az Európa-bajnokság 60. évfordulójára.
Az elődöntőt és a döntőt a londoni Wembley-n rendezik meg.
