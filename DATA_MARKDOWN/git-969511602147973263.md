
# Banca Naţională a României va lansa o monedă din argint cu tema relaţiilor diplomatice cu China

Published at: **2019-11-04T00:00:00+00:00**

Author: ****

Original: [BusinessMagazin](https://www.businessmagazin.ro/actualitate/banca-nationala-a-romaniei-va-lansa-o-moneda-din-argint-cu-tema-relatiilor-diplomatice-cu-china-18538212)

Începând cu dată de 8 noiembrie, Banca Naţională a României va lansa în circuitul numismatic o monedă din argint cu tema 70 de ani de la stabilirea relaţiilor politico-diplomatice între România şi Republica Populară Chineză.
Moneda are o valoare nominală de 10 lei, din argint 999‰, cu un diametru de 37 mm şi o greutate de 31,103 g.
Aversul monedei prezintă imaginea Castelului Bran, edificiu istoric simbolic pentru România, inscripţia în arc de cerc „ROMÂNIA”, valoarea nominală „10 LEI”, anul de emisiune „2019” şi stema României.
Reversul monedei redă o parte din Marele Zid Chinezesc, construcţie istorică simbolică pentru Republica Populară Chineză, inscripţia circulară ,,STABILIREA RELAŢIILOR POLITICO-DIPLOMATICE ÎNTRE ROMÂNIA ŞI REPUBLICA POPULARĂ CHINEZĂ” şi anul stabilirii relaţiilor dintre cele două ţări ,,1949”.
 
Tirajul maxim pentru această emisiune este de 500 monede din argint.
Citiţi mai multe pe www.mediafax.ro
