
# Okur şikâyetine Nilüfer Belediyesi’nden yanıt var

Published at: **2019-11-07T01:00:00+00:00**

Author: **Söz Sizde**

Original: [OLAY](https://www.olay.com.tr/okur-sikayetine-nilufer-belediyesinden-yanit-var-15539yy.htm)

Sayın Günay Yumruktay, 27.10.2019 tarihinde köşenizde yayımlanan ‘Ataevler’de Kaldırımlarda Yürümek Zorlaştı’ başlıklı yazı üzerine kamuoyuna açıklama yapma ihtiyacı duyulmuştur.
Nilüfer Belediyesi Park ve Bahçeler Müdürlüğü’nün ilgili ekipleri, ilçe genelinde park ve yol boylarında temizlik çalışmalarını periyodik olarak yürütmektedir.
Şu anda Barış Mahallesi’nde bulunan ekipler, çalışmalarını tamamladıktan sonra Cumhuriyet Mahallesi’ne geçecektir.
Park, koşu ve yürüyüş yollarıyla Türkiye’ye örnek olan Nilüfer Belediyesi, halka kaliteli hizmet sunmak adına çalışmalarını titizlikle yürütmektedir.
Duyarlı vatandaşımıza teşekkür eder, çalışmalarınızda kolaylıklar dileriz.  

        Nilüfer Belediyesi Basın Bürosu
      
 

        Her yağmurda bu alan göle dönüşüyor, çözüm üretilmeli
      

        29 Ekim Mahallesi Turan Dursun Caddesi
      
 Simit Sarayı karşı köşesinde bulunan yolun orta kısmında her yağmurda su birikiyor, gölet oluşuyor.
Yağmur gideri olmasına rağmen yol asfaltlanırken hatalı eğimden dolayı yine de yağmur suyu birikiyor.
Haliyle sürücüler ve yayalar bu durumdan sıkıntılı. Buradaki sorunun çözümlenmesi için BUSKİ’ye bu konuda dilekçeler vermeme rağmen bugüne kadar herhangi bir çalışma görmedim.
Sorunun tespit edilip, gereğinin yapılmasını rica ediyorum.
Teşekkürler, iyi çalışmalar dilerim.

        İsminin yayımlanmasını istemiyor
      
 

        Temizlik ve kosa çalışması program dahilinde yapılıyor
      

        22 Ekim 2019
      
 tarihli Olay gazetesi Söz Sizde köşesinde yayımlanan “Kaplıkaya Gerçek Bir Cazibe Merkezi Olabilirdi” başlıklı okur şikâyeti Belediyemiz Park ve Bahçeler Müdürlüğü’nce incelenmiştir.
Yazıda bahsi geçen adreste, temizlik ve kosa çalışması program dahilinde düzenli olarak yapılmaktadır.
Bilgilerinize sunarız.

        Yıldırım Belediyesi Koordinasyon İşleri Müdürlüğü
      
