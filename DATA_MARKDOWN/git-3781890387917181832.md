
# 'พ่อรงค์'ว่าไง?'ใบเฟิร์น'โพสต์แคปชั่นคล้ายคบ'นิกกี้'

Published at: **2019-11-04T08:55:00+00:00**

Author: ****

Original: [เดลินิวส์](https://www.dailynews.co.th/entertainment/739921)


        ใบเฟิร์น-พัสกร โพสต์แคปชั่นหวานคล้ายกำลังเปิดตัวคบ นิกกี้-ณฉัตร ด้านเพื่อนและชาวเน็ตแห่ถามมากมายจริงไหม
      
ครองตัวโสดมาได้พักใหญ่ สำหรับนักแสดงสาว ใบเฟิร์น-พัสกร ลูกสาวสุดที่รักของนักแสดงตลกรุ่นใหญ่ จตุรงค์ โพธาราม หรือ จตุรงค์ ม๊กจก ล่าสุดดูเหมือนสาวใบเฟิร์นจะทำให้แฟนๆและเพื่อนพ้องในวงการฮือฮาอย่างมาก
หลังสาวใบเฟิร์นลงคลิปสตอรี่คู่กับหนุ่ม นิกกี้-ณฉัตร ในอิริยาบทชิลๆน่ารักๆ ซึ่งทำเอาแฟนๆคิดได้ทันทีว่ามีอะไรพิเศษหรือเปล่า ซึ่งสาวใบเฟิร์นก็ไม่ปล่อยให้แฟนๆคิดนาน เจ้าตัวตัดสินใจลงรูปคู่หนุ่มนิกกี้อีกครั้ง พร้อมแคปชั่นว่า “แม้ว่าเขาจะดูเจ้าชู้ แต่ลองดูก็ไม่เสียหาย @nickynachat #แฟนใหม่”ซึ่งพอสาวใบเฟิร์นโพสต์รูปไปปุ๊บ ก็มีเพื่อนในวงการ อาทิ ดีเจมะตูม, ดีเจนุ้ย , ดีเจดาด้า , แกรนด์ เดอะสตาร์ , โฟร์-ศกลรัตน์ เข้ามาคอมเมนต์กันอย่างมากมาย
ขณะเดียวกันหนุ่มนิกกี้ ก็ได้เข้ามาคอมเมนต์ในรูปว่า “ผมจะยึด หมูหัน” ก่อนที่สาวใบเฟิร์นจะมาตอบกลับว่า “XXให้ตัว 1300 ตัวนึง”ซึ่งก็มีแฟนๆเข้ามากดไลค์ พร้อมถามว่าเป็นเรื่องจริงหรือเปล่า และพ่อรงค์รู้หรือยังจำนวนมาก
ก็ไม่รู้ว่าสาวใบเฟิร์นอำเล่นหรือพูดเรื่องจริงกันแน่ แต่ที่รู้ๆพอพ่อรงค์ออกงานปุ๊บนักข่าวถามถึงเรื่องนี้แน่นอนจ้าขอขอบคุณภาพประกอบจากอินสตาแกรม @ferno_padgone
