
# Autoritățile indiene au instituit regula circulației alternative în orașul New Delhi

Published at: **2019-11-04T12:53:23+00:00**

Author: **Dragos Băltățeanu**

Original: [AutoExpert](https://www.autoexpert.ro/autoritatile-indiene-au-instituit-regula-circulatiei-alternative-in-orasul-new-delhi/)


        Poluarea excesivă din orașul indian New Delhi au obligat autoritățile indiene să introducă din nou regula circulației alternative pentru automobile.
      
Pentru a reduce nivelul poluari din capitala Indiei, autoritățile permit începând de astăzi circulația alternativă a automobilelor. O măsură similară cu cea folosită și în România în perioada comunistă a anilor ’80 atunci când benzina era raționalizată.
Calitatea aerului din New Delhi s-a deteriorat, concentrația de particule fine în suspensie (PM 2.5) depășind pragul critic de 500 unități, informează Lifenews.ro. Aceste particule sunt dăunătoare pentru sănătate fiind asociate cu risul de boli cardiace și pulmonare.
Guvernul indian vrea să reducă acest nivel ridicat de poluare și a impus regula circulației alternative în baza numărului de înmatriculare. Vehiculele cu numere pare pot circula într-o zi, iar cele cu numere impare în altă zi. Regula va rămâne în vigoare cel puțin până la 15 noiembrie, fiind pentru a treia oară când autoritățile indiene folosesc această metodă.
Serviciile de ride-sharing au fost exceptate de la regulă, la fel și vehiculele pe două roți.
