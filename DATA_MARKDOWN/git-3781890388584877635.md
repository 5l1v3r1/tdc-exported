
# การบินไทยโวหายห่วง ทำความสะอาดแอร์เรียบร้อยแล้ว

Published at: **2019-11-06T12:47:00+00:00**

Author: ****

Original: [เดลินิวส์](https://www.dailynews.co.th/regional/740349)


        "การบินไทย" ชี้แจงเร่งทำความสะอาดแล้วเรียบร้อย หลังถูกชาวเน็ตแห่แฉ พบห้องโดยห้องโดยสารสกปรกเกินทน พบฝุ่นออกตามช่องแอร์จนเป็นก้อนดำ อ้างทำป่วยภูมิแพ้อาการกำเริบ แถมผ่านไปครึ่งเดือนกลับโป๊ะแตก เจอลูกค้าแฉเพิ่มอีก!
      
จากกรณีโลกออนไลน์เกิดกระแสวิจารณ์อย่างหนัก ภายหลังจากที่แฟนเพจชื่อดัง@Intania Travelista - วิดวะขาเที่ยว ได้โพสต์ข้อความระบุ "ช็อค!!! การบินไทย ห้องโดยสารสกปรกจนเกินรับได้" พร้อมเผยภาพภายในห้องโดยสารที่มีฝุ่นดำจับเป็นก้อน จนทำให้ผู้โดยสารอาการภูมิแพ้กำเริบ โดยภายหลังทางแอดมินเพจได้ส่งเรื่องราวร้องเรียนไปยังสายการบินชื่อดัง ก็ได้ส่งจดหมายขอโทษมา แต่ภายหลังจากเรื่องราวดังกล่าวผ่านไปครึ่งเดือน กลับปรากฎว่ามีผู้โดยสารรายอื่นก็ยังคงพบเห็นอยู่เช่นเดิม จนทำให้เรื่องที่เกิดขึ้น กลายเป็นที่วิพากษ์วิจารณ์นั้นเกี่ยวกับเรื่องดังกล่าว ล่าสุดเมื่อวันที่ 6 พ.ย. บริษัท การบินไทย จำกัด (มหาชน) ชี้แจงกรณีมีผู้โดยสารโพสต์ภาพในสื่อสังคมออนไลน์ว่าพบฝุ่นบนเที่ยวบินที่ ทีจี 632 เส้นทาง กรุงเทพฯ–ไทเป บริษัทฯ ขออภัยต่อเหตุการณ์ที่เกิดขึ้นมา ณ โอกาสนี้ ยืนยันเพิ่มความถี่ในการทำความสะอาดเครื่องบินมากขึ้น โดยนายภีมะ เนยปฏิมานนท์ กรรมการผู้จัดการฝ่ายบริการอุปกรณ์ภาคพื้น บริษัท การบินไทยฯ เปิดเผยว่า บริษัทฯ ต้องขออภัยต่อเหตุการณ์ที่เกิดขึ้น ทั้งนี้ ฝ่ายบริการอุปกรณ์ภาคพื้นของบริษัทฯ ได้นำเครื่องบินลำดังกล่าวเข้าทำความสะอาดภายในห้องโดยสารอย่างละเอียด (Deep Cleaning) เมื่อวันที่ 4 พ.ย. ที่ผ่านมา....ข่าวที่เกี่ยวของ..-เพจดังลุยแฉสายการบินดัง สกปรกเกินรับได้-ไม่แก้ไข
