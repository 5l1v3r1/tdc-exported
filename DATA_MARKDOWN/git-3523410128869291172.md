
# 
        ترامپ به فلوریدا نقل مکان می ‎کند
      

Published at: **2019-11-01T11:36:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637319/%D8%AA%D8%B1%D8%A7%D9%85%D9%BE-%D8%A8%D9%87-%D9%81%D9%84%D9%88%D8%B1%DB%8C%D8%AF%D8%A7-%D9%86%D9%82%D9%84-%D9%85%DA%A9%D8%A7%D9%86-%D9%85%DB%8C-%E2%80%8E%DA%A9%D9%86%D8%AF)

به گزارش بولتن نیوز، دونالد ترامپ رئیس‎جمهوری آمریکا می‏‌گوید از این پس به جای برج شخصی خود واقع در نیویورک، فلوریدا را به عنوان اقامتگاه دائمی انتخاب خواهد کرد.
وی در پیامی توئیتری علت این تصمیم را برخورد نامناسب رهبران سیاسی نیویورک علیرغم اینکه او میلیون‎ها دلار از بابت مالیات می‎پردازد، عنوان کرد.
گفتنی است ترامپ متولد نیویورک است اما بیشتر وقت خود را در اقامتگاه شخصی واقع در ایالت فلوریدا می‎گذراند.
«اندرو کومو» فرماندار ایالتی و «بیل دو باسیلو» شهردار نیویورک که با ترامپ اختلاف دارند از تصمیم وی استقبال کرده‌اند.
یکی از انتقادهای آنها نسبت به ترامپ این است که وی از انتشار اظهارنامه مالیاتی خود امتناع می‎کند.
