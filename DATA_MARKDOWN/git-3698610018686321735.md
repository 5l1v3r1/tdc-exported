
# Співакові Григорію Лепсу на невизначений термін заборонили в'їзд до Латвії

Published at: **2019-11-01T23:27:00+00:00**

Author: ****

Original: [DT.ua](https://dt.ua/WORLD/spivakovi-grigoriyu-lepsu-na-neviznacheniy-termin-zaboronili-v-yizd-do-latviyi-328235_.html)

Внесеному в "чорні списки" в Україні російскому виконавцю Григорію Лепсу (Лепсверідзе) слідом за Литвою заборонила в'їзд і Латвія.
Латвія включила відомого в РФ співака Григорія Лепса в перелік осіб, яким заборонений в'їзд до країни.
Про відповідне рішення повідомив глава МЗС Латвії Едгар Ринкевич, повідомляє "Європейська правда" з посиланням на портал Delfi.
Рішення було прийняте на підставі оцінки органів безпеки і другої частини 61 статті закону Про імміграцію. Лепсу заборонено в'їжджати на територію Латвії на невизначений час.
Раніше міністр юстиції Яніс Борданс критикував міністра внутрішніх справ Сандіса Гіргенса за те, що він не включив Лепса в чорний список, а навпаки, відвідав його концерт в Юрмалі.
Лепс знаходиться в чорних списках декількох країн. Наприклад, йому заборонений в'їзд в Литву.
Мінфін США заявив, що Григорій Лепс пов'язаний у злочинним синдикатом "Братське коло". На думку американських слідчих, він міг бути кур'єром у цій мафіозній структурі. "Братське коло" вважається злочинною мережею, створеною на пострадянському просторі і діє в Європі, на Близькому Сході, Африці та Латинській Америці. Профілем діяльності угруповання слідчі назвали відмивання грошей і торгівлю наркотиками. Новини про це звучали ще в 2013 році. Йому заборонений і в'їзд в США.
І хоча сам Григорій Лепс заперечує свій зв'язок з мафією, на багатьох відеозаписах і фотографіях видно, як співак зустрічається з лідерами злочинного угруповання і виступає на їх ювілеях.
В Україну Лепсу заборонений в'їзд за підтримку політики Путіна щодо України і схвалення анексії Криму.
Нагадаємо, Служба безпеки України ще в 2015 році  заборонила в'їзд на територію країни 16 російським журналістам та діячам культури. Про це передає агентство "Інтерфакс - Україна" з посиланням на прес-службу СБУ.
В'їзд на територію України заборонений публіцистам Володимиру Кучеренко, Єгору Холмогорову та Михайлу Хазіну. Крім того, в список персон нон-грата в Україні потрапили наступні представники російського шоу-бізнесу: Олег Газманов, Йосип Кобзон, Валерія, Йосип Пригожин, Сергій Безруков, Михайло Боярський, Микола Расторгуєв, Іван Охлобистін, Михайло Пореченков, Григорій Лепс, Жерар Депардьє, Стас П'єха і Микита Міхалков.
Згодом список поповнився.
