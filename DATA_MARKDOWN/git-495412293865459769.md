
# Diretta/ Juventus U23 Alessandria (risultato finale 1-0) video tv: Han nel 1°tempo!

Published at: **2019-11-06T21:45:20+00:00**

Author: **Fabio Belli**

Original: [IlSussidiario](https://www.ilsussidiario.net/news/diretta-juventus-u23-alessandria-streaming-video-tv-e-derby-coppa-italia-serie-c/1944075/)

Si è chiusa sul risultato di uno a zero la sfida tra Juventus U23 e Alessandria. La vecchia signora passa il turno grazie ad un gol realizzato da Han su calcio di rigore nel corso del primo tempo. Una partita che è cambiata in favore della Juventus Under 23, complice l’espulsione rimediata da Gjiura, che ha ovviamente penalizzato i grigi. Nonostante tutto l’Alessandria non si è mai persa d’animo rendendosi pericolosa in diverse circostanze. Alla fine della partita i tifosi dell’Alessandria hanno applaudito la squadra per la prova generosa offerta dai propri ragazzi sul rettangolo verde. Dunque vince la Juventus U23 che vola agli ottavi di finale di Coppa Italia di Serie C, dove se la vedrà contro la Pro Vercelli. Entrambe le squadre torneranno in campo questa domenica per il quattordicesimo turno del girone A di Serie C: i bianconeri giocheranno in casa con la Pistoiese, mentre l’Alessandria se la vedrà con la Pro Patria in trasferta. (Aggiornamento di Jacopo D’Antuono)
Al trentaseiesimo minuto la Juventus U23 passa in vantaggio sull’Alessandria, grazie ad un calcio di rigore trasformato da Han con grande freddezza. Nulla da fare per Crisanto in questa circostanza, con la sua squadra sotto di un gol e con un uomo in meno per il rosso rimediato da Gjura per doppia ammonizione. I baby della vecchia signora arrivano dunque all’intervallo in vantaggio per uno a zero. Durante la pausa i due allenatori riflettono sul da farsi e infatti nel secondo tempo ci sono tre novità nelle formazioni, anche se tatticamente non sembra cambiare nulla. Fuori Ponzio e Cleur per l’Alessandria, entrano Dossena e Chiarello. Nella Juventus Under 23 esce Beruatto, entra Beltrame. Primo squillo del secondo tempo per Rafia che avanza sulla destra e prova a concludere verso la porta: azione che sfuma in un nulla di fatto. (Aggiornamento di Jacopo D’Antuono)
Circa trenta minuti dal fischio di inizio di Juventus Under 23 Alessandria e risultato fermo sullo zero a zero. Gara che fino a questo momento ha regalato diversi sussulti interessanti, a cominciare dal palo colpito dalla Juventus dopo dieci minuti: su punizione Zanimacchia lascia partire un bel tiro che si infrange sul legno. Trascorrono sette minuti e i baby della vecchia signora si involano in avanti con Han, serve Frabotta il cui tiro viene respinto in tuffo da Crisanto. L’Alessandria risponde al ventesimo, approfittando di una disattenzione di Delli Carri, con Nocchi che si fionda in zona offensiva e confeziona un bel pallone a Gerace: da posizione a dir poco invitante, con la porta sguarnita, il centrocampista dei grigi spedisce fuori dallo specchio. Ancora un quarto d’ora da giocare in questo primo tempo. Bel match tra Juventus Under 23 Alessandria. (Aggiornamento di Jacopo D’Antuono)
La diretta tra Juventus U23 e Alessandria sta finalmente per avere inizio e in attesa del fischio d’inizio certo vale la pena anche ricordare come le due squadre sono arrivate fin qui. Ecco infatti che i bianconeri hanno preso parte al tabellone della Coppa Italia di Serie C fin dalle prime fasi a gironi: nel gruppo C i bianconeri hanno chiuso da primi davanti a Reggio Audace e Pergolettese. Percorso diverso per l’Alessandria, prima iscritta alla Coppa Italia: i grigiorossi però qui sono stati subito sconfitti al primo turno preliminare dal Monza, per 2-0. Non ci resta che dare la parola al campo si gioca! (agg Michela Colombo)
La diretta tv di Juventus U23 Alessandria, mercoledì 6 novembre 2019, non sarà trasmessa sui canali televisivi in chiaro o a pagamento sul digitale terrestre o sul satellite. Elevensports offrirà in esclusiva ai suo abbonati la diretta streaming video via internet dell’incontro, collegandosi tramite pc sul sito elevensports.it, oppure con dispositivi mobili come tablet o smartphone o tramite una smart tv sull’applicazione ufficiale Elevensports.
Come abbiamo visto prima, sarà Giuseppe Collu, arbitro della sezione AIA di Cagliari e dirigere la diretta di Juventus U23 Alessandria, in questa particolare fase della Coppa Italia di Serie C: con lui poi ci saranno gli assistenti Ivano Agostino e Simone Biffi. Volendo ora conoscere meglio il primo direttore di gara, ecco che i dati fissati in questa prima parte di stagione ci raccontano di 8 presenze in campo, durante le quali ha pure deciso di 29 ammonizioni, 2 espulsioni e due calci di rigore. Ampliando la nostra statistica ecco che Collu in carriera ha già diretto la Juventus U23 anche se in una sola occasione (nel campionato Serie C 2018-2019): non troviamo invece precedenti con l’Alessandria. (agg Michela Colombo)
Per la diretta della Coppa Italia di Serie C certo non possiamo ignorare lo storico che interessa Juventus U23 e Alessandria, oggi impegnati in un vero derby al Moccagatta. I due club però hanno messo alle spalle appena due precedenti ma è un dato che non sorprende ricordando la recente storia del club bianconero. Dati alla mano ecco che gli unici due precedenti risalgono alla stagione regolare del girone A del Campionato di Serie C 2018-2019: quest’anno le due squadre condividono ancora il medesimo gruppo ma non si sono ancora affrontate. Segnaliamo infine che allora ricordiamo bene la vittoria da ospite dell’Alessandria per 2-1 nel turno di andata, come pure il successo della Juventus U23 nel turno di ritorno, con il risultato finale di 1-0. (agg Michela Colombo)
Juventus U23 Alessandria, partita diretta dal signor Giuseppe Collu e in programma mercoledì 6 novembre 2019 alle ore 20.30 presso lo stadio Giuseppe Moccagatta, sarà una sfida valevole per i sedicesimi di finale di Coppa Italia Serie C 2019-2020. Bianconeri in netta ripresa nell’ultimo periodo, capaci di risalire in classifica nel girone A di Serie C e riportarsi in zona play off dopo un avvio complicato. Trend inverso per l’Alessandria che sembrava poter insidiare il Monza al primo posto e si è ritrovata poi indietro a causa di una serie di pareggi e la sconfitta di Bergamo, prima di riprendersi con la vittoria preziosa contro il Novara. In questa Coppa Italia di Serie C la Juventus U23 ha già superato la fase preliminare a gironi eliminando Pergolettese e Reggio Audace, l’Alessandria ha superato il turno precedente vincendo nel sempre sentito derby in casa del Novara, successo di misura 0-1 firmato da un gol di Akammadu.
Le probabili formazioni che dovrebbero affrontarsi in Juventus U23 Alessandria, mercoledì 6 novembre 2019 alle ore 20.30 presso lo stadio Moccagatta di Alessandria, sfida valevole per i sedicesimi di finale di Coppa Italia di Serie C. La Juventus U23 allenata da Fabio Pecchia schiererà un 4-2-3-1: Loria; Di Pardo, Delli Carri, Coccolo, Frabotta; Muratore, Toure; Han, Clemenza, Beltrame; Mota Carvalho. L’Alessandria guidata in panchina da Cristiano Scazzola risponderà con un 3-5-2 così schierato: Valentini; Dossena, Cosenza, Sciacca; Cambiasi, Gerace, Sulijc, Castellano, Celia; Eusepi, Arrighini.
Per chi scommetterà sul match, le quote dell’agenzia Snai considerano la Juventus U23 favorita sull’Alessandria. Quota per l’affermazione interna fissata a 1.60, l’eventuale pareggio viene proposto a una quota di 3.50, mentre la vittoria in trasferta viene proposta a una quota di 4.30. Per chi invece punterà sul totale dei gol realizzato nel corso della partita, over 2.5 quotato 1.70, mentre la quota dell’under 2.5 viene offerta a 2.35.
