
# Зростання продуктивності на 40%: Microsoft перевела офіс на 4-денний робочий тиждень

Published at: **2019-11-04T13:36:31+00:00**

Author: ****

Original: [ФАКТИ](https://fakty.com.ua/ua/svit/20191104-zrostannya-produktyvnosti-na-40-microsoft-perevela-ofis-na-4-dennyj-robochyj-tyzhden/)

Керівництво компанії Microsoft ухвалило рішення перевести свій офіс в Японії на чотириденний робочий тиждень.
Японська філія Microsoft підвела підсумки експерименту з переведення працівників на чотириденний робочий тиждень. Керівництво залишилося задоволеним і має намір його повторити.
Експеримент проходив у серпні в рамках програми Work Life Choice Challenge 2019 Summer. Протягом місяця 2 300 співробітників працювали з понеділка по четвер. Компанія не зменшувала їм зарплату і не відбирала дні з відпустки.

        Читайте:
         4-денний робочий тиждень: експерти у Давосі запропонували світу експеримент
      

        Підсумки експерименту:
      
– Продуктивність збільшилася на 39,99% в порівнянні з серпнем 2018 року.
– Компанія переглянула підхід до робочих зустрічей. Більшість з них перевели в онлайн-режим, а особисті – скоротили до 30 хвилин.
– Працівники на 25,4% почали рідше брати відгули.
– Споживання електроенергії знизилося на 23%, витрата паперу – на 58%.
92,1% учасникам експерименту сподобався чотириденний робочий тиждень. Деякі розповіли, що їм складно було звикнути відпочивати в п’ятницю.
Нагадаємо, минулого року фірма в Новій Зеландії Perpetual Guardian провела 6-тижневий експеримент — всі 200 співробітників почали працювати 4 дні на тиждень, але отримувати зарплату за 5.
