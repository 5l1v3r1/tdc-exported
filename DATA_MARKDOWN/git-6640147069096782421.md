
# Pokémon Spada e Scudo: svelato il numero delle creature tramite un leak?

Published at: **2019-11-04T08:05:00+00:00**

Author: **Nicola Armondi**

Original: [Tom&#39;s Hardware](https://www.tomshw.it/videogioco/pokemon-spada-scudo-numero-leak/)

Pokémon Spada e Scudo sono sempre più vicini e i fan della serie non vedono l’ora di mettere le mani sull’ultima creazione di Game Freak. Nel corso dei mesi sono emerse molteplici informazioni sull’opera e una di queste in particolare non è stata molto apprezzata: questo capitolo non includerà il Pokédex Nazionale, ma unicamente quello Regionale. Questo significa che non sarà possibile ottenere tutti i Pokémon esistenti, ma solo quelli che saranno presenti nella Regione di Galar.
A questo punto però dobbiamo domandarci: quanti sono i Pokémon presenti a Galar? L’informazione non è stata condivisa, comprensibilmente, in modo ufficiale, ma un leak sembra aver svelato l’arcano. Come segnalato da un account twitter dedicato proprio ai rumor di Pokémon, il numero totale di creature in Pokémon Spada e Scudo sarà 400. Potete vedere un’immagine nel tweet qui sotto.
