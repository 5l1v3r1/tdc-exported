
# Έρευνα για την ταινία Τζόκερ: Επτά στους δέκα Έλληνες την θεωρούν κατάλληλη και για ανήλικους - Τους προκάλεσε συμπάθεια για τα άτομα με ψυχικές παθήσεις

Published at: **2019-11-05T06:03:00+00:00**

Author: ****

Original: [enikos.gr](http://www.enikos.gr/society/682240/erevna-gia-tin-tainia-tzoker-epta-stous-deka-ellines-tin-theoroun)

Ιδιαίτερο ενδιαφέρον παρουσιάζει η έρευνα κοινής γνώμης, που διενήργησε η Κάπα Research για τον αντίκτυπο που είχε η ταινία Joker στους Έλληνες θεατές.
Η έρευνα βλέπει το φως της δημοσιότητας λίγο καιρό μετά τον σάλο που προκλήθηκε από την εισβολή αστυνομικών σε κινηματογραφικές αίθουσες, έπειτα από καταγγελίες ότι την ταινία έβλεπαν και ανήλικοι.
Όπως προκύπτει από τα στοιχεία, οι 7 στους 10 συμμετέχοντες στην έρευνα θεώρησαν ότι η ταινία είναι κατάλληλη και για ανήλικους και μόλις 12% των ερωτηθέντων κρίνει “επικίνδυνη” την ταινία. Αξιοσημείωτο είναι, επίσης, το στοιχεί ότι η ταινία Joker προκάλεσε συμπάθεια για τα άτομα με ψυχικές παθήσεις και αντιπάθεια για φορείς και θεσμούς του συστήματος.
Στην έρευνα συμμετείχαν 302 άτομα από 15 ετών και άνω, που παρακολούθησαν την ταινία Joker, στις 13 περιφέρειες της χώρας. Πραγματοποιήθηκε το διάστημα 29 – 30 Οκτωβρίου 2019, με τη μέθοδο της τυχαίας δειγματοληψίας σε χρήστες του διαδικτύου και η συλλογή των στοιχείων έγινε με τη μέθοδο των διαδικτυακών συνεντεύξεων (CAWI).
Δείτε αναλυτικά τα αποτελέσματα:
Πηγή: kaparesearch.com
