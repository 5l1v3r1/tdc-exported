
# Боржник за комуналку у Києві відстрілювався від обурених сусідів

Published at: **2019-11-07T07:46:38+00:00**

Author: ****

Original: [Українська правда](https://www.pravda.com.ua/news/2019/11/7/7231233/)

Столичні правоохоронці затримали чоловіка, який під час конфлікту у будинку на вулиці Чаадаєва у Києві, поранив свого сусіда з вогнепальної зброї.
Джерело: пресслужба поліції Києва, пост місцевої мешканки Світлани Панюшкіної та відео Олексія Фаліна у Facebook  
Дослівно поліція: "Внаслідок конфлікту 40-річний чоловік отримав вогнепальне поранення ноги, його госпіталізовано. 48-річного стрілка затримано".
Деталі: За даними поліції, між двома сусідами, які проживають у одному під’їзді будинку, виник конфлікт, у результаті якого один чоловік вистрелив іншому двічі у ногу.
Потерпілого з вогнепальним пораненням доставили в лікарню. Стрілка затримали.
За даним фактом слідчі розпочали кримінальне провадження за ч. 2 ст.15, ч. 1 ст. 115 (Замах на вбивство) ККУ.  Зловмиснику загрожує до 15-ти років ув’язнення.
Як повідомила місцева мешканка Світлана Панюшкіна, стрілок крав у будинку електроенергію і багато років не платив за квартиру, тож через його борги у будинку не вмикали опалення. Ввечері 6 листопада група мешканців вирішила прийти і поговорити про це з сусідом, а він почав стріляти. 
