
# На Буковині селяни виявили скелет людини у лісосмузі

Published at: **2019-11-04T15:20:00+00:00**

Author: ****

Original: [PRESS-ЦЕНТР](http://press-centr.com/ua/news/42630_Na-Bukovini-selyani-viyavili-skelet-lyudini-u-lisosmuzi)


        2-го листопада до поліції надійшли два повідомлення про виявлення мертвих чоловіків.
      
Тіла померлих направлено на судово-медичні експертизи для встановлення причин смерті. За обома фактами слідчі розпочали кримінальні провадження.
У лісосмузі села Бурдей на Кіцманщині місцеві жителі виявили скелетований труп невідомої особи чоловічої статі віком 40-50 років. Поліцейські оглянули місце події, опитали можливих свідків і очевидців. Наразі правоохоронці встановлюють особу померлого та причини смерті.
У селі Магала Новоселицького району знайдено мертвим місцевого жителя, віком приблизно 55 років. За результатами розтину встановлено, що чоловік помер внаслідок пневмонії.
За вказаними фактами слідчі внесли відомості до Єдиного реєстру досудових розслідувань за ознаками частини 1 статті 115 (Умисне вбивство) Кримінального кодексу України.

        Фото ілюстративне
      
