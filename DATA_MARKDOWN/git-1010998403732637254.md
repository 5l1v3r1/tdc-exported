
# „Климатична стачка” е словосъчетанието на 2019 г.

Published at: **2019-11-07T09:15:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/klimatichna-stachka-e-slovosachetanieto-na-2019-g.html)

Изразът „климатична стачка” е определен за словосъчетанието на 2019 г. Това обяви издателството „Харпър Колинс”, публикуващо тълковен речник на английския език.
Тази година понятието е използвано 100 пъти по-често в сравнение с миналата. Причина са набиращите популярност протести, вдъхновени от 16-годишната Грета Тунберг.
Миналата година тя започна всеки петък да прави „климатична” стачка, изразяваща се в напускане на учебните занятия, за да привлече вниманието върху нуждата от повече усилия в борбата с климатичните промени.
Примерът ѝ беше последван от ученици и студенти от много страни по света.
