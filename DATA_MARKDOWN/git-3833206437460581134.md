
# Облачно, но без валежи - ето какво ще е времето утре!

Published at: **2019-11-02T14:30:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Oblachno-no-bez-valezhi-eto-kakvo-shte-e-vremeto-utre-910552)

Атмосферното налягане ще се понижи и ще е по-ниско от средното за месеца.
През нощта и утре ще преобладава облачно време. Почти без валежи. Временни разкъсвания и намаления на облачността ще има утре след обяд в източната половина от страната. Ще духа слаб, утре – умерен вятър от юг-югозапад и с него затоплянето ще продължи. Минималните температури ще са предимно между 3° и 8°, а максималните ще са между 14 и 19°, в Предбалкана и на места в Дунавската равнина ще достигат 20° - 22°.
Над планините облачността ще е значителна. Временни разкъсвания и намаления до предимно слънчево ще има след обяд в масивите от Централна България. Почти без валежи. Ще духа умерен до силен югозападен вятър и с него затоплянето ще продължи. Максималната температура на височина 1200 метра ще е около 14°, на 2000 метра – около 7°.
По Черноморието ще преобладава слънчево време, преди обяд на места с намалена видимост. Ще духа слаб до умерен южен вятър. Максимални температури 17-19°. Температурата на морската вода е 17°. Вълнението на морето ще е 1-2 бала.
