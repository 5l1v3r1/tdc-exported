
# Himki pokazao moć u malom ruskom derbiju u Evroligi, Šved i Buker prelomili rafalima

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/kosarka/vesti/himki-pokazao-moc-u-malom-ruskom-derbiju-u-evroligi-sved-i-buker-prelomili-rafalima/341897)

CSKA je neprikosnoveni vladar ruske košarke, ali se ove sezone vodi bitka i za “ruski broj 2” u Evroligi. Zenit se ipak pokazao kao nedostojan izazivač Himkiju i večeras je doživeo novi poraz u Evroligi. Tim iz Podmoskovlja je slavio 87:73 u Sankt Peterburgu i nastavio sa osličnim rezultatima.
Himkiju je ovo bila peta pobeda u sedam utakmica, na pravi način su odgovorili posle poraza u Beogradu, dok Zenit ostaje na one dve pobede posle produžetaka nad Olimpijakosom i Žalgirisom u gostima. Domaći parket i dalje ostaje uklet za debitanta u Evroligi.
Zenit je bolje otvorio meč i vodio u većem delu prve četvrtine kada je Ajon dominirao pod košem, a Ostin Holins rešetao sa distance i ubacio 13 poena. Međutim, Buker i Šved su održavali Himki u igri i izborili izjednačenje na kraju kvartala. Jonas Jerebko je sa devet vezanih poena otvorio drugu četvrtinu i doneo vođstvo Himkiju, da bi potom u seriju ušao Aleksej Šved i sa deset minuta poslednjih pet poena doneo gostima vođstvo od 12 poena razlike.
Zenit je uhvatio priključak u trećoj četvrtini preko Ajona, Albisija i Holinsa, prišao i na samo dva poena razlike, ali nije uspeo da preokrene. Devin Buker se razoropadio u poslednjoj četvrtini i odveo Himki na nedostižnih 15 poena prednosti.
Gosti su trojke šutirali odličnih 43 odsto (12/28), bili bolji u skoku (33:27), imali više asistencija (24:19) i u svim segmentima nadigrali Zenit kod kojih je Holins zakazao u završnici. Buker je sa 20 poena bio najefikasniji u pobedničkom timu. Za dva poena je šutirao 7/11, a za tri 2/3. Šved je isporučio svoju porciju sa 19 poena uz nešto slabiji procenat trojki (3/9), a Stefan Jović je meč završio sa skromnih pet poena, tri asistencije i četiri ukradene lopte. Kod Zenita je najefikasniji bio Holins sa 25 poena, ali ga je na kraju izdao šut za tri poena - 5/14.

        EVROLIGA - 7. KOLO:
      

        Četvrtak
      
Zenit - Himki 73:87/Holins 25 - Buker 20/

        19.00: Crvena zvezda - Real Madrid 20.00: Olimpijakos - Efes 20.05: Makabi - Alba20.45:  (1,70) Olimpija Milano (14,50)  Baskonija (2,30) 
      

        Petak
      

        
          18.45:  (1,25) Fenerbahče  (17,00)  Bajern (4,40) 
          
          19.00:  (2,55) Žalgiris  (14,50)  Barselona (1,60) 
          
          20.30:  (1,25) Panatinaikos  (17,00)  Valensija (4,40) 
          
          20.45:  (3,90) ASVEL  (16,00) CSKA (1,30) 
        
      
NAPOMENA: Kvote su podložne promenama
(FOTO: Star sport)
