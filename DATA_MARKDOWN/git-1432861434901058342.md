
# Петричев: Лудогорец не иска футболисти на Левски

Published at: **2019-11-06T11:59:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/ludogorec/petrichev-ludogorec-ne-iska-futbolisti-na-levski-1403428.html)

Изпълнителният директор на Лудогорец Ангел Петричев категорично отхвърли твърденията, че "орлите" се интересуват от футболисти на прекия си конкурент за титлата в Първа лига Левски. 
По-рано през месеца се появиха информации, че разградчани проявяват интерес към Станислав Иванов и са готови да платят 1 млн. евро за него. Петричев отсече подобни информации, като заяви, че очаква трудна битка за титлата в шампионата през този сезон.
"С интерес прочетох във вестниците, че имаме интерес към футболистите на Левски. На мен не ми е известно нещо подобно, свикнал съм да чета какви ли не спекулации, не се учудвам. Нямаме интерес към никой от футболистите на Левски", заяви Петричев.
"Няма как европейските мачове да ни разсеят в първенството, ние сме традиционен участник. През тази година ще е по-заплетена битката за титлата, казах го вече. Рано е да отписваме който и да е опонент", добави още той.

        Междувременно се появиха информации, че Левски си е набелязал футболист на Берое (повече по темата четете тук).
      
