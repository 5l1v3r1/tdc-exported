
# Прокурор Кулик побудував власний поверх елітного ЖК у центрі Києва, – ЗМІ

Published at: **2019-11-04T23:21:00+00:00**

Author: ****

Original: [ZIK.UA](https://zik.ua/news/2019/11/04/chlen_gpu_kulyk_dobuduvav_vlasnyy_poverh_v_tsentri_kyieva_1683699)


        Прокурор Генеральної прокуратури України Костянтин Кулик незаконно добудував 14-ий поверх в житловому комплексі Diplomat Hall у центрі столиці.
      
Про це повідомляє Bihus info.
Зокрема, будівництво 14-поверху в житловому комплексі Diplomat Hall відбувалося під час розслідування незаконного збагачення прокурора.
Крім цього, родина Кулика вже має у Diplomat Hall дві квартири загальною площею понад 400 квадратних метрів. Ціна однієї квартири у цій будівлі в середньому становить 300 тисяч гривень. 
Також у житловому комплексі родина прокурора має два гаражі та одне приміщення на даху площею у 88 квадратних метрів. 
До слова, одна із цих квартир оформлена на співмешканку держслужбовця Ірину Німець. 
Як зазначається, будівництво додаткового поверху не погоджували ні з Департаментом з питань державного архітектурно-будівельного контролю Києва, ні з Державною архітектурно-будівельна інспекція.
До того ж, у Єдиному реєстрі документів немає інформації про видачу документів з дозволом на будівництво об’єкту по вулиці Жилянська 59, приміщення 1420.
У зв'язку з цим, під час розслідування було встановлено, що 14-й поверх для Кулика будувався незаконно. 
