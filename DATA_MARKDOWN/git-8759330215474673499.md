
# 'Politie moet uitrukken na Liverpool-Genk, straten rondom Anfield Road afgesloten'

Published at: **2019-11-05T23:37:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902586/-politie-moet-uitrukken-na-liverpool-genk-straten-rondom-anfield-road-afgesloten-.html)


        KRC Genk verweerde zich dinsdagavond kranig op bezoek bij Liverpool FC, maar moest uiteindelijk haar meerdere erkennen in de huidige titelhouder van de Champions League: 2-1. Na afloop van de partij is er blijkbaar tumult ontstaan rond Anfield Road.
      
Of de situatie iets met de supporters van The Reds of Genk te maken heeft, is voorlopig niet bekend, maar Liverpool Echo weet wel dat de politie massaal is uitgerukt na de wedstrijd. Vier combi's verschenen ten tonele, waarna de agenten van dienst heel wat straten rondom het stadion volledig afgesloten hebben.
De politie heeft meer bepaald een cordon ge√Ønstalleerd waar niemand binnen of buiten mag. Mogelijk moeten de supporters van Genk dus langer wachten op hun terugkeer uit het stadion. Concrete aanwijzingen voor de aanleiding zijn er nog niet, al zou een man 'geschreeuwd hebben van de pijn'. Waarom is niet duidelijk.
