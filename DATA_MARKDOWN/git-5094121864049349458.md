
# Dvě auta narazila do stromu na stejném úseku jen pár minut po sobě

Published at: **2019-11-02T13:33:00+00:00**

Author: **Miroslav Jilemnický**

Original: [Deník.cz](https://www.denik.cz/nehody/dve-auta-narazila-do-stromu-na-stejnem-useku-jen-par-minut-po-sobe-20191102.html)

Ani v jednom případě zatím není jasné, proč auta vyjela mimo silnici. „Ze zatím nezjištěných příčin vyjel řidič značky Ford mimo vozovku, kde narazil do stromu. Dva z cestujících byli vážně zraněni,“ uvedla policejní mluvčí Jana Steinerová.
Prakticky stejný scénář se odehrál na stejném úseku silnice jen o několik minut později. Osobním vozem byl tentokrát Peugeot. „Při druhé nehodě s nárazem do stromu došlo k jednomu těžkému a dvěma lehkým zraněním. Na místo byly přivolány dva vrtulníky záchranné služby,“ doplnila Steinerová.
