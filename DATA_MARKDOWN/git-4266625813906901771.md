
# На Львівщині після весілля з отруєнням госпіталізовано 13 людей

Published at: **2019-11-07T09:10:00+00:00**

Author: ****

Original: [ZIK.UA](https://zik.ua/news/2019/11/07/na_lvivshchyni_pislya_otruiennya_na_vesilli_gospitalizovano_13_lyudey_1685637)


        У місті Новояворівськ на Львівщині після святкування весілля в ресторані «Криве озеро» з попереднім діагнозом гострий гастроентероколіт до лікарні госпіталізовано 13 осіб.
      
Про це повідомляє пресслужба ДСНС.
«6 листопада до ДСНС надійшла інформація, що до Новояворівської районної лікарні з попереднім діагнозом гострий гастроентероколіт госпіталізовано 13 осіб, які 3 листопада святкували весілля в ресторані «Криве озеро» у м. Новояворівськ», – йдеться у повідомленні.
Наразі проводиться комплекс протиепідемічних заходів.
Раніше повідомлялося, що на Львівщині у місті Новояворівськ Яворівського району у ресторані «Криве озеро» отруїлися харчами шестеро людей.
