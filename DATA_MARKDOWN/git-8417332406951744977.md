
# Garanterer nok snø på Beitostølen: Sesongåpningen sikret for Johaug

Published at: **2019-11-01T09:12:55+00:00**

Author: ****

Original: [adressa.no](https://www.adressa.no/100Sport/vintersport/langrenn/Garanterer-nok-sno-pa-Beitostolen-Sesongapningen-sikret-for-Johaug-282112b.html)

Sesongåpingen i kombinert og langrenn på Beitostølen er sikret. Fredag legger arrangørene sist hånd på en fem kilometer skisløyfe.
På Beitostølen har forrige sesongs snø som tidligere blitt lagret gjennom sommeren.
Tidligere denne uken startet arbeidet med å fordele denne ut i løypene som skal brukes når Therese Johaug og resten av langrennseliten skal sesongåpne 22.- til 24. november.
– Vi er glade for å se at snøprosjektet på Beitostølen fungerer skikkelig, sier Norges Skiforbunds arrangementssjef Terje Lund.

        Tidligere har utfordrende vær skapt problemer for arrangørene på Beitostølen. Nå ser alt ut til å være på stell.
      
– Det gir oss ro rundt forberedelse å vite at det er kontroll på snøen så tidlig, og værprognosene kommende periode ser også lovende ut, sier arrangementssjef Lund.
Totalprosjektet har en ramme på 1,2 millioner kroner og er et spleiselag mellom arrangøren, turistnæringen og kommunen.
Også på Natrudstilen på Sjusjøen og i Trysil er det åpnet skiløyper.
