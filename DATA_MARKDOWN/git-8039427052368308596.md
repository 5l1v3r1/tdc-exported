
# ఫెస్టివ్ సీజన్‌లో 5.2 మిలియన్ ఫోన్లు అమ్మేసిన రియల్‌మి

Published at: **2019-11-05T21:34:27+00:00**

Author: ****

Original: [Andhrajyothy](https://www.andhrajyothy.com/artical?SID=947176)

ADVT
న్యూఢిల్లీ: చైనీస్ స్మార్ట్‌ఫోన్ మేకర్ రియల్‌మి ఈ పండుగ సీజన్‌లో ఇండియాలో ఏకంగా 5.2 మిలియన్ స్మార్ట్‌ఫోన్లను విక్రయించింది. గతేడాదితో పోలిస్తే ఇది ఏకంగా 160 శాతం ఎక్కువని రియల్‌మి పేర్కొంది. ఫలితంగా ఇండియాలో టాప్-3 స్మార్ట్‌ఫోన్‌ బ్రాండ్‌గా అవతరించినట్టు తెలిపింది. ఇక ఈ ఏడాది తొలి త్రైమాసికంలో ప్రపంచవ్యాప్తంగా 10 మిలియన్ ఫోన్లను విక్రయించినట్టు పేర్కొంది. దీంతో టాప్-10 స్మార్ట్‌ఫోన్ జాబితాలో ఏడో స్థానంలో నిలిచినట్టు వివరించింది. గత నెలలో ఫ్లిప్‌కార్ట్‌లో నిర్వహించిన ఫెస్టివ్ సీజన్‌లో రియల్‌మి ప్రిఫర్డ్ చాయిస్‌లో అగ్రస్థానం సంపాదించినట్టు ఆ సంస్థ ఇండియా సీఈవో మాధవ్ సేథ్ తెలిపారు.
