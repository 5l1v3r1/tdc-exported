
# Tisk: Herečku Deneuveovou převezli ve vážném stavu do nemocnice

Published at: **2019-11-06T11:23:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/tisk-herecku-deneuveovou-prevezli-ve-vaznem-stavu-do-nemocnice/1817819?utm_source=rss&utm_medium=feed)

Paříž - Ve vážném stavu převezli dnes v noci do pařížské nemocnice francouzskou herečku Catherine Deneuveovou. S odvoláním na své zdroje o tom informoval list Le Parisien. Podle něj postihla v noci 76letou filmovou hvězdu náhlá nevolnost.
Legendu stříbrného plátna přijali podle Le Parisien do nemocnice ve francouzském hlavním městě "ve vážném stavu". Bližší podrobnosti známy nejsou.
Za víc než půlstoletí u filmu natočila Deneuveová přes sto titulů. Od prvních snímků ze 60. let 20. století - Slečinky z Rochefortu či Bytosti, až k Osmi ženám Françoise Ozona či muzikálu Tanec v temnotách Larse von Triera.
Od letošního října herečka natáčí pod vedením režisérky Emmanuelle Bercotové film s francouzským názvem De son vivant.
