
# Валентина Животовська: Якщо в громади є бажання проводити фестивалі, отже людям це потрібно

Published at: **2019-11-07T00:00:00+00:00**

Author: **Любов Попович**

Original: [Кировоградская правда](https://pravda-kr.com.ua/sotsium/16629-valentina-zhivotovska-yakshcho-v-gromadi-e-bazhannya-provoditi-festivali-otzhe-lyudyam-tse-potribno.html)

Нинішнього року 9 листопада відзначатимемо два свята – День української писемності і День працівників культури та майстрів народного мистецтва. Не випадково вони збіглися в даті, бо для українців культура така ж важлива, як і писемність. Про здобутки в галузі, плани та перспективи, а ще нові фестивалі, які можуть з’явитися на Кіровоградщині, «КП» розповіла директор департаменту культури, туризму та культурної спадщини облдержад­­міністрації Валентина Животовська.– Кожного року хочеться підводити підсумки і говорити, що ми живемо краще. Мені здається, що воно так і є, бо така потужна галузь, яка постійно шукає щось нове і приносить задоволення людям, і намагається зробити це життя кращим. Тому дійсно ми сьогодні вдячні колегам, керівництву області за розуміння наших проблем і підтримку. Якщо говорити про позитивні результати, то одним із найвагоміших в області є збереження мережі закладів культури. Ми ж розуміємо, наскільки важливим є під час війни і всіх подій, що відбуваються в державі, зберегти ту кількість закладів, які працюють для людей, – каже Валентина Животовська і додає, тривоги працівників культури розвіялися, коли зрозуміли, що органи місцевого самоврядування у процесі децентралізації зберегли заклади культури навіть на тих територіях, де населення залишилося мало.– Керівники об’єднаних громад розуміють, навіть якщо на території живе 200 осіб, там уже немає школи, немає магазину, інших структур і якщо забрати у них ще й заклад культури – клуб чи бібліо­­теку, то людям взагалі не буде де зібратися, проговорити свої якісь питання, обмінятися думками, вирішити загальні проблеми, – наголошує співрозмовниця «КП».Нині Кіровоградщина протягом року запрошує більш як на сотню мистецьких подій. Усі вони зібрані у презентаційному виданні «Календар подій», підготовленому департаментом культури. Очільниця відомства пишається, що їх із кожним роком стає більше.– Цього року вперше відбувся великий всеукраїнський проект Міністерства культури України «Мальовнича Україна». Навесні три мистецькі заклади обласного центру демонстрували 300 робіт художників з усієї України. Активізує свою роботу центр народної творчості, де постійно діятимуть фотовиставки, які дають можливість показати наше різнопланове і дуже цікаве життя. Сьогодні це вже повноцінний культурно-мистецький центр і це теж велика перемога, – розповідає Валентина Животовська і додає, нині у Кропивницькому готують ще одну виставкову залу, де представлятимуть великі проекти.Цього року в області багато працювали з культурною спадщиною, каже очільниця департаменту. Ця робота стосувалася не тільки нерухомих суб’єктів – пам’яток історії, архітектури, археології, а й нематеріальної культурної спадщини, такої, наприклад, як петриківський розпис. Уже наступного року цей проект презентують загалу, але ще у цьому році цінителі народної творчості побачать витвори рук народних майстринь.– Це килими, які ми зібрали разом із громадською організацією «Баба Єлька». Ми покажемо, якими вони були, які орнаменти притаманні саме Кіровоградщині. Нам є що показувати людям, – радіє Валентина Животовська і наголошує, на території області є багато унікального співу, цікавим туристичним об’єктом є Мельгуновський курган. У найближчих планах – реконструкція рукотвор­­ного ставка на Хуторі Надія і благоустрій території заповідника. Наступного року фестиваль «Вересневі самоцвіти», який традиційно відбувається тут, відзначатиме півстолітній ювілей. І на нього теж чекають гостей.Пишається Валентина Животовська й тим, що протягом останніх років в області з’явилися нові яскраві, помітні навіть у масштабі держави фестивалі.– Слава Богу, жоден фестиваль не було закрито, а тільки додаються нові. Є традиційні свята, такі як «Калиновий спів», і їх треба підтримувати. От дехто каже, кому потрібне народне мистецтво? Але ж наше завдання – зберегти і втримати все те, чим багата наша країна, чим вона відрізняється від інших. Українська культура має свою ідентичність і саме це ми повинні зберегти. Новітні технології, шоу-бізнес мають гроші і самі проб’ють дорогу у життя. А такі фестивалі як «Калиновий спів», «Вересневі самоцвіти» потребують підтримки держави, – переконана Валентина Животовська.Серед яскравих знакових фестивалів, які відбуваються в Кропивницькому, співрозмовниця «КП» називає «Кропфест», «Сцена-фест». Багато колективів хочуть приїхати на Кіровоградщину і подивитися, якою вона є, чим багата.– Нам є чим зустрічати гостей і чим дивувати. Маємо прекрасні будівлі, більшість із яких – об’єкти культурної спадщини, в області діє 1800 майстрів народної творчості, і думаю, що вже є потреба в окремому фестивалі майстрів народного мистецтва. Ви бачите, як прижилося Новорічне містечко на центральній площі Кропивницького. Якщо в громади є бажання проводити такі фестивалі, отже людям це потрібно, – переконана Валентина Животовська.Напередодні професійного свята очільниця департаменту культури, туризму і культурної спадщини найбільше бажає всім людям миру.– Першочергово всім бажаю миру. Від цього залежить, мабуть, усе наше життя, як ми це відчуваємо в себе в сім’ях і до розвитку всієї держави. Колегам, усім людям, які працюють у галузі, бажаю горіти енергією, яку ми маємо, бо ми для кожного робимо свято. Хочеться, щоб було багато проектів і, головне, фінансування на них. Щоб на територіях новостворених об’єднаних територіальних громад теж відчували, що заклади культури потрібні і люди отримували задоволення від того, що вони роблять, – побажала насамкінець Валентина Животовська.фото: Ігор Філіпенко
