
# Незабаром Укрпошта надаватиме фінансові послуги, - Криклій

Published at: **2019-11-04T13:26:00+00:00**

Author: ****

Original: [ZIK.UA](https://zik.ua/news/2019/11/04/nezabarom_ukrposhta_nadavatyme_finansovi_poslugy__krykliy_1683195)


        У Міністерстві інфраструктури планують дозволити "Укрпошті" надавати фінансові послуги українцям, щоб компанія стала більш самостійною та мала більш широкий перелік послуг.
      
Про це заявив очільник міністерства Владислав Криклій у своєму інтерв'ю РБК-Україна.
"Кількість відділень "Укрпошти" більша, ніж сумарна кількість всіх банківських відділень. Це можливість впровадити надання фінансових послуг в селах, адже є багато маленьких сіл, де немає ніяких банків, і "Укрпошта" - це фактично єдиний зв'язок із зовнішнім світом", - зазначив Криклій.
Він також зауважив, що відповідні переговори були проведені із Національним банком і наразі НБУ також підтримує таку ініціативу.
"Якщо зараз для "Укрпошти" доставка пенсій збиткова, тому що потрібно це покривати. Коли машина їде в село, де тридцять жителів - це не дуже прибутково. А ось коли з'являться фінансові послуги, можна буде видавати картки, відкрити рахунок, доставляти готівку. Це все вже буде по-іншому, це буде так званий кеш-менеджмент, коли ви розраховуєте, скільки грошей у відділення ви приносите або забираєте", - зауважив міністр.
Як зазначається, така інформація відбуватиметься протягом декількох років, і "ми отримаємо зовсім інший рівень послуг".
Нагадаємо, з 1 листопада 2019 року у відділеннях "Укрпошти" припиняють продавати лотереї. 
