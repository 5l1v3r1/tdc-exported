
# «فصل قاصدک» مقابل دوربین رفت

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696399/%D9%81%D8%B5%D9%84-%D9%82%D8%A7%D8%B5%D8%AF%DA%A9-%D9%85%D9%82%D8%A7%D8%A8%D9%84-%D8%AF%D9%88%D8%B1%D8%A8%DB%8C%D9%86-%D8%B1%D9%81%D8%AA)

فیلمبرداری فیلم سینمایی «فصل قاصدک» به کارگردانی مریم پیربند که از ۳ ماه قبل در آمریکا وارد مرحله پیش تولید شده بود، آغاز شد.
به گزارش عصرایران به نقل از روابط عمومی فیلم، «فصل قاصدک» به کارگردانی مریم پیربند، که در ۸ لوکیشن در کالیفرنیا فیلمبرداری می شود داستان خانواده ای ایرانی است که در شهر لس آنجلس درگیر ماجراهایی می شوند و برای حل آنها هر کدام از اعضای خانواده ناچار باید در ابتدا با مسایل خود روبرو شوند.
فیلمنامه این اثر به قلم مریم پیربند نگاشته شده است و برنده جایزه بزرگ فیلمنامه نویسی جشنواره «اکشن آن فیلم» شده است.
بازیگران ایرانی این فیلم گوهر خیراندیش، حمید رازی، رضا موسوی، نیما جعفری و بازیگران غیرایرانی فیلم، رودی یانگ بلاد، اسکار توری، دانیل بالدوین، ویکی دالی، سعید بدریا، ایان لایر، شانون موری، ارین میراکل، آنابل مونرو، مایکل مینو هستند.
دیگر عوامل این فیلم عبارتند از تهیه کننده: جشنواره بین المللی فیلم مگا اکشن آن فیلم، دل وستون، مدیر تولید: تریسا وستون، فیلمبرداران: افشین احمدی، استفانو میلا، طراح چهره: ویکتوریا ولاسنکو، عکاس: ساسان توکلی فارسیانی و طراح صحنه: نازنین بختیاری.
