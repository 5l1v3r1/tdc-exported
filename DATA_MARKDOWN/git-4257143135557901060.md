
# Közismert torta került be a Hungarikumok Gyűjteményébe

Published at: **2019-11-06T07:25:00+00:00**

Author: **Infostart**

Original: [infostart](https://infostart.hu/eletmod/2019/11/06/kozismert-torta-kerult-be-a-hungarikumok-gyujtemenyebe)

A dobostorta, amelyet 134 évvel ezelőtt mutatott be Dobos C. József a nagyközönségnek, bekerült a Hungarikumok Gyűjteményébe, a Magyar Értéktár új elemei pedig a jellegzetes dunántúli pásztorhangszer, a hosszifurugla; a regölés, a magyar cifraszűr és a betyárköltészet.
A bővítéssel a Hungarikumok Gyűjteményébe 71 érték, a Magyar Értéktárba 167 érték tartozik.
Nagy István agrárminiszter a tárca beszámolója szerint hangsúlyozta: az értékmentés egyre jobban felértékelődik, ezért fontos feladat a települési, megyei és nemzeti értékek számbavétele, megőrzése, továbbörökítése.

        Nyitókép: Pixabay
      
