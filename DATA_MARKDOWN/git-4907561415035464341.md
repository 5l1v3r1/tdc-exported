
# Aktif karbonlu gıdalar sağlığa faydalı mı?

Published at: **2019-11-02T09:38:13+00:00**

Author: ****

Original: [Posta](https://www.posta.com.tr/aktif-karbonlu-gidalar-sagliga-faydali-mi-fotograflari-2216419)

Son yılların trendlerinden biri olan aktif karbon birçok üründe kullanılıyor. Gıdadan, diş macununa, yüz yıkama ürünlerinden içeceklere kadar birçok yerde karşımıza çıkıyor. Aktif karbon yanmış yiyecek veya yanmış kömür değil.
Aslında aktif karbon bir takviye. Eczanelerde preparat şeklinde bulunuyor. Detoks meraklıları arasında popüler bir bileşen olan aktif kömür ile ilgili kafa karışıklığı sürüyor.
Aktif kömür ya da aktif karbon olarak bilinen takviye ile ilgili uzmanlar akşamdan kalmayı önlemeye, gazı azaltmaya, hazımsızlığı ve ishali azaltmaya ve vücuttaki toksinleri temizlemeye yardımcı olabileceğini söylüyor. Ancak bu iddiaların birçoğunun kanıtı yetersiz. 
Modern tıbba göre aktif karbon birçok kullanım alanına sahip. Zehirlerin veya ilaçların (genellikle aşırı dozdan) kan dolaşımında ve bağırsaklarda emilmesini engellemek için kullanılıyor. Birçok kişi tarafından iyi tolere edilmesine rağmen, bazı kişiler de kumlu dokudan olumsuz etkiler yaşayabiliyor. 
Vücudu temizleyen yararlarının yanında bazı istenmeyen yan etkileri de ortaya çıkarabilir. Bazı reçeteli ilaçların etkilerini azaltabileceği için uzmanlar ilacı aldıktan 2 saat içinde aktif kömürün tüketilmemesi gerektiğini söylüyor. Aktif karbonla birlikte diğer ilaçların alınması, ilaçların vücudunuz tarafından emilmesini engelleyebilir. 
Amerika, aktif bir kömürün gıda maddesi olarak kullanımı için henüz gıda katkı maddesi veya renk katkı maddesi düzenlemesine sahip değil. Restoranların ise aktif karbonun kullanımı için gıda kalitesinde olmasını sağlamaları gerekiyor. 
Aktif karbonlu gıdalar ilk olarak 2014 yılında Japonya’da hamburgerde kullanıldı. 2017 yazında aktif karbonlu dondurmalar popüler oldu. Gotik partilerde kömür kokteylleri kullanılmaya başlandı ve trend haline geldi. 
Bazı uzmanlara göre, aktif karbonun dişleri ve cildi beyazlatıcı, sivilceleri azaltıcı, sindirim sisteminde şişliği önleyici ve gaz kramplarına karşı olumlu etkisi var.
Yalnızca yiyeceklerde değil, içecekler ve hatta cilt temizliği ürünlerinde de görmek mümkün. Bazı uzmanlar aktif karbonu vücudu hem içeriden hem de dışarıdan temizlemek için değerli ve doğal bir madde olarak görüyor. 
İnsanların ağzını siyaha çevirmiş olmalarına rağmen bu koyu renkte yiyecekler ve içeceklerden keyif alan birçok kişi, lezzetli olduklarını iddia etse de, genellikle öğünler sindirildikten sonra belirgin olan yan etkilerle uzmanlara başvuruyor. 
Aktif karbonlu gıdaları suni tatlandırıcılarla beraber almak mide bulantısı yapabilir. Uzmanlar aktif karbon tüketenlerin bol miktarda su içmelerini tavsiye ediyor. 
