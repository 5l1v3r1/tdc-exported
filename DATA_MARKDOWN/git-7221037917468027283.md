
# Kerimcan Durmaz isyan etti: Delirtmeyin lan beni!

Published at: **2019-11-07T12:14:00+00:00**

Author: ****

Original: [medya faresi](http://www.medyafaresi.com/haber/kerimcan-durmaz-isyan-etti-delirtmeyin-lan-beni/926433)

Sosyal medya hesabından uçakta çekilen müstehcen görüntülerini paylaşan Kerimcan Durmaz hakkında soruşturma başlatılmıştı.
Olay paylaşımı nedeniyle yüz binlerce takipçi kaybeden Durmaz, sosyal medya hesabını aktif kullanmamaya başlamış ve eğitimini tamamlamak için yurt dışına gitmişti.
Kahvaltı yaparken çektiği videosu ile aylar süren sessizliğini bozan Durmaz, Instagram'a geri döndüğünü çok ilginç sözlerle duyurdu.
Instagram hesabından üst üste videolar yayınlayan 25 yaşındaki sosyal medya fenomeni, "Artık kimseyi umursamıyorum" dedi ve tuvalette bile paylaşım yapacağını belirtti.
Hazırlanıp evden çıkan Durmaz, bindiği takside, "Ben artık çok rahat bir şekilde story atmak istiyorum. Eğer bundan rahatsız olacak varsa şu an beni bloklasın (engellesin). 'Takipten çıkarsın' demiyorum, bloklasın ki keşfette falan karşınıza çıkmak istemiyorum, sizi görmek istemiyorum. Aptalca mesajlarınız ve yorumlarını görmek istemiyorum" şeklinde konuştu.
Kerimcan Durmaz'ın "Umurumda dahi değilsiniz. Hiçbirinizi takmıyorum ve umursamıyorum. Artık buna göre yaşayacağım. Kendi pis, nefret dolu sözlerini kendinize saklayın. Kimse kusura bakmasın tamam mı lan! Delirtmeyin lan beni" şeklindeki sözleri şaşırttı.
Öte yandan müstehcen görüntüleri sonrası yediği içtiği ayrı gitmeyen Demet Akalın'la da küsen Kerimcan Durmaz'ın, eski dostuna yaptığı ağır gönderme dikkat çekti. Akalın'ın 2018 yılındaki albüm kapağının çekimlerinde giydiği 35 bin TL değerinde kırmızı eşofmanı paylaşan sosyal medya fenomeni, "Öğğ! Bunu giyen de ne bileyim yani" dedi.
