
# Libia, Nyt: Schierati con Haftar decine di mercenari russi

Published at: **2019-11-06T11:04:00+00:00**

Author: ****

Original: [Repubblica.it](https://www.repubblica.it/esteri/2019/11/06/news/russia_libia_mercenari_haftar-240367691/)

TRIPOLI - Ancora indizi sulla presenza di mercenari russi in Libia. Secondo il New York Times duecento mercenari russi sono giunti in Libia nelle ultime settimane per combattere con la milizia dell'autoproclamato 'Esercito nazionale libico' del generale Khalifa Haftar.Lo schieramento dei contractors farebbe parte della campagna messa a punto dal Cremlino per rafforzare la sua influenza in Medioriente e in Africa. Dopo quattro anni di supporto finanziario e tecnico dietro le quinte ad Haftar, la Russia sta infatti ora intervenendo in modo diretto nella guerra libica, con l'introduzione di aerei militari Sukhoi, con raid coordinati, con missili e fuoco d'artiglieria di precisione, oltre che con mercenari e cecchini. "È esattamente come in Siria", ha detto al Nyt il ministro degli Interni del governo di Tripoli, Fathi Bishagha. Nelle ultime settimane alcuni siti di informazione russa avevano dato anche notizia dei funerali che si sono svolti in Russia per alcuni mercenari uccisi durante i combattimenti in Libia. Mosca sarebbe passata ad un sostegno più attivo di Haftar, assieme agli Emirati Arabi Uniti, all'Egitto, all'Arabia Saudita e alla Francia.Dall'altra parte c'è il governo di Tripoli in carica dal 2015 con l'appoggio delle Nazioni Unite e, ufficialmente, degli Stati Uniti e di altre potenze occidentali, anche un sostegno pratico arriva solo dalla Turchia. Gli stessi Stati Uniti grazie ai contatti di Donald Trump con l'Egitto e con gli Emirati, al momento no hanno fato nulla di concreto per difendere il governo di Tripoli. L'unica azione che Washington intraprendere è quella di bloccare ogni tentativo della parte di Haftar di vendere petrolio di contrabbando, aggirando l'ente petrolifero di Stato che ha sede a Tripoli.L'intervento dei mercenari russi legati al Cremlino è solo uno dei parallelismi che il Nyt vede con la guerra in Siria. I cecchini del "Wagner Group", azienda privata vicina a Putin che ha guidato anche l'intervento russo in Siria, sono coinvolti nel conflitto, come riferiscono tre alti funzionari libici e cinque diplomatici occidentali.L'Onu, che in Siria e in Libia sta percorrendo la via diplomatica per la pace, ritiene ormai che l'embargo sulle armi libiche sia diventato "uno scherzo cinico". Ma la posta in gioco in Libia è più alta. La Libia controlla ampie riserve di petrolio, con una produzione di 1,3 milioni di barili al giorno nonostante il conflitto. Le sue coste sono un punto di partenza per decine di migliaia di migranti diretti in Europa, mentre i deserti sono 'paradisì per gli estremisti del Nord Africa.Intanto il conflitto è diventato una combinazione tra primitivo e futuristico.La Turchia e gli Emirati hanno trasformato la Libia nella prima guerra combattuta principalmente con droni, tanto che le Nazioni Unite stimano che negli ultimi sei mesi le due parti abbiano condotto oltre 900 missioni con aerei senza pilota.Ma sul campo la guerra è tra le milizie con meno di 400 combattenti impegnati in entrambe le parti e gli scontri avvengono quasi sempre in pochi distretti alla periferia sud di Tripoli. "C'è una notevole discrepanza tra la battaglia libica sul campo e la tecnologia avanzata dei cieli con le interferenze straniere. Sembrano due mondi diversi", ha detto Emad Badi, studioso libico del Middle East Institute. E ora l'arrivo dei mercenari russi potrebbe cambiare gli equilibri.Ieri i senatori del Movimento 5 Stelle in Commissione Esteri hanno denunciato il fatto che "il  coinvolgimento attivo di centinaia di mercenari professionisti russi a fianco delle forze del generale Haftar rappresenta una svolta preoccupante per le sorti del conflitto libico"."Dopo mesi di stallo nei combattimenti alla periferia di Tripoli - sostengono i senatori del M5S - questi mercenari potrebbero fare la differenza sul campo a svantaggio del Governo di Accordo Nazionale sostenuto dall'Onu e dall'Italia. Non possiamo più stare alla finestra a guardare in silenzio potenze mondiali e regionali intervenire sempre più apertamente in un conflitto che destabilizza un Paese di massima rilevanza strategica per l'Italia". 
