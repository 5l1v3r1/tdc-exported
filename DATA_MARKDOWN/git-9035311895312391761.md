
# İran gelişmiş 30 IR-6 santrifüjün tanıtımını yaptı

Published at: **2019-11-04T14:44:49+00:00**

Author: **Gizem Sade**

Original: [euronews](https://tr.euronews.com/2019/11/04/iran-gelismis-30-ir-6-santrifujun-tanitimini-yapti)

İran, geliştirilmiş 30 IR-6 santrifüjden oluşan yeni santrifüj dizisinin tanıtımını yaptı.
İran Atom Enerjisi Kurumu Başkanı Ali Ekber Salihi pazartesi günü devlet televizyonuna yaptığı açıklamada, "Bugün, 30 IR-6 santrifüjün tanıtımına tanık oluyoruz." ifadelerini kullandı.
Salihi, bu adımın İran'ın "kapasitesini ve kararlılığını" gösterdiğini söyledi.
Büyük güçlerle 2015'te imzalanan nükleer anlaşma, İran'ın daha gelişmiş santrifüjler kullanması yasaklıyordu. İran'ın IR-6 santrifüjlere yönelmesi, Tahran'ın nükleer anlaşma çerçevesindeki taahhütlerinden geri adım atması anlamına geliyor.
Amerika Birleşik Devletleri (ABD) geçtiğimiz yıl 2015 İran nükleer anlaşmasından çekilmiş ve İran'a yeniden yaptırım uygulamaya başlamıştı. ABD'nin geri çekilmesine İran, anlaşma kapsamındaki yükümlülüklerini kademeli olarak terk ederek karşılık verdi.
İran, kasım ayında daha ileri adımlar atabileceğini söylemişti.
Ek kaynaklar • Reuters
