
# הסתכסך עם שוטר והשליך עליו חתול: בן 59 עומד בפני מאסר ברוסיה

Published at: **2019-11-01T14:11:00+00:00**

Author: **סוכנויות הידיעות**

Original: [וואלה! חדשות](https://news.walla.co.il/item/3320992)

תושב מוסקבה עומד בפני חמש שנות מאסר, לאחר שעל פי החשד השליך את חתול המחמד שלו על שוטר עמו נכנס לקטטה. לפי דיווחים בכלי תקשורת ברוסיה, החשוד, ג'נאדי שרבקוב, טלטל וזרק את החתול לעבר שוטרים שנגשו אליו בשכונה בה הוא מתגורר, כשאחד מהם, קצין במשטרה המקומית, "נשרט באופן חמור" בפניו.
שרבקוב, בן 59, עומד בפני אישומים פליליים בגין אלימות כלפי שוטרים. התיק נפתח אתמול, יותר משנה לאחר שהאירוע התרחש, כך על פי דיווח בערוץ הטלגרם "בזא". לפי הטלוויזיה המקומית, ב-4 באוקטובר אשתקד ישב שרבקוב לרגלי חדר מדרגות בבניין מגורים במוסקבה, שתה שתייה חריפה בכבדות, מה שהביא תושבים לפנות למשטרה בתלונה על הפרעות ורעש. אולם כשהשוטר הגיע לאזור, החשוד סירב לשתף פעולה או לענות על כל שאלה.
עד מהרה לקח שרבקוב את חתול המחמד שלו והשליך אותו אל פניו של הקצין. החתול נתלה בטפריו על פניו של השוטר, וגרם לו לפציעה קשה. שרבקוב, שאינו תושב השכונה בה התרחש האירוע, מכחיש את השימוש בחתול כנשק וטען כי הוא זינק לעבר קצין המשטרה מרצונו. בכתב האישום נגדו נכתב שהשתמש באלימות כלפי גורם ציבורי.

        דאעש מאשר: מנהיג הארגון אל-בגדאדי נהרג 
         בית הנבחרים בארה"ב הצביע בעד הפיכת הליך ההדחה נגד טראמפ לרשמי 
         למרות הנסיגה: כוחות אמריקניים בסוריה סיירו עם כוחות כורדיים 
         הפתרון לקרחת - השתלת שיער אצל המומחה העולמי תוכן מקודם
      
