
# Drie aanhoudingen in zaak mishandeling Rotterdamse agent

Published at: **2019-11-07T14:32:29+00:00**

Author: ****

Original: [Blik op nieuws](https://www.blikopnieuws.nl/nieuws/277518/drie-aanhoudingen-in-zaak-mishandeling-rotterdamse-agent.html)

Rotterdam - In het onderzoek naar de mishandeling van een politieman door een deelnemer van een trouwstoet op 30 augustus 2019 heeft het rechercheteam woensdag 6 november 3 personen aangehouden voor het beïnvloeden van getuigen. Eerder werd al een 25-jarige Rotterdammer aangehouden, hij wordt verdacht van het mishandelen van de agent. Deze verdachte zit nog steeds vast.
Rotterdam - In het onderzoek naar de mishandeling van een politieman door een deelnemer van een trouwstoet op 30 augustus 2019 heeft het rechercheteam woensdag 6 november 3 personen aangehouden voor het beïnvloeden van getuigen. Eerder werd al een 25-jarige Rotterdammer aangehouden, hij wordt verdacht van het mishandelen van de agent. Deze verdachte zit nog steeds vast.
Tijdens het onderzoek werd de politie tegengewerkt door enkele familieleden van de verdachte, waardoor het onderzoek onnodig veel tijd in beslag heeft genomen. Met de aanhouding van deze drie betrokkenen laten politie en Openbaar Ministerie zien dat ook dit strafbare handelen wordt aangepakt. De drie personen die gisteren zijn aanhouden zijn de 43-jarige moeder van de bruid, de 54-jarige vader van de bruidegom en de 22-jarige bruidegom zelf. Naast het beïnvloeden van getuigen wordt de bruidegom ook vervolgd voor het beledigen van een ambtenaar in functie.
