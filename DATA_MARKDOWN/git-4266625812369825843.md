
# Північний потік -2: На утилізацію кладовища хімічних відходів в Данії буде потрібно 5 млрд дол

Published at: **2019-11-06T11:51:00+00:00**

Author: ****

Original: [ZIK.UA](https://zik.ua/news/2019/11/06/pivnichnyy_potik_2_na_utylizatsiyu_kladovyshcha_himichnyh_vidhodiv_v_danii_1684813)


        Реалізація одіозного російського енерготранзитного проєкту "Північний потік-2" таїть в собі загрозу масштабної екологічної трагедії. На утилізацію "кладовища" хімічних відходів на морському дні Данії, яка дала згоду на проходження цього газопроводу, потрібно 5 млрд доларів. Тоді як весь проєкт оцінюється "всього лише" у 4 мільярди євро.
      
Про це пише ресурс Cursoinfo.
Повідомляється, що у Данії склалася міжнародна репутація одного з реальних європейських лідерів у сфері екології та відновлюваних джерел енергії. Навіть більше, ці питання стали ключовим лейтмотивом програми головування Данії в ЄС у першій половині 2012 року.
"Кожен євро вкладень в енергоефективність забезпечує нові робочі місця в Європі, - резюмував тоді міністр у справах клімату, енергетики та будівництва Данії Мартін Лідегаард, - а кожен євро, витрачений на імпорт нафти, йде з Європи".
Однак, пишуть у виданні, подальший розвиток подій на європейському геоенергетичному фронті став серйозним викликом Данії, причому не тільки репутації, але, як виявляється, таїть в собі загрозу масштабної екологічної трагедії.
І цей виклик пов'язаний з реалізацією одіозного російського енерготранзитного проєкту "Північний потік-2", ключова "нитка" якого проходить саме через датську акваторію.
Зокрема, ключова екологічна проблема в тому, що лінія прокладки захоплює вкрай проблемну ділянку балтійського дна, є найбільш небезпечним "кладовищем" хімічної зброї ("спадщини" нацистської Німеччини). Акваторією без чітко окреслених обсягів (порядку десятків, а то й сотень тисяч тонн) і кордонів поховання, масштабів і перспектив його ліквідації, - де вже давно не рекомендується ловити і забороняється тралити рибу.
Вартість робіт з нейтралізації "балтійського кладовища хімічної зброї" фахівці оцінюють в масштабах 5 мільярдів доларів, тоді як весь проект газопроводу оцінюється "всього лише" у 4 мільярди євро.
"В силу цього, давши "добро" на проходження російського "Північного потоку-2" своєю акваторією, Данія мимоволі стає ще однією – на цей раз екологічною – жертвою тієї "гібридної війни", яку веде Росія проти України і Європи", - відзначають в ресурсі Cursoinfo.
Нагадаємо, 30 жовтня стало відомо, що Датське енергетичне агентство видало компанії Nord Stream 2 AG дозвіл на будівництво частини газопроводу "Північний потік-2".
Президент України Володимир Зеленський заявив, що Україна була готова до рішення Данії по "Північному потоку-2".
