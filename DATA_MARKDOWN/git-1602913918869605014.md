
# Ministerul de Finanţe a atras luni 775 mil. lei de la bănci, cu dobânda de 4% pe an şi scadenţa în 2026

Published at: **2019-11-04T15:02:41+00:00**

Author: **Roxana Rosu**

Original: [Ziarul Financiar](https://www.zf.ro/banci-si-asigurari/ministerul-de-finante-a-atras-luni-775-mil-lei-de-la-banci-cu-dobanda-de-4-pe-an-si-scadenta-in-2026-18539497)

Ministerul de Finanţe a redeschis o emisiune de obligaţiuni scadentă în septembrie 2026 şi s-a împrumutat cu 775 mil. lei, peste nivelul de 600 mil. lei programat, la o dobândă anuală de 4%.
La licitaţie au participat şapte dealeri primari.
Volumul total al cererii a fost de 1,22 mld. lei, din care băncile au licitat în total 1,2 mld. lei, iar ofertele necompetitive au fost de 8 mil. lei.
Rata cuponului a fost de 4,85%, iar randamentul până la maturitate aferent preţului acceptat a fost de 4%.
Valoarea totală adjudecată a fost de 775 milioane lei, din care suma oferita de bănci în nume şi cont propriu s-a ridicat la 767 milioane lei, iar ofertele necompetitive au totalizat 8 mil. lei.
