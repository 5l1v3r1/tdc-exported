
# Знайшли бомбу. Анджеліну Джолі евакуювали зі зйомок через загрозу вибуху

Published at: **2019-11-05T10:30:00+00:00**

Author: ****

Original: [НВ](https://style.nv.ua/ukr/znamenitosti/andzhelina-dzholi-bomba-na-zyomkah-filmu-marvel-vichni-50051660.html)

Знімальну групу фільму Вічні евакуювали зі знімального майданчика, розташованого на острові Фуертевентура, Канарський архіпелаг, через загрозу детонації снаряда, що залишився на місці німецької військової бази часів Другої світової війни. Серед евакуйованих були Анджеліна Джолі і Річард Медден.
«Було дуже страшно, - розповів інсайдер видання The Sun, - Звичайно, бомба пролежала в землі недоторканою десятки років, але хто знає, вона могла б вибухнути, як тільки її поворушили».
«Кілька визначних світових зірок перебували в цей момент на знімальному майданчику фільму, і ніхто не хотів ними ризикувати. На щастя, вибухотехніки успішно знешкодили бомбу».
Глядачі, які спостерігали за зйомками з боку, повідомили, що після звістки про знахідку, знімальний майданчик охопила паніка, а потім всіх учасників зйомок стрімко евакуювали.
Нагадаємо, 44-річна Анджеліна Джолі і 33-річний Річард Медден виконують ролі супергероїв Серсі і Ікаріс в новому фільмі студії Marvel. Також в цьому фільмі гратиме зірка серіалу Гра престолів Кіт Герінґтон. Зйомки фільму проходять в пустелі, розташованій в Національному парку Каралехо на острові Фуертевентура.
Фільм Вічні запланований до виходу в прокат в листопаді 2020 року.
Читайте також:&nbspРозворожи мене. Рецензія на казку з Анджеліною Джолі Чаклунка: Володарка тьми
