
# ЦСКА измъкна победа от Черно море в последните минути

Published at: **2019-11-05T19:52:00+00:00**

Author: **Боряна Павлова**

Original: [Dnes.bg](https://www.dnes.bg/football/2019/11/05/cska-izmykna-pobeda-ot-cherno-more-v-poslednite-minuti.428687)

С два гола в края ЦСКА взе много трудно трите точки при гостуването си на Черно море във Варна.
Гостите стигнаха до успеха буквално минути преди края на мача. Първо се разписа резервата Кристиян Малинов в 88-та минута, а Али Соу в добавеното време фиксира крайното 2:0 за гостите.
ЦСКА е четвърти с 28 точки на сметката си след двубоя, докато Черно море остана с 21 пункта на шеста позиция.
Двата отбора изиграха слабо първо полувреме и почти не успяха да създадат чисти голови положения.
В 25-та минута домакините направиха принудителна смята и на мястото на Патрик Андраде, който бе изнесен с носилка, влезе Емил Янчев.
Първият точен удар в мача бе в 34-та минута, когато Тиаго Родригес стреля от пряк свободен удар, но топката попадна право в ръцете на вратаря на Черно море Миодраг Митрович.
Секунди преди почивката гостите можеха да отбележат гол, но след удара на Рубен Пинто от повече от 20 метра, топката се отби в страничната греда.Как протече мачът - четете в Gol.bg 
