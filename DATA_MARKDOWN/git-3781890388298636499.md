
# ปูตินฟุ้งอาวุธรุ่นใหม่รัสเซียไร้เทียมทาน

Published at: **2019-11-06T15:15:00+00:00**

Author: ****

Original: [เดลินิวส์](https://www.dailynews.co.th/foreign/740357)


        ประธานาธิบดีวลาดิเมียร์ ปูติน ผู้นำรัสเซีย กล่าวเมื่อวันพุธ ว่า อาวุธยุทโธปกรณ์รุ่นใหม่ของรัสเซีย ไม่มีของประเทศใดสู้ได้ แต่ย้ำว่ารัสเซียจะไม่ใช้อาวุธเหล่านี้ "ข่มขู่คุกคาม"ใคร
      
สำนักข่าวเอพีรายงานจากกรุงมอสโก ประเทศรัสเซีย เมื่อวันที่ 6 พ.ย. ว่า ประธานาธิบดีวลาดิเมียร์ ปูติน  กล่าวในระหว่างการให้โอวาท นายทหารระดับสูงของเหล่าทัพ ที่ได้รับการแต่งตั้งใหม่ ที่ทำเนียบเครมลิน ในกรุงมอสโก เมื่อวันพุธ ว่า ไม่มีประเทศใดมีอาวุธความเร็วเหนือเสียง อาวุธเลเซอร์ และอาวุธอื่นๆ ที่มีประสิทธิภาพเหนือชั้นไว้ใจได้ เหมือนอาวุธที่นำเข้าประจำการในกองทัพรัสเซียปูติน กล่าวอีกว่า ไม่มีเหตุผลที่รัสเซียจะใช้อาวุธเหล่านี้ข่มขู่ผู้ใด ระบบอาวุธใหม่ถูกออกแบบโดยเฉพาะ เพื่อรับประกันความมั่นคงของรัสเซีย ท่ามกลางภัยคุกคามที่กำลังขยายตัว
ความสัมพันธ์ระหว่างรัสเซียกับกลุ่มชาติตะวันตก ดำดิ่งลงสู่ระดับต่ำสุด นับตั้งแต่ยุคสงครามเย็น จากปัญหาความขัดแย้งในยูเครน และความขัดแย้งอื่นๆในปี 2561 ปูตินประกาศอาวุธรุ่นใหม่ของรัสเซียหลายแบบ รวมถึง ขีปนาวุธความเร็วเหนือเสียง โดรนใต้น้ำติดนิวเคลียร์ และขีปนาวุธนำวิถีพลังงานนิวเคลียร์.
