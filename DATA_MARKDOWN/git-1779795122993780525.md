
# Мистериозни същества се появиха в Ню Йорк (ГАЛЕРИЯ)

Published at: **2019-11-01T00:00:00+00:00**

Author: ****

Original: [dariknews.bg](https://dariknews.bg/v-snimki/misteriozni-syshtestva-se-poiaviha-v-niu-iork-galeriia-23035)

Десетки хиляди костюмирани участници в приповдигнато настроение се включиха в 46-ия годишен парад за празника Хелоуин в Ню Йорк, предаде Асошиейтед прес.Шествието измина миля и половина (2,4 км). То тръгна от Гринич вилидж и премина разстоянието до Западна 15-а улица по Шесто авеню.В тазгодишния парад можеше да участва всеки, който е облякъл тематичен маскараден костюм. Дефилираха също над 50 оркестъра, танцьори, артисти и кукли марионетки.Мнозина бяха в костюми на Батман и Батуоман. Имаше също скелети и призраци и страховити същества.Парадът за Хелоуин се провежда от 1973 г., когато дефилиращ кукловод предизвика огромен отзвук.Нюйоркската полиция съобщи, че е в повишена готовност, макар да не са получени сигнали за заплахи по време на парада.Преди две години празникът беше помрачен, когато шофьор се вряза във велосипедисти на велоалея край река Хъдзън и уби осем души. NextPrevious
