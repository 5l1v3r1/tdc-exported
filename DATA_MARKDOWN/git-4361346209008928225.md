
# 
        Negyvenévesen mentek nyugdíjba, most tippeket adnak
      

Published at: **2019-11-04T12:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/negyvenevesen-mentek-nyugdijba-most-tippeket-adnak/185856)

Nyolc év alatt több mint kétmillió dollárt takarított meg ez a pár, úgyhogy megtehették, hogy már a negyvenévesen nyugdíjba vonulhassanak. Ahogy ilyenkor mondani szokták, innentől kezdve a pénzük dolgozik helyettük.
- Egyik nap úgy mentem haza, hogy azt mondtam a feleségemnek: én ezt nem fogom tudni még 30-40 évig csinálni - nyilatkozta Amon Browning a Good Morning Americának.
Sokkal többet szeretnék kihozni az életből,
minthogy végig csak egy sarokban ücsörögjek - tette hozzá.
Browning egyébként köztisztviselő volt, sima irodai munkát végzett az államnak.
- Eleinte természetesen engem is megrémített, hogy máris ennyire kiégett volna, de amikor elkezdtük összerakni a terveinket, hogyan tudnánk fiatalon nyugdíjba vonulni, egyre meggyőzőbbé vált a dolog - mondta Christina Browning.
A család csatlakozott a FIRE mozgalomhoz, ami magyarul annak a rövidítése, hogy: anyagi függetlenség, korai nyugdíj. Ennek többet között a lényege, hogy teljesen összehangolták a munkájukat és a költéseiket. Amennyire csak lehetett, visszavágták a kiadásaikat, sőt kisebb potyamunkákat is bevállaltak, egyikőjük például elkezdett munka mellett taxizni is.
A vége az lett, hogy
tíz évvel később már Portugáliába költözhettek,
a két gyereküknek élhetnek, portugálul tanulhatnak, és mindehhez mindössze a befektetéseikből élnek. Nemrég indítottak egy YouTube-csatornát, ahol megosztják a tippjeiket, hátha mások is követik a példájukat.
Felsoroltak több egyszerű tippet, amik nagyjából így szólnak:
Hidd el, hogy képes vagy rá. Csinálj egy részletes tervez, amin követni tudod a gyarapodásodat. Húzd szorosabbra a nadrágszíjat, hidd el, hogy nincs mindenre szükséged, amit a szomszéd megvesz. Vállalj kisebb mellékes munkákat.
Műveld ki magad, hogy ne félj a befektetésektől.
Fektesd be a pénzt, amit megspóroltál, és amit a mellékállásaidból összeszedtél. Olyan emberekkel vedd körbe magad, akik szintén hisznek ebben.
Számold ki a FIRE számodat, ami azt az összeget jelenti, amennyit be kell fektetned ahhoz, hogy a kamataiból meg tudj élni. Ehhez számold ki, hogy a nyugdíjazásod alatt évente mennyi pénzre van szükséged, és ezt szorozd be 25-tel.
További tippeket itt talál.
