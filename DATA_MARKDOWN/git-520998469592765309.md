
# На Буковині спіймали групу осіб, яка незаконно вирубувала ліс біля кордону

Published at: **2019-11-01T13:44:00+00:00**

Author: ****

Original: [Погляд](https://pogliad.ua/news/bukovina/na-bukovini-spiymali-grupu-osib-yaka-nezakonno-virubuvala-lis-bilya-kordonu-379669)

У Чернівецькій області прикордонники затримали групу осіб, що в незаконний спосіб вирубувала ліс неподалік україно-румунського кордону.
31 жовтня 2019 року прикордонники відділу «Порубне» затримали чотирьох буковинців за незаконне вирубування дерев. Місцеві мешканці здійснювали вирубку твердих порід дерев за 900 метрів від кордону.
Лісорубів прикордонники виявили, коли ті на трьох підводах та мінітракторі «Прикарпатець» транспортували деревину. Жодних документів чоловіки не мали, ані необхідних дозвільних на вирубку лісу, ані які б засвідчили їх особу.
По даному факту проінформовано представників Національної поліції, які і прибули на місце протиправної діяльності для проведення слідчих дій. За порушення прикордонного режиму на чоловіків складено адміністративні протоколи згідно з ст. 202 КУпАП. Заходи щодо встановлення всіх обставин правопорушення проводяться представниками Глибоцького відділення поліції. Про це повідомляє західне регіональне управління Держприкордонслужби України - Західний кордон.
