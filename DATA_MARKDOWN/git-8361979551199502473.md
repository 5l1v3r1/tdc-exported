
# Секс-скандал у Раді: три фракції закликали переглянути головування Яременка у комітеті зовнішньої політики

Published at: **2019-11-01T16:07:00+00:00**

Author: ****

Original: [НВ](https://nv.ua/ukr/ukraine/politics/seks-skandal-yaremenko-mozhe-pokinuti-posadu-v-komiteti-novini-ukrajini-50051147.html)

Про це заявив глава фракції Голос Сергій Рахманін у залі парламенту, передає Радіо Свобода.
За його словами, на цей виступ його уповноважили всі три фракції.
«З точки зору депутатів, які входять до складу цих трьох депутатських об'єднань авторитету Верховної Ради як вищого законодавчого, вищого представницького колегіального органу завдано серйозної і суттєвої шкоди», — сказав він.
Рахманін заявив, що з точки зору фракцій, поведінка Яременка, «зокрема його вчорашній виступ, який, з нашої точки зору, містив елементи образи на адресу цілого законодавчого органу і заяви, які можна трактувати як погрози журналістам, є неприйнятними і неприпустимими».
Він зазначив, що фракції вважають за доцільне переглянути перебування Яременка на посаді глави комітету зовнішньої політики та міжпарламентського співробітництва.
Нагадаємо, ЗМІ зняли листування глави комітету з міжнародних справ Богдана Яременка під час обговорення їм розцінок на сексуальні послуги.
Пізніше Богдан Яременко з трибуни Верховної Ради вибачився перед родиною, колегами по фракції, президентом і виборцями за скандал з публікацією його інтимного листування. Однак додав, що публікація листування — кримінальний злочин і той, хто зробив це «заробив від трьох до семи років».
