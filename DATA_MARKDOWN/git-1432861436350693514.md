
# Къде да гледаме сблъсъка Реал Мадрид - Галатасарай в Шампионска лига

Published at: **2019-11-06T09:30:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/kyde-da-gledame-sblysyka-real-madrid---galatasaraj-v-shampionska-liga-1403364.html)

Тази вечер испанският колос Реал Мадрид приема на "Сантяго Бернабеу" състава на Галатасарай в четвърти мач от груповата фаза на Шампионска лига. Двубоят е от изключителна важност за "белия балет", който няма право на повече грешки в надпреварата.
Реал разполага с четири точки, като изостава на пет от лидера ПСЖ. Галатасарай пък е на дъното на таблицата с една точка, докато Брюж има две. В предишния мач между двата отбора, изигран в Турция, Реал измъкна минимален успех с 0:1, което е и единствената победа на тима в турнира през новия сезон.
За състава на Зинедин Зидан не са налични Асенсио, Начо и Бейл, които са контузени. Очаква се Хамес и Марсело да се завърнат в игра за "белите". Акбаба е контузен за гостите, а Фалкао и Йозбайраклъ са под въпрос за двубоя.
Сблъсъкът Реал Мадрид - Галатасарай е с начален час 22:00, като ще бъде излъчен пряко в ефира на bTV Action. Срещата може да следите и НА ЖИВО в SportLive.bg
