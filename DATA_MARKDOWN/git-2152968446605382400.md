
# Стефан Данаилов - отново в медикаментозна кома

Published at: **2019-11-02T19:25:00+00:00**

Author: **Петя Славова**

Original: [Dnes.bg](https://www.dnes.bg/obshtestvo/2019/11/02/stefan-danailov-otnovo-v-medikamentozna-koma.428331)

Легендарният актьор Стефан Данаилов отново е с влошено здравословно състояние. В момента той е поставен в медикаментозна кома във ВМА. Това потвърдиха негови близки пред Bulgaria ON AIR.
Заради проблеми с дишането отново се е наложило да му бъде направена трахиотомия. Данаилов е в реанимация в стабилно състояние под денонощно лекарско наблюдение.
Мастера, както го наричат неговите студенти, бе приет по спешност във ВМА в началото на октомври със затруднено дишане след усложнения при настинка. Състоянието му бе влошено и той бе въведен в кома и интубиран, за да се източи от белите дробове водата, която бяха събрали.
Състоянието му се подобри и актьорът трябваше да се подложи на специална дихателна рехабилитация, включваща дихателна гимнастика, инхалации и масажи, за да се стабилизира самостоятелното му дишане. През август любимецът на много поколения българи Стефан Данаилов претърпя операция, заради счупена тазобедрена става.
с.
 
 
