
# คลอปป์สวนเป็นเรือก็ล้มเอาจุดโทษ

Published at: **2019-11-05T03:56:00+00:00**

Author: ****

Original: [เดลินิวส์](https://www.dailynews.co.th/sports/740046)


        "คลอปป์" สวนกลับ "เป๊ป" หาว่า "มาเน" พุ่งเก่ง ยันฟาวล์จริง และถ้าเป็นนักเตะ "แมนฯ ซิตี" โดนบ้างก็คงเรียกหาจุดโทษเหมือนกัน
      
เจอร์เกน คลอปป์ กุนซือเฮฟวีเมทัลของ "หงส์แดง" ลิเวอร์พูล ตอบโต้กลับ เป๊ป กวาร์ดิโอลา ผู้จัดการทีม "เรือใบสีฟ้า" แมนเชสเตอร์ ซิตี ที่ให้สัมภาษณ์โจมตี ซาดิโอ มาเน เป็นพวกพุ่งล้ม หลังโดนผู้ตัดสินแจกใบเหลืองข้อหาพุ่งเอาจุดโทษในเกมที่ชนะ วิลลา 2-1 เมื่อสุดสัปดาห์ที่ผ่านมา โดยปกป้อง มาเน ไม่ได้พุ่ง แต่มีการสัมผัสกันจริง และถ้าเป็นนักเตะแมนฯ ซิตี ก็คงทำเหมือนกัน คลอปป์ ที่จะพาทีมเปิดดวลกับแชมป์เก่าที่แอนฟิลด์ในวันที่ 10 พ.ย. กล่าวว่า "ซาดิโอ ไม่ใช่พวกพุ่งล้ม เขาโดนสัมผัสแล้วก็ล้มลงไป บางทีมันอาจไม่เป็นจุดโทษ แต่มันมีการโดนกัน มันไม่ใช่ว่าเขากระโดดข้ามขาแล้วก็ล้มลงไป ผมมั่นใจ 100 เปอร์เซ็นต์ว่าหากบางอย่างแบบนี้เกิดขึ้นกับ แมนฯ ซิตี พวกเขาก็ต้องการจุดโทษเหมือนกัน ผมแน่ใจว่ามันจะเป็นการสาดน้ำมันลงบนกองไฟหรือไม่ ผมไม่สนใจเรื่องพวกนี้ และสัญญาว่าผมจะไม่พูดถึงเรื่องแท็คติคการฟาวล์ (ของแมนฯ ซิตี)"    ทั้งนี้ ไมเคิล โอลิเวอร์ จะเป็นผู้ตัดสินใจในสนาม และ พอล เทียร์นีย์ เป็นผู้ตัดสินวิเออาร์ โดยฤดูกาลนี้ โอลิเวอร์ ทำหน้าที่ในเกม ลิเวอร์พูล 2 ครั้ง ชนะ นอริช และ เชลซี รวมถึงเป่าในเกมที่ แมนฯ ซิตี เสมอกับ สเปอร์ เดือนส.ค.
