
# Названо склад збірної України U-17 з футболу на кваліфікаційний раунд Євро-2020

Published at: **2019-11-05T20:48:00+00:00**

Author: ****

Original: [ZIK.UA](https://zik.ua/news/2019/11/05/nazvano_sklad_zbirnoi_ukrainy_u17_z_futbolu_na_kvalifikatsiynyy_raund_1684489)


        Головний тренер юнацької збірної України U-17 з футболу Олександр Петраков визначився зі складом на кваліфікаційний раунд першості Європи 2020 року.
      
Завтра, 6 листопада, юнацька збірна України (футболісти не старші 2003 року народження) розпочне підготовку до свого першого офіційного турніру, повідомляє офіційний сайт Української асоціації футболу.
Головний тренер юнацької збірної України U-17 Олександр Петраков назвав склад команди, який 6 листопада розпочне підготовку до кваліфікаційних матчів чемпіонату Європи 2020 року. У списку – 21 футболіст.

        Розширений склад юнацької збірної України U-17 з футболу
      
Воротарі: Денис Ігнатенко («Динамо» Київ), Павло Ісенко («Ворскла» Полтава).
Захисники: Марк Мампассі, Едуард Козик, Андрій Булеза (усі – «Шахтар» Донецьк), Володимир Маленков, Максим Дячук (обидва – «Динамо» Київ), Віталій Роман («Карпати» Львів), Гліб Савчук («УФК-Карпати» Львів).
Півзахисники: Артур Микитишин, Олег Очеретько (обидва – «Шахтар» Донецьк), Олександр Яцик («Динамо» Київ), Максим Хлань («Карпати» Львів), Микита Кононов, Сергій Лебедєв (обидва – «Дніпро-1» Дніпро), Богдан Шубін («Шальке», Німеччина).
Нападники: Назар Волошин, Кирило Попов (обидва – «Динамо» Київ), Денис Шостак, Владислав Погорілий (обидва – «Шахтар» Донецьк), Дмитро Шостак («Карпати» Львів).
У кваліфікаційному раунді Євро-2020 (U-17), який проходитиме в Португалії, збірна України зіграє з Грузією, Албанією та Португалією – 13, 16 і 19 листопада відповідно.
Дві найсильніші команди кожної з 13-ти груп і чотири кращі збірні, що посядуть треті місця (за результатами зустрічей із двома лідерами своєї групи), вийдуть до елітного раунду, де вже чекають Іспанія та Англія. Матчі цієї стадії відбудуться в березні 2020 року.
В елітному раунді всі учасники будуть розподілені на вісім груп. Переможці груп і сім кращих других команд (за результатами матчів із першою та третьою збірними своєї групи) вийдуть до фінальної стадії, де приєднаються до господаря Євро – збірної Естонії. Фінальний турнір відбудеться в травні 2020 року.
 
