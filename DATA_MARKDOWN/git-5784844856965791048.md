
# Najstnica z lastnim izumom osmešila celotno avtomobilsko industrijo

Published at: **2019-11-06T07:43:00+00:00**

Author: ****

Original: [Računalniške novice](https://www.racunalniske-novice.com/novice/dogodki-in-obvestila/najstnica-z-lastnim-izumom-osmesila-celotno-avtomobilsko-industrijo.html?RSS1f7d2041378524247ff37c8030f6277c)

Alaina Gassler, 14-letnica iz mesta West Grove v ameriški zvezni državi Pensilvanija, je nedavno prejela nagrado v višini preračunanih 22.500 evrov od lokalnega inštituta, ki se ukvarja z matematiko, uporabno znanostjo, tehnologijo in inženiring. Genialno dekle je namreč zmagalo v tekmovanju s projektom, ki so ga poimenovali "izboljšanje varnosti avtomobilov z odstranjevanjem slepih točk". Izum najstnice dejansko odpravlja slepe točke v avtomobilu, to pa posledično pripomore k precej večji prometni varnosti.
Inovativni sistem 14-letnice temelji na osnovi miniaturnega projektorja in spletne kamere, ki je postavljena na okno sovoznika. Spletna kamera poskrbi, da se manjkajoči del vidnega polja zaradi stranskega "droga" prikazuje vozniku na zaslonu v realnem času. Za izris slike na podporni drog pa skrbi miniaturni projektor, ki je postavljen nad voznikovo glavo. Pri tem so porabili poseben material, ki odbija svetlobo projektorja na način, da je projicirana slika vidna samo vozniku in ne moti potnikov oziroma drugih udeležencev prometa, kot na primer pešcev.
Kako genialni izuma najstnice deluje v praksi, pa si lahko ogledate na spletni povezavi https://youtu.be/HxlNkIwqGb4.
