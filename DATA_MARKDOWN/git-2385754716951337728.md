
# Άλλαξε η μέρα και η ώρα του Γκιμαράες - Άρσεναλ για να... μην πήξουν οι δρόμοι

Published at: **2019-11-04T17:01:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/uefa-cup/595690/allakse-i-mera-kai-i-ora-tou-gkimaraes-arsenal-gia-na-min-piksoun-oi-dromoi)

Η UEFA ενημέρωσε για την αλλαγή ημέρας και ώρας της αναμέτρησης της Άρσεναλ απέναντι στη Βιτόρια Γκιμαράες στην Πορτογαλία, προκειμένου να βοηθήσει τις Αρχές της ιβηρικής χώρας να... υπάρχει φυσιολογική ροή στους δρόμους!  Οι «κανονιέρηδες» έπαιξαν μεσημέρι Σαββάτου απέναντι στη Γουλβς και ετοιμάζονται τώρα για το ταξίδι στην Πορτογαλία για την 4η αγωνιστική των ομίλων του Γιουρόπα Λιγκ. Μόνο που έπρεπε ν' αναπροσαρμόσουν τα πλάνα τους και να «πετάξουν» νωρίτερα, αφού, άλλαξε η μέρα διεξαγωγής της εκτός έδρας αναμέτρησης!  Συγκεκριμένα, επειδή την Πέμπτη στα 25 χιλιόμετρα μακριά από το γήπεδο της Γκιμαράες η Μπράγκα υποδέχεται τη Μπεσίκτας, αποφασίστηκε η Άρσεναλ να παίξει Τετάρτη, στις 17:50 ώρα Ελλάδας, προκειμένου να μην προκληθεί κυκλοφοριακό κομφούζιο. 
