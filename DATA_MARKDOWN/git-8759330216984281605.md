
# The Roofe is on fire bij Anderlecht: Hij zal er minstens twintig scoren

Published at: **2019-11-05T11:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902482/roofe-is-on-fire-bij-anderlecht-hij-zal-minstens-twintig-goals-maken-.html)


        Anderlecht heeft dan toch zijn scorende spits gevonden. Kemar Roofe is nu een vaste waarde. Thomas Christiansen, de coach van Union, is niet verbaasd.
      
Christiansen had hem nog onder zijn hoede bij Leeds United. "Een complete spits", vertelt hij in Het Laatste Nieuws. "En net daarom is hij de ideale speler in de filosofie van Kompany."
Voor Christiansen is Roofe een echte topper. "Kemar is nergens supergoed in, maar beheerst wel alle facetten. Zo is hij fysiek indrukwekkend. Kemar is in staat om druk vooruit te zetten, mee te verdedigen en toch op te duiken in de zestien. Zijn lengte lijkt een nadeel, maar dat is het niet. Kemar is stevig en springt hoog. Hij zal er wel maken met het hoofd. Hij is een goalgetter, hé."
Christiansen gelooft dat Roofe nog veel brokken gaat maken. "Hij zal er minstens twintig scoren. Kemar is koelbloedig voor doel. En kan bovendien met links én rechts afwerken."
