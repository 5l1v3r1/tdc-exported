
# ไม่ใช่นะจ๊ะมิน-พีชญา โร่โต้แม่ไม่มีเอี่ยวแชร์แม่มณี

Published at: **2019-11-03T04:15:00+00:00**

Author: ****

Original: [เดลินิวส์](https://www.dailynews.co.th/entertainment/739761)


        "มิน-พีชญา" โต้แม่ไม่มีเอี่ยวแชร์แม่มณีแน่นอน ย้ำท่านยุ่งของท่านทำธุรกิจที่บ้าน ยังไม่มีเวลามาเจอตนเลย
      
จู่ๆก็งานเข้าถูกโยงว่าเป็นคนในข่าวลือที่ว่าแม่นางเอกอักษรย่อ พ.พาน ช่องหลากสีเกี่ยวข้องกับการเล่นแชร์แม่มณี สำหรับนักแสดงสาว มิน-พีชญา วัฒนามนตรี เลยทำให้แฟนๆอยากรู้มากๆว่าเป็นเรื่องจริงหรือเปล่า ล่าสุดเจอตัวสาวมินเลยไม่พลาดต้องให้เคลียร์เรื่องนี้ทันที พร้อมอัพเดทเรื่องความรักว่าตอนนี้เป็นอย่างไรบ้างมิน เผยว่า “จริงๆช่องหลายสี พ.พาน นี่มีหลายคนเหมือนกันนะ(ยิ้ม)ถ้าพูดถึงคุณแม่มินน่าจะไม่ใช่เพราะทุกวันนี้คุณแม่ก็อยู่แต่ในออฟฟิศ ทำธุรกิจส่วนตัวของท่าน เราไม่รู้จักแม่มณีเลย ไม่เคยร่วมงานกันค่ะ เรื่องข่าวไม่ค่อยอ่านรายละเอียดมาก แต่ก็เห็นถามหลายคน ยังไงก็เป็นกำลังใจให้ทุกฝ่าย มินก็ยืนยันว่าแม่ไม่มีเอี่ยวเรื่องแม่มณีแน่นอนเพราะอย่างจะมากับมิน ท่านยังไม่มีเวลาเลยท่านจะยุ่งของท่าน แต่มินคงไม่ไปถามเรื่องนี้คุณแม่หรอกทุกวันนี้โทรไปยังไม่รับสายเลยเพราะท่านยุ่งทำงานเยอะมากจริงๆ และเรื่องแชร์ค่อนข้างไกลตัวครอบครัวเราเลย แชร์นี่ยังไม่เข้าใจกฎเลยค่ะ"
“ส่วนความรักตอนนี้ก็เรื่อยๆเราก็ทำงาน ที่แม่ชมเขาว่าน่ารักก็ตามนั้น(หัวเราะ)เขาก็เคยเจอคุณแม่ แต่ไม่บ่อยเพราะคุณแม่ทำงานธุรกิจครอบครัวเราอยู่ที่ต่างจังหวัด ส่วนใหญ่เวลาสื่อสารหรือได้เจอก็จะเป็นโอกาสสำคัญหรือว่าโทรคุย แต่ส่วนใหญ่จะเป็นมินมากกว่าที่คุยกับท่านมากกว่า คุณแม่ก็หวงเรามาก แต่คุณแม่จะเก๊กๆนิดหนึ่ง ซึ่งมินก็ไม่รู้ว่าครอบครัวเราไฟอะไรเหมือนกันฝากถามหน่อยสิ เดาไม่ออกเลยทั้งคุณพ่อและคุณแม่(ยิ้ม)คุณพ่อนี่ไม่รู้แอคคูลหรือเปล่าที่บอกแล้วแต่ลูก แต่ข้างในคุกรุ่นก็ได้ไม่รู้เหมือนกัน คุณพ่อคุณแม่มินก็ไม่พูดอะไรเรื่องเขานะ เขาอยากให้เราเป็นเด็กเล็กๆของเขาตลอด ถามว่าใครหวงกว่ากันคุณพ่อและคุณแม่หวงพอกัน แต่จะมาคนละรูปแบบ มินเองก็ไม่เคยถามท่านเรื่องแต่งงานเลยว่าจะเป็นอะไรไหม แต่ครอบครัวเราก็พยายามอยู่กับปัจจุบัน อะไรจะเป็นก็เป็นไป เราก็มีวุฒิภาวะแล้ว แต่เราก็ยังสนุกกับงาน เขาก็เห็นเราสนุกกับงาน ก็ทำงานไปก่อนแล้วกันดูไม่มีแววเลย ทางฝั่งเขาก็ไม่ได้พยายามเข้าหาครอบครัวเราขนาดนั้น แต่ว่าให้เกียรติก็พยายามทำคะแนนบ้างนิดหนึ่ง(ยิ้ม)”ขอขอบคุณภาพประกอบจากอินสตาแกรม @minpechaya
