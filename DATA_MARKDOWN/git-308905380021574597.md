
# Een nieuwe MacBook of overstappen naar Windows?

Published at: **2019-11-06T12:32:00+00:00**

Author: **robertkroes**

Original: [Apparata](https://www.apparata.nl/nieuws/een-nieuwe-macbook-of-overstappen-naar-windows-33038)

Apple stond lange tijd te boek als een premium merk waarvoor je weliswaar meer betaalde, maar ook een veel betere gebruikerservaring kreeg. Het eerste deel van die reputatie blijft staan. Apple is nog steeds niet bepaald een prijsvechter. Het tweede deel van die reputatie brokkelt langzaam af. Zowel bij de AirPods als bij de iPhone kun je jezelf de vraag stellen wat het onderscheidend vermogen nog is en wat de meerwaarde is die de hogere prijs zou moeten rechtvaardigen. Nu Apple weer volop communiceert over nieuwe MacBooks is de vraag of het verstandig is om de nieuwste generatie aan te schaffen of over te stappen op de (goedkopere) Windows laptops. In dit artikel een aantal argumenten voor de overstap, waarbij we de prijs even buiten beschouwing laten.
Windows laptops bieden meer keuzevrijheidOf je nu een HP of een Surface wilt aanschaffen, met Windows kun je haast op ieder model terecht. MacOS houdt je eenvoudig weg gekluisterd aan de MacBook. Als je dus de handen vrij wilt hebben kun je beter kiezen voor een Windows-laptop.
De gebruikerservaringLang geleden was er een wereld van verschil tussen macOS en Windows. Deze verschillen zijn echter steeds kleiner aan het worden. Zeker nu Windows met Apps werkt kun je door het toepassen van de juiste Apps een gebruiksomgeving creëren die op jouw wensen is afgestemd en die niet veel verschilt van de macOS-omgeving. Bovendien worden veruit de meeste Apps ontwikkeld met een PC-first gedachte. Dit wil zeggen dat de Apps primair geschikt moeten zijn om op een PC (desktop) te gebruiken. Aangezien Windows daar nog steeds heer en meester is, is dus de overgrote meerderheid van de Apps sowieso geschikt voor Windows. Of men een macOS-versie maakt is niet altijd zeker, dus je hebt ook in de toekomst meer keuzevrijheid met Windows.
macOS Catalina beperkt gebruikersNu zaten er bij het uitbrengen van macOS Catalina nogal veel bugs in het besturingsprogramma, maar daar heeft Windows ook last van. Een groter probleem voor veel gebruikers is dat de ondersteuning van 32-bit hardware is gestopt. Dit betekent dus dat veel 32-bit programma’s niet meer bruikbaar zijn op een MacBook. Gebruikers lossen dat op om na Mojave de volgende update niet uit te voeren. Aangezien de updates echter noodzakelijk zijn en ook veiligheidsupdates bevatten is dit een tijdelijke oplossing die bovendien gevaarlijk is doordat de beveiliging achterhaald is.
Achterblijvende hardwareApple blijft nogal eens achter met de update van hardware. Zo zien we dat (naar verwachting) alleen de MacBook Pro een mogelijkheid voor gebruik van PCI-express heeft, terwijl de andere versies met CPU verder moeten. Ook het feit dat Nvidia kaarten niet gebruikt kunnen worden zorgt ervoor dat MacBook-gebruikers eerder een achterstand dan een voorsprong hebben wanneer ze zware programmatuur willen gebruiken of willen gamen.
Kortom, de voorsprong van Apple is ook tanende. Wat doe jij? Overweeg jij over te stappen of blijf je de MacBook trouw?
Bron: creativebloq.com
