
# Coop trekker tilbake kakemenn

Published at: **2019-11-04T14:37:59+00:00**

Author: **NTB I**

Original: [Dagbladet.no](https://www.dagbladet.no/nyheter/coop-trekker-tilbake-kakemenn/71781729)

Tilbakekallingen gjelder produkt av typen «Coop kakemenn» som er solgt mellom Tynset i Hedmark, Kristiansund i Møre og Romsdal, og Leka i Trøndelag.
– Det ble brukt en etikett som tilhører et annet produkt, sier kommunikasjonssjef Harald Kristiansen i Coop til Nationen.
Tilbaketrekkingen gjelder ifølge Matportalen.no 2.790 forbrukspakker.
– I ingredienslisten mangler det informasjon om at produktet inneholder hvetemel og egg. Vi oppfordrer de kundene som har disse allergiene, om å levere kakemennene tilbake til butikk slik at de kan få refundert pengene. For andre kunder er kakemennene helt trygge å spise, sier Kristiansen.
Det skal ikke være meldt om at noen som har blitt syke etter å ha konsumert produktet.
