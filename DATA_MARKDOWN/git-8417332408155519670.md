
# Bokhandlerne: Anne B. Ragde har skrevet en av de beste bøkene i år. Se hele listen her.

Published at: **2019-11-04T12:22:52+00:00**

Author: **Børge Sved**

Original: [adressa.no](https://www.adressa.no/kultur/2019/11/04/Bokhandlerne-Anne-B.-Ragde-har-skrevet-en-av-de-beste-b%C3%B8kene-i-%C3%A5r.-Se-hele-listen-her.-20314675.ece)

Norske bokhandlere har nominert ti bøker som de mener fortjener å kjempe om årets beste bok i 2019.
Nina Lykke og Anne B. Ragde er blant forfatterne Bokhandlerforeningen har plukket ut som kandidater til Bokhandlerprisen 2019.
Dette er bøkene som er nominert:
Anne B. Ragde - «Datteren». I boka har odelsjenta Torunn fra Neshov gård endelig fått sin historie fortalt. Mottakelsen av boka fikk blandede kritikker. Vår anmelder mener at hovedpersonen virkelig kommer inn under huden på leseren, men at boka først og fremst er for fansen av Neshov-serien.

        LES OGSÅ: Anne B. Ragde fikk hjerneslag: - Jeg gikk på parkerte biler, klatra nærmest på dem
      
Nina Lykke - «Full spredning. En legeroman». Boka ble veldig godt mottatt, og fikk en sekser av vår anmelder, som mener boka er en «Alle tiders lesefest», at den er skarp, sanselig og svært underholdende om fastlegen Elins utroskap og de opprørende hendelsene i kjølvannet av det. Nina Lykke har også hatt flere personlige prosjekter på gang, deriblant yoga og økobonde. Les portrettet av henne her.
Lisa Aisato - «Livet - illustrert». Aisato har tidligere samarbeidet blant annet med Maja Lunde om boka «Snøsøsteren», som i 2018 ble årets mest solgte bok. Denne gangen er hun ute med eget prosjekt.
Lars Saabye Christensen - «Byens spor - skyggeboken». Boken fikk god mottagelse av vår anmelder, som mener dette er Saabye Christensen på sitt beste: «En mollstemt Lars Saabye avslutter en trilogi som er blant forfatterskapets desiderte høydepunkt, med en roman som ikke ligner noe annet, samtidig som den binder sammen hans litterære univers.»

        LES OGSÅ: Lars Saabye Christensen angrer på beskjeden om at han legger opp som forfatter
      
Helene Flood - «Terapeuten». Boka fikk en god mottakelse av vår anmelder, som skriver: «Et drevet og godt krimplott får selskap av et originalt og medrivende psykologisk portrett av en hardt prøvet hovedperson.»
Maja Lunde - «Przewalskis hest». Vår anmelder mener dette om boka: «Forfatteren fortsetter med sitt kompromissløse verste fall-scenario, men uten å utdype eller komme videre.» Les anmeldelsen her.
Agnes Ravatn - «De sju dørene». Denne boka mener vår anmelder er «en helt suveren roman», og skriver: «Spennende, morsom og original roman, som blant mye annet er et nådeløst harselas over hvordan det norske byborgerskapet anno 2019 lever sitt liv.»
Kristin Valla - «Ut av det blå». Vår anmelder mener denne boka var en god debut, men at den hadde sine mangler: «Lite fengende om traumatisk barndom, klassesamfunn og identitet.» Les anmeldelsen her.
Marie Aubert - «Voksne mennesker»
Linn Strømsborg - «Aldri, aldri, aldri»
Bokhandlerprisen deles ut 19. november på Litteraturhuset i Oslo.
