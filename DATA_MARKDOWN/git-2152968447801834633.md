
# Михаела Тодорова стана Мис Плеймейт пред мама и тате

Published at: **2019-11-04T13:00:00+00:00**

Author: **Александър Попов**

Original: [Dnes.bg](https://www.dnes.bg/akoshtete-vqrvaite/2019/11/04/mihaela-todorova-stana-mis-pleimeit-pred-mama-i-tate.428508)

Снимка: Хайлайф
123456
Михаела Тодорова е новата Мис Плеймейт. Тя бе избрана на церемония в столичен хотел през уикенда, а любопитното е, че да я подкрепят бяха дошли и нейните родители.
Михаела се изявява като инфлуенсър в Instagram, планира да се занимава сериозно със семейния бизнес в сферата на земеделието.
"Бях убедена, че аз ще съм победителката тази година. Знаех го и го вярвах от първия ден, просто аз съм истински Playboy модел и съм родена за титлата Playmate”, коментира новата кралица на сексапила. Михаела получи пълна и безапелационна подкрепа от родителите си, които бяха плътно до нея по време на конкурса.
Тодорова си тръгна с нов автомобил, ръчно изработена корона с повече от 250 чешки кристали и чек на стойност 20 000 лв.
Първа подгласничка на победителката стана Натали Найденова, а втора - Милица Минчева.
Габриела Христова спечели наградата за любимка в социалните мрежи.
Жури на Playmate Of The Year 2019 бяха Playmate 2018 Жанета Осипова, Златка Димитрова, Жени Калканджиева, коафьорът Макс Предела, Ивайло Нойзи Цветков, Мария Бонева, Мартин Стоичков, Николай Далаков, Чавдар Кожухаров и Христо Сираков.
Водещи на спектакъла бяха Любен Дилов-син и Мария Силвестър.
12-те участнички се представиха в  два тура – по бельо и с официален тоалет. 
