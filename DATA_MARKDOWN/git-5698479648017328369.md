
# نتیجه یک نظرسنجی: ۴۵ درصد از زنان مسلمان فرانسه تبعیض را تجربه می‌کنند

Published at: **2019-11-06T17:32:12+00:00**

Author: **یورونیوز **

Original: [euronews](https://farsi.euronews.com/2019/11/06/discrimination-against-muslim-women-in-france-45-percent-of-them-say-they-already-experien)

بنا به اعلام موسسه نظرسنجی ایفاپ، زنان مسلمان فرانسوی بیش تر از مردان در جامعه مورد تبعیض قرار می گیرند. ۴۵ درصد از زنان مسلمان فرانسوی دست کم یکبار با تبعیض مواجه شده اند.
در حالی که تنها ۳۵ درصد مردان مسلمان تبعیض را تجربه کرده اند. مسلمانان در موارد متعددی از جمله برای کاریابی، اجاره مسکن، کافه نشینی و حتی راه رفتن در خیابان با تبعیض از سوی شهروندان دیگر روبرو بوده اند.
نظرسنجی از شهروندان مسلمان فرانسوی پیش از حمله اخیر به مسجدی در شهر بایون انجام شد.
در این نظرسنجی بیش از ۴۲ درصد آنهایی که به سوال ها پاسخ داده اند گفته اند که بارها به دلیل اعتقادات دینی مورد اهانت و تبعیض قرارگرفته اند.
موسسه نظرسنجی ایفاپ برای انجام این تحقیق با ۱۰۰۷ نفرمسلمان فرانسوی که بالای پانزده سال دارند مصاحبه کرده است. ۲۸ درصد آنها گفته اند که توسط پلیس برای کنترل هویت بازجویی شده اند.
۲۲ درصد برای یافتن آپارتمان دچار تبعیض شده اند و ۲۴ درصد برای کاریابی به مشکل برخورده اند.
از سوی دیگر بنا به نتیجه این نظرسنجی از هر چهار مسلمان فرانسوی یک نفر مورد توهین و آزار کلامی قرارگرفته است.
این در حالی است که تنها ۹ درصد از فرانسوی ها با چنین مشکلی روبر شده اند. هفت درصد از افراد مصاحبه شونده مسلمان نیز گفته اند که مورد آزار فیزیکی قرارگرفته اند.
