
# INDvBAN: मास्क लगाकर बांग्लादेशी टीम ने किया अभ्यास, देखें Photos

Published at: **2019-11-01T07:54:29+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-three-bangladeshi-players-practice-while-wearing-masks-ahead-of-the-1st-t20i-against-india-2826608.html)

भारत और बांग्लादेश के बीच 3 नवंबर से तीन मैचों की ट्वंटी20 सीरीज खेली जानी है। सीरीज का पहला मैच 3 नवंबर को दिल्ली के अरुण जेटली क्रिकेट स्टेडियम में खेला जाना है। मैच से पहले दिल्ली में बढ़ते एयर पॉल्यूशन की वजह से बांग्लादेशी क्रिकेटर मास्क पहनकर प्रैक्टिस करते नजर आए। दिल्ली की हवा की क्वॉलिटी इस समय गंभीर श्रेणी में है। बांग्लादेश के बॉलिंग कोच डेनियल विटोरी, बैटिंग कोच रसेल डॉमिंगो के अलावा कुछ खिलाड़ी भी मास्क पहने नजर आए।
लिटन दास, अल अमीन हुसैन को मास्क पहनकर ट्रेनिंग करते हुए देखा गया। इससे पहले दिल्ली में भारत और श्रीलंका के बीच खेले गए टेस्ट मैच के दौरान श्रीलंकाई खिलाड़ी भी मास्क पहनकर खेलने उतरे थे। बीसीसीआई ने पहले साफ कर दिया है कि मैच निर्धारित कार्यक्रम के अनुसार ही होगा, भले ही पर्यावरणविदों और क्रिकेटर से नेता बने गौतम गंभीर ने हवा की गुणवत्ता को लेकर मुद्दा उठाया हो।
