
# «Hard Rock» : Το One Channel στην καρδιά της εντυπωσιακής αποθήκης κειμηλίων

Published at: **2019-11-06T21:54:53+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/vimatv/hard-rock-to-one-channel-stin-kardia-tis-entyposiakis-apothikis-keimilion/)

Η εταιρεία «Hard Rock» έχει στη κατοχή της τη μεγαλύτερη συλλογή μουσικών αναμνηστικών κειμηλίων με περισσότερα από 83.000 κομμάτια τα οποία επιδεικνύονται στις εγκαταστάσεις της σε όλο τον κόσμο.
Σύμφωνα με την εταιρεία, πολλά από αυτά μετά από προσεκτική επιλογή, πρόκειται να εκτεθούν και στο καζίνο resort του Ελληνικού αν τελικά η εταιρεία αναδειχθεί η νικήτρια του διεθνούς διαγωνισμού.

        Τσίπρας : Μεθοδεύουν παραγραφή στη Novartis
      
To One Channel επισκέφθηκε την αποθήκη της εταιρείας στη Φλόριντα όπου και φυλάει τον ανεκτίμητης αξίας θησαυρό της.
Κιθάρες θρύλων της Rock και της Blues μουσικής όπως του Jimmy Hendrix, του David Gilmour και του ΒΒ King, o πρώτος ενισχυτής των Beatles, είναι μόνο μερικά από τα συλλεκτικά αντικείμενα.
Όλα ξεκίνησαν από το πρώτο «Hard Rock café» που άνοιξε στο Λονδίνο. Τότε πολλοί επώνυμοι ήθελαν να επισκεφθούν το μαγαζί αλλά λόγω της μεγάλης ζήτησης έπρεπε να περιμένουν αρκετές ώρες για να βρούνε τραπέζι.
Ένας από αυτούς ήταν και ο Έρικ Κλάπτον, ο οποίος για να μπορεί να κάθεται χωρίς αναμονή δώρισε στο μαγαζί την κιθάρα του η οποία κατέληξε κρεμασμένη στον τοίχο του μαγαζιού. Αυτό ήταν το πρώτο μουσικό κειμήλιο που κατέληξε στη μεγαλύτερη συλλογή στον κόσμο.
Τα συγκεκριμένα κειμήλια φυλάσσονται εδώ στην αποθήκη της Φλόριντα και αντικαθιστούν ήδη εκτεθειμένα κειμήλια σε εγκαταστάσεις της «Hard Rock» ανανεώνοντας με αυτό τον τρόπο συνεχώς τις συλλογές.
