
# سنت‌شکنی استقلال در تبریز

Published at: **2019-11-01T22:51:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543948.html/%D8%B3%D9%86%D8%AA-%D8%B4%DA%A9%D9%86%DB%8C-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%D8%AA%D8%A8%D8%B1%DB%8C%D8%B2)

تیم فوتبال استقلال بعد از گذشت پنج سال موفق شد تیم تراکتور را در تبریز شکست بدهد.
به گزارش شبکه اطلاع رسانی راه دانا؛ تیم فوتبال استقلال تهران امروز جمعه توانست با نتیجه پرگل ۴ بر ۲  تیم تراکتور را در ورزشگاه یادگار امام تبریز شکست بدهد.
جدا از این برد پر گل، استقلال توانست رکورد نبردن در تبریز را شکسته و پس از گذشت پنج سال تراکتور را مقابل هوادارانش در ورزشگاه یادگار امام شکست دهد.
استقلالی ها که پنج سال بود نتوانسته بودند در دیدار با تراکتور در تبریز به موفقیتی دست پیدا کنند، این بار با استراماچونی سنت شکنی کرده و یک برد خوب را از آن خود کردند.
آبی پوشان تهرانی قبل از این دیدار و در آخرین بازی برابر تراکتور در تبریز، با نتیجه یک بر صفر شکست خورده بودند.
