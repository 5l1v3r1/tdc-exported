
# 
        حضور ۳ فیلم ایرانی در جشنواره‌های خارجی
      

Published at: **2019-11-03T13:25:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637773/%D8%AD%D8%B6%D9%88%D8%B1-%DB%B3-%D9%81%DB%8C%D9%84%D9%85-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87%E2%80%8C%D9%87%D8%A7%DB%8C-%D8%AE%D8%A7%D8%B1%D8%AC%DB%8C)

به گزارش بولتن نیوز، شصتمین جشنواره فیلم سالونیکا از ۹ تا ۱۹ آبان (۳۱ اکتبر تا ۱۰ نوامبر) در یونان در حال برگزاری است.
فیلم‌های «متری شیش و نیم» ساخته سعید روستایی، «سرخپوست» ساخته نیما جاویدی، «کرم‌های شب تاب» ساخته بنی‌خوشنودی و محصول مکزیک/جمهوری دومنیکن/یونان و «فردا عبور خواهم کرد» ساخته سپیده فارسی و محصول یونان/فرانسه/لوگزامبورگ در این رویداد به نمایش در می‌آیند.
همچنین بیست و ششمین جشنواره فیلم مینسک، لیستاپاد، از ۱۰ تا ۱۷ آبان (۱ تا ۸ نوامبر) در بلاروس برگزار خواهد شد.
فیلم‌های سینمایی «مسخره باز» ساخته همایون غنی زاده، «متری شیش و نیم» ساخته سعید روستایی و مستند بلند «خانه‌ای برای تو» ساخته مهدی بخشی مقدم هم در این رویداد نمایش داده می‌شوند.
