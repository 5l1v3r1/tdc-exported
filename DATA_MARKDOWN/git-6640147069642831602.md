
# Oppo ColorOS 7: la nuova versione dell’interfaccia verrà annunciata il 20 novembre | MobileLabs

Published at: **2019-11-05T17:51:00+00:00**

Author: ****

Original: [Tom&#39;s Hardware](https://www.tomshw.it/smartphone/oppo-coloros-7-la-nuova-versione-dellinterfaccia-verra-annunciata-il-20-novembre/)

Oppo ha finalmente annunciato la data di lancio di ColorOS  7, la nuova versione dell’interfaccia utente presente negli smartphone prodotti dalla società. L’azienda asiatica ha diffuso l’annuncio pubblicando una semplice e abbastanza anonima immagine.
Oppo ColorOS 7 verrà quindi annunciato il prossimo 20 novembre, a distanza di un anno dalla versione precedente. Sarà quella, di conseguenza, la data in cui verranno ufficialmente chiarite le ottimizzazioni e le modifiche disponibili dopo questo update. L’unica possibile anticipazione, derivata proprio dall’immagine pubblicata, è che gli utenti appassionati di videogames dovrebbero poter ottenere un’esperienza migliore.
Non sappiamo nulla in merito alla versione di Android e alle modifiche grafiche apportate. Quasi certamente, però, troveremo Android 10. Il vicepresidente di Oppo, Shen Yiren, ha tenuto a sottolineare che Oppo Reno 10x Zoom sarà uno dei primi smartphone dell’azienda ad abbracciare la nuova versione del sistema operativo.
Inoltre, Madhav Sheth, CEO di Realme India, aveva precedentemente sottolineato che la sua società aveva deciso di abbandonare l’idea di RealmeOS, optando per una versione di ColorOS 7 appositamente personalizzata per i dispositivi Realme.
Non ci resta quindi che attendere il 20 novembre per scoprire la versione dell’OS che dovrebbe regalare un miglioramento delle prestazioni complessive.
