
# Помпео та Маас пообіцяли підтримувати Зеленського в боротьбі з корупцією

Published at: **2019-11-07T20:52:00+00:00**

Author: ****

Original: [НВ](https://nv.ua/ukr/world/geopolitics/pompeo-ta-maas-pidtrimali-zelenskogo-novini-svitu-50052290.html)

Про це заявили міністр закордонних справ Німеччини Гайко Маас та держсекретар США Майк Помпео, повідомляє Укрінформ.
"Ми вважаємо, що Україна зараз переживає дуже позитивний момент, який настав з обранням президента Зеленського. І тому ми налаштовані підтримувати його в його зусиллях", - сказав Маас.
За його словами, є два пріоритети для України: боротьба з корупцією й мир на Донбасі. З огляду на на перше Німеччина, за словами міністра, вже виділила за останні роки 1,5 млн євро і буде продовжувати підтримувати проекти.
При цьому Маас віддав належне зусиллям Зеленського у питанні досягнення миру і висловив упевненість, що незабаром вдасться досягти більшого прогресу.
У свою чергу Помпео нагадав про підтримку Вашингтона, який в цьому році надав 250 млн доларів в якості допомоги на безпеку і оборону, 140 млн дол - додатково на системи безпеки, як це було і в фінансових роках 2018 та 2017.
Читайте також:
Стівен ПайферУкраїна і США. Чи можливо зберегти відносини?
"Вашингтон також продовжує зусилля з подолання корупції в Україні… Ми раніше й в наступному році будемо наполегливо працювати над тим, аби Президент Зеленський мав можливість подолати корупцію у своїй власній країні", - заявив держсекретар.
За словами Помпео, в США дуже добре розуміють ситуацію з українською корупцією, як і в Європі добре розуміють небезпеку і виклики, які несе з собою українська корупція.
