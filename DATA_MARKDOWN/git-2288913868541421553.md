
# Het is normaal dat een F1-piloot van Ferrari droomt

Published at: **2019-11-06T11:34:00+00:00**

Author: ****

Original: [De Standaard](https://www.standaard.be/cnt/dmf20191106_04703161)

Mercedes-teambaas Toto Wolff laat weten dat hij er mee zou kunnen leven moest Lewis Hamilton voor Ferrari zou willen rijden maar hij denkt dat de kersverse wereldkampioen trouw blijft aan het merk met de ster.
De onderhandelingen tussen Mercedes en Lewis Hamilton over een nieuw contract na 2020 kunnen nu echt van start gaan. De zesvoudige wereldkampioen en Mercedes hebben al laten doorschemeren dat ze graag met elkaar willen verdergaan.
In de Formule 1 kunnen de dingen echter snel veranderen en het is bijvoorbeeld ook niet ondenkbaar dat Hamilton op zijn leeftijd beslist om met een ander team een gooi naar de wereldtitel te doen. 
In die context wordt hij wel eens gekoppeld aan Ferrari en Toto Wolff vindt dat ook niet abnormaal.
“Het is normaal dat rijders altijd dromen van Ferrari, het belangrijkste merk in de Formule 1,” aldus Toto Wolff tegenover ‘Sky Italia.’ “Rood is de kleur van de zon in de F1.”
Op de vraag of Hamilton op zoek moet gaan naar die zon antwoordt Wolff als volgt: “Dat moet hij niet, hij moet winnen.”
 "Hij moet bij een team zijn en bij mensen die graag werken. Zijn gevoel en hart liggen zeker bij Mercedes op dit moment."
Wolff houdt er rekening mee dat als Hamilton ooit nog voor Ferrari wil racen dat hij daar dan in 2021 ongetwijfeld werk zal van maken en hij zal hem ook niets in de weg leggen als dat zo is.
"We hopen dat we de twee meest competitieve coureurs in de Formule 1 hebben. En hij is onze prioriteit vandaag. Maar als hij een kijkje op de markt wil nemen, moeten we dat ook doen. En er zijn anderen die ik leuk vind," onthulde de motorsportbaas van Mercedes.

        Meer F1-nieuws op F1journaal.be:
      
