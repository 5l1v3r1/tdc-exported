
# На Харьковщине за совращение ребенка полиция задержала родного дядю девочки

Published at: **2019-11-05T11:23:00+00:00**

Author: ****

Original: [Главное™](https://glavnoe.ua/news/n357008132-na-harkovschine-za-sovraschenie-rebenka-policija-zaderzhala-rodnogo-djadju-devochki)

4 листопада до чергової частини відділу поліції звернулася 28-річна мешканка селища Безлюдівка, яка повідомила, що рідний брат вчинив відносно її 7-річної доньки розпусні дії.
На місце події негайно виїхало керівництво відділу та слідчо-оперативна група, повідомляє прес-служба поліції області.
За місцем мешкання заявниці поліцейські затримали 37-річного чоловіка, який рік тому звільнився з місця позбавлення волі, а останні кілька тижнів мешкав у сестри.
Під час досудового розслідування слідчі встановили, що ввечері жінка вклала дівчинку та 3-річного сина спати та ненадовго пішла з дому. Коли заявниця повернулася, то побачила, що її брат лежить у дітей в ліжку напівоголеним та торкається до дівчинки. Жінка відразу викликала поліцію.
- За вказаним фактом відкрито кримінальне провадження за ч. 2 ст. 156 (розбещення неповнолітніх) Кримінального кодексу України, - зазначив начальник Харківського відділу поліції Олександр Козленко. - Санкція статті передбачає позбавлення волі на строк до 8 років.
Слідчі дії тривають. Чоловік затриманий в порядку ст. 208 Кримінального процесуального кодексу України. Йому повідомлено про підозру у скоєнні злочину.
