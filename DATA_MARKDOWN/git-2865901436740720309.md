
# Kil je motor koji ne staje, povrede muče Vardar

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/ostali-sportovi/vesti/kil-je-motor-koji-ne-staje-povrede-muce-vardar/341487)

Posle nepunih šest kola rukometne Lige šampiona jedina ekipa iz dve najjače grupe koja još nije osetila gorčinu poraza je Kil. Nemački vicešampion posle godine pauze vratio se u elitu, igra fantastično pod komandom legendarnog Filipa Jihe, kome je ovo debitantska sezona kao glavnog trenera Zebri sa Baltika. Čeh je prošle sezone kupio zanat od Islanđanina Alfreda Gislasona, a pokazao je da je sazreo da vodi giganta koji se vraća na staze stare slave.
U šestom kolu Kil gostuje Motoru u Zaporožju (17.00). Domaćin je prošle sezone u Ligi šampiona bio mnogo bolji, opasniji, teže su se osvajali bodovi u Ukrajini. Ove sezone, Motor je veliko razočaranje, ima samo bod posle pet kola.
Kil igra sjajno, ređa pobede kako u evro eliti, tako i u Bundesligi. Nemački vicešampion je u seriji od 10 pobeda u svim takmičenjima. Blista na golu Danac Niklas Landin Jakobsen, u napadu se nezadrživi Harald Reinkind i Nikola Bilik, dok ključ u odbrani drži kapiten Domagoj Duvnjak.
Kil je posle remija na svom terenu na premijeri takmičenja protiv Vive Kjelcea vezao četiri trijumfa. U gostima je slavio u Vespremu, pregazio šampiona Vardar u Skoplju sa čak 11 golova razlike, pa se crno piše i ekipi iz Zaporožja.
Branilac krune Vardar dobro je počeo sezonu sa tri pobede, ali su onda krenuli problemi. U dva meča sa favoritima Kilom i Vespremom skopski crveno-crni su završili sa minusom od 20 pogodaka. Trener Eduard Kokšarov ima problema sa povredama bitnih igrača, pogotovo zemljaka Pavela Atmana, Sergeja Gorpišina i Gleba Kalaraša koji su se vratili roviti posle reprezentativne akcije Zbornaje u Argentini. Nije 100 odsto spreman ni kapiten Stojanče Stoilov pred dolazak u makedonsku prestonicu beloruskog Meškova iz Bresta (17.00) u dvorani Jane Sandanski.
Ipak, treba očekivati pobedu šampiona Evrope u kom god sastavu da izađe. Brest je loš, ima samo jednu pobedu, a na gostovanjima ove sezone u evro eliti je oba puta poražen.
Mađarski vicešampion Seged na svom terenu imaće lak posao protiv ove sezone podmlađenog Celja. Derbi začelja u Grupi A igra se u Norveškoj gde će Zagreb Veselina Vujovića pokušati da uzme prve bodove u Ligi šampiona protiv Elveruma. Oba tima su na nuli, ali pobednik ima šanse za šestu poziciju koja vodi u prvu nokaut fazu.
Sistem takmičenja u Ligi šampiona je isti kao i prethodne sezone. Iz prve dve grupe najbolji tim ide direktno u četvrtfinale, dok ekipe od drugog do šestog mesta odlaze u osminu finala. Iz slabijih grupa C i D po dva najbolja tima igraće u baražu za osminu finala.
Titulu brani Vardar koji je prošle sezone u Kelnu pobedio u finalu Vesprem.
Kladi se 

        LIGA ŠAMPIONA – 6. KOLO
      

        GRUPA A
      
SredaFlenzburg – Barselona 27:34 (12:18)
Subota PSŽ – Alborg 37:24 (18:11)

        Nedelja
        
        
          17.00: (1,05) Seged (18,0) Celje (13,0)
          
          19.00: (1,90) Elverum (8,00) Zagreb (2,20)
        
      

        GRUPA B
      
SubotaVive Kjelce – Vesprem 34:33 (17:17)Porto – Monpelje 23:23 (11:10)

        Nedelja
        
        
          17.00: (4,00) Motor Zaporožje (8,50) Kil (1,35)
          
          17.00: (1,17) Vardar (20,0) Meškov Brest (6,25)
        
      

        GRUPA C
      
SubotaSavehof – Bidasoa 24:33 (9:20)Sporting Lisabon – Rihiman Koks 38:29 (23:15)Tatran Prešov – Eurofarm Rabotnik 31:29 (15:14)

        GRUPA D
      
SredaDinamo Bukurešt – Visla Plock 29:20 (13:10)
ČetvrtakKadeten – Gudme 40:28 (18:11)
SubotaČehovski Medvedi – Kristijanštad 37:26 (20:16)
*** kvote su podložne promenama
Foto: Shutterstock
