
# تنگی نفس ۲۳۰۰ نفر در خوزستان

Published at: **2019-11-02T15:53:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619454/%D8%AA%D9%86%DA%AF%DB%8C-%D9%86%D9%81%D8%B3-%DB%B2%DB%B3%DB%B0%DB%B0-%D9%86%D9%81%D8%B1-%D8%AF%D8%B1-%D8%AE%D9%88%D8%B2%D8%B3%D8%AA%D8%A7%D9%86)


        ۲ هزار و ۳۸۴ نفر در سه روز گذشته در خوزستان با عارضه تنفسی به مراکز درمانی مراجعه‌کردند.
      

        آفتاب‌‌نیوز :
      
مدیرروابط عمومی دانشگاه علوم پزشکی جندی شاپور اهواز گفت: ۲ هزار و ۳۸۴ نفر در خوزستان با عارضه تنفسی در سه روز گذشته به مراکز درمانی استان مراجعه‌کردند.
فرهاد حمزه لویی اظهار داشت: این آمار مربوط به روزهای هشتم تا دهم آبان‌ماه است که ۲ هزار و ۱۱۹ نفر به صورت سرپایی درمان و ۲۶۵ نفر بستری‌شدند.
وی افزود: این در حالی است که در مدت مشابه سال گذشته ۷۳۳ نفر با مشکل تنفسی راهی بیمارستان‌ها شدند.
بر اساس این گزارش آمار مراجعان تنفسی از ۲۷ مهرماه تا هفتم آبان ماه سال جاری ۱۰ هزار و ۱۹۲ نفر عنوان شده‌است که سوم تا هفتم آبان بارندگی قابل ملاحظه ثبت شد.
از هشت صبح روز ششم تا هشت صبح روز هفتم آبان ماه، چهار هزار و ۶۳۹ نفر به دنبال توفان و باران شدید در روز ششم آبان ماه با عارضه تنفسی به مراکز درمانی زیر مجموعه دانشگاه مراجعه‌کردند که از این تعداد چهار هزار و ۳۲۱ نفر به صورت سرپایی و ۳۱۸ نفر بستری‌شدند؛ این در حالی است که ششم آبان ماه پارسال ۲۳۰ نفر با مشکل تنفسی به مراکز درمانی زیر مجموعه دانشگاه مراجعه‌کردند.
سامانه بارشی در هفته گذشته با شدت و ضعف بر استان حاکم بود و تشکیل همرفت ناگهانی، بارش رگباری و رعد و برق همراه با تندباد ناگهانی روز دوشنبه هفته گذشته در اهواز موجب امواج پیاپی توفان تندری شد و ۵۹.۲ میلیمتر بارش را در این شهر ثبت‌کرد.
بر اساس گزارش اداره کل هواشناسی خوزستان آخیرن میزان بارندگی در روز چهارشنبه هفته گذشته در دهدز ۰.۵ و بهبهان ۱.۷ میلیمتر ثبت شده‌است.
