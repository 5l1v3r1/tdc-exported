
# Galaxy Note 10 non aspetta Android 10 e introduce già la sincronizzazione della galleria con OneDrive

Published at: **2019-11-07T16:50:12+00:00**

Author: **Edoardo Carlo Ceretti**

Original: [AndroidWorld](https://www.androidworld.it/2019/11/07/galaxy-note-10-onedrive-679423/)

Il reparto software di Samsung è da tempo al lavoro per confezionare l’aggiornamento stabile ad Android 10 per i suoi smartphone, a partire dai modelli di punta come i Galaxy Note 10. Tuttavia, le infinite risorse del colosso coreano gli permettono di portare avanti parallelamente anche uno sviluppo più a breve termine, che proprio sui top di gamma col pennino ha appena portato una interessante novità.
Una novità che, fra l’altro, sarebbe dovuta arrivare su Galaxy Note 10 e Note 10+ proprio insieme all’aggiornamento ad Android 10, ma evidentemente Samsung ha preferito precorrere i tempi. Ci riferiamo all’integrazione della galleria di foto e video con il servizio di cloud storage OneDrive di Microsoft.
La novità, che consente di sincronizzare automaticamente su OneDrive le foto e i video catturati dai Galaxy Note 10, è in fase di rilascio per mezzo di un aggiornamento avvistato in queste ore in Svizzera. Il nuovo firmware N97*FXXU1ASJM dovrebbe presto arrivare anche sui Galaxy Note 10 e Note 10+ nostrani, portando in dote questa novità. Qualcuno di voi ha già ricevuto la notifica di aggiornamento?

        TUTTO SUL BLACK FRIDAY
      

        ALTRE OFFERTE SU AMAZON
      

        CANALE TELEGRAM OFFERTE
      
Via: SamMobile
