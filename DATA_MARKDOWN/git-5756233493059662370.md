
# اعلام مخالفت دولت با طرح تعطیلی پنج‌شنبه‌ها

Published at: **2019-11-02T12:21:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619409/%D8%A7%D8%B9%D9%84%D8%A7%D9%85-%D9%85%D8%AE%D8%A7%D9%84%D9%81%D8%AA-%D8%AF%D9%88%D9%84%D8%AA-%D8%A8%D8%A7-%D8%B7%D8%B1%D8%AD-%D8%AA%D8%B9%D8%B7%DB%8C%D9%84%DB%8C-%D9%BE%D9%86%D8%AC%E2%80%8C%D8%B4%D9%86%D8%A8%D9%87%E2%80%8C%D9%87%D8%A7)


        معاون پارلمانی رئیس‌جمهور اعلام کرد که دولت با طرح تعطیلی پنج‌شنبه‌ها مخالفت کرده است.
      

        آفتاب‌‌نیوز :
      
حسینعلی امیری در ارتباط با اعلام مخالفت دولت با طرح تعطیلی پنج‌شنبه‌ها اظهار کرد: نمایندگان محترم طرحی تهیه کرده بودند که روزهای پنجشنبه در سراسر کشور تعطیل شود. این طرح در دولت مطرح شد و به گمانم یک نفر بیشتر از اعضای دولت، موافق آن نبود.
وی ادامه داد: این طرح آثار مالی منفی بسیار زیادی بر کشور دارد و منجر به تعطیلی واحدهای تولیدی می شود. بار مالی این طرح بسیار بالا بود. از سوی دیگر متاسفانه تعداد روزهای تعطیلی در کشورمان خیلی زیاد است، این طرح به صلاح کشور نیست.
امیری گفت: دولت با احترام به نظر نمایندگان محترم در مجلس شورای اسلامی با این طرح اعلام مخالفت کرد.
