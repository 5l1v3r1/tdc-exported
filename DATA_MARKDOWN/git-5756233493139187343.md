
# پشت‌پرده مشاجره استقلالی‌ها و مسافران هواپیما

Published at: **2019-11-03T09:32:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619584/%D9%BE%D8%B4%D8%AA%E2%80%8C%D9%BE%D8%B1%D8%AF%D9%87-%D9%85%D8%B4%D8%A7%D8%AC%D8%B1%D9%87-%D8%A7%D8%B3%D8%AA%D9%82%D9%84%D8%A7%D9%84%DB%8C%E2%80%8C%D9%87%D8%A7-%D9%88-%D9%85%D8%B3%D8%A7%D9%81%D8%B1%D8%A7%D9%86-%D9%87%D9%88%D8%A7%D9%BE%DB%8C%D9%85%D8%A7)


        روز گذشته ویدیوی عجیبی از مشاجره بازیکنان استقلال و مسافران پرواز تبریز به تهران منتشر شد که تعجب خیلی‌ها را به همراه داشت و سر و صدای زیادی به پا کرد.
      

        آفتاب‌‌نیوز :
      
روز گذشته انتشار ویدیویی از مشاجره بازیکنان استقلال و مسافران پرواز تبریز به تهران سر و صدای زیادی به پا کرد. داستان از این قرار بود که مسافران پرواز که مردم عادی بودند به نظر ساعات زیادی منتظر بازیکنان استقلال بودند تا پرواز به حرکت درآید و همین اتفاق موجب ناراحتی شدید آنها شده بود.
در مقابل اما ورود استقلالی ها به هواپیما با عذرخواهی وریا غفوری از مسافران همراه شد. این اتفاق در حالی رخ داد که چند نفر عذرخواهی وریا را نپذیرفتند و برخورد خوبی با او نداشتند. همین باعث شد بحث بین دو طرف بالا بگیرد و حتی استراماچونی هم برای اطلاع از اتفاقی که افتاده بود به عقب هواپیما رفت. در نهایت این وریا بود که با تغییر جای خودش به جلوی هواپیما رفت و درگیری ها به نوعی به پایان رسیدند.
