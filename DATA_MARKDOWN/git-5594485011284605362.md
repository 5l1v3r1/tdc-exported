
# Терминаторът кара колело със своята приятелка и героиня Грета Тунберг СНИМКИ

Published at: **2019-11-07T01:39:00+00:00**

Author: ****

Original: [Blitz.bg](https://blitz.bg/svyat/terminatort-kara-kolelo-ss-svoyata-priyatelka-i-geroinya-greta-tunberg-snimki_news707840.html)

https://blitz.bg/svyat/terminatort-kara-kolelo-ss-svoyata-priyatelka-i-geroinya-greta-tunberg-snimki_news707840.html Blitz.bg

        Дни, след като 16-годишната Грета Тунберг се срещна с Леонардо Ди Каприо, който я описа като "лидер на своето време", снимки на шведската активистка за климата се появиха и в Инстаграма на актьора и бивш губернатор на Калифорния Арнолд Шварценегер.
      
"Беше фантастично да видя моята приятелка и един от моите герои Грета Тунберг миналата седмица, и заедно да покараме велосипеди около Санта Моника. Бях много ентусиазиран да я представя на дъщеря ми Кристина. Продължавай да вдъхновяваш, Грета!", написа "Терминаторът".
72-годишният Шварценегер и 16-годишната Грета се запознали преди няколко месеца в Австрия, а актьорът сподели, че е пленен от Тунберг и решителността й за действие. Самият той е активен природозащитник.
В края на септември актьорът помогна на активистката да получи електрическа кола "Тесла", за да й помогне по-лесно да разпространява посланията си по света. Това стана след като шведската ученичка заяви, че има затруднение в придвижването си из САЩ и Канада без осигурен автомобил. Шварценегер решил да й подари максимално зелен електромобил, който няма да замърсява природата по време на нейната обиколка.
