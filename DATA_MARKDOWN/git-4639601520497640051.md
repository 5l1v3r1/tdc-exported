
# Στους δρόμους οι μαθητές – Αντιδρούν στις αλλαγές του υπ. Παιδείας

Published at: **2019-11-04T07:14:33+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/society/stous-dromous-oi-mathites-antidroun-stis-allages-tou-yp-paideias/)

Με πορείες και κλειστά σχολεία διαμαρτύρονται χιλιάδες μαθητές σε μία σειρά αλλαγών που προωθεί το υπουργείο Παιδείας, όπως στη θέσπιση ορίου εισαγωγής στα πανεπιστήμια ενώ ταυτόχρονα ζητούν επιτακτικά την κάλυψη όλων των κενών σε εκπαιδευτικό προσωπικό στα σχολεία.
Η Συντονιστική Επιτροπή Μαθητών Αθήνας έχει προγραμματίσει για σήμερα Δευτέρα στις 12 το μεσημέρι πορεία η οποία θα ξεκινήσει από τα Προπύλαια.

        Διαβάστε ακόμη : Νέες συμφωνίες μεταξύ Ελλάδας και Κίνας σε 5 τομείς - Τι αποφάσισαν Μητσοτάκης – Σι Τζινπίνγκ
      
Οι μαθητές εκφράζουν την αντίθεσή τους σε αρκετές αλλαγές που προωθεί το υπουργείο Παιδείας, αρχής γενομένης από την ελάχιστη βάση εισαγωγής που θα απαιτείται ως προαπαιτούμενο για την εισαγωγή στα πανεπιστημιακά ιδρύματα της χώρας.
«Θέλουν να βάλουν  μια ελάχιστη βάση εισαγωγής στα Πανεπιστήμια! Μα τελικά γιατί να μας βάζουν τόσα εμπόδια στην προσπάθεια μας να μορφωθούμε, να αποκτήσουμε τη γνώση; Εμείς θέλουμε εφόδια για να γνωρίσουμε τον κόσμο, για να μπορέσουμε να σταθούμε αύριο στην κοινωνία, για να προσφέρουμε, για να δημιουργήσουμε! Και αυτά τα εφόδια δεν εξαρτώνται από το τι επάγγελμα θα επιλέξουμε! Άρα ας αγχωθούν πρώτα για το τι μας διδάσκουν και τι γνώσεις παίρνουμε στο σχολείο, και μετά για το πώς θα μπαίνουμε στο Πανεπιστήμιο» αναφέρει το Συντονιστικό των μαθητών.
Υποστηρίζουν ακόμη πως η ηγεσία του υπουργείου Παιδείας θέλει το απολυτήριο (το οποίο θα μετράει στο βαθμό πρόσβασης στα Πανεπιστήμια) να βγαίνει με βάση τους βαθμούς των τριών τάξεων του Λυκείου. «Και σε κάθε τάξη να δίνουν οι μαθητές προαγωγικές εξετάσεις με αξιοποίηση της Τράπεζας Θεμάτων! Τη μία και μόνο χρονιά που εφαρμόστηκε η Τράπεζα Θεμάτων άφησε το 40% των εξεταζόμενων μαθητών μετεξεταστέους. Τώρα θέλουν να δίνουμε εξετάσεις που θα κρίνουν το μέλλον μας με Τράπεζα Θεμάτων επί τρία συνεχόμενα χρόνια».
Τα αιτήματα των μαθητών

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
