
# سخنگوی کمیسیون اصل نود: یک بانک استان فارس بدهی مالیاتی ۲ هزار میلیارد تومانی دارد

Published at: **2019-11-05T23:25:00+00:00**

Author: ****

Original: [جامعه خبری تحلیلی الف](https://www.alef.ir/news/3980814205.html)

نماینده مردم شیراز در مجلس شورای اسلامی گفت: یک بانک دو هزار میلیارد تومان بدهی معوق مالیاتی دارد و کل درآمد مالیاتی فارس تنها دو هزار و١۶٠ میلیارد است.
به گزارش مهر، بهرام پارسایی شامگاه سه شنبه در شورای گفت‌وگوی بخش خصوصی و دولت در حضور وزیر امور اقتصادی و دارایی کشور بیان کرد: دو هزار و ١۶٠ میلیارد مالیات استان در سال گذشته است و تنها یک بانک در استان فارس دو هزار میلیارد تومان بدهی مالیاتی دارد.
وی افزود: قانون حذف سود مرکب توسط مجلس مورد تصویب قرار گرفت اما توسط نهاد های بالادستی باعث شد این موضوع رد شود  و در موضوع fatfهنوز مورد تصویب شورای نگهبان قرار نگرفته است و هنوز بلاتکلیف است.
پارسایی تاکید کرد: رتبه کسب و کار کشور به گونه ای است که باید این میزان کاهش بیابد.
سخنگوی کمیسیون اصل ٩٠ متذکر شد: قدرت ها و بنیاد های بزرگ اقتصادی نیز باید میزان مالیات های آنان مشخص شود و شفافیت  در این بخش نیز وجود داشته باشد. مردم و دولت نباید  به جای بخش های که مالیات پرداخت نمی کنند تقاص بدهند.
او پیشنهاد داد: سطح اختیارات استاندار فارس باید بیش از پیش افزایش یابد و مدیران بخش بانکی نیز باید در استان ها افزایش یابد و آزاد راه اصفهان و شیراز نیز تخصیص تسهیلات داشته باشد تا امکان بهره برداری از آن فراهم باشد . 
