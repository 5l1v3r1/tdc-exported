
# «Жовтий» режим на Донбасі збережеться до рішення командувача ООС - штаб

Published at: **2019-11-03T12:46:02+00:00**

Author: ****

Original: [Слово і Діло](https://www.slovoidilo.ua/2019/11/03/novyna/bezpeka/zhovtyj-rezhym-donbasi-zberezhetsya-rishennya-komanduvacha-oos-shtab)


        У районі проведення операції Об'єднаних сил запроваджено режим безпеки «жовтий», який продовжує тривати і буде скасований виключно рішенням командувача ООС.
      
«На даний час в районі проведення ООС запроваджено режим безпеки «жовтий» з 28 жовтня, який продовжує тривати і буде скасований виключно рішенням командувача ООС. На жаль, деякі представники засобів масової інформації невірно інтерпретували слова командира ОТУ «Північ» генерал-майора Олега Мікаца і надали матеріал, в якому написано про скасування з 3 листопада режиму безпеки «жовтий» та вільне пересування журналістів у районі КПВВ «Золоте» та на ділянці розведення сил та засобів. Це не відповідає дійсності», - повідомляє оператовно-тактичне угруповання «Північ».
Також в оператовно-тактичному угрупованні додали, що процес розведення сторін триває протягом 30 днів.
Нагадаємо, наприкінці жовтня у районі ООС ввели режим «жовтий».
Нагадаємо, у разі відновлення противником обстрілів на ділянках розведення сил на Донбасі ЗСУ мають право знову зайняти свої позиції.
Раніше стало відомо, що завершився етап розведення сил і засобів із обох сторін на ділянці №2 в районі населеного пункту Золоте-4 Луганської області.
Хочете обговорити цю новину? Долучайтеся до телеграм-чату CHORNA RADA
