
# Xiaomi Mi Note 10 oslní obří baterkou i 108Mpx foťákem

Published at: **2019-11-06T09:42:27+00:00**

Author: **Lukáš Václavík**

Original: [Cnews.cz](https://www.cnews.cz/xiaomi-mi-note-10-mi-cc9-pro-parametry-cena)


        VŠECHNY FOTOGRAFIE
      
Čtvrtý největší výrobce mobilů na světě si tento týden odbyde dvojpremiéru. Xiaomi včera v domovské Číně představilo nový smartphone Mi CC9 Pro, který se do Evropy dostane pod názvem Mi Note 10. K jeho odhalení a potvrzení místní ceny dojde před polednem ve Španělsku.
Xiaomi letos představilo nejspíš více mobilů než kterýkoli jiný velký výrobce a v jejich označeních se už začínáme ztrácet. Zatímco čínské verze Mi CC9e, CC9 a CC9 Pro spadají do jedné řady, jejich evropské (či globální) protějšky jsou rozděleny hned do tří odlišných sérií. Mi CC9e je u nás dostupný coby Mi A3 s čistým Androidem místo MIUI. Mi CC9 se zde prodává jako Mi 9 Lite. A Mi CC9 Pro dorazí jako Mi Note 10, což v minulosti byla vrcholná řada Xiaomi soupeřící s Noty od Samsungu. (Dnes už to ale tak úplně neplatí…)
