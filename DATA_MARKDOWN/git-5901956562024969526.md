
# Postavni Slovenec bo kmalu očka, znan že spol otroka

Published at: **2019-11-06T12:47:00+00:00**

Author: **B. Z.**

Original: [Slovenske novice](https://www.slovenskenovice.si/suzy/clanek/postavni-slovenec-bo-kmalu-ocka-znan-ze-spol-otroka-246550)

Postavni osebni trener in maneken Iztok Hodnik se niti za hip ne utegne pritoževati nad dolgčasom, saj se njegovo življenje odvija z vrtoglavo hitrostjo.
»V zadnjem mesecu sem posnel dva televizijska oglasa, enega avtomobilskega in enega za SPIRIT Slovenija – javno agencijo za spodbujanje podjetništva. V obeh reklamah sem vozil prestižne avtomobile, tako da je bilo zelo zanimivo,« pravi Iztok, ki še vedno dela kot osebni trener v svoji telovadnici in skrbi za fizično pripravo gledaliških igralcev v MGL in SNG Drama Ljubljana.Pestro pa je tudi njegovo zasebno življenje. S punco Katarino Tratar, ki je prav tako voditeljica skupinskih vadb, se po štirih letih ljubezni pripravljata na množino. »Moja Katarina bo konec novembra rodila najinega prvega otroka. Zdravniki pravijo, da bo fantek, midva pa že komaj čakava, da ga spoznava,« se veseli Iztok, ki svoji Katarini stoji ob strani in ji pomaga pri nakupovanju zadnjih potrebščin za novega družinskega člana.
