
# Partizan raspucan u Rakovici, igrao i sin Gorana Troboka

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/fudbal/vesti/partizan-raspucan-u-rakovici-igrao-i-sin-gorana-troboka/341791)


        Prvi tim u Mančesteru, rezervisti i fudbaleri skromne minutaže tokom jesenje sezone u Rakovici. Partizan je dao šansu igračima koji trenutno nisu u prvom planu kod Sava Miloševića da ostanu u ritmu, tako što je gostovao na terenu Druge beogradske lige i rutinski slavio – 8:0.
      
Crno-bele je s klupe predvodio Albert Nađ, od nedavno šef stručnog štaba Teleoptika, i dalje aktivno uključen u rad prvog tima. Njegov zadatak je, između ostalog, da bude spona sa seniorskim sastavom i vodi računa o razvoju talenata iz omladinske škole, kao i pripremi fudbalera koji ne igraju takmičarske utakmice, kako bi bili spremni kad i ako dobiju šansu kod Miloševića.
Tako su danas, primera radi, na terenu bili letošnji potpisnici, Dominik Dinga, Periša Pešukić i Petar Gigić, izdanci mlađih kategorija Nikola Lakčević, Slobodan Stanojlović, Zlatan Šehović, iskusni Miroslav Vulićević, kome je ostalo dva meseca do kraja ugovora... Posebno je zanimljivo što je priliku dobio Damjan Trobok, 19-godišnji talenat, inače sin nekadašnjeg prvotimca Parnog valjka, Gorana Torboka.
Partizan je u prvom poluvremenu igrao u sledećem sastavu: Slavković, Pešukić, Smiljković, Dinga, Šehović, Smiljanić, Marinković, Stanojlović, Lakčević, S. Jovanović, Gigić. U nastavku su na terenu bili: Damjanović – Vulićević, Smiljković, Petrović, Trobok, Smiljanić, Marinković, Stanić, Lakčević, Marković, Čapljić.

        
          Pogledajte novu epizodu serije Ekipizza...
        
      
