
# Erdogan u Budimpešti zapretio da će migrantima otvoriti put ka zapadu Evrope

Published at: **2019-11-07T17:10:03+00:00**

Author: ****

Original: [Novinska agencija Beta](https://beta.rs/vesti/politika-vesti-svet/119024-erdogan-u-budimpesti-zapretio-da-ce-migrantima-otvoriti-put-ka-zapadu-evrope?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Predsednik Turske Redžep Tajip Erdogan, koji se nalazi u poseti Madjarskoj, zapretio je da će sirijskim izbeglicama u Turskoj "otvoriti vrata" ka zapadu Evrope."Mi ćemo sa ili bez podrške nastaviti da prihvatamo goste, do neke odredjene tačke... Ako utvrdimo da to ne funkcioniše, nećemo imati drugi izbor nego da 'otvorimo vrata' " ka zapadu Evrope, rekao je Erdogan na konferenciji za novinare s madjarskim premijerom Viktorom Orbanom.U Turskoj su četiri miliona izbeglica, od kojih 3,6 miliona iz Sirije. "Moguće je da će deo njih da ode (dalje) u Evropu", dodao je turski predsednik.Turska je glavna tranzitna zemlja za migrante i izbeglice koje žele ka zapadu Evrope, ali je taj priliv usporen sporazumom Evropske unije i Turska iz 2016. godine.Nezadovoljan sprovodjenjem tog sporazuma, Erdogan nedeljama preti "otvaranjem vrata migrantima", ali je predložio i da se oni nasele na severu Sirije, odakle turske trupe potiskuju Kurde.Turska treba da "zonu bezbednosti" uspostavi na velikom području severoistoka Sirije, pod njenom kontrolom posle svoje ofanzive protiv kurdskih snaga.Turske vlasti navele su ranije da bi u tu zonu trebalo da bude prebačeno 3,6 miliona izbeglica koje su prebegle u Tursku od 2011. godine kada je izbio rat u Siriji.
