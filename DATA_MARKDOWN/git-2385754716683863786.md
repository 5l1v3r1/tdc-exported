
# Πρώτο θέμα του Υπουργικού ο Law και τα άλλα «ύποπτα» διαβατήρια

Published at: **2019-11-06T06:32:00+00:00**

Author: **SigmaLive**

Original: [SIGMALIVE](https://www.sigmalive.com/news/politics/595928/proto-thema-tou-ypourgikou-o-law-kai-ta-alla-ypopta-diavatiria)

Αλλαγές στο πρόγραμμα πολιτογραφήσεων, που θα περιλαμβάνουν ακόμη και ανακλήσεις πολιτογραφήσεων προβληματικών περιπτώσεων επενδυτών, αναμένεται να αποφασίσει σήμερα το Υπουργικό Συμβούλιο, που θα συνέλθει στις 9.30, στον απόηχο του σάλου, που έχει δημιουργηθεί, εντός και εκτός Κύπρου, για τα «χρυσά διαβατήρια».
Πολυσχιδές φαίνεται πως είναι από νομικής πλευράς εντωμεταξύ, το ζήτημα της αφαίρεσης της κυπριακής υπηκοότητας από τον καταζητούμενο επιχειρηματία Low Taek Jho.
Ο ΥΠΕΣ θα ενημερώσει το Υπουργικό για τον έλεγχο σε υποθέσεις πολιτογραφήσεων πριν το 2018 δήλωσε ο Κυβερνητικός Εκπρόσωπος, Πρόδρομος Προδρόμου.Μετά το 2018, συμπλήρωσε, αποκτήθηκαν πρόσθετα εργαλεία ελέγχου των αιτήσεων για πολιτογραφήσεις, γι αυτό αποφασίστηκε ο αναδρομικός έλεγχος.Το Υπουργικό αναμένεται να εκδώσει διάταγμα για ανάκληση και του διαβατηρίου του Μαλαισιανού καταζητούμενου επιχειρηματία, Τζο Λόου, που είναι στο επίκεντρο της αντιπαράθεσης των τελευταίων ημερών, αφού είναι κάτοχος κυπριακού διαβατηρίου, ενώ ταυτόχρονα εναντίον του εκκρεμεί και ένταλμα σύλληψης από την Interpol.
Δημόσια τοποθέτηση σε μαλαισιανά Μέσα έκανε η εταιρεία Henley & Partners η οποία φέρεται να ήταν αυτή που μεσολάβησε ως νομικός οίκος για απόκτηση κυπριακού διαβατηρίου για λογαριασμό του Low.
Χθες εντωμεταξύ επανήλθε μέσω Twitter ο Σωκράτης Χάσικος αναφορικά με το μείζον θέμα των ημερών. 
