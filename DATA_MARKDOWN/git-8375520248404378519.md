
# Зеленський уповноважив Маркарову підписати угоду з Європейським інвестиційним банком щодо кредиту для підприємців

Published at: **2019-11-07T11:20:19+00:00**

Author: ****

Original: [ГЛАВКОМ](https://glavcom.ua/news/zelenskiy-upovnovazhiv-markarovu-pidpisati-ugodu-z-jevropeyskim-investiciynim-bankom-shchodo-kreditu-dlya-pidprijemciv-638367.html)

Президент Володимир Зеленський уповноважив міністерку фінансів Оксану Маркарову підписати угоду з Європейським інвестиційним банком щодо залучення кредиту для малого і середнього бізнесу. Про це йдеться в розпорядженні президента №378 від 7 листопада.
«Уповноважити міністра фінансів Оксану Маракарову на підписання Листа про внесення змін №2 до Фінансової угоди (проєкт» Основний кредит для малих і середніх підприємств і компаній із середнім рівнем капіталізації») між Україною та Європейським інвестиційним банком», - сказано в розпорядженні.
Як повідомлялось, раніше президент Володимир Зеленський обговорив із віцепрезидентом Європейського інвестиційного банку (ЄІБ) Вазілом Гудаком спільні проєкти, спрямовані на відновлення доріг на Донбасі.
