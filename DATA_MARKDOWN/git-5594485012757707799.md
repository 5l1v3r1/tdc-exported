
# Социологическа агенция с притеснителни новини за балотажа

Published at: **2019-11-03T17:26:00+00:00**

Author: ****

Original: [Blitz.bg](https://blitz.bg/obshtestvo/sotsiologicheska-agentsiya-s-pritesnitelni-novini-za-balotazha_news707084.html)

https://blitz.bg/obshtestvo/sotsiologicheska-agentsiya-s-pritesnitelni-novini-za-balotazha_news707084.html Blitz.bg
По-слаба днес е избирателната активност в София, Пловдив, Варна и Благоевград в сравнение с първия тур на местните избори преди седмица, показват данните от екзит пол на „Галъп интернешънъл“ към 15 часа.Към този час на втория тур от местния вот в Столична община до урните отишли 24,8% от избирателите, като те се доближават до процента от 27 октомври - 26,2.В Пловдив активността също е по-ниска - 17,9%, при 26,9 на сто преди седмица.Подобно е положението във Варна, където до урните към 15 ч. са отишли 18%, докато на 27 октомври са били 23,9 на сто.Малко по-висока като цяло е активността в община Благоевград, където до този час са гласували 32,4% от избирателите, но те отново са по-малко от тези на първия кръг - 40,4%.„Към момента имаме съмнения, че в Пловдив се повтаря ситуацията от миналата неделя. Тече проверка, тъй като получаваме и сигнали от колеги от други социологически агенции и се чувстваме длъжни да сигнализираме обществото макар всичко още да е в рамките на хипотезата“, каза пред БНР Юлиана Гальова от „Галъп“.В Пловдив данните от екзит полове показваха, че на балотаж срещу Здравко Димитров отива Дани Каназирева, но по-късно паралелното преброяване, както и официалните данни показаха, че на втория кръг отива Славчо Атанасов.По-рано изпълнителният директор на „Галъп интернешънъл“ Първан Симеонов каза пред БНР, че ниските стойности към 11 ч. все още не са знак, че активността за целия ден ще е по-ниска: „Тепърва ще се разбере.От тези избиратели, например в София, които останаха без свой кандидат на втория тур, голяма част припознават свои кандидати за районни кметове, а и не са най-активните в сутрешните часове.Тепърва ще се види дали в следобедните часове те ще излязат и гласуват. Във всеки случай, ако те излязат и гласуват, ще стане интересно. Що се отнася до Благоевград, там по всичко личи, че в момента е интересно, защото активността е доста висока. В Пловдив трябва винаги да имаме едно наум“.Симеонов призова хората да не гледат класациите за вота в началото на деня: „Като професионалист го казвам! В сутрешните часове, натрупванията са още малки. Това е локален вот. Там трябва да стане поне ранният следобед, за да започнат устойчиво да се държат числата....Всички агенции, които са следели София на миналия тур, ще ви кажат, че в първите часове имаше много странни резултати. Обикновено това се обяснява точно с опита за масирано гласоподаване, което „да направи резултат“, който после да има своето психологическо влияние, появявайки се именно в тези класации“.Може да се окаже, че „Не подкрепям никого“ решава избора в София.Очакванията са много хора да не са избрали един или друг кандидат, а „не подкрепям никого“, което е повод за замисляне. "В мажоритарни избори гласът „Не подкрепям никого“ на практика е кандидат", предупреди Симеонов. ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ! 
