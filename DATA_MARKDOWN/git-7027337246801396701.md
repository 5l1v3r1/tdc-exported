
# پوتین 10 ژنرال روسی را از کار برکنار کرد

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696841/%D9%BE%D9%88%D8%AA%DB%8C%D9%86-10-%DA%98%D9%86%D8%B1%D8%A7%D9%84-%D8%B1%D9%88%D8%B3%DB%8C-%D8%B1%D8%A7-%D8%A7%D8%B2-%DA%A9%D8%A7%D8%B1-%D8%A8%D8%B1%DA%A9%D9%86%D8%A7%D8%B1-%DA%A9%D8%B1%D8%AF)

رئیس‌جمهور روسیه فرمان برکناری ۱۰ نفر از ژنرال‌های این کشور را صادر کرد.
به گزارش خبرگزاری تسنیم به نقل از خبرگزاری روسی ریانووستی، دفتر ریاست جمهوری روسیه شامگاه دوشنبه در بیانیه‌ای از برکناری 10 نفر از ژنرال‌های این کشور به فرمان رئیس‌جمهور ولادیمیر پوتین خبر داد.
بر اساس بیانیه کاخ کرملین، این ژنرال‌ها که جزو مقامات ارشد وزارت امور داخلی (وزارت کشور)، وزارت امور غیرمترقبه و کمیته تحقیقات این کشور بوده‌اند، به اتهام ارتکاب جرایمی همچون رشوه‌خواری، فساد و کلاهبرداری از سمت خود برکنار شده‌اند.
برخی از ژنرال‌هایی که به‌تازگی برکناری آنها به‌صورت رسمی اعلام شده است،‌ قبلاً از سوی دستگاه قضائی روسیه تحت محاکمه بوده‌اند و جرایم آنها احراز شده است.
