
# На Рівненщині хлопці побилися на дискотеці. Один в реанімації (ФОТО)

Published at: **2019-11-04T13:59:00+00:00**

Author: ****

Original: [PRESS-ЦЕНТР](http://press-centr.com/ua/news/42627_Na-Rivnenshchini-khloptsi-pobilisya-na-diskotetsi-Odin-v-reanimatsi-FOTO)


        Поліцейські встановили, що ввечері 2 листопада у село Дроздинь на дискотеку приїхало п’ять парубків із сусіднього Старого Села. Коли близько 01:20 хлопці зібрались їхати додому, в цей час зненацька 18-річний місцевий житель вдарив дерев’яною штахетиною по голові 20-річному хлопцю.
      
Друзі одразу кинулися допомагати потерпілому, який ще був у свідомості. А от нападник, який зі слів свідків, був напідпитку, спокійно пішов у невідомому напрямку.
Парубка із травмою голови спочатку доставили до фельдшерського пункту Старого Села, а лиш потім доправили до районної лікарні. Без свідомості його госпіталізували у реанімаційне відділення, де медики діагностували перелом основи склепіння черепа, забій головного мозку важкого ступеня, крововилив та мозкову кому.
18-річного жителя села Дроздинь, який раніше в поле зору правоохоронців не потрапляв, затримали в порядку статті 208 Кримінального процесуального кодексу України та помістили до ізолятора тимчасового тримання. Зловмиснику повідомили про підозру у вчиненні умисного тяжкого тілесного ушкодження за частиною 1 статті 121 Кримінального кодексу України. Слідчі підготували клопотання до суду про обрання йому запобіжного заходу у виді тримання під вартою. 
Як пояснив підозрюваний поліцейським, так вчинив, адже мав давній конфлікт із тамтешньою молоддю.
Санкція статті передбачає від п’яти до восьми років позбавлення волі.
Про це повідмоляє відділ комунікації поліції Рівненської області 
 
