
# 
        Alkoholbűzben találtak rá CR7 fodrászára
      

Published at: **2019-11-06T07:15:00+00:00**

Author: **Bors**

Original: [www.borsonline.hu](http://www.borsonline.hu/sport/alkoholbuzben-talaltak-ra-cr7-fodraszara/185981)


        Sok félnivalója nincs a moszkvai BL-utazás miatt a Juventusnak. Annál kérdésesebb: vajon egy brutális gyilkosság után Cristiano Ronaldo milyen hangulatban lép pályára? 
        Sok félnivalója nincs a moszkvai BL-utazás miatt a Juventusnak. Annál kérdésesebb: vajon egy brutális gyilkosság után Cristiano Ronaldo milyen hangulatban lép pályára?
      
Ronaldo vélhetően letört lesz korábbi fodrásza, a 40 éves Ricardo Marques Ferreira életét követelő bűnügy miatt. A Juventus portugál fo­cistájának ügynökségét, a Gestifutét telefonözönnel árasztják el, minden­ki CR7 véleményére kí­váncsi – ám a sztár hallgat.
Mint ismert, egy zürichi szállodai szobában vérbe fagyva találtak rá Ferreirára, majd a rendőrség előállított egy 39 éves brazil férfit. A zsaruknak gőzük sincs az indítékról, és a halált okozó kést sem találják. A tanúk elmondták: órákkal a tragédia előtt szörnyű üvöltözés hallatszott a szobából, amelyben a bűnügy felfedezését követően pokoli alkoholbűz terjengett. Ferreira két évig élt a svájci városban, szá­mos portugál színész és celeb frizuráján ő művészkedett.
Ami a futballt illeti, a D csoport tabelláján éllovas Öreg Hölgy látogatása előtt a hazaiak trénere, Jurij Szemin ezt nyilatkozta:
– Eddig számtalan védő próbálta megfékezni Ronaldót. Nem sikerült. Kérdem én: miért éppen mi kapcsolnánk ki őt a játékból? Különben is, a torinói találkozón 1-0-ra vezettünk, aztán jött Paulo Dybala két gólja, és kikaptunk. Akkor hát kit is ellenőriztessek ma…?
