
# А обіцяли, що не буде: Пранкер Джокер виявив, що Єрмак і Тищенко - куми

Published at: **2019-11-06T10:44:00+00:00**

Author: ****

Original: [ZIK.UA](https://zik.ua/news/2019/11/06/a_obitsyaly_shcho_ne_bude_pranker_dzhoker_vyyavyv_shcho_yermak_i_tyshchenko__1684747)


        Особистий помічник президента Володимира Зеленського Андрій Єрмак є хрещеним батьком сина народного депутата від партії «Слуга народу» Миколи Тищенка.
      
Про це пранкер «Джокер» написав на своєму telegram-каналі.
«Виявляється, Єрмак і Тищенко - куми. А нам обіцяли, що кумівства у владі не буде», - повідомив пранкер.
«Джокер» виклав фото Єрмака з хлопчиком, яке нардеп Тищенко прокоментував: «Хрещений тато Андрій Єрмак, вечеря, сім'я». 
Як відомо, у Тищенка двоє синів - Данило (2005 р.н.) і Давид (2017 р.н.). 
Нагадаємо, раніше у мережі з’явилася переписка народного депутата від «Слуги народу» Миколи Тищенка із пранкером «Джокером», в якій парламентар розповів про ситуацію у фракції, конфлікт із Олександром Ткаченком та інші деталі «важкого» життя. Відповідну переписку оприлюднило видання Страна.UA. Згідно з інформацією, пранкер листувався із Тищенком від імені генерального прокурора Руслана Рябошапки і зміг розпочати відверту розмову щодо політичного та світського життя співрозмовника.
Також «Джокер» листувався з нардепом від Слуги народу Михайлом Радуцьким. Депутат Верховної Ради Михайло Радуцький від фракції «Слуги народу» підтвердив факт існування листування про доплати в конвертах для депутатів владної фракції, яка з’явилася в телеграм-каналі «Джокер».
Під час передвиборних президентських перегонів Володимир Зеленський обіцяв, що не допустить кумівства у вищих гілках влади, як то було за попереднього голови держави.
