
# Bil i brann i Oslo

Published at: **2019-11-03T01:11:44+00:00**

Author: **(NTB) NTB**

Original: [adressa.no](https://www.adressa.no/nyheter/innenriks/2019/11/03/Bil-i-brann-i-Oslo-20307674.ece)

Politiet mistenker at bilen som begynte å brenne på Bogerud i Oslo natt til søndag, ble påsatt. To personer er sett løpende fra stedet.
Politiet fikk melding om brannen klokken 1.27 natt til søndag.
Det var fare for at brannen kom til å spre seg til andre biler som sto i nærheten, men flammene ble raskt slukket av brannvesenet, opplyser Sven Christian Lie i Oslo politidistrikt til NTB.
Politiet søker etter to personer som av vitner er sett løpende fra stedet. De er beskrevet som mørkhårede og iført mørke jakker.
Beboere i området ble bedt om å lukke vinduer på grunn av røyk fra brannen.
(©NTB)
