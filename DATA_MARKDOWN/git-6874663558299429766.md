
# רכבי המבחן האוטונומיים של אובר היו מעורבים ב-37 תאונות

Published at: **2019-11-06T00:00:00+00:00**

Author: **תומר הדר**

Original: [כלכליסט - www.calcalist.co.il](https://www.calcalist.co.il/local/articles/0,7340,L-3773216,00.html)

מה שהחל כתאונה בודדה מתגלה בנתיים כבלגאן שלם: רכבי המבחן האוטונומיים של אובר (Uber) היו מעורבים בלא פחות מ-37 תאונות - כך חשף משרד התחבורה האמריקאי, בהמשך לדיונים בנושא תאונת הדרכים הקטלנית בה היה מעורב רכב של אובר בשנה שעברה.
על פי הממצאים שהוצגו במהלך דיוני הוועדה שדנה בתאונה שהתרחשה באריזונה ובה נהרגה אישה, בתקופה שבין ספטמבר 2016 למרץ 2018 התרחשו 36 תאונות, לא כולל התאונה באריזונה.
מניתוח התאונות שהוצגו עולה כי 33 תאונות היו כאלה שבמהלכן הרכבים של אובר דווקא נפגעו על ידי רכבים אחרים, שבחלק מן המקרים לא הצליחו להתמודד עם בלימות פתאומיות של רכבי המבחן. במקרה אחר פגע אחד מרכבי המבחן בעמוד שלא זוהה כראוי, ואילו במקרה אחר לא הצליח הרכב של אובר להתמודד דווקא עם מקרה חירום של רכב שסטה בכיוונו ולא הגיב במהירות.
