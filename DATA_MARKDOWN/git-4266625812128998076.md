
# Словаччина заборонила експлуатацію диких тварин у цирку

Published at: **2019-11-01T18:55:00+00:00**

Author: ****

Original: [ZIK.UA](https://zik.ua/news/2019/11/01/slovachchyna_zaboronyla_ekspluatatsiyu_dykyh_tvaryn_u_tsyrku_1681867)


        Уряд Словаччини заборонив використовувати диких тварин у цирках.
      
Про це повідомляє Європейська правда. 
Зазначається, що з 1 листопада у місцевих цирках не виступатимуть примати, слони, бегемоти, носороги, дельфіни і жирафи. Виняток – собаки, кішки та тхори. 
Рішення словацького уряду позитивно сприйняли в організації Animal Freedom: "Спасибі за сотні протестів, тисячі розданих листівок і 54 057 підписів під петицією. Заборона на тварин у цирках – це наш спільний успіх". 
Контролюватимуть дотримання цирками законодавства ветеринарні інспектори. Порушення цієї заборони тягне за собою штраф у розмірі до 20 тисяч євро.
Активісти та зоозахисники у всьому світі ведуть активну боротьбу за гуманне ставлення до тварин. Зокрема, організації вимагають заборонити використання тварин у цирках та дельфінаріях, тестування косметики та парфюмерії та закриття фабрик по виготовленню хутра. Україна також останні роки не залишається осторонь у цьому питанні. 
Нагадаємо, у Верховній Раді зареєстровано новий законопроєкт, який забороняє використання тварин у цирках з 2023 року.
