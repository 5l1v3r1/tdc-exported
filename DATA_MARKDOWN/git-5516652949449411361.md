
# Με λαμπρότητα η πανήγυρις των Αγίων Αναργύρων στη Μητρόπολη Ρόδου

Published at: **2019-11-04T17:25:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425087/me-lamprothta-h-panhgyris-twn-agiwn-anargyrwn-sth-mhtropolh-rodoy)


        Με ιδιαίτερη λαμπρότητα και τη συμμετοχή εκατοντάδων πιστών εορτάστηκε η Μνήμη των Αγίων θαυματουργών και ιαματικών Αναργύρων Κοσμά και Δαμιανού, στον φερώνυμο ενοριακό ιερό Ναό της πόλεως Ρόδου.
      
Του Εσπερινού χοροστάτησε ο Σεβ. Μητροπολίτης Νουβίας κ. Σάββας, ο οποίος καί κήρυξε τον θείο λόγο, ενώ παρέστη συγχοροστατών ο Σεβασμιώτατος Μητροπολίτης μας.
Την επαύριο χοροστάτησε του Όρθρου και προέστη της Θείας Λειτουργίας ο Θεοφιλέστατος Επίσκοπος Ολύμπου κ. Κύριλλος πλαισιούμενος από Ιερείς των γειτονικών Ενοριών της πόλεως.
Στο τέλος της Θείας Λειτουργίας ο Θεοφιλέστατος μίλησε σχετικά με την εορτή των Αγίων Αναργύρων, μετέφερε τις ευχές του Σεβ. Μητροπολίτου μας και στη συνέχεια ευλόγησε την Αρτοκλασία.
