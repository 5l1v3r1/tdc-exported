
# Επιθεωρητής Αστυνομίας Μαλαισίας:Εκμεταλλεύτηκε την Κύπρο που χρειάζεται χρήμα

Published at: **2019-11-04T11:03:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595613/epitheoritis-astynomias-malaisiasekmetalleftike-tin-kypro-pou-xreiazetai-xrima)

«Έχουμε λάβει πληροφορίες ότι [o Low Taek Jho] εκμεταλλεύεται μια χώρα που χρειάζεται χρήματα για την οικονομία της», δήλωσε σήμερα,  Δευτέρα, ο  Μαλαισιανός γενικός επιθεωρητής της Αστυνομίας, Tan Sri Abdul Hamid Bador.ερωτηθείς για τις πληροφορίες που θέλουν τον Low να έχει αποκτήσει Κυπριακό διαβατήριο. 
Όπως αναφέρει δημοσίευμα της thestar.com.my, ο Μαλαισιανός αστυνομικός είπε πως υπάρχουν πληροφορίες που λένε ότι ο Low έχει κάνει και χειρουργικές επεμβάσεις για να αλλάξει το πρόσωπό του προκειμένου να μην γίνεται αντιληπτός.
Στο πλαίσιο δημοσιογραφικής διάσκεψης, ο Hamid χαρακτήρισε ανεύθυνο μια συγκεκριμένη χώρα να συνεχίσει να προστατεύει τον φυγόδικo Μαλαισιανό επιχειρηματία Low Taek Jho, 
Χωρίς να διευκρινίζεται σε ποια χώρα αναφέρεται, είπε: «Ζητήσαμε από την ενδιαφερόμενη χώρα να εκδώσει τον επιχειρηματία, αλλά φαίνεται ότι απολαμβάνει ασυλίας από οποιαδήποτε ενέργεια των αρχών αυτής της χώρας»,
«Έχουμε κάνει διάφορες προσεγγίσεις για να σταλεί πίσω [στη Μαλαισία], αλλά πάντα επικαλούνταν διαφορετικούς λόγους», πρόσθεσε.
Είπε ότι οι αρχές θα κάνουν ό,τι είναι δυνατόν για να το φέρουν στη Μαλαισία μέχρι το τέλος του έτους, προσθέτοντας ότι όλες οι χώρες πρέπει να συνεργαστούν.
