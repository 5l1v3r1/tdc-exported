
# Κοινωνικό μέρισμα: Πότε ξεκινούν οι αιτήσεις – Ποιοι θα πάρουν χρήματα τον Δεκέμβριο

Published at: **2019-11-01T11:11:46+00:00**

Author: **neolaia.gr Team**

Original: [neolaia.gr](https://neolaia.gr/2019/11/01/koinoniko-merisma-pote-kekinoun-oi-aitiseis-poioi-tha-parun-hrimata/)

Παρότι η καταβολή για το κοινωνικό μέρισμα θεωρείται δεδομένη, κανείς δεν είναι ακόμα απολύτως σίγουρος για το ακριβές ποσό που θα δοθεί.
Αρχικά, οι πηγές ανέφεραν ύψος 200 εκατ. ευρώ, μετά 400 εκατ. ευρώ, τώρα ακόμα και οίκοι αξιολόγησης μπήκαν στο παιχνίδι και δεν αποκλείουν 1 δισ. ευρώ.
Τα δεδομένα μέχρι στιγμής, ωστόσο, λένε τα εξής:
Όλα δείχνουν ότι οι αιτήσεις θα αρχίσουν να υποβάλλονται στις αρχές Δεκεμβρίου. Το πότε θα ανοίξει η πλατφόρμα και το ύψος των βοηθημάτων αποτελούν συνάρτηση της πορείας των δημόσιων εσόδων. Επιδίωξη, ωστόσο, του οικονομικού επιτελείου της κυβέρνησης είναι το Κοινωνικό Μέρισμα 2019 να έχει καταλήξει στους τραπεζικούς λογαριασμούς των δικαιούχων εντός Δεκεμβρίου.
Για το κοινωνικό μέρισμα 2019 που θα δοθεί τον Δεκέμβριο, οι αξιωματούχοι της κυβέρνησης θα έρθουν σε επαφή με εκπροσώπους των θεσμών.
Το ποσό θα προκύψει από την υπέρβαση που προβλέπεται από τον στόχο για πρωτογενές πλεόνασµα 3,5% του ΑΕΠ. Όπως και να έχει, η τελική απόφαση θα ληφθεί κατόπιν των διαβουλεύσεων με τους θεσμούς, αλλά ήδη γίνονται εισηγήσεις για τη χορήγησή του σε:

        -χαμηλοσυνταξιούχους
      

        -κοινωνικά και οικονομικά ασθενέστερους, χαμηλόμισθους, δικαιούχους του κοινωνικού επιδόματος αλληλεγγύης. 
      
Οι οριστικές αποφάσεις ως προς το πού θα κατανεμηθεί, δεν έχουν ακόμη ληφθεί και ο πρωθυπουργός θα έχει τον τελικό λόγο.
Oι θεσμοί έχουν διαμηνύσει ότι την απόφαση θα την πάρει η κυβέρνηση, αλλά εκδηλώνουν την προτίμησή τους στη δεύτερη κατηγορία, δηλαδή αυτή των κοινωνικά ασθενέστερων, καθώς ότι οι συνταξιούχοι δεν είναι υποχρεωτικά οι πλέον ασθενείς οικονομικά και έχουν ήδη εξασφαλίσει το επίδομα της 13ης σύνταξης.
Να υπενθυμίσουμε ότι το 2018, 1,4 εκατομμύριο νοικοκυριά μοιράστηκαν περίπου 800 εκατομμύρια ευρώ, ενώ τα ποσά ξεκινούσαν από τα 200 ευρώ και έφταναν τα 1.200 ευρώ.
Σε κάθε περίπτωση, το ύψος του κοινωνικού μερίσματος θα εξαρτάται άμεσα από το υπερπλεόνασμα που προκύπτει.

        Οι προϋποθέσεις βάσει της Κ.Υ.Α. Δ13/οικ./33475/1935/2018
      
-Ακίνητη περιουσία: Η συνολική αξία της ακίνητης περιουσίας του νοικοκυριού δεν μπορεί να υπερβαίνει το ποσό των 90.000 ευρώ για το μονοπρόσωπο νοικοκυριό, προσαυξανόμενη κατά 15.000 ευρώ για κάθε πρόσθετο μέλος και έως 150.000 ευρώ.

        -Κινητή περιουσία:
      
α) Η αντικειμενική δαπάνη της κινητής περιουσίας του νοικοκυριού (επιβατικά ΙΧ αυτοκίνητα ή και δίκυκλα) δεν μπορεί να υπερβαίνει στο σύνολό της το ποσό των 6.000 ευρώ.
β) Το συνολικό ύψος εισοδήματος ή καταθέσεων του νοικοκυριού ή/και η τρέχουσα αξία μετοχών, ομολόγων κ.λπ. δεν μπορεί να υπερβαίνουν το εξής ποσό, έως έξι μήνες πριν από την υποβολή της αίτησης:
-Μονοπρόσωπο νοικοκυριό, 1.200 ευρώ.
-Νοικοκυριό αποτελούμενο από δύο ενήλικα μέλη ή μονογονεϊκή οικογένεια με ένα ανήλικο μέλος, 1.800 ευρώ.
-Νοικοκυριό αποτελούμενο από δύο ενήλικα και ένα ανήλικο μέλος ή μονογονεϊκή οικογένεια με δύο ανήλικα μέλη, 2.100 ευρώ.
-Για νοικοκυριό αποτελούμενο από τρία ενήλικα μέλη ή δύο ενήλικα και δύο ανήλικα μέλη ή μονογονεϊκή οικογένεια με τρία ανήλικα μέλη, το όριο που τίθεται είναι τα 2.400 ευρώ.
-Για νοικοκυριό αποτελούμενο από τρία ενήλικα και ένα ανήλικο μέλος ή δύο ενήλικα και τρία ανήλικα μέλη ή μονογονεϊκή οικογένεια με τέσσερα ανήλικα μέλη, το όριο αυξάνεται στα 2.700 ευρώ.
-Για νοικοκυριό αποτελούμενο από τέσσερα ενήλικα μέλη ή δύο ενήλικα και τέσσερα ανήλικα μέλη ή μονογονεϊκή οικογένεια με πέντε ανήλικα μέλη, το όριο φτάνει στα 3.000 ευρώ.

        Μονοπρόσωπο νοικοκυριό (ένας ενήλικας μόνος)
      
Εισόδημα 0 – 5.000 ευρώ ενίσχυση 450 ευρώ
Εισόδημα 5.000 – 7.000 ευρώ ενίσχυση 350 ευρώ
Εισόδημα 7.000 – 9.000 ευρώ ενίσχυση 250 ευρώ

        Δυο ενήλικα μέλη (π.χ. ζευγάρι χωρίς παιδιά):
      
Εισόδημα 0 – 7.500 ευρώ ενίσχυση 675 ευρώ
Εισόδημα 7.500 – 10.500 ευρώ ενίσχυση 525 ευρώ
Εισόδημα 10.500 – 13.500 ευρώ ενίσχυση 375 ευρώ

        Δύο ενήλικα και ένα ανήλικο μέλος (π.χ. ζευγάρι με παιδί)
      
Εισόδημα 0 – 8.750 ευρώ ενίσχυση 787 ευρώ
Εισόδημα 8.750 – 12.250 ευρώ ενίσχυση 612 ευρώ
Εισόδημα 12.250 – 15.750 ευρώ ενίσχυση 437 ευρώ

        Τρία ενήλικα μέλη ή δυο ενήλικα και δυο ανήλικα μέλη (π.χ. ζευγάρι με δυο παιδιά)
      
Εισόδημα 0 – 10.000 ευρώ ενίσχυση 900 ευρώ
Εισόδημα 10.000 – 14.000 ευρώ ενίσχυση 700 ευρώ
Εισόδημα 14.000 – 18.000 ευρώ ενίσχυση 500 ευρώ

        Τρία ενήλικα και ένα ανήλικο μέλος ή δυο ενήλικα και τρία ανήλικα μέλη (π.χ. ζευγάρι με τρία παιδιά)
      
Εισόδημα 0 – 11250 ευρώ ενίσχυση 1012.5 ευρώ
Εισόδημα 11.250 – 15.750 ευρώ ενίσχυση 787 ευρώ
Εισόδημα 15.750 – 20.250 ευρώ ενίσχυση 562 ευρώ.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
