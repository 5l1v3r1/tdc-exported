
# Атлантида. Фільм про повернення Донбасу отримав приз на фестивалі в Японії

Published at: **2019-11-06T08:46:00+00:00**

Author: ****

Original: [НВ](https://style.nv.ua/ukr/kultura/atlantida-valentina-vasyanovicha-film-pro-donbas-otrimav-priz-kinofestivalyu-v-yaponiji-50051862.html)

Новиною поділився режисер в своєму Facebook. «Знову перемога! Атлантида отримала Спеціальний приз журі на міжнародному кінофестивалі в Токіо!» — написав він.
Атлантида — це фільм про майбутню перемогу у війни з Росією та повернення окупованого Донбасу. Сюжет змальовує судоми перед остаточною руйнацією міфу індустріального Донбасу: на рівні промислового ландшафту, і насамперед — у людському вимірі.
Валентин Васянович працював над стрічкою як автор сценарію, режисер, оператор та співпродюсер. Він свідомо відмовився від роботи з професійними акторами і залучив до зйомок волонтерів і військових, які брали участь в бойових діях на сході України. Приміром, в кадрі можна побачити співробітника фонду Повернись живим Андрія Римарука.
Світова прем'єра фільму Атлантида Валентина Васяновича відбулася 4 вересня на Венеціанському кінофестивалі.
32-й Міжнародний кінофестиваль у Токіо проходив з 28 жовтня по 5 листопада. На ньому було показано 180 фільмів із різних країн світу.
