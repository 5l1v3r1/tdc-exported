
# Slovan aj Košice doma nezaváhali, Nové Zámky utŕžili sedmičku a Zvolen predĺžil sériu prehier

Published at: **2019-11-03T20:35:02+00:00**

Author: **Webnoviny**

Original: [Denník politika](http://dennikpolitika.sk/archiv/88589)

3.11.2019 (Webnoviny.sk) – Hokejisti MAC Budapešť si v nedeľňajšom stretnutí 20. kola základnej časti slovenskej Tipsport ligy 2019/2020 proti Novým Zámkom schuti zastrieľali. V úvodnej tretine síce museli doháňať jednogólové manko po zásahu Branislava Fábryho, ale v neskoršom priebehu stretnutia zaťažili konto Novozámčanov až siedmimi gólmi. Budapeštianske mužstvo zvíťazilo rozdielom šiestich gólov druhýkrát v aktuálnom ročníku – 13. októbra triumfovalo 6:0 nad Liptovským Mikulášom.
Košice si poradili s Nitrou aj v druhom tohtosezónnom vzájomnom stretnutí. Na konci septembra triumfovali pod Zoborom vysoko 9:0, tentoraz to bolo „iba“ 4:1.
Hostia viedli na východe republiky od 24. min po góle Karola Csányiho, ale „oceliari“ ešte v prostrednej časti hry dokázali otočiť vývoj vo svoj prospech na 2:1 a rovnako dve „trefy“ pridali aj v záverečnej tretine. V drese Košíc sa dvakrát strelecky presadil najlepší strelec súťaže Marcel Haščák, ktorý má na konte už 15 gólov.
Ani v dueli Zvolen – Trenčín sa z víťazstva neradovalo mužstvo, ktoré skórovalo ako prvé. Pod Pustým hradom domáci od 18. min vyhrávali po góle Garretta Michaela Thompsona, ale na začiatku druhej tretiny vyrovnal Josef Mikyska a v 48. min rozhodol o triumfe Trenčanov Brandon Alderson. Za Duklu nenastúpil športový riaditeľ Branko Radivojevič, ktorý „vojakom“ vypomohol v predchádzajúcich dvoch dueloch proti Liptovskému Mikulášu a Novým Zámkom.
Úradujúci majster z Banskej Bystrice si v stretnutí s posledným Liptovským Mikulášom pripísal víťazstvo 1:0 až po samostatných nájazdoch, v ktorých sa ako jediný presadil Cason Hohmann. „Kamzíkom“ z Popradu pomohol k triumfu 4:2 aj dvojgólový Michael Vandas, ktorý začal sezónu v Slovane Bratislava.“Belasí“ v nedeľu doma vyhrali nad Michalovčanmi 5:2, keď dva zásahy zaznamenal Slovinec Žiga Pance. Presadil sa zakaždým v koncovkách tretín – skóroval štyri sekundy pred prvou a osem sekúnd pred záverečnou sirénou.
nedeľa
MAC Budapešť – HC Mikron Nové Zámky 7:1 (1:1, 3:0, 3:0)Góly: 18. Garát (Sorfon, Strech), 25. Langkow (Carlisle), 32. Bodó (Carlisle), 35. Sorfon (McNally), 43. Majoross (Kreisz, Carlisle), 44. Terbócs (Sorfon, Pozsgai), 49. Langkow (Bodó) – 10. Fábry (Bajtek, Štumpf)
HC Košice – HK Nitra 4:1 (0:0, 2:1, 2:0)Góly: 34. Belluš (Klhůfek, B. Rapáč), 39. Marcel Haščák (Skokan, Klhůfek), 52. Skokan (Belluš), 57. Marcel Haščák (Skokan, Michalčin) – 24. Csányi (Graham, Čaládi)
HKM Zvolen – HK Dukla Trenčín 1:2 (1:0, 0:1, 0:1)Góly: 18. Thompson (Trotter, Corrin) – 21. Mikyska (Švec, Alderson), 48. Alderson (Mikyska)
HC ’05 iClinic Banská Bystrica – MHk 32 Liptovský Mikuláš 1:0 po sam. nájazdoch (0:0, 0:0, 0:0 – 0:0, 1:0)Rozh. sam. nájazd: Hohmann
HC 07 WPC Koliba Detva – HK Poprad 2:4 (0:1, 1:2, 1:1)Góly: 39. Šišovský (V. Fekiač, Török), 47. Čacho (Gašpar, Martin Chovan) – 10. Vandas (Kramár, Handlovský), 24. L. Kozák (Preisinger), 33. Vandas (L. Kozák, Handlovský), 43. Erving
HC Slovan Bratislava – HK Dukla Ingema Michalovce 5:2 (1:0, 3:2, 1:0)Góly: 20. Pance (Urbánek, Puliš), 27. Žitný (Pance, Štajnoch), 31. Štajnoch (Abdul, Zigo), 33. Jendek (Abdul, Puliš), 60. Pance – 26. Juusela (Lalancette), 38. Lalancette (Mašlonka)
Viac k témam: Tipsport ligaZdroj: Webnoviny.sk – Slovan aj Košice doma nezaváhali, Nové Zámky utŕžili sedmičku a Zvolen predĺžil sériu prehier © SITA Všetky práva vyhradené.
