
# На Одещині зниклу 14-літню дівчинку знайшли вбитою

Published at: **2019-11-04T04:01:51+00:00**

Author: ****

Original: [ГЛАВКОМ](https://glavcom.ua/odesa/news/na-odeshchini-zniklu-14-litnyu-divchinku-znayshli-vbitoyu-637433.html)

Тіло 14-річної жительки Суворовського району з ознаками насильницької смерті виявили на території Лиманського району. 
Про це інформує пресслужба ГУ НП в Одеській області, повідомляє «Главком».
«Про те, що донька ще вдень пішла з друзями гуляти та до цього часу не повернулася, поліцейським 2 листопада, ввечері повідомила мати дівчинки. На пошуки дитини був орієнтований весь особовий склад поліції. Переглянувши камери відеоспостереження, правоохоронці встановили напрямок руху дитини, а також розшукали та опитали осіб, із якими вона була вчора. Ті розповіли, що усі разом відпочивали за межами міста, а потім дівчинка кудись пішла з неповнолітнім хлопцем з їхньої ж компанії. Не дочекавшись їхнього повернення, решта приятелів роз’їхалася по домівках», - йдеться у повідомленні. 
Також зазначається, що пошуки дівчинки тривали усю ніч. Сьогодні вранці її тіло без ознак життя було знайдене у лісосмузі. 
Крім того, поліцейські встановили особу хлопця, з яким, зі слів товаришів, дівчинка пішла від компанії. Проводяться заходи для його розшуку.
