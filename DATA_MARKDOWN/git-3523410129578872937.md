
# 
        دوربین کانن EOS Ra برای علاقمندان به عکاسی از آسمان معرفی شد
      

Published at: **2019-11-07T21:26:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638738/%D8%AF%D9%88%D8%B1%D8%A8%DB%8C%D9%86-%DA%A9%D8%A7%D9%86%D9%86-eos-ra-%D8%A8%D8%B1%D8%A7%DB%8C-%D8%B9%D9%84%D8%A7%D9%82%D9%85%D9%86%D8%AF%D8%A7%D9%86-%D8%A8%D9%87-%D8%B9%DA%A9%D8%A7%D8%B3%DB%8C-%D8%A7%D8%B2-%D8%A2%D8%B3%D9%85%D8%A7%D9%86-%D9%85%D8%B9%D8%B1%D9%81%DB%8C-%D8%B4%D8%AF)

گروه IT: کانن از تازه ترین دوربین بدون آینه خود با نام EOS Ra رونمایی کرد. این دوربین با گیره لنز RF کانن جفت می شود که سنسور آن مشخصا برای تصویربرداری از آسمان طراحی شده است. کانن EOS Ra اولین دوربین فول فریم و بدون آینه کانن است که مشخصا برای عکاسی از آسمان ساخته شده و همزمان سومین دوربین فول فریم و بدون آینه این شرکت نیز به شمار می رود.   به گزارش بولتن نیوز به نقل از دیجیاتو، کانن EOS Ra یک سنسور CMOS با رزولوشن ۳۰.۳ مگاپیکسلی دارد اما یک فیلتر  حذف کننده پرتوهای مادون قرمز نیز به آن اضافه شده تا عملکرد این سنسور در زمان عکاسی از آسمان بهبود داده شود. این فیلتر انتقال پرتوهای Hα را ساده تر می کند و سرعت آنها را به چهار برابر سرعت مرسوم برساند و به همین خاطر می تواند به راحتی رنگ های زنده و پرطراوت یک سحابی را ثبت کند.
عکاسی از آسمان نیازمند فوکوس دستی است و به همین خاطر کانن قابلیت بزرگنمایی ۳۰ برابری را برای نمایشگر این دوربین در نظر گرفته است. امکان بزرگنمایی ۳۰ برابری هم از طریق منظره یاب الکترونیک و هم نمایشگر LCD دستگاه میسر است.به غیر از فیلتر حذف کننده مادون قرمز و امکان بزرگنمایی ۳۰ برابری مابقی امکانات کانن EOS Ra مانند نسخه اولیه آن است که از آن جمله می توان به فیلمبرداری 4K با نرخ ۳۰ فریم بر ثانیه، تایم لپس و فوکوس دوال پیکسل اشاره کرد.کانن EOS Ra درست مانند سایر دوربین های RF امکان استفاده از لنزهای EF و EF-S را با استفاده از آداپتور گیره داراست. از پاییز سال گذشته که سیستم دوربین بدون آینه و فول فریم EOS R  معرفی شد، کانن مدل های مختلفی از آن را به همراه طیف متنوعی از لنزهای RF و لوازم جانبی مختلف دیگر عرضه کرد تا به نیاز عکاسان با سطوح مهارتی مختلف پاسخ بدهد.کانن EOS Ra به خاطر برخورداری از فیلتر مادون قرمزی که اشاره کردیم با افزایش قیمت قابل توجه نسبت به نسخه اولیه اش روبروست و با قیمت ۲۵۰۰ دلار از اواسط دی ماه قابل خرید خواهد بود.
