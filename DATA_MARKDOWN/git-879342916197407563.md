
# Верховний суд передав до ВАКС справу Держінвестпроекту

Published at: **2019-11-05T12:40:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/ekonomika/verxovnyj-sud-peredav-vaks-spravu-derzhinvestproektu)


        Верховний суд передав до Вищого антикорупційного суду кримінальне провадження про розкрадання 259,2 мільйона гривень Державного агентства з інвестицій та управління національними проектами України.
      
Таке рішення 25 жовтня ухвалила колегія суддів Касаційного кримінального суду за результатами розгляду клопотання Спеціалізованої антикорупційної прокуратури, повідомляє «Слово і Діло».
Прокурор САП Сергій Козачина просив Верховний суд передати цю справу з Печерського суду до ВАКС, оскільки останній розпочав свою роботу, а райсуд не встиг розглянути цю справу. Вивчивши клопотання, судді його задовольнили.
Як відомо, 20 травня Спеціалізована антикорупційна прокуратура скерувала справу Держінвестпроекту до Солом'янського суду. Пізніше Київський апеляційний суд передав справу до Печерського суду. У цій справі обвинуваченими є наступні особи: водій екс-голови Держінвестпроекту Владислава Каськіва Сергій Лідов, Андрій Стельмах (керівник фірм з ознаками фіктивності), Андрій Леміш (екс-голови інвестиційного комітету Держінвесткомпанії), Сергій Моісеєнко (ще один водій Каськіва), Вадим Бей (екс-працівник Держінвестпроекту), екс-заступник Каськіва Сергій Шут, Руслан Усов (водій Шута), двоюрідний брат Каськіва Олександр Матковський та екс-директор Держінвесткомпанії Юрій Лутак.
Нагадаємо, НАБУ і САП також заочно повідомили про підозру рідному братові Каськіва Олександру. Нещодавно суд скасував його заочний арешт, а також відмовився взяти його під варту знову. Раніше Інтерпол оголосив рідного брата Каськіва в розшук з метою арешту та подальшої екстрадиції. Проте у зв'язку зі скасування заочного арешт його можуть прибрати з реєстру Інтерполу.
Хочете обговорити цю новину? Долучайтеся до телеграм-чату CHORNA RADA
