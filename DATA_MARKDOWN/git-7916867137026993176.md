
# Penktoji nesėkmė paeiliui: Giedraitis su ALBA neprilygo tragišką seriją nutraukusiam „Real“

Published at: **2019-11-01T23:57:00+00:00**

Author: ****

Original: [basketnews.lt](https://www.basketnews.lt/news-134227-penktoji-nesekme-paeiliui-giedraitis-su-alba-neprilygo-tragiska-serija-nutraukusiam-real.html)

Nuotr.: Imago Sport – Scanpix
Nuotr. Imago Sport – Scanpix
Roko Giedraičio atstovaujamai Berlyno ALBA (1-5) ekipai stipriausioje Senojo žemyno lygoje ir toliau nesiseka.
Šįkart Vokietijos komanda išvykoje 71:85 (14:28, 24:14, 18:22, 15:21) nusileido karališkajam Madrido „Real“ (3-3) klubui, nutraukusiam nesėkmingą trijų pralaimėjimų seriją.
Giedraitis per 28 minutes pelnė 9 taškus (3/4 dvit., 1/5 trit.), perėmė 3 ir atkovojo 2 kamuolius, išprovokavo 3 pražangas, du kartus pats pažeidė taisykles, sykį suklydo bei surinko 9 naudingumo balus.
Eurolygoje tai buvo penktoji ALBA nesėkmė iš eilės.
Vos prasidėjus lemiamam ketvirčiui Makai Masonas pataikė dvitaškį ir taip ALBA prie varžovų priartėjo per 6 taškų atstumą – 58:66.
Visgi tuomet „Real“ padidino apsukas ir po Rudy Fernandezo dvitaškio, likus 7 minutėms ir 12 sekundžių, įgavo dviženklį pranašumą – 71:61.
Per likusį laiką karališkasis klubas ne tik, kad laikė varžovus toliau nuo saves, bet ir didino persvarą, kol galiausiai šventė pergalę.

        „Real“: Anthony Randolphas (5 atk. kam.), Sergio Llullas (6 rez. perd.) ir Usmanas Garuba (5/5 dvit.) po 12, Walteris Tavaresas 11 (5/6 dvit., 8 atk. kam.).
      

        ALBA: Martinas Hermannssonas 13, Peytonas Siva, Makai Masonas ir Johannesas Thiemannas po 10, Rokas Giedraitis 9.
      
