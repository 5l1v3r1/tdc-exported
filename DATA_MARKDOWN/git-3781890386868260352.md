
# เอามือปิดตา! 'พุฒ'โพสต์หวานถึง'จุ๋ย'จนชาวเน็ตแซว

Published at: **2019-11-03T09:31:00+00:00**

Author: ****

Original: [เดลินิวส์](https://www.dailynews.co.th/entertainment/739814)


        ชาวเน็ตเหม็นความรักกันเป็นแถวๆหลัง พุฒ-พุฒิชัย โพสต์หวานถึงสาว จุ๋ย-วรัทยา พร้อมบอกวิวไม่เน้น เน้นหวานอ่ะทุกคน
      
ต้องยกตำแหน่งคนอวดภรรยา 2019 ให้นักแสดงคนดัง พุฒ-พุฒิชัย เกษตรสิน ไปครองแบบไม่ต้องมีข้อสงสัยอะไรเลยเพราะถ้าใครติดตามโซเชียลของหนุ่มพุฒ ก็จะรู้ดีกว่าเจ้าตัวดูแลภรรยาสาว จุ๋ย-วรัทยา อย่างดี แถมยังมีการโพสต์หวานถึงสาวจุ๋ยอยู่เสมอล่าสุดหนุ่มพุฒก็ทำเอาแฟนๆอิจฉาสาวจุ๋ยกันเป็นแถวๆ หลังเจ้าตัวควงเพื่อนสนิทและสาวจุ๋ยไปรับอากาศหนาวๆและพักผ่อนและไหว้พระกันที่เซ็นได ประเทศญี่ปุ่น ซึ่งหนุ่มพุฒก็ลงรูปทริปนี้แบบรัวๆเลยทีเดียว โดยรูปเซ็ตแรกเป็นเซ็ตที่ถ่ายร่วมกันกับเพื่อนๆ พร้อมแคปชั่นว่า “วัด Johgi Nyorai Saihoji Temple นอกจากมาไหว้พระขอพรแล้ว ขอแนะนำเต้าหู้ทอด ขายอยู่ตรงหน้าวัดเลย ไม้ละ 300 เยน หน้าตาอาจจะดูธรรมดานะ แต่ขอบอกว่า อร่อยมาก” แต่รูปที่ทำให้แฟนๆฟินสุดๆคงหนีไม่พ้นรูปที่หนุ่มพุฒบรรจงจุ๊บลงที่เปลือกตาของสาวจุ๋ย พร้อมแคปชั่นที่เขียนทำร้ายจิตใจคนโสดว่า “วิวไม่เน้น เน้นหวาน @warattaya #sendai”
พอหนุ่มพุฒลงรูปไป ก็มีชาวเน็ตเข้ามากดไลค์ให้ความหวานครั้งนี้อย่างมากมาย พร้อมลุ้นถึงข่าวดีด้วยว่าอยากให้กลับมาพร้อมน้องในท้องจังเลย อาทิ กลับมาพร้อมน้องนะรอ , ชอบอ่ะหวานมาก , แหมเชื่อแล้วค่ะ , รักกันจริงๆ อิจฉาค่า , ชอบความหวานของคู่นี้ , แพ้ความหวาน , หวานจนอาย , ไม่ไหวนะ หวานมากจนน้ำตาลจะขึ้น , กรี๊ดทำไมหวานไม่เกรงใจคนในทริปสักนิดเลย ฯลฯ
แหม...มีไปไหว้พระกันด้วย ก็ไม่รู้ว่าทั้งคู่ขอพรอะไรเนอะ แต่พรที่แฟนๆขอให้หนุ่มพุฒและสาวจุ๋ยก็คือขอให้มีทายาทไวๆนะจ๊ะขอขอบคุณภาพประกอบจากอินสตาแกรม @push_dj
 
