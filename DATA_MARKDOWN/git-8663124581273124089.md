
# «Аталанта» – «Манчестер Сіті». Прогноз і ставка Юрія Шевченка

Published at: **2019-11-05T16:02:00+00:00**

Author: **Юрій Шевченко**

Original: [Рейтинг Букмекерів](https://bookmaker-ratings.com.ua/tips/atalanta-manchester-siti-prognoz-i-stavka-yuriya-shevchenka/)

Прогнозом на матч Ліги чемпіонів «Аталанта» – «Манчестер Сіті» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».

        22:00, 06 лис 2019
      
«Аталанта» розпочала виступи в Лізі чемпіонів з трьох поразок та 11 пропущених голів. Виглядає це дуже слабко, але ті, хто слідкує за Серією А, знають, що бергамаски – команда не настільки слабкого рівня. Зараз вони йдуть п’ятими, відстають від «Роми», яка займає третє місце, на одне очко. Поразка від «Динамо» – наслідок дебюту та нервів, з «Шахтарем» все могло скластися інакше, ну а проти «Ман Сіті» «Аталанта» грала у свій футбол, який передбачає багато атак та не дуже впевнений захист.
Пеп Гвардіола хвалив суперника і сказав, що «Аталанта» може виграти три наступні матчі групи. Шанси вийти з неї у бергамасків все ще зберігаються – є умови, за яких це можливо навіть у випадку другої поразки від «Сіті». Звісно, це дуже складно. Але можливо.
У неділю «Аталанта» програла «Кальярі» та не забила вперше в сезоні. Одна з причин – видалення Йосипа Ілічича ще в першому таймі. Висновків з цього результату точно робити не треба. З «Сіті» господарі знов будуть грати, не зважаючи на опонента, і дуже багато залежить від англійців. Якщо «Манчестер» захоче, то, скоріше за все, знову переможе з великим рахунком. Але перше місце в групі «Сіті» вже майже гарантовано, тому я пропоную дуже ризиковану – я би сказав фанатську – ставку.
Перемога «Аталанти» з нульовою форою – все ж таки у Гасперіні дуже симпатична команда, яка може здивувати.
