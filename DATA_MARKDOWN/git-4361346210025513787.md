
# 
        Óraműpontosan véd a Fradi pólókapusa
      

Published at: **2019-11-06T09:15:00+00:00**

Author: **(szabó)**

Original: [www.borsonline.hu](http://www.borsonline.hu/sport/oramupontosan-ved-a-fradi-polokapusa/185978)


        Aligha találunk Európában még egy olyan klubot, amelynek futball-, illetve vízilabdakapusa egyaránt olyan csúcsformának örvendene, mint Dibusz Dénes és Vogel Soma a Fradiban. Utóbbival beszélgettünk. 
        Aligha találunk Európában még egy olyan klubot, amelynek futball-, illetve vízilabdakapusa egyaránt olyan csúcsformának örvendene, mint Dibusz Dénes és Vogel Soma a Fradiban. Utóbbival beszélgettünk.
      

        Ismeri személyesen Dibuszt?
      
A Fradi népligeti bázisán gyakran összefutunk – válaszolta a huszonkét éves Soma.

        A hétvégén a Marseille elleni idegenbeli Európai Szuperkupa meccsük félidejében elúszni látszott a remény.
      
Könnyelműen védekeztünk, ám a nagyszünet után, 4-8-as állás után beindult a motor, és 14-11-re nyertünk.

        Ez egy újabb értékes trófea a gyűjteményében!
      
Európai klubszinten nincs is már mit megszereznem. Ilyen fiatalon ez aligha adatik meg más kapusnak.

        Hogy van az, hogy mindig olyan nyugodt? Akkor sem csap patáliát a vízben, ha gólt kap.
      
Többen mondták már, hogy több érzelmet kellene kimutatnom, csakhogy az elvonná az energiámat az összpontosí­tástól.

        Pólókapust ritkán csábítanak külföldre. Ön kapott már ajánlatot?
      
Igen, külföldről és itthonról is.

        A válogatottban Nagy Viktorral folytat párharcot a kezdő tagságért. Milyen a viszonyuk?
      
A lehető legjobb, mert bár vetélytársak vagyunk, közös célért bizonyítunk.

        Mit vár a január 12-én, a Duna Arénában esedékes Eb-től, ahonnan csak az aranyérmes válogatott utazik a tokiói olimpiára?
      
Mivel a szerbek, a spanyolok és az olaszok már kiharcolták az ötkarikás részvétel jogát, ők megelőzhetnek. De nem lesz könnyű dolgunk. Az sokat segítene, ha tömött sorban jönnének a drukkerek, és úgy segítenének mint Hosszú Katinkáéknak.

        Egy-egy feszültebb meccs után hogyan relaxál?
      
Legutóbb a családdal kipróbáltuk az elektromos rollerezést, de mivel veszélyes, ebből nem csinálok rendszert. Gyógyszerésznek készülő barátnőmmel, Rebekával és a barátaimmal szoktam kikapcsolódni. Egyébként van egy friss hobbim: beleszerettem a különleges kar­órákba...
