
# ఢిల్లీ కాలుష్యంపై కేంద్రానికి బాధ్యత ఉంది: రాజస్తాన్ సీఎం

Published at: **2019-11-03T19:47:21+00:00**

Author: ****

Original: [Andhrajyothy](https://www.andhrajyothy.com/artical?SID=945459)

Ph: 88865 47666ప్రవేశం ఉచితం ADVT
జైపూర్: ఢిల్లీలో పెరిగిపోయిన కాలుష్యంపై అరవింద్ కేజ్రివాల్ ప్రభుత్వంపై నెట్టి వేయడం సరికాదని, ఢిల్లీ రక్షణ పట్ల కేంద్ర ప్రభుత్వానికీ బాధ్యత ఉందని రాజస్తాన్ ముఖ్యమంత్రి అశోక్ గెహ్లాట్ అన్నారు. దేశ రాజధానిలో ప్రస్తుత పరిస్థితులు అత్యంత బాధాకరంగా ఉన్నాయి. ఎయిర్ ఇండెక్స్ హెచ్చరికలను దాటి ప్రమాదకర స్థితిలో ప్రస్తుత వాతావరణ పరిస్థితి ఉంది. అయితే ఈ విషయంపై ఢిల్లీ ప్రభుత్వానిదే పూర్తి బాధ్యత అని బీజేపీ నేతలు విమర్శిస్తున్నారు. అయితే ఢిల్లీపై కేంద్ర ప్రభుత్వానికీ బాధ్యత ఉందని, కేవలం కేజ్రివాల్ ప్రభుత్వానిదే బాధ్యత అనడం సరికాదని గెహ్లాట్ స్పష్టం చేశారు.
 
‘‘ఢిల్లీలో పెరిగిన కాలుష్యం వల్ల పొరుగు రాష్ట్రాలూ ఇబ్బందులు ఎదుర్కొంటున్నాయి. అందులో రాజస్తాన్ కూడా ఉంది. దీని వల్ల ప్రజలు, ముఖ్యంగా చిన్న పిల్లలు అనే రోగాల బారిన పడుతున్నారు. ఇది ఒక రకంగా ఆరోగ్య అత్యవసర పరిస్థితి. అయితే దీనిని ఢిల్లీ ప్రభుత్వం ఒక్కటే నివారించలేదు. కేంద్ర ప్రభుత్వానికీ బాధ్యత ఉంటుంది’’ అని చెప్పుకొచ్చారు.
