
# Martedì alle 19 il presidente del Consiglio Giuseppe Conte riferirà alla Camera sul presunto conflitto di interessi scoperto dal Financial Times

Published at: **2019-11-04T16:38:19+00:00**

Author: ****

Original: [Il Post](https://www.ilpost.it/2019/11/04/conte-informativa-caso-fiber/)

Il presidente del Consiglio Giuseppe Conte interverrà alla Camera dei Deputati alle 19 di martedì per spiegare la sua versione sul presunto conflitto di interessi raccontato la scorsa settimana in un articolo del Financial Times, che aveva scoperto che una società finanziata da un fondo d’investimento finito al centro di uno scandalo finanziario in Vaticano aveva assunto Conte come consulente poco prima della sua nomina a capo del governo. La vicenda, in realtà, era già stata raccontata in buona parte nel giugno del 2018 da Repubblica.
