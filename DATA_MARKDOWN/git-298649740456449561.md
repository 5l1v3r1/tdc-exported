
# L’Udinese esonera Tudor. Guidolin, Ballardini, Marino in pole

Published at: **2019-11-01T14:40:44+00:00**

Author: ****

Original: [Askanews](http://www.askanews.it/sport/2019/11/01/ludinese-esonera-tudor-guidolin-ballardini-marino-in-pole-top10_20191101_154044/)

Roma, 1 nov. (askanews) – L’Udinese ha esonerato Igor Tudor dalla guida tecnica della prima squadra. Domenica a Marassi, per l’importantissima partita contro il Genoa, andrà in panchina il suo collaboratore Luca Gotti. Tudor paga la sconfitta per 7-1 a Bergamo contro l’Atalanta e lo 0-4 in casa contro la Roma.
Questo il comunicato del club: “Udinese Calcio comunica di aver sollevato dalla guida tecnica della prima squadra Igor Tudor ed il suo collaboratore Jurica Vucko. La squadra viene temporaneamente affidata a mister Luca Gotti che dirigerà questo pomeriggio alle ore 15 il primo allenamento”.
Per la successione è una corsa a tre tra Francesco Guidolin, che ha già allenato la squadra friulana per due volte, Davide Ballardini e Pasquale Marino.
adx/sam
