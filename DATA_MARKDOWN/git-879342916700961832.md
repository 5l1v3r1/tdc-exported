
# У Києві запровадили нові правила для вантажівок

Published at: **2019-11-06T13:46:02+00:00**

Author: ****

Original: [Слово і Діло](https://www.slovoidilo.ua/2019/11/06/novyna/suspilstvo/novi-pravyla-vantazhivok-kyyevi)


        В Києві обмежать рух вантажних автомобілів із масою понад 4,5 тонни у години пік: із 07:00 до 10:00 ранку та ввечері із 17:00 до 20:00.
      
Про це інформує пресслужба КМДА.
Як пояснив радник Київського міського голови Максим Бахматов, такі обмеження будуть запроваджені назавжди.
«Це буде відсьогодні і назавжди… Точно ми починаємо в годину пік і назавжди», - відповів Бахматов на питання, чи будуть обмеження стосуватися лише певного періоду.
Водночас у пресслужбі КМДА повідомляють, що нововведення запрацює з 7 листопада.
Наразі триває інформування водіїв вантажівок, а також установ та організацій, які задіяні у транспортних питаннях.
Впроваджувати зміни почнуть на в’їзді зі сторони Житомира, а згодом і на інших в’їздах.
Нагадаємо, в Києві часто обмежують рух вантажних автомобілів.
Раніше в поліції нагадали, що водії зобов'язані вдень їздити за містом з увімкненими фарами.
Хочете обговорити цю новину? Долучайтеся до телеграм-чату CHORNA RADA
