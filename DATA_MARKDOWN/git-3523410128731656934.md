
# 
        پیدا شدن مفقودان زلزله امروز در کوهستان دشت جیحون بندرخمیر
      

Published at: **2019-11-06T18:31:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638526/%D9%BE%DB%8C%D8%AF%D8%A7-%D8%B4%D8%AF%D9%86-%D9%85%D9%81%D9%82%D9%88%D8%AF%D8%A7%D9%86-%D8%B2%D9%84%D8%B2%D9%84%D9%87-%D8%A7%D9%85%D8%B1%D9%88%D8%B2-%D8%AF%D8%B1-%DA%A9%D9%88%D9%87%D8%B3%D8%AA%D8%A7%D9%86-%D8%AF%D8%B4%D8%AA-%D8%AC%DB%8C%D8%AD%D9%88%D9%86-%D8%A8%D9%86%D8%AF%D8%B1%D8%AE%D9%85%DB%8C%D8%B1)

به گزارش بولتن نیوز، سجلی، دهیار روستای دشت جیحون بخش مرکزی شهرستان بندرخمیر گفت: دو نفر از مفقود شدگان زلزله امروز در کوهستان پیدا شدند و یک از آنان دچار شکستگی از ناحیه کمر شده است.
او افزود: این دو نفر برای برداشت عسل کوهی به کوه‌های اطراف دشت جیحون رفته بودند که هنگام زلزله به علت ریزش کوه یکی از آنان مصدم شد.
دهیار روستای دشت جیحون بخش مرکزی شهرستان بندرخمیر گفت: حسن سعادت نیا یکی از مفقودان با تلفن همراه سلامت خود را اطلاع داد، اما از احمد یزدانخواه خبری نبود و با کمک اهالی روستا او در حالی که از ناحیه کمر مصدوم شده بود در کوه پیدا شد.
سجلی افزود: اکنون آمبولانس اورژانس برای کمک به مصدوم دامنه کوه اعزام شده است.
ظهر امروز زمین لرزه‌ای به بزرگی ۵.۴ ریشتر بین دشت جیحون و رودبار رخ داد که باعث ریزش سنگ از کوه های اطراف و ایجاد گرد و غبار در ارتفاعات منطقه شد.
روستای دشت جیحون با ۳۰۵ نفر جمعیت و ۸۲ خانوار در ۱۱۰ کیلومتری بخش مرکزی بندرخمیر واقع است.
