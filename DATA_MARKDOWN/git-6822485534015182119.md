
# رئیس‌جمهور سه قانون مصوب مجلس را برای اجرا ابلاغ کرد

Published at: **2019-11-04T18:30:00+00:00**

Author: ****

Original: [جامعه خبری تحلیلی الف](https://www.alef.ir/news/3980813149.html)

حسن روحانی سه قانون مصوب مجلس که به تایید شورای نگهبان رسیده است را برای اجرا به وزارت‌خانه‌های مربوطه ابلاغ کرد.
 به گزارش فارس، حسن روحانی رئیس جمهور در اجرای اصل یکصد و بیست و سوم قانون اساسی، سه قانون مصوب مجلس شورای اسلامی که به تایید شورای نگهبان رسیده است را برای اجرا به وزارت خانه های مربوطه ابلاغ کرد.
«قانون موافقت نامه تشویق و حمایت متقابل از سرمایه گذاری بین دولت جمهوری اسلامی ایران و دولت مجارستان»  و «قانون پایانه های فروشگاهی و سامانه مودیان» قوانینی است که از سوی رئیس جمهور برای اجرا به وزارت امور اقتصادی و دارایی ابلاغ شد.
روحانی همچنین «قانون اصلاح بند(هـ) تبصره (1) قانون بودجه سال 1398 کل کشور» را برای اجرا به وزارت نفت و سازمان برنامه و بودجه کشور ابلاغ کرد.
