
# ​У Британії можна орендувати будинок, де Волдеморт вбив батьків Гаррі Поттера

Published at: **2019-11-06T17:38:00+00:00**

Author: ****

Original: [ZIK.UA](https://zik.ua/news/2019/11/06/u_brytanii_mozhna_orenduvaty_budynok_de_voldemort_vbyv_batkiv_garri_pottera_1685237)


        На відомій платформі для оренди житла можна зняти кімнату в будинку, де Лодр Волдеморт вбив батьків Гаррі Поттера.
      
Про це повідомляє Airbnb.
Згідно з повідомленням, будинок XIV століття, що є готелем De Vere House, а серед фанатів саги про Гаррі Поттера більш відомий як місце вбивства батьків юного чарівника, розташований у громаді Лавенгем, графство Саффолк. 
Це місто відоме великою кількістю середньовічних будівель і вважається найкрасивішим населеним пунктом Англії. Натомість у книзі Джоан Роулінґ ця місцевість називається Ґодриковою долиною.
Як зазначається, номер в готелі мінімум на дві ночі обійдеться всім охочим у 142 долари, або 3,5 тис. грн.  Гості зможуть також насолодитися великим ліжком, ванною, Wi-Fi, телевізором, окремою вітальнею та садом у дворі. Однак готель не приймає гостей із дітьми, тваринами та людей із інвалідністю через вік будинку та його складне планування. 
Нагадаємо, фанати книг та фільмів про Гаррі Поттера у Великій Британії можуть відчути себе чарівниками та прокататися на "Гоґвортс-експрес". 
