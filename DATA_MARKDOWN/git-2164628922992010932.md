
# На Львівщині чоловік намагався завербувати жінку в сексуальне рабство (ФОТО, ВІДЕО)

Published at: **2019-11-06T16:20:00+00:00**

Author: ****

Original: [PRESS-ЦЕНТР](http://press-centr.com/ua/news/42683_Na-Lvivshchini-cholovik-namahavsya-zaverbuvati-zhinku-v-seksualne-rabstvo-FOTO-VIDEO)


        Львів’янина, віком 43 роки, правоохоронці затримали 5 листопада на одному з пунктів пропуску на кордоні України з Республікою Польща у Яворівському районі.
      
У його автомобілі «Хонда» перебувала 27-річна мешканка Харківської області. Як встановили поліцейські, чоловік завербував її для подальшої сексуальної експлуатації в одній з країн Західної Європи та особисто переправляв через кордон.
За словами жінки, переконуючи її, львів’янин обіцяв заробітки від п’яти до семи тисяч євро на місяць.
За фактом відкрито кримінальне провадження за ч.2 ст.149 (торгівля людьми) КК України. Санкція статті передбачає покарання - позбавлення волі на строк від п’яти до дванадцяти років з конфіскацією майна або без такої. Досудове розслідування триває.
Про це повідомили у відділі комунікації поліції у Львівській області
