
# Οι Πηγές Καλλιθέας θα αποκτήσουν και θέατρο!

Published at: **2019-11-06T19:40:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425220/oi-phges-kallitheas-tha-apokthsoyn-kai-theatro)


        Ένα από τα φιλόδοξα σχέδια του προέδρου της ΔΕΡΜΑΕ Γιάννη Ιατρίδη είναι και η κατασκευή ενός μικρού θεάτρου στη λουτρόπολη της Καλλιθέας.
      
Η ιδέα ήταν δική του από τον καιρό που ήταν δήμαρχος στην περιοχή αλλά δεν είχε υλοποιηθεί. Σήμερα όμως έρχεται και πάλι στο προσκήνιο και όπως δείχνουν τα πράγματα θα γίνει πραγματικότητα.
Θα είναι ένα θέατρο χωρητικότητας 700 θέσεων, στα πρότυπα του αρχαίου θεάτρου της Επιδαύρου και θα κατασκευαστεί εκεί που βρίσκονται τα βράχια προς την πλευρά της θάλασσας.
Υπάρχει ήδη μελέτη, και θα κινηθούν άμεσα οι διαδικασίες υλοποίησης ώστε μέσα στη διετία να έχει κατασκευαστεί.

        Β.Μ.
      
