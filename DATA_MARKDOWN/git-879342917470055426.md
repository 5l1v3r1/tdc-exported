
# Держбюджет в жовтні недоотримав майже вісім мільярдів планових доходів

Published at: **2019-11-02T23:00:01+00:00**

Author: ****

Original: [Слово і Діло](https://www.slovoidilo.ua/2019/11/02/novyna/ekonomika/derzhbyudzhet-zhovtni-nedootrymav-majzhe-visim-milyardiv-planovyx-doxodiv)


        Державний бюджет України за жовтень 2019 року одержав 70,992 млрд грн доходів, що на 7,836 мільярда гривень, або на 9,9%, нижче від планового показника на цей період.
      
Про це свідчать дані на сайті Державної казначейської служби України.
У порівнянні з аналогічним періодом 2018 року, доходи держбюджету в жовтні знизилися на 1,636 мільярда гривень, або на 2,3%. Зазначається, що з початку року, за січень-жовтень, держбюджет отримав 810,743 мільярда гривень доходів, що на 47,174 мільярда гривень, або на 5,5%, нижче, ніж плановий показник на цей період, але на 63,330 мільярда гривень, або на 8,5 %, вище за показник за аналогічний період минулого року.
Раніше повідомлялося, що за січень-вересень 2019 року загальний фонд державного бюджету України недоотримав 78,4 млрд гривень, або 7,2%, планових надходжень. А в січні-серпні 2019 року держбюджет України був зведений з профіцитом 2,38 млрд гривень при дефіциті загального фонду 4,12 млрд гривень.
Хочете обговорити цю новину? Долучайтеся до телеграм-чату CHORNA RADA
