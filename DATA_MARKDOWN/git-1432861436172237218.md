
# Треньорската рокада в Арсенал е близо, шефовете на клуба вече са разговаряли с Моуриньо

Published at: **2019-11-03T13:10:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/trenxorskata-rokada-v-arsenal-e-blizo-shefovete-na-kluba-veche-sa-razgovarqli-s-mourinxo-1391268.html)

Мястото на Унай Емери в Арсенал започва да изглежда все по-несигурно. В събота "артилеристите" завършиха 1:1 у дома срещу Уулвърхемптън, като мениджърът отнесе доста критики. Освен това слуховете, че Жозе Моуриньо може да го замени на поста се засилват. 
The Times пише, че по-рано през седмицата директорът на лондончани Раул Санлехи се е срещнал с португалския специалист. Двамата са вечеряли, за да обсъдят евентуалната промяна на мениджърския пост. Моуриньо пък дава позитивни знаци, че иска да поеме "артилеристите".
Според издането Емери няма никакво време за губене и в следващите двубои трябва да докаже, че заслужава мястото си. Шефовете на Арсенал обмислят треньорската смяна да се осъществи през ноември, по време на паузата за националните отбори. Моуриньо е без отбор вече близо година, след като миналия декември се раздели с Манчестър Юнайтед.

        А каква е личната амбиция на Моуриньо за завръщане в Англия - вижте в този материал.
      
