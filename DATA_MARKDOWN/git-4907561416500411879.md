
# İshak Paşa Sarayı beyaza büründü

Published at: **2019-11-03T16:03:33+00:00**

Author: ****

Original: [Posta](https://www.posta.com.tr/ishak-pasa-sarayi-beyaza-burundu-haber-fotograf-2216660)

Ağrı'nın Doğubayazıt ilçesinde etkili olan kar yağışı tarihi İshak Paşa Sarayı'nı beyaza bürüdü.
Ağrı'nın Doğubayazıt ilçesinde aralıklarla yağan karın kalınlığı bin 900 rakımlı bir tepeye kurulu olan İshak Paşa Sarayı ve çevresinde 10 santimetreye ulaştı. 
Osmanlı mimarisinin seçkin örneklerinden kartal yuvası görünümlü saray, beyaz örtüsüyle kartpostallık görüntülere sahne oldu.
UNESCO'nun Dünya Miras Geçici Listesi'nde yer alan sarayı beyaz örtüsüyle görüntülemek için ilçeye gelen fotoğraf sanatçısı Gülçin Gök, AA muhabirine, ecdad yadigarı sarayın her mevsim farklı güzelliklere büründüğünü söyledi.
Sürekli İshak Paşa Sarayı'na geldiğini anlatan Gök, "Bugün de misafirlerimle gezmeye geldik.
İshak Paşa Sarayı, çok güzel bir mekan. Kar, ekstra bir güzellik katmış." dedi.
AA
