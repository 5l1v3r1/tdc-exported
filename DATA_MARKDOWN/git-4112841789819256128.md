
# Taylor Swift verejne podporila boj proti myšlienke, ktorú razí Kim Kardashian. Ženy by sa nemali hanbiť za svoje telo, tvrdí

Published at: **2019-11-02T20:31:00+00:00**

Author: **Viktor Kniš**

Original: [REFRESHER](https://refresher.sk/76153-Taylor-Swift-verejne-podporila-boj-proti-myslienke-ktoru-razi-Kim-Kardashian-Zeny-by-sa-nemali-hanbit-za-svoje-telo-tvrdi)


        Speváčka si myslí, že prehnane upravené fotky Kim Kardashian nepomáhajú ženám v tom, aby sa v každej situácii mohli cítiť pohodlne.
      
Taylor Swift v aktuálnom rozhovore otvorene povedala, že keď príde reč na tému ženského tela, stopercentne stojí za britskou herečkou menom Jameela Jamil. Tá stojí za hnutím, ktoré razí myšlienku ženskej neutrality, čo znamená, že by sa ženy, ale aj ľudia vo všeobecnosti nemali zameriavať na to, ako ostatní vyzerajú a už vôbec ich za to súdiť. 
Nepriamo tak poukazála aj na to, že nesúhlasí so spôsobom, akým sa prezentujú sestry Kardashian a obzvlášť suverénne najznámejšia Kim. Modelky sa totiž na sociálnych sieťach pokúšajú prezentovať akúsi ženskú dokonalosť za pomoci upravených fotiek, čo, pochopiteľne, nie je spoločensky zodpovedné.
Taylor sa tak pridáva k ďalším celebritám ako napríklad Billie Eilish, Rihanna alebo Demi Lovato, ktoré sa snažia verejnosti vysvetliť, že na výzore nezáleží a človek by mal byť sebavedomý bez ohľadu na svoje telo. 
Pred pár dňami sociálne siete ožili vďaka fotografii Seleny Gomez, ktorá sa odfotila v spodnom prádle Kim Kardashian. Vtedy fanúšikovia speváčke písali, že nie je na mieste, aby toto oblečenie nosila a propagovala značku podnikateľky, pretože jej manžel verejne zomiešňoval Taylor Swift. Dokonca Selenu prinútili, aby fotku vymazala a nahradila ju spoločnou fotkou s Taylor Swift, ku ktorej napísala, že za svojou kamarátkou bude navždy stáť. 
