
# Χονγκ Κόνγκ : Βανδαλισμοί από διαδηλωτές στα γραφεία του Xinhua

Published at: **2019-11-02T18:23:25+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/world/xongk-kongk-vandalismoi-apo-diadilotes-sta-grafeia-tou-xinhua/)

Τα γραφεία του κρατικού κινεζικού πρακτορείου ειδήσεων Xinhua υπέστησαν μεγάλους βανδαλισμούς από αντικυβερνητικούς διαδηλωτές το Σάββατο στο Χονγκ Κονγκ.
Ήταν η πρώτη φορά που το ειδησεογραφικό πρακτορείο γίνεται στόχος στους πέντε μήνες κοινωνικών ταραχών που σαρώνουν το ημιαυτόνομο έδαφος.

        Διαβάστε ακόμη : «Γι' αυτό μου επιτέθηκε» ο 16χρονος - Οι άγνωστοι διάλογοι μεταξύ των παιδιών
      
Διαδηλωτές έσπασαν γυάλινες πόρτες, έριξαν κόκκινη μπογιά στους τοίχους και έβαλαν φωτιές μέσα στην είσοδο του κτιρίου.
Στο μεταξύ η αστυνομία έκανε χρήση αντλιών νερού, δακρυγόνων και πλαστικών σφαιρών για να διαλύσει τους διαδηλωτές σε πολλές περιοχές της πόλης.
Το Xinhua καταδίκασε τους βανδαλισμούς του γραφείου του στο Χονγκ Κονγκ από «κακοποιά στοιχεία», όπως μεταδίδει σε τηλεγράφημά του.
Εκπρόσωπός του εξέφρασε την έντονη καταδίκη κατά της βάναυσης συμπεριφοράς «κακοποιών στοιχείων» που κάνουν βανδαλισμούς και βάζουν φωτιά στο κτίριο των γραφείων στην περιοχή Ασίας Ειρηνικού.
Πηγή: ΑΠΕ-ΜΠΕ

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
