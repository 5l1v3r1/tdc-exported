
# La masnovina Mireia Lapuerta, sotscampiona d'Europa de judo sub-23

Published at: **2019-11-01T15:14:12+00:00**

Author: ****

Original: [Ara.cat](https://www.ara.cat/esports/Lapuerta-judo_0_2336166492.html)

La judoka masnovina Mireia Lapuerta acaba de proclamar-se subcampiona d’Europa sub-23 en els campionats celebrats a la localitat russa d’Izevsk. El torneig compta amb la participació de 235 judokes de 33 països, entre els quals la catalana a la categoria de -48 kg.
Lapuerta, que partia com a favorita després d’una temporada espectacular, s’ha penjat aquest divendres la cinquena medalla en un campionat continental. Després de vèncer en la primera ronda la turca Beder i de col·locar-se a la final al derrotar la israeliana Malca, finalment no ha pogut superar la local Pitxkaleva.
Es tracta de la cinquena medalla europea per a Lapuerta, la segona d’aquesta temporada, ja que al setembre va pujar al tercer calaix del podi de la categoria sub-21. Per arribar als Europeus Lapuerta ha hagut de fer diversos sacrificis personals, tal com explicava fa setmanes en una entrevista amb l'ARA.
