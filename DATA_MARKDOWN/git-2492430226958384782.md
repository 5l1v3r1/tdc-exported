
# Zo bespaar je 150 euro per jaar met verduurzamen van je huis

Published at: **2019-11-04T12:14:52+00:00**

Author: ****

Original: [RTV Rijnmond](https://www.rijnmond.nl/nieuws/188102/Zo-bespaar-je-150-euro-per-jaar-met-verduurzamen-van-je-huis)

Van Linschoten helpt mensen met sociale huurwoningen hun huizen te verduurzamen. "Wij zetten mensen in om huis aan huis langs te gaan om huizen te verduurzamen. Het is ook voor mensen die niet die zonnepanelen op hun dak kunnen leggen", vertelt Van Linschoten.
Volgens Van Linschoten kunnen kleine aanpassingen in huis al een hoop energie besparen. "Wij brengen radiatorfolie aan achter de radiatoren. We maken de radiatoren schoon, draaien de cv-ketel terug en vervangen de tochtstrips."
Deze aanpassingen zou je ook zelf kunnen verrichten. Van Linschoten raad vooral aan om n√∫ je radiatoren schoon te maken. "Je kan heel makkelijk een radiator schoonmaken met een borstel die je koopt bij de Blokker. Plak er dan radiatorfolie achter. Je huis verwarmt dan een stuk beter."
Hiernaast kan je de cv-ketel op zeventig graden terugdraaien. "Het klinkt heel tegenstrijdig, maar daarmee verwarm je wat langzamer, waardoor het wat comfortabeler is in je woning."
