
# Над 100 сигнала за силен шум в Пловдив!

Published at: **2019-11-06T13:22:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Nad-100-signala-za-silen-shum-v-Plovdiv-911665)

От 1 до 31 октомври в ОД МВР Пловдив са постъпили общо 154 сигнала за нарушения на чл. 16а от Закона за защита от шума на околната среда. В Пловдив 96 проверки, свързани с генериране на шум от различни източници във времевите периоди на денонощието 14.00 ч. - 16.00 ч. и 23.00 ч. - 8.00 ч., са извършили служители на Пето РУ.
Колегите им от Второ РУ са отработили 20 подобни оплаквания, от Трето РУ – 7, а от Четвърто и Шесто районни управления - по 2. В РУ Труд приетите съобщения са 16, 10 са в РУ – Асеновград и едно – в РУ-Раковски.  
По Закона за МВР са издадени 12 протокола и разпореждане, съставени са и 2 акта за неизпълнение на полицейско разпореждане.
