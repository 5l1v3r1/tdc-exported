
# Galjardo od decembra trener Barselone?

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/fudbal/vesti/galjardo-od-decembra-trener-barselone/341894)

Kako se povećavaju šanse da Ernesto Valverde do kraja godine dobije otkaz u Barseloni i napusti klub pre isteka ugovora koji traje do juna, tako su sve jače glasine da će ekipu posle njega preuzeti argentinski stručnjak Marselo Galjardo.
Strateg River Plejta je uz Ronalda Kumana najveća želja Barselone za mesto šefa stručnog štaba. Glasine o Galjardovom dolasku u Kataloniju je ddnaas dodatnu podgrejao argentinski trener Klaudio Borgi. Nekadašnji šampion sveta sa Gaučosima, a kasnije strateg Kolo Kola, Independijentea, Boke Juniors, reprezentacije Čilea, izjavio je danas da će Galjardo u decembru preuzeti Barselonu.“Raspolažem informacijama da će Galjardo u decembru preuzeti Barselonu. Ne mogu da navedem izvor koji mi je to otkrio, ali mogu da kažem da je jako pouzdan. Marselo je to zaslužio kao jedan od najboljih trenera sveta”, rekao je Borgi koji danas radi na jednoj televiziji kao stručni konsultant.
Njegove reči su vrlo brzo prešle Atlantik i dobile važno mesto u španskim medijima. Galjardo se još od letos pominje kao želja Barselone, a decembar bi zaista mogao da bude pravi momenat za to.
Njega 23. decembra očekuje finale Kopa Libertadores u Limi u kojem će sa Riverom braniti titulu protiv brazilskog Flamenga. Ako osvoji trofej, Galjardo bi zaista mogao da zatvori uspešnu eru na Monumentalu i pređe na sledeći iazzov. A s obzirom kako ide Valverdeu u Barseloni, njegov otkaz bi tada mogao da bude ozvaničen.
Galjardo je napravio čudo u River Plejtu za ovih pet godina na kormilu. Dva puta je osvojio Kopa Libertadores, jednom Kopa Sudamerikanu, a sada ima šansi za treći trofej kontinentalnog prvaka. Ako i po treći put pokori Južnu Ameriku, pitanje je kakav bi dalji motiv imao za ostanak u klubu gde je stekao status mita. Istina, još nema osvojenu titulu šampiona Argentine, ali poziv iz Barselone bi bio veći izazov od ostanka na Monumentalu.
Iako radi daleko od očiju evropske fudbalske javnosti, Galjardov ternerski rejting je da niko ne bi mogao da zameri Barseloni ako ga dovede. Pep Gvardiola je nedavno zapitao fudbalsku javnost zašto nema Galjarda u najužim izborima za razne nagrade koje se dodeljuju najboljim renerima godine. Gvardiola izuzetno ceni Galjardov rad u Riveru, a u Barseloni se Gvardiolino mišljenje pogotovo ceni.
Galjardov adut bi mogao da bude i Leo Mesi kojeg je klub uglavnom konsultovao kada su se birali treneri. Mesi je nedavno u izboru za trojicu najboljih trenera sveta dodelio glasove Gvardioli i zemljacima Poketinu i Galjardu. Javna je tajna da je Mesi uticao na odluku kluba pre nekoliko godina da Barsa imenuje “Tatu” Martina za glavnog trenera. Pa kad je mogao trener Martinovog pedigrea, zašto ne bi i najbolji trener Južne Amerike u poslednjih nekoliko godina…
Galjardo ima mnoge osobine poželjne za trenera Barselone. Značajno je igračko ime kao što su bili Rajkard, Gvardiola i Luis Enrike sa kojima je Barsa postizala najveće uspehe. Ima dugačko iskustvo rada u velikom klubu pod pritiskom. Profilisao se kao stručnjak za međunarodna i kup takmičenja, a to je ono za čime Barselona pati. Liga šampiona je prvi cilj Katalonaca, a u prethodne dve godine su doživljavali katastrofalna ispadanja od Rome i Liverpula. Galjardu se takvi debakli ne dešavaju. Njegov River je savršeno kontrolisao utakmice u nokaut fazama i pokazao da ume da igra na rezultat. Čak i kada je bio slabiji od protivnika.
A popularni Munjeko je po stilu pokazao da je mešavina atrakcije i pragmatizma. Ono što nedostaje Barseloni.“Galjardo je sazreo da vodi klub poput Barselone”, rekao je danas Riverov levi bek Milton Kasko, jedan od trenerovih najvernijih vojnika poslednjih godina.
Sve se crta za dolazak nekadašnje “desetke” Rivera, Monaka i Pari Sen Žermena u Kataloniju…
(FOTO: reuters)
