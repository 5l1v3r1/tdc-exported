
# Roma-Lido, servizio ferroviario sospeso: pendolari esasperati

Published at: **2019-11-05T08:32:22+00:00**

Author: **Redazione**

Original: [Il Corriere della Città](https://www.ilcorrieredellacitta.com/news-ostia/roma-lido-servizio-ferroviario-sospeso-pendolari-esasperati.html)

Mattinata di disagi per i pendolari di Ostia, che da questa mattina sono rimasti bloccati nelle stazioni a causa della soppressione delle corse dei treni.
Sulla tratta Roma-Lido, infatti, il servizio è stato sospeso dalle 7:00 per problemi tecnici ed è ripreso solo intorno alle 8:15.
Nel frattempo, però, i pendolari giunti in stazione per prendere il treno si sono accumulati a tal punto che, anche se le corse sono state ripristinate, la maggior parte è ancora in attesa dei prossimi treni. 
I pochissimi treni partiti erano infatti stracolmi di persone, ammassate le une sulle altre pur di salire a bordo.
 
