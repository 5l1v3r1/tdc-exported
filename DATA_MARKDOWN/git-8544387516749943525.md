
# Το Mobile Gaming Τουρνουά Red Bull Μ.Ε.Ο επιστρέφει το 2019!

Published at: **2019-11-01T08:00:31+00:00**

Author: **neolaia.gr Team**

Original: [neolaia.gr](https://neolaia.gr/2019/11/01/to-mobile-gaming-turnua-red-bull-meo-epistrefei-to-2019/)

Το Red Bull Μ.Ε.Ο επιστρέφει στην Ελλάδα. Με την περσινή χρονιά να έχει σημειώσει πρωτοφανή επιτυχία, ο πήχης φέτος τοποθετείται ακόμα πιο ψηλά. Οι νικητές του Ελληνικού Τελικού (ένας στο Hearthstone της Blizzard Entertainment και ένας στο Clash Royale της Supercell) θα εκπροσωπήσουν τη χώρα μας στον Παγκόσμιο Τελικό, στον οποίο θα ταξιδέψουν με όλα τα έξοδα πληρωμένα και θα δώσουν μάχη με τους καλύτερους παίκτες στο mobile gaming από 30 χώρες.
Τι χρειάζεται για να πάρεις μέρος στο τουρνουά; Να είσαι άνω των 16 ετών και να έχεις κινητό! Όλες οι συμμετοχές είναι δωρεάν και οι προκριματικοί θα γίνουν:
-16 Νοεμβρίου 2019 – Online προκριματικός στην πλατφόρμα FACEIT απ’ όπου θα αναδειχθούν 6 φιναλίστ (3 στο Hearthstone και 3 στο Clash Royale)-17 Νοεμβρίου 2019 – Online προκριματικός στην πλατφόρμα FACEIT απ’ όπου θα αναδειχθούν 6 φιναλίστ (3 στο Hearthstone και 3 στο Clash Royale)-23 Νοεμβρίου 2019 – Offline προκριματικός στα Battlenet Αγίου Δημητρίου απ’ όπου θα αναδειχθούν 4 φιναλίστ (2 στο Hearthstone και 2 στο Clash Royale)
Οι συμμετέχοντες θα κληθούν να αποδείξουν τις ικανότητές τους προκειμένου να εξασφαλίσουν τη θέση τους στον Ελληνικό τελικό που θα γίνει στις 23 Νοεμβρίου στα Battlenet Αγίου Δημητρίου, μετά τον offline προκριματικό (17:00 ώρα Ελλάδας).
Η δεύτερη χρονιά του Red Bull M.E.O. εγκαινίασε και δύο νέες συνεργασίες, με τη FACEIT και την Paysafecard. Η FACEIT, ηγέτιδα πλατφόρμα διοργάνωσης τουρνουά, θα παρέχει την υποδομή και θα αναλάβει τη διοργάνωση των online προκριματικών, επεκτείνοντας πλέον τις δραστηριότητές της και στην αγορά των ανταγωνιστικών mobile games. Η Paysafecard έρχεται να προσφέρει έναν εύχρηστο και ασφαλή τρόπο ηλεκτρονικών πληρωμών, καθιστώντας τις in-app αγορές ευκολότερες από ποτέ.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
