
# Nové ruské zbrane nemajú v zahraničí obdoby, podľa Putina nimi Moskva neplánuje nikomu hroziť

Published at: **2019-11-06T17:35:01+00:00**

Author: **Webnoviny**

Original: [Denník politika](http://dennikpolitika.sk/archiv/88866)

6.11.2019 (Webnoviny.sk) – Nové ruské zbrane nemajú v zahraničí obdoby, no Moskva ich nepoužije na to, aby nimi niekomu hrozila. Počas stretnutia s poprednými ruskými armádnymi predstaviteľmi sa tak vyjadril ruský prezident Vladimir Putin.
Podľa neho Rusko plánuje „vybudovať našu obranyschopnosť, uviesť do prevádzky nadzvukové, laserové a ďalšie nové systémy zbraní, ktoré iné krajiny nemajú“. „Ale nie je to dôvod, aby sme niekoho zastrašovali,“ dodal.
Šéf Kremľa zároveň povedal, že nové systémy zbraní sú navrhnuté výlučne na to, aby „zabezpečili našu bezpečnosť vzhľadom na rastúce hrozby“ a zaviazal sa, že bude presadzovať úsilie o kontrolu zbraní.
Vlani Putin ohlásil celý rad nových zbraní vrátane ťažkej medzikontinentálnej balistickej strely, nadzvukového klzáka, podvodného jadrového dronu a riadenej strely na jadrový pohon.
Viac k témam: Kremeľ, zbraneZdroj: Webnoviny.sk – Nové ruské zbrane nemajú v zahraničí obdoby, podľa Putina nimi Moskva neplánuje nikomu hroziť © SITA Všetky práva vyhradené.
