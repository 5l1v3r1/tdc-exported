
# Деми Ловато била прекалено заета за любов

Published at: **2019-11-01T12:00:00+00:00**

Author: **Ивета Иванова**

Original: [Teenproblem.net](https://www.teenproblem.net/a/9-cooltura/55456-demi-lovato-bila-prekaleno-zaeta-za-lubov/)

Деми Ловато е решила да прекрати връзката си с Майк Джонсън, защото била прекалено заета. Запознати твърдят, че отношенията им никога не са били сериозни.
Двамата бяха забелязвани на срещи няколко пъти през септември, но в края на октомври се разбра, че те вече не са заедно.
"Майк и Деми ходиха на няколко срещи и си пишеха всеки ден, но това никога не е било нещо сериозно, истинска връзка. Между тях не е имало любов. А и времето не беше подходящо да се срещнат, защото и двамата са толкова заети", обясняват източници на списание "Us Weekly". 
Преди това беше посочено, че риалити участникът все пак се надявал в бъдеще той и певицата да си дадат още един шанс.
"Майк се надява, че ще има втори шанс за тях. Но засега, той се радва, че двамата са приятели", казаха запознати.
