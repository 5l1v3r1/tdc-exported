
# È morto il filosofo Remo Bodei, aveva 81 anni

Published at: **2019-11-07T21:34:11+00:00**

Author: ****

Original: [Il Post](https://www.ilpost.it/2019/11/07/morto-remo-bodei-filosofo/)

È morto il filosofo e accademico Remo Bodei, professore di Filosofia all’Università della California. Aveva 81 anni, era nato a Cagliari e per molti anni aveva insegnato alla Scuola Normale Superiore e all’Università di Pisa. Era uno dei massimi esperti delle filosofie dell’idealismo classico tedesco e dell’età romantica. Il suo libro più recente, uscito a settembre, si intitola Dominio e sottomissione. Schiavi, animali, macchine, intelligenza artificiale.
Lo scorso settembre gli incontri a cui Bodei avrebbe dovuto partecipare al Festivalfilosofia di Modena – del cui comitato scientifico era presidente – erano stati cancellati a causa di un suo malore.
