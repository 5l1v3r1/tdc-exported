
# Tega Diana nikoli ni povedala princu Charlesu

Published at: **2019-11-04T15:08:00+00:00**

Author: **N. Č.**

Original: [Slovenske novice](https://www.slovenskenovice.si/bulvar/tuji-traci/clanek/tega-diana-nikoli-ni-povedala-princu-charlesu-245888)

Medtem ko britanski mediji vsakodnevno poročajo o Meghan Markle in njenem žalostnem življenju na britanskem dvoru, mnoge še vedno zanima življenje njene pokojne tašče. Princesa Diana še ni potonila v pozabo, čeprav je že več kot 20 let pokojna (umrla v prometni nesreči 31. avgusta 1997). The Daily Mirror piše, da je v času druge nosečnosti vedela, da s Charlesom pričakujeta dečka, a ga s tem ni seznanila. Princ si je menda močno želel deklico, zato mu Diana ni povedala, da pričakujeta še drugega sina.»Na ultrazvoku je videla, da bo dobila dečka. Charles si je želel dva otroka, dečka in deklico, zato mu Diana ni povedala za drugega sina. Zelo je bil razočaran, ko se je rodil Harry, in tega sploh ni skrival,« je povedal kraljevi biograf Andrew Morton. Menda je bil Charles tudi razočaran, ko je videl, da ima otrok oranžne lase. Ko so Harryja krstili, je menda potožil tudi Dianini materi, da si je sicer bolj želel, da bi z Diano povila hčerko.
