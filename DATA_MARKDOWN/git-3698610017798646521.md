
# Кількість держслужбовців скоротять на 10% – Гончарук

Published at: **2019-11-05T00:59:00+00:00**

Author: ****

Original: [DT.ua](https://dt.ua/UKRAINE/kilkist-derzhsluzhbovciv-skorotyat-na-10-goncharuk-328481_.html)

Кабінет міністрів України планує виконати побажання президента Володимира Зеленського по скороченню витрат державного бюджету у наступному році, заради чого передбачається скоротити мінімум десяту частину державних службовців, заявив прем'єр-міністр України Олексій Гончарук в програмі "Свобода слова" на ICTV.
Прем'єр запевнив, що Кабмін вже розрахував усі необхідні для такого масштабного скорочення кроки.
"Ми припускаємо, що у наступному році ми зменшимо на 10%, а то й більше відсотків кількість державних службовців; кількість функцій скоротяться ще на більший відсоток. Але головну економію ми передбачаємо за рахунок IT-інструментів, тобто сучасних баз даних, які дозволять нам економити час та мати більш точні дані", – заявив Гончарук.
Раніше Кабінет міністрів України зобов'язав усі державні установи виплачувати заробітну плату, а також кошти на відрядження працівників у безготівковій формі. Як заявив міністр Кабінету міністрів Дмитро Дубілет, це дозволить скоротити кількість паперових документів і заощадити мінімум 60 млн гривень на рік.
