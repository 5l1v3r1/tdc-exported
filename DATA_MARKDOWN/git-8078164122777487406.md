
# Milan-Lazio 1-2, Correa manda il Diavolo all’inferno

Published at: **2019-11-02T22:00:00+00:00**

Author: ****

Original: [Corriere della Sera](https://www.corriere.it/sport/19_novembre_03/milan-lazio-1-2-correa-manda-diavolo-all-inferno-3cbcdf0a-fe83-11e9-9c5d-ee1cd17612e0.shtml)

San Siro non è più un tabù per la Lazio. Dopo 30 anni la squadra biancoceleste si impone 2-1 sul Milan in una gara molto combattuta e sale al quarto posto in classifica a 21 punti in coabitazione con Cagliari e Atalanta e a -1 dalla Roma terza. La squadra di Simone Inzaghi per questa vittoria deve ringraziare il suo bomber Ciro Immobile autore del primo gol della gara, il 100esimo con la maglia della Lazio e il 13esimo in campionato, e Joaquín Correa autore del gol vittoria all’83’ dopo che il Milan aveva trovato il pari al 29’ del primo tempo grazie ad un autogol di Bastos. Il Milan dell’ex Pioli dopo la vittoria contro la Spal, non trova continuità anche a causa delle assenze.
