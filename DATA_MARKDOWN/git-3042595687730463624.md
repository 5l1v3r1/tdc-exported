
# Forverret RBK-krisa i femmålsdrama

Published at: **2019-11-04T19:54:39+00:00**

Author: **Øyvind Godø**

Original: [Dagbladet.no](https://www.dagbladet.no/sport/forverret-rbk-krisa-i-femmalsdrama/71782803)

Mjøndalen kjempet tappert i Skien og ledet både 0-1 og 1-2 borte mot topplaget Odd, men forsøket på å passere erkerival Strømsgodset på tabellen og vekk fra nedrykksplass gikk bare nesten for Mjøndalen.

        Odd viste nemlig sterk karakter og slo tilbake ved samtlige tilfeller. Til slutt snudde hjemmelaget 1-2 til 3-2-seier på Skagerak Arena, takket være to mål fra Torgeir Bjørnen, som også var involvert i det tredje og avgjørende målet.
      
Børven er Eliteseriens suverene toppscorer med råsterke 20 mål på 27 kamper. Moldes Ohi Omoijuanfo er nr. 2 på toppscorerlista med 14 nettkjenninger, mens lagkompisen Leke James står med 13 mål.
3-2-målet kom seks minutter før full tid og ga Odd tre viktige poeng i toppkampen. Skiens stolthet er nå bare to poeng bak serietoer Bodø/Glimt. Samtidig økte Odd forspranget ned til Rosenborg, som spilte uavgjort mot Godset fredag.

        Nå har Odd hele fire poeng å gå på til Rosenborg før de siste tre serierundene. Det er svært kritisk for forrige sesongs seriemester, som normalt budsjetterer med spill i Europa.
      
Om Odd klarer å bevare forspranget på fire poeng til Rosenborg, kan det betyr et titall millioner i tapt inntekt for trønderne.
Rosenborg møter Bodø/Glimt hjemme, Viking borte og Ranheim hjemme i de siste tre kampene. Disse må vinnes. Samtidig er de avhengig av at Odd ikke tar mer enn fem poeng i sine tre kamper: Brann borte, Tromsø hjemme og Haugesund borte.
Odd er ubeseiret hjemme denne sesongen med rekka 11-3-0 og topper hjemmetabellen like foran Molde.

        På bortebane er imidlertid Fagermos menn nede på 9. plass med rekka 3-4-6. To av de siste tre kampene er bortekamper for telemarkingene.
      
Det er her Rosenborgs siste gjenværende håp ligger. Trønderne trenger hjelp fra minst to av Brann, Tromsø og Haugesund i serieavslutningen for å passe Odd i kampen om bronse og ikke minst europacupspill i 2020.
Nedrykkstruede Mjøndalen er de fortsatt nest sist på tabellen med samme poengsum som bunnlaget Ranheim med tre kamper igjen å spille.

        Mjøndalen åpnet imidlertid sterkt og tok ledelsen etter 24 minutter. Odds venstreback Birk Risa endte opp med å sende en krempasning rett i føttene på Mjøndalens Tonny Brochmann, som ordnet 1-0.
      
Utlikningen kom ved Eliteseriens suverene toppscorer. Torgeir Børven dukket opp på bakerste stolpe etter en corner og headet inn til 1-1 i det 45. minutt.
Odd var det beste laget etter pause, men det var Mjøndalen som scoret først.

        Etter 72 spilte minutter satt den igjen for Mjøndalen. Flere spillere var involvert da ballen etter hvert dalte ned hos Vetle Dragsnes, og 25-åringen scoret sitt andre for sesongen.
      
12 minutter gjensto da Odd utlignet til 2-2. Torgeir Børven ble revet over ende innenfor 16-meteren og dommer Trygve Kjensli dømte straffe. Odd scoret i det samme angrepet uten at det ble tatt hensyn til.

        Uansett var Børven sikker fra krittmerke og satte ballen nede ved stolperoten til høyre for Mjøndalens keeper Julian Faye Lund.
      
Og da 3-2-scoringen kom noen minutter senere var det gjort. Poengene ble igjen hos Odd.
