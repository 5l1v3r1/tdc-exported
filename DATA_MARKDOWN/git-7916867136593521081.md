
# Kuzminskas ir Kalnietis gali tapti komandos draugais: „Lokomotiv“ stebi „Oly“ puolėjo situaciją

Published at: **2019-11-03T10:59:00+00:00**

Author: ****

Original: [basketnews.lt](https://www.basketnews.lt/news-134267-kuzminskas-ir-kalnietis-gali-tapti-komandos-draugais-lokomotiv-stebi-oly-puolejo-situacija.html)

Nuotr.: Sputnik-Scanpix
Nuotr. Sputnik-Scanpix
Graikijos žiniasklaida praneša, jog Krasnodaro „Lokomotiv“ ekipa seka Mindaugo Kuzminsko situaciją Pirėjo „Olympiakos“ klube.
Kaip praneša „gazzetta.gr“, po to, kai Graikijos ekipa pasirašė sutartis su Tayloru Rochestie ir Willie Reedu, ekipoje atsirado per daug žaidėjų, neturinčių konkrečios vietos komandoje.
Remiantis „gazzetta.gr“ šaltiniais, „Lokomotiv“ akylai stebi Mindaugo Kuzminsko situaciją „Olympiakos“ gretose. Jeigu jo paslaugų bus atsisakyta, manoma, kad Rusijos klubas pateiks pasiūlymą lietuviui.
Kuzminskas Eurolygoje per 6-erias sužaistas rungtynes vidutiniškai pelno po 5,8 taško, atkovoja po 2,2 kamuolio ir renka po 4,5 naudingumo balo.
