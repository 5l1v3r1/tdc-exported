
# Визначилися півфінальні пари Підсумкового тенісного турніру року у жінок

Published at: **2019-11-01T17:58:00+00:00**

Author: ****

Original: [ZIK.UA](https://zik.ua/news/2019/11/01/vyznachylysya_pivfinalni_pary_pidsumkovogo_tenisnogo_turniru_roku_u_zhinok_1681817)


        На Підсумковому турнірі Жіночої тенісної асоціації (WTA) в китайському місті Шеньчжень із призовим фондом 14 000 000 доларів сьогодні, 1 листопада, визначилися усі гравчині, які змогли вийти до півфінальної стадії.
      
Картина прояснилася після того, як у Пурпурній групі чешка Кароліна Плішкова (№ 2 світового рейтингу) перемогла у трьох сетах румунку Симону Халеп (№ 5 WTA) – 6:0, 2:6, 6:4, повідомляє ukrinform.ua.
Отже, завтра, 2 листопада, у півфіналах WTA Finals-2019 зіграють Ешлі Барті (Австралія, № 1 WTA) – Кароліна Плішкова (Чехія, № 2 WTA), Еліна Світоліна (Україна, № 8 WTA) – Белінда Бенчич (Швейцарія, № 7 WTA).
Нагадаємо, перша «ракетка України Світоліна на груповому етапі виграла усі три свої матчі в «Пурпурному» квартеті: у Плішкової – 7:6 (14:12), У Халеп – 7:5, 6:3, у американки Софії Кенін (№ 12 WTA) – 7:5, 7:6 (12:10).
