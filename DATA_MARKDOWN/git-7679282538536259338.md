
# कूड़ा और पराली जलाने वालों से ऐसे निपटेगी हरियाणा सरकार, मुख्य सचिव ने दिए आदेश

Published at: **2019-11-06T09:16:55+00:00**

Author: **फरीदाबाद| कार्यालय संवाददाता**

Original: [https://www.livehindustan.com](https://www.livehindustan.com/ncr/story-fir-will-be-registered-against-those-who-burn-garbage-and-stubble-in-haryana-2834749.html)

प्रदूषण को नियंत्रित करने के लिए उठाए गए कदमों की हरियाणा की मुख्य सचिव केशनी आनंद ने दूसरे दिन मंगलवार को भी वीडियो कॉन्फ्रेंसिंग के जरिये समीक्षा की। दोपहर बाद हुई इस कॉन्फ्रेंस में कमोबेश सभी सरकारी महकमों के अधिकारियों ने अपनी रिपोर्ट पेश की। मुख्य सचिव ने हर सूरत में प्रदूषण को नियंत्रित करने के आदेश दिए हैं। साथ ही कूड़ा या पराली जलाने वालों पर मुकदमा दर्ज करने के लिए कहा है। 
मुख्य सचिव को जानकारी दी : मुख्य सचिव की वीडियो कॉन्फ्रेंसिंग के बाद जारी बयान में पलवल के अतिरिक्त उपायुक्त आर.के. सिंह ने कहा कि पलवल जिला में प्रदूषण नियंत्रण को लेकर जिला प्रशासन गंभीर है। अतिरिक्त उपायुक्त ने पलवल जिला में प्रदूषण नियंत्रण के लिए अब तक उठाए कदमों की मुख्य सचिव को जानकारी दी।
पराली जलाने की घटना पर जवाबदेही तय : अतिरिक्त उपायुक्त ने बताया कि जिले की सभी पंचायतों में ग्राम सभाएं आयोजित करने के निर्देश जारी किए हैं। सरपंच व राजस्व विभाग के पटवारियों को भी पराली जलाने की घटनाओं को रोकने के लिए जवाबदेह बनाया गया है। 

        पराली जलाने पर दो के खिलाफ केस
      
पलवल /होडल। तकनीकी प्रबंधक कृषि ने 15 अक्टूबर को अपनी टीम के सदस्यों के साथ क्षेत्र के गांवों का औचक निरीक्षण किया था। पुलिस ने चार नवंबर को गांव करमन निवासी त्रिलोक व रूपचंद के खिलाफ धान के अवशेष जलाने का मामला दर्ज किया है। 
