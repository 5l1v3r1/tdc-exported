
# เลื่อน!!แฟนมีตติ้ง แบมแบม GOT7 เป็น 7 ธ.ค.

Published at: **2019-11-03T07:47:00+00:00**

Author: ****

Original: [เดลินิวส์](https://www.dailynews.co.th/entertainment/739799)


        JYP ออกแถลงการณ์ รับผิด พร้อมขอโทษแฟนคลับชาวไทยเลื่อนงานแฟนมีต "แบมแบม GOT7" กระทันหัน ระบุ ติดปัญหาวีซ่าและพาสปอร์ต
      
ทำเอาเหล่าแฟนคลับผิดหวังไปตามๆกัน เมื่อ JYP Entertainment ประกาศเลื่อนงานอีเวนต์ของหนุ่ม “แบมแบม-กันต์พิมุกต์ ภูวกุล” หรือ แบมแบม GOT7 อย่างกะทันหัน  โดย JYP Entertainment ออกแถลงการณ์ยอมรับผิด ระบุว่า 
 "เนื่องจากปัญหาการขอวีซ่าต่างประเทศ (ที่ไม่ใช่ประเทศไทย) ของศิลปิน BamBam สมาชิกวง GOT7 จึงทำให้ไม่สามารถนำหนังสือเดินทางมาใช้ได้ ส่งผลให้ตารางงานที่ประเทศไทยในวันนี้ถูกเลื่อนออกไปอย่างหลีกเลี่ยงไม่ได้ ทางค่ายต้องขออภัยเป็นอย่างสูงต่อแฟนคลับทุกท่านที่เฝ้ารองาน CP Sausage Frankster Party ในวันนี้ รวมถึงทาง CP และทีมงานในประเทศไทยที่ตั้งใจเตรียมงานกันมาอย่างหนัก อันได้รับผลกระทบในครั้งนี้จากการทำงานที่บกพร่องของบริษัทโดยงาน CP Sausage Frankster Party จะถูกเลื่อนไปจัดในวันเสาร์ที่ 7 ธันวาคม 2562 ณ ICON HALL พร้อมสิทธิพิเศษสำหรับแฟนๆ ที่มากยิ่งขึ้นกว่าเดิม"
และในเวลาต่อมาเจ้าตัวก็ได้มาไลฟ์สดผ่านทางอิสตาแกรมส่วนตัว เพื่อเป็นตัวแทนในการขอโทษแฟนๆที่รอคอยงานนี้ รวมไปถึงคนที่บินมาจากต่างจังหวัดและต่างประเทศด้วย 
