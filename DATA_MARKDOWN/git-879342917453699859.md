
# КСУ визнав конституційним законопроект про скасування адвокатської монополії

Published at: **2019-11-01T14:52:16+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/ksu-vyznav-konstytuczijnym-zakonoproekt-pro-skasuvannya-advokatskoyi-monopoliyi)


        Конституційний суд України визнав конституційним президентський законопроект про скасування адвокатської монополії.
      
Про це повідомляєтсья на сайті суду.
«Визнати відповідним вимогам статей 157 і 158 Конституції України законопроект про внесення змін до Конституції (щодо скасування адвокатської монополії)», - сказано у повідомленні.
Зазначається, що надання професійної правничої допомоги здійснюють адвокати, натомість представництво особи у суді може бути здійснене за вибором особи адвокатом або іншим суб’єктом.
Конституційний Суд України констатує, що запропоновані зміни не передбачають скасування чи обмеження прав і свобод людини і громадянина та не спрямовані на ліквідацію незалежності чи на порушення територіальної цілісності України, а отже, відповідають вимогам Конституції.
Конституційний Суд України констатує, що на час надання ним цього висновку рішення про введення в Україні або в окремих її місцевостях воєнного або надзвичайного стану за процедурою, визначеною Конституцією України, не ухвалено, тому юридичних підстав, які б унеможливлювали внесення змін до Конституції України, немає.
Висновок КСУ є обов’язковим, остаточним та таким, що не може бути оскаржено.
У вересні Верховна рада просила Конституційний суд оцінити конституційність законопроекту № 1013 президента Володимира Зеленського про скасування адвокатської монополії.
Нагадаємо, Рада підтримала законопроект про доступ адвоката до підзахисного.
Хочете обговорити цю новину? Долучайтеся до телеграм-чату CHORNA RADA
