
# จีนเตรียม'กระชับอำนาจ'ฮ่องกง ผ่านระบบ'คณะบริหาร'

Published at: **2019-11-06T01:28:00+00:00**

Author: ****

Original: [เดลินิวส์](https://www.dailynews.co.th/foreign/740185)


        พรรคคอมมิวนิสต์จีนส่งสัญญาณ "กระชับอำนาจ" ในฮ่องกง ด้วยการกล่าวเป็นนัยเรื่องการ "ปฏิรูป" กระบวนการคัดสรรคณะผู้บริหารฮ่องกง "ที่สมบูรณ์แบบ"
      
สำนักข่าวต่างประเทศรายงานจากกรุงปักกิ่ง ประเทศจีน เมื่อวันที่ 6 พ.ย. ว่าสำนักงานเลขาธิการพรรคคอมมิวนิสต์จีนออกแถลงการณ์เมื่อวันอังคาร ว่าการรักษาผลประโยชน์ของชาติต้องครอบคลุมถึงการให้ความสำคัญในระดับสูงกับหลักการ "หนึ่งประเทศ สองระบบ" ที่ใช้กับเขตบริหารพิเศษฮ่องกงและมาเก๊า ซึ่งสหราชอาณาจักรและโปรตุเกสส่งมอบคืนให้แก่แผ่นดินใหญ่เมื่อปี 2540 และ 2542 ตามลำดับ พร้อมทั้งย้ำว่ารัฐบาลกลางในกรุงปักกิ่ง "ไม่มีทางอดทนและเพิกเฉย" ต่อความพยายามใดก็ตามที่มุ่ง "แบ่งแยกดินแดน" 
