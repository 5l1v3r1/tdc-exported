
# MTV Avrupa Müzik Ödülleri'ne Dua Lipa damgası

Published at: **2019-11-04T08:39:44+00:00**

Author: ****

Original: [Posta](https://www.posta.com.tr/mtv-avrupa-muzik-odullerine-dua-lipa-damga-vurdu-haber-fotograf-2216755)

Avrupa'nın en prestijli ödüllerinden olan MTV Avrupa Müzik Ödülleri, İspanya’nın Seville şehrindeki FIBES Konferans ve Sergi Merkezi’nde yapılan görkemli törenle sahiplerini buldu. Geceye müzik ve gösteri dünyasından birçok ünlü katıldı.
26'ncısı düzenlenen tören, ünlü şarkıcı Dua Lipa'nın canlı performansıyla açıldı. 24 yaşındaki Arnavut asıllı şarkıcı yeni single'ı Don't Start Now şarkısını seslendirdi.
Siyah külotlu çorap üzerine göğüs ve karın bölgesini açıkta bırakan cesur bir mayo giyen Dua Lipa, sahnede oldukça enerjikti. Fosforlu sarı kostümleriyle dikkat çeken dansçılarıyla birlikte nefes kesen bir şov sergileyen genç şarkıcı konuklara muhteşem bir göz ve kulak ziyafeti yaşattı.
Sahnede cesur bir kostüm giyen Dua Lipa kırmızı halı geçişinde taşıdığı siyah elbiseyle de beğeni topladı. Jartiyerli çoraplarını gösterdiği yırtmacı cesur bir görüntü sunarken, renk tercihi, saçı ve makyajıyla ise ağırbaşlı görünüyordu.
Dua Lipa bir süredir Gigi ve Bella Hadid'ın erkek kardeşi Anwar Hadid ile aşkı yaşıyor. Aşıklar sahne performansı bittikten sonra seyircilerin arasında oturup geceyi el ele izledi.

        
          İşte MTV Avrupa Müzik Ödülleri'nin tüm kazananları
        
      

        EN İYİ KLİP
      
Taylor Swift ft. Brendon Urie of Panic! At The Disco. “ME!”

        EN İYİ ŞARKICI
      
Shawn Mendes

        EN İYİ İŞBİRLİĞİ
      
ROSALÍA, J Balvin ft. El Guincho, “Con Altura”

        EN İYİ YENİ ŞARKICI
      
Billie Eilish

        EN İYİ POP ŞARKICISI
      
Halsey

        EN İYİ CANLI PERFORMANS
      
BTS

        EN İYİ ROCK ŞARKICISI
      
Green Day

        EN İYİ HIP HOP ŞARKICISI
      
Nicki Minaj

        EN İYİ ALTERNATİF MÜZİK ŞARKICISI
      
FKA Twigs

        EN İYİ ELEKTRONİK MÜZİK ŞARKICISI
      
Martin Garrix

        EN İYİ GÖRÜNÜM
      
Halsey

        EN BÜYÜK HAYRAN GRUBUNA SAHİP SANATÇI
      
BTS

        EN İYİ ÇIKIŞ YAPAN SANATÇI
      
Ava Max

        EN İYİ DÜNYA SAHNESİ PERFORMANSI
      
Muse Bilbao, İspanya 2018

        EN İYİ İNGİLİZ-İRLANDALI SANATÇI
      
Little Mix

        EN İYİ ABD’Lİ SANATÇI
      
Taylor Swift
