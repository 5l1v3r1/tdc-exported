
# Αποκλεισμός μέχρι το 2030: Σκληρή «καμπάνα» στον οπαδό που έκανε ρατσιστικά σχόλια για τον Μπαλοτέλι

Published at: ****

Author: ****

Original: [CNN.gr](https://www.cnn.gr/news/sports/story/196337/apokleismos-mexri-to-2030-skliri-kampana-ston-opado-poy-ekane-ratsistika-sxolia-gia-ton-mpaloteli)

Newsroom, CNN Greece 17:23 , 05 November 2019 - 17:26
Ο επικεφαλής των «ultras» του ιταλικού συλλόγου, Λούκα Καστελίνι, ισχυρίστηκε σε συνέντευξή του ότι ο στράικερ της Μπρέσια «είναι Ιταλός επειδή έχει ιταλική υπηκοότητα, αλλά δεν μπορεί ποτέ να γίνει κανονικός Ιταλός».
Επίσης εξέφρασε την άποψη ότι η ρατσιστική επίθεση, της οποίας έγινε αποδέκτης ο 29χρονος γιος μεταναστών από την Γκάνα, ήταν «μόνο μέσα στο κεφάλι του», ενώ αναφέρθηκε επανειλημμένα στον Μπαλοτέλι, χαρακτηρίζοντάς τον «νέγρο».
Μολονότι συνεχίζουν να αρνούνται ότι υπήρξε ρατσιστική επίθεση κατά του Μπαλοτέλι, η οποία να ακούστηκε στις εξέδρες του «Μαρκαντόνιο Μπεντεγκόντι», στη διάρκεια του Κυριακάτικου (3/11) αγώνα πρωταθλήματος της Βερόνα με την Μπρέσια (2-1), οι διοικούντες την Ελλάς έλαβαν μέτρα κατά του οπαδού τους μετά τη συνέντευξή του γνωστοποιώντας σήμερα την τιμωρία του.
