
# Η Άγκυρα εξετάζει την πρόταση για ρωσικά Su-35

Published at: **2019-11-04T17:29:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595693/i-agkyra-eksetazei-tin-protasi-gia-rosika-su35)

Η Άγκυρα εξετάζει τη ρωσική πρόταση για αγορά μαχητικών Su-35, παραδέχτηκε ο επικεφαλής της Αμυντικής Βιομηχανίας της Τουρκίας, Ισμαήλ Ντεμίρ.
Σε συνέντευξη που έδωσε στο τουρκικό κανάλι NTV, ο Ισμαήλ Ντεμίρ δήλωσε ότι «επιθυμία μας είναι να επιστρέψουμε ξανά στο πρόγραμμα των F-35, αλλά υπήρξε πρόταση κι από την απέναντι πλευρά, την οποία εξετάζουμε από άποψη οικονομική, τεχνική και στρατηγική. Δεν μπορούμε να πάρουμε άμεσα μία απόφαση. Χρειάζεται ευρεία ανάλυση, γι’ αυτό δεν μπορεί να πούμε ότι τα παίρνουμε αύριο».
Ο επικεφαλής της Αμυντικής Βιομηχανίας της Τουρκίας είπε ότι η Άγκυρα είναι παράλληλα ανοιχτή και στο ενδεχόμενο αγορά του αμερικανικού αντι-πυραυλικού συστήματος Patriot.
