
# Tiltakozás és utcai harc Chile fővárosában

Published at: **2019-11-05T15:57:07+00:00**

Author: **Anna Flori**

Original: [euronews](https://hu.euronews.com/2019/11/05/tiltakozas-es-utcai-harc-chile-fovarosaban)

Folytatódnak a zavargások Santiago de Chilében. A több mint két hete tartó lakossági tiltakozásnak már 18 halálos áldozata van, hétezer ember vittek el a rendőrök a tüntetésekről. Elmaradnak a turisták, és százmilliókban mérhető az anyagi kár a chilei fővárosban. A pénzügyminiszter szerint a gazdasági növekedés is kisebb lesz a vártnál az elhúzódó felfordulás miatt. A megmozdulások a metrójegy árának emelése után kezdődtek, de ez csak az utolsó csepp volt a pohárban. Az emberek átfogó társadalmi reformot követelnek, minisztercserékkel nem érték be. Chile a térség leggazdagabb államai közé tartozik, de nagyon komoly egyenlőtlenség tartja feszültségben a közéletet. A fővárosban rettentő drága lett a megélhetés, erre a problémára fűződik föl az általános elégedetlenség, ami gyakorlatilag mindenre kiterjed: a foglalkoztatásra, az adó- és a nyugdíjrendszerre, az egészségügyre és az oktatásra is.
