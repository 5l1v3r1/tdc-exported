
# ۳۳۴ هزار دلار برای خرید یک ژاکت کثیف!+عکس

Published at: **2019-11-01T02:22:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619160/%DB%B3%DB%B3%DB%B4-%D9%87%D8%B2%D8%A7%D8%B1-%D8%AF%D9%84%D8%A7%D8%B1-%D8%A8%D8%B1%D8%A7%DB%8C-%D8%AE%D8%B1%DB%8C%D8%AF-%DB%8C%DA%A9-%DA%98%D8%A7%DA%A9%D8%AA-%DA%A9%D8%AB%DB%8C%D9%81-%D8%B9%DA%A9%D8%B3)


        یک ژاکت لک‌دار با جای سوخته سیگار که سی سال است شسته نشده در حراجی در نیویورک به قیمت ۳۳۴ هزار دلار فروخته شد، چون زمانی متعلق به کرت کوبِین، خواننده معروف راک بود.
      

        آفتاب‌‌نیوز :
      
خواننده و چهره اصلی گروه موسیقی نیروانا این ژاکت سبز رنگ را هنگام اجرا در برنامه تلویزیونی ام‌تی‌وی به نام "آن‌پلاگد" در سال ۱۹۹۳ پوشیده بود. این ژاکت از آخرین باری که کرت کوبین آن را پوشیده شسته نشده است.
گزارش شده است که این ژاکت به یادماندنی حالا گرانترین ژاکت یا پلیوری است که در یک حراجی فروخته شده است.
گیتار کرت کوبین که شرکت مشهور لوازم موسیقی "فندر" برای او ساخته بود هم در حراج به مبلغ ۳۴۰ هزار دلار فروخته شد. کرت در "تور یوتِرو" با این گیتار می‌نواخت. این گیتار سال‌ها در موزه "راک اند رول هال آف فیم" در کلیولند ایالت اوهایو در معرض نمایش بود.
کرت کوبین بعد از تشکیل گروه نیروانا در سال ۱۹۸۷ موفقیتی عظیم کسب کرد. اما شهرت بیش از حد برای او با افسردگی و اعتیاد همراه شد.
او در آوریل ۱۹۹۴ در سن ۲۷ سالگی خودکشی کرد و درگذشت.
منبع: ایران آنلاین
