
# Draci chŕliaci oheň versus mágovia a armády ľudstva proti elfom. 3. séria Dragon Prince odhaľuje epický trailer a dátum premiéry

Published at: **2019-11-03T10:37:00+00:00**

Author: **Dominik Vetrák**

Original: [REFRESHER](https://refresher.sk/76160-Draci-chliaci-ohen-versus-magovia-a-armady-ludstva-proti-elfom-3-seria-Dragon-Prince-odhaluje-epicky-trailer-a-datum-premiery)


        Netflix sa pripravuje na štart očakávanej 3. série Dragon Prince.
      
Na konci 2. série sa naši hrdinovia dostali do magickej Xadie, kde ich okamžite čakal stret s drakom. Tých bude v 3. sérii podstatne viac, keďže sa dočkáme aj veľkých stretov na bojisku a totálnej vojny medzi ľuďmi a elfmi, ktorú podľa všetkého vyprovokuje Viren. Ezran sa rozhodol vrátiť a slúžiť svojej krajine ako kráľ, no zdá sa, že Viren ho aj tak prehluší a urobí si po svojom. Trailer na 3. sériu dokonale predstavuje, na čo všetko sa môžeme tešiť. a tak si ho radšej rovno pozri. 
Dragon Prince je skvelý animovaný seriál z dielne Netflixu, ktorý beží už cez dva roky. My sme ťa o ňom informovali prostredníctvom recenzie prvých dvoch sérií a ak si sa k nemu náhodou doteraz stále nedostal, je najvyšší čas to zmeniť. 3. séria bude na Netflixe dostupná 22. novembra. Tvorcovia majú pripravený príbeh na 7 sérií, otázne však bude, dokedy im bude dávať streamovací gigant zelenú. 
