
# Συγκλονιστική ιστορία: «Το 1974 η μητέρα μου με έδωσε, για το καλό μου»

Published at: **2019-11-03T10:28:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595503/sygklonistiki-istoria-to-1974-i-mitera-mou-me-edose-gia-to-kalo-mou)

Άλλη μια συγκλονιστική ιστορία από την τραγωδία της τουρκικής εισβολής το 1974, φέρνει στο φως το BBC.  Όπως αναφέρεται σε δημοσίευμα, η Ελληνοκύπρια Ξένια Καραγιάννη, ήταν μόλις τριών ετών όταν αναγκαστηκέ να αποχωριστεί την μητέρα της μετά την εισβολή και την είδε ξανά στην ηλικία των 17 ετών.  Σύμφωνα με τα όσα ανέφερε η ίδια, το να δώσεις το παιδί σου, «είναι κάτι που δεν μπορείς να περιγράψεις με λόγια. Δεν είναι μόνο το αντίκτυπο στη μητέρα μου αλλά και σε ΄μενα, νιώθω ότι μου έκλεψαν την παιδική μου ηλικία, αλλά καταλαβαίνω τον λόγο που το έκανε  και τις θυσίες που έπρεπε να κάνει».   Η Ξένια Καραγιάννη γεννήθηκε στο Λονδίνο από Ελληνοκύπριους γονείς, ωστόσο μετά τον χωρισμό τους, επέστρεψε στην Κύπρο με την μητέρα της και συγκεκριμένα στην Αμμόχωστο.  Ωστόσο όλα άλλαξαν με την τουρκική εισβολή.  Η οικογένειά της έμενε σε προσφυγικό καταυλισμό στη Λάρνακα για μήνες.  Ο πατέρας της ο οποίος ζούσε στο Λονδίνο, έβαλε τον αδελφό του ο οποίος διέμενε στη Λεμεσό να την ψάξει και να την επιστρέψει πίσω στην Αγγλία.  
 Η μητέρα μου δεν ήθελε να με αποχωριστεί και ήταν πολύ δύσκολο γι΄ αυτήν, ωστόσο ο Θείος μου ήταν αμετανόητος και της είπε πως είναι για το καλό μου, «θα έχει καλύτερο μέλλον και όταν τελειώσουν όλα μπορείς να επιστρέψεις στο Λονδίνο», είπε η κ. Καραγιάννη.  Ωστόσο, αυτό δεν έγινε εξαιτίας της έλλειψης επικοινωνίας, χάσαμε κάθε επαφή καθώς δεν υπήρχε τρόπος να επικοινωνήσουμε, σημείωσε.  Δεν μπορούσες να στείλεις γράμμα καθώς δεν υπήρχε μόνιμη κατοικία, είπε.  Αυτή η κατάσταση είχε μεγάλο αντίκτυπο στην κ. Καραγιάννη, η οποία υπέφερε από εφιάλτες.  Μέχρι και τα 17 της χρόνια, μεγάλωνε χωρίς να γνωρίζει κάτι για τη μητέρα της, ενώ δεν είχε ούτε φωτογραφία της, ωστόσο το 1987 έλαβε ένα γράμμα.  Μέσα σε αυτό υπήρχε η φωτογραφία μιας γυναίκας η οποία της έμοιαζε πολύ. Η αποστολέας του γράμματος ήταν η μητέρα της.  Λίγο χρονικό διάστημα μετά ταξίδεψε στην Κύπρο και δεν θα ξεχάσει ποτέ την υποδοχή της οικογένειας της, που δεν γνώρισε ποτέ, στο αεροδρόμιο της Λάρνακας.  Το διάστημα της γνωριμίας μητέρας και κόρης άφησε γλυκόπικρη γεύση στην Ξένια, ένιωθα ότι την απογοήτευα που δεν την θυμόμουν, σημείωσε.  
