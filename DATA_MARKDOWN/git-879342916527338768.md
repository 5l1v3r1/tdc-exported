
# Справу експосадовця Волинської ОДА передали до ВАКС

Published at: **2019-11-05T16:40:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/spravu-eksposadovcya-volynskoyi-oda-peredaly-vaks)


        Верховний суд передав до Вищого антикорупційного суду кримінальне провадження за обвинуваченням колишньої начальниці Управління капітального будівництва Волинської обласної державної адміністрації Лілії Павлової у нанесенні збитків Міністерству оборони.
      
Таке рішення 30 жовтня ухвалила колегія суддів Касаційного кримінального суду за результатами розгляду клопотання Спеціалізованої антикорупційної прокуратури, повідомляє «Слово і Діло».
За версією слідства, обвинувачена внесла зміни до проектно-кошторисної документації із зведення опорних пунктів (бліндажів) на території проведення АТО (ООС) в Донецькій області. В результаті цього підрядники збудували взводні опорні пункти з матеріалів, які з військової точки зору, не придатні для цього типу споруд. Вказані дії завдали збитків Міністерству оборони України на загальну суму понад 2 млн грн.
Нагадаємо, Верховний суд передав до ВАКС справу про збитки хімічного заводу. Також ВС передав до ВАКС справу «цукрового прокурора».
Хочете обговорити цю новину? Долучайтеся до телеграм-чату CHORNA RADA
