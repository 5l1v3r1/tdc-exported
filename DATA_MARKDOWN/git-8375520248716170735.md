
# Майже півтисячі одиниць зброї добровільно здали поліції жителі Одещини

Published at: **2019-11-07T11:52:07+00:00**

Author: ****

Original: [ГЛАВКОМ](https://glavcom.ua/odesa/news/mayzhe-pivtisyachi-odinic-zbroji-dobrovilno-zdali-policiji-zhiteli-odeshchini-638332.html)

Жителі Одеської області мали можливість здати до правоохоронних органів зброю та вибухівку, уникнувши відповідальності за її незаконне зберігання.
Про це повідомляє пресслужба ГУ Національної поліції в Одеській області.
Громадяни добровільно здали майже півтисячі одиниць зброї, серед якої – 306 мисливських рушниць, 40 одиниць нарізної зброї , 18 – холодної тощо.
В поліції зазначили, що відповідно до ч. 3 ст. 263 (незаконне поводження зі зброєю, бойовими припасами або вибуховими речовинами) Кримінального кодексу України, кожен, хто має не зареєстровану належним чином зброю, може здати її у підрозділ поліції та уникнути відповідальності за її зберігання, а також зареєструвати її на своє ім’я на законних підставах.
