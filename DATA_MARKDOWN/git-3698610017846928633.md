
# Наближається сезон грипу: чи варто вакцинуватися і як відрізнити симптоми хвороби

Published at: **2019-11-04T15:40:00+00:00**

Author: ****

Original: [DT.ua](https://dt.ua/UKRAINE/nablizhayetsya-sezon-gripu-chi-varto-vakcinuvatisya-i-yak-vidrizniti-simptomi-hvorobi-328432_.html)

Щорічно осінньо-зимовий приносить з собою епідемію грипу, який у минулого року забрав життя майже 60 осіб в Україні. Через те, що перебіг захворювання при ГРВІ і грипі відбувається схожим чином, їх легко переплутати і, відповідно, вибрати неправильне лікування, що може призвести до небажаних наслідків.
Як розповіла в інтерв'ю DT.UA Ольга Голубовська, доктор медичних наук, завідувач кафедри інфекційних хвороб Національного медуніверситету, одним з методів профілактики є вакцинація проти грипу.
При цьому, слід враховувати, що вакцина хоч і не завжди може захистити від захворювання, але запобігає важкому розвитку хвороби. Найкраще робити щеплення восени — до початку епідсезону, але в будь-якому випадку краще порадитися з лікарем.
Щоб уберегтися від грипу, потрібно дотримуватися простих правил: вести здоровий спосіб життя, уникати місць великого скупчення людей, виконувати рекомендації лікаря, якщо людина перебуває в групі ризику. Але найголовніше — якщо захворювання все ж починається, підвищується температура, з'являються інші симптоми — необхідно звернутися за медичною допомогою: фактор часу в даному випадку має колосальне значення.
Лікування при ГРВІ та грипу відрізняється, хоча зовні дві хвороби можуть бути схожі. Під час ГРВІ з легкими симптомами необхідно перейти на постільний режим і пити достатню кількість води 3-5 днів. Організм може впоратися з вірусом сам. Грип або ГРВІ з важкими симптомами лікують озельтамівіром, занамівіром і балоксавіром, але після того, як їх випише лікар.
Якщо ви захворіли, дуже важливо зрозуміти, яке це саме захворювання для того, щоб правильно підібрати лікування.

        Початок хвороби
      
Для ГРВІ характерний поступовий початок, який буде тривати протягом декількох днів, буде відчуватися слабкість або невисока температура. Тим часом симптоми грипу розвиваються різко, з'являється висока температура, болять очі, відчувається ломота в м'язах або озноб. Хворий може визначити, коли саме почалася хвороба.

        Температура
      
Під час ГРВІ температура звичайно залишається на рівні 37-37,5 градусів. А ось під час грипу хворий страждає від високої температури - 38 градусів і вище, і цей симптом проявляється з самого початку хвороби.

        Прояви інтоксикації
      
Хворий ГРВІ найчастіше відчуває слабкість і "розбитість". Грип з самого початку виявляє себе ломотою, ознобом, головним і м'язовим болем.

        Нежить
      
ГРВІ часто починається з нежитю. А ось для грипу він не характерний, хоча може виникнути на 2-3 день хвороби.

        Кашель
      
Під час ГРВІ кашель не дуже виражений, може виникнути поряд з болем у горлі. Тим часом для грипу це характерна ознака, в результаті кашлю може виникати біль у грудині.

        Біль у горлі
      
Хворий ГРВІ може часто відчувати таку біль, вона має виражений характер. Під час грипу горло зазвичай не болить, але біль може з'явитися на 3-4 день.

        Дискомфорт в очах
      
Відчуття "піску" в очах може виникнути внаслідок аденовірусної інфекції, при інших ГРВІ – нехарактерний симптом. У свою чергу хворий на грип страждає від почервоніння очей і світлобоязні, можуть сльозитися очі.

        Задишка, відчуття нестачі повітря
      
Під час ГРВІ може відчуватися як неможливість повноцінно дихати, що пов'язано з закладеністю носа. Під час грипу задишка може виникнути через дихальну недостатність, тоді потрібно обов'язково звернутися до лікаря.
Детальніше про протидію грипу читайте у матеріалі Ольги Скрипник "Ольга Голубовська: "Грип не буде чекати, поки сімейний лікар на третій день прийме хворого і вирішить, куди його спрямувати"" у тижневику "Дзеркало тижня. Україна".
