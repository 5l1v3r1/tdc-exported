
# NBA VEČERAS: Svi u plus

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/kosarka/vesti/nba-veceras-svi-u-plus/341397)


        
          MEMFIS GRIZLIS – FINIKS SANS (klađenje na utakmicu, tip 2, kvota 1,80)
        
      
Iako je Finiks ovog leta napokon složio solidnu ekipu, pre svega u startnoj petorci, niko nije očekivao ovako dobre igre Sansa. Oni su na skoru 3-2, a i ta dva poraza su bila minimalna. Ovakav ulazak Finiksa definitivno treba respektovati, nije ih usporila ni suspenzija Diandrea Ejtona, i pokušati iskoristiti lepu kvotu od 1,80. Naravno da Memfis nije ekipa koja ne može pobediti u ovoj utakmici, ali Grizliji su u situaciji kada im je od pobeda mnogo važniji razvoj mladih igrača. Sansi će, s druge strane, pokušati dokazati da su oni taj stadijum ekipe koja nema rezultatske ambicije prevazišli.

        
          TOMAS BRAJANT (broj poena (14,5), tip više, kvota 1,85)
        
      
Brajant je bio jedna od retkih svetlih tački prošle sezone Vošingtona. Ovaj mladi centar se pojavio niotkuda i izborio za startnu poziciju i novi ugovor, a ove sezone nastavlja s dobrim igrama. Na proseku je od 14,5 poena, 10,3 skoka, 2,4 blokade i 2,8 asistencija po utakmici, a večeras bi mogao imati svoju noć jer će Minesota igrati bez suspendovanog Karl-Entoni Taunsa. Vukovi će na centarskoj poziciji imati Nou Vonlea, Džordana Bela i Gorkija Jenga, a Brajant je definitivno bolji igrač od njih sve trojice.

        
          KARIS LEVER (broj poena (17,5), tip više, kvota 1,85)
        
      
Očekivali smo da će Lever ove sezone koju Bruklin igra bez Kevina Duranta biti drugi igrač ekipe, ali niko nije bio siguran kako će se on uklopiti s Kajrijem Irvingom. To ne izgleda loše, Lever je na proseku od 18,5 poena uz 45,5% šuta i 36,85 za tri poena, a danas bi mogao svoje brojke i podignuti jer Bruklin igra protiv Detroita koji nema neku kvalitetu na bekovskim pozicijama u startnoj petorci pa bi se i Kajri i Karis mogli naigrati.

        
          AL HORFORD (broj poena (16,5), tip više, kvota 1,85)
        
      
Još jedan igrač koji bi mogao iskoristiti tuču Karl-Entoni Taunsa i Džoela Embida od pre dva dana i imati dobru utakmicu. Horford i do sada ima punu minutažu (32,8 minuta po utakmici), ali danas bi trebalo da ima mnogo više prostora pod košem. Činjenica je da će s druge strane biti vrlo dobar Hasan Vajtsajd koji zna kako zatvoriti reket, ali Horford je ionako na proseku od 14 poena po utakmici. S Embidom u igri je imao 11,8 šuteva po utakmici s time da je taj broj mogao biti dosta veći da Horford protiv Atlante nije uzeo samo četiri šuta. Bez Embida će Horford sigurno imati više prilika za šut, a ako bude pogađao s ovih 42,6% koliko ima u sezoni, granica bi trebalo da bude pređena.

        SERIJE
      
Nju Orleans je u svih pet utakmica postigao više poena od postavljene granice. Zanimljivo je da su po dva puta postigli 122 i 123 poena, a najmanje što su dali je 116. Granica za utakmicu protiv Oklahome je 113,5. Pelikansi imaju i svih pet utakmica s ukupno više poena po utakmici. Najmanje je palo poena na njihovoj utakmici protiv Dalasa (239), a današnja granica je 228,5. Niti na jednoj utakmici Oklahome nije bilo više od 228 poena. Tander ima i seriju od pet utakmica s manje primljenih poena od granice koja je danas na 113,5. Već smo spomenuli da je Nju Orleans svaki put postigao najmanje 116 poena.
Orlando je ekipa koja postiže najmanje poena u ligi. Na proseku su od 94,8 poena, a niti jednom nisu uspeli da dođu do 100 poena na utakmici te su na svih pet dosadašnjih utakmica bili ispod postavljene granice. Takođe, sve su se njihove utakmice završile s ukupno manje poena od granica. Ni Denver ne daje previše – tek su na 22. mestu lige sa 106 poena po utakmici. Obe ekipe i malo primaju – Orlando 99,6 poena, a Denver 106,4 poena po utakmici. Današnje granice su 98,5 poena na Orlando, 102,5 na Denver i 201,5 na celu utakmicu.
 
