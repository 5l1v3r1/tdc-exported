
# Vivaldi 2.9 slibuje rychlejší otevírání i zavírání panelů

Published at: **2019-11-06T11:17:19+00:00**

Author: **Petr Urban**

Original: [Cnews.cz](https://www.cnews.cz/vivaldi-2-9-lepsi-vykon/)


        VŠECHNY FOTOGRAFIE
      
S koncem října se nového vydání prohlížeče dočkali také ti, kteří fandí alternativnímu Vivaldimu. Tenhle malý tank se ve verzi 2.9 dočkal pár přídavků směrových do hlavní nabídky. Nabobtnala. Jedna nová podnabídka vám zprostředkuje stránky přidané do postranního panelu, jiný nový příkaz zobrazí nebo skryje panel s otevřenými weby apod.
Globálně nastavíte oprávnění webů pro přístup k různých informacím nebo zařízením. Jedná se o údaje o poloze, přístup k senzorům, mikrofonu aj. Dále sem patří oprávnění se projevovat, tedy přehrávat zvuky nebo ukazovat oznámení. I nadále tyto předvolby lze upravovat pro jednotlivé weby.  Pod macOS by mělo lépe fungovat přehrávání videí. Vývojový tým slibuje i celkové zlepšení výkonu, zejména otevírání a zavírání panelů.
Zdroj: Vivaldi Blog
