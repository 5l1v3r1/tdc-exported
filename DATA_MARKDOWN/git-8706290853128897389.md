
# Σκληρή ανακοίνωση του Toυρκικού ΥΠΕΞ: Η Ελλάδα εξόντωνε συστηματικά Τούρκους και Μουσουλμάνους

Published at: **2019-11-07T23:35:00+00:00**

Author: ****

Original: [enikos.gr](http://www.enikos.gr/politics/682964/skliri-anakoinosi-tou-toyrkikou-ypex-i-ellada-exontone-systimatik)

Με μια σκληρή ανακοίνωση του το Τουρκικό υπ. Εξωτερικών, σχολιάζει την επίσκεψη του Προέδρου της Ελληνικής Δημοκρατίας στην Αρμενία πριν από δύο ημέρες.
Το Τουρκικό υπ. Εξωτερικών κατηγορεί την Ελλάδα ότι τάσσεται πάντοτε εναντίον της Τουρκίας, από την οθωμανική περίοδο μέχρι και σήμερα.
Το τουρκικό ΥΠΕΞ ισχυρίζεται μάλιστα ότι η Ελλάδα εξόντωνε συστηματικά Τούρκους και Μουσουλμάνους κατά την περίοδο της Οθωμανικής Αυτοκρατορίας, ενώ τις ίδιες απάνθρωπες πρακτικές εφαρμόζει και σήμερα στη μειονότητα στη δυτική Θράκη.

        Διαβάστε την ανακοίνωση:
      
«Διαπιστώνουμε ότι η Ελλάδα συνεχίζει να παίρνει θέση δίπλα σε κύκλους εχθρικούς προς την Τουρκία και να υποστηρίζει τις εις βάρος της χώρας μας απόψεις αυτών των κύκλων ή να στηρίζει τη στάση τους.
Δεν ξεχάσαμε ποτέ τα βασανιστήρια της Ελλάδας προς τους Τούρκους και τους άλλους Οθωμανούς πολίτες κατά τη διάρκεια της ιστορίας.
Είναι πολύ γνωστό ότι η Ελλάδα εξολόθρευε συστηματικά Τούρκους και Μουσουλμάνους σε αυτή την περιοχή κατά τη διάρκεια της ανεξαρτησίας της από την Οθωμανική Αυτοκρατορία αλλά και έπειτα.
Ακόμη και σήμερα η Ελλάδα εξακολουθεί να υιοθετεί απάνθρωπες πρακτικές απέναντι στην Τουρκική Μειονότητα στη χώρα της και να φυλακίζει ακόμη και μουφτήδες επειδή προσεύχονται τις Παρασκευές.
Η Τουρκία πιστεύει ότι τα διδάγματα που πρέπει να λαμβάνονται από την ιστορία πρέπει να είναι διδάγματα ειρήνης και αδελφοσύνης κι όχι έχθρας, και οπωσδήποτε να υπάρχει επίγνωση της ιστορικής πραγματικότητας.
Με την ευκαιρία αυτή, να υπενθυμίσουμε ότι η στήριξη ενεργειών κατά της χώρας μας δεν θα ωφελήσει την Ελλάδα.
Καλούμε την Ελλάδα να είναι υπέρ των σχέσεων καλής γειτονίας μεταξύ των δύο χωρών και να συμπεριφέρεται πιο υπεύθυνα, καθώς αυτός είναι ο μόνος τρόπος για την προώθηση της ειρήνης, της σταθερότητας και της ευημερίας στην περιοχή μας.
Από την άλλη, όσον αφορά στα γεγονότα του 1915, ήδη από την περίοδο που ήταν πρωθυπουργός ο πρόεδρός μας, είχε διατυπωθεί σαφώς η στάση της Τουρκίας με τη δήλωσή του στις 23 Απριλίου 2014. Περαιτέρω εξηγήσεις δεν χρειάζονται», καταλήγει η ανακοίνωση.
