
# Pokukaj v prostor, kjer se je rodil internet

Published at: **2019-11-05T07:00:00+00:00**

Author: ****

Original: [Računalniške novice](https://www.racunalniske-novice.com/novice/dogodki-in-obvestila/pokukaj-v-prostor-kjer-se-je-rodil-internet.html?RSSca581ecb03c11e023d1c7a41cf89aab0)


        Poglejte priloženo fotografijo. 29. oktobra 1969 je študent - programer v točno tej sobi na UCLA poslal prvo sporočilo s sistemom ARPANET, predhodnikom interneta. A ni šlo vse po načrtih. Programer, Charley Kline, še ni mogel dobro izgovoriti besede "login", ko se je program sesul. Ja, začetek je bil bolj klavrn.
      
Po omenjenem dogodku je minilo še kar nekaj desetletij, preden je internet, kot ga poznamo danes, pričel vstopati v naše pisarne in domove. Naša življenja je preoblikoval do neslutenih razsežnosti, okoli njega pa se identificirajo celotne generacije.
Ob petdesetletnici prvega sporočila ARPANET-a obeležujejo pri Popular Mechanics spominski teden v raziskovanju svetlih in manj svetlih točk tega revolucionarnega globalnega komunikacijskega sistema. Ponovno bodo obiskali ali podoživeli znamenita spletna mesta, znana v preteklosti in sedanjosti, ki so ustvarila internet, takšen, kot ga poznamo danes. Prav tako bodo izpostavili družbene medije, ki so tako zelo razširjeni, in predstavili mesta v ZDA, kjer je internet še danes prepovedan.
50-obletnica je tudi priložnost, da se s poznavanjem preteklosti ozremo v prihodnost in kritično pogledamo na to, kaj nam bo internet lahko prinesel v prihodnosti oziroma kako bo vplival na naša življenja.
