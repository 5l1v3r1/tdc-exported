
# Ταϊλάνδη: 17χρονος εθισμένος στο gaming βρέθηκε νεκρός μπροστά στον υπολογιστή του

Published at: ****

Author: ****

Original: [CNN.gr](https://www.cnn.gr/news/kosmos/story/196298/tailandi-17xronos-ethismenos-sto-gaming-vrethike-nekros-mprosta-ston-ypologisti-toy)

Newsroom, CNN Greece 13:40 , 05 November 2019 - 13:42
Ο 17χρονος Piyawat Harikun σταμάτησε το σχολείο προς τα τέλη Οκτώβρη και «αξιοποιούσε» όλο τον ελεύθερο χρόνο του παίζοντας multiplayer παιχνίδια στον υπολογιστή του.
Σύμφωνα με τους γονείς του, έμενε ξύπνιος όλη νύχτα και όταν ξημέρωνε τραβούσε τις κουρτίνες, συνεχίζοντας ακάθεκτος το παιχνίδι. Δεν σηκωνόταν ούτε για να φάει, με αποτέλεσμα να του πηγαίνουν το φαγητό στο υπνοδωμάτιό του και να τον παρακαλούν να σηκωθεί. Ωστόσο, δεν τα κατάφερναν.
Το απόγευμα της Δευτέρας, ο πατέρας του 17χρονου πήγε στο δωμάτιό του και τον βρήκε πεσμένο στο πάτωμα. Αμέσως προσπάθησε να τον επαναφέρει στη ζωή, αλλά μάταια.
«Τον φώναζα με το όνομά του και του έλεγα “ξύπνα, ξύπνα”, αλλά δεν ανταποκρινόταν. Κατάλαβα πως ήταν νεκρός» δήλωσε ο πατέρας του θύματος, Jaranwit, στη Daily Mail.

        Πηγή: Screengrab/Youtube
      
Σύμφωνα με τους γιατρούς, ο έφηβος υπέστη εγκεφαλικό επεισόδιο, το οποίο φαίνεται να προέκυψε εξαιτίας των πολλών, συνεχόμενων ωρών που περνούσε μπροστά από την οθόνη τα βράδια.
Ο πατέρας του Piyawat παραδέχθηκε πως ο γιος του ήταν εθισμένος στο gaming.
«Ο γιος μου ήταν έξυπνος και πάντα τα πήγαινε καλά στα μαθήματά του. Ωστόσο, αντιμετώπιζε ένα μεγάλο πρόβλημα με τον εθισμό του στα παιχνίδια. Προσπάθησα να τον προειδοποιήσω για τις ατέλειωτες ώρες που περνούσε παίζοντας και μου είχε υποσχεθεί ότι θα τις μειώσει. Αλλά ήταν ήδη αργά» ανέφερε, μεταξύ άλλων, ο Jaranwit.
Παράλληλα, ο πατέρας του νεκρού εφήβου, προειδοποιεί άλλους γονείς να μην επιτρέψουν στα παιδιά τους να πάθουν το ίδιο:

        Διαβάστε επίσης
      
