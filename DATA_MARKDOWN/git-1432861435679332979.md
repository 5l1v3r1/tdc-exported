
# Тен Хаг: ВАР е виновен, разочарован съм от резултата

Published at: **2019-11-06T09:44:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/ten-hag-var-e-vinoven-razocharovan-sym-ot-rezultata-1403382.html)

Наставникът на холандския шампион Аякс - Ерик тен Хаг, призна, че според него системата ВАР е виновна за неуспеха срещу Челси в Шампионска лига. Припомняме, че двата отбора сътвориха истински спектакъл, завършил 4:4, а в една ситуация, в рамките на секунди, двама играчи на холандците бяха изгонени и, същевременно, бе отсъдена дузпа за лондончани.
"Да, така мисля (че ВАР е виновен). Също и в Амстердам (при загубата 0:1 от Челси) имаше две ключови решения, които бяха сгрешени. Това е футболът, трябва да го приемем. Не можем да променим решенията на съдията. Не съм ядосан, разочарован съм, най-вече от резултата. Горд съм от начина, по който играхме както с 11 души, така и с 9. Все още сме първи в групата. Трябва да продължим напред" - призна Тен Хаг.
В група H на Шампионска лига три отбора са с равни точки на върха - Челси, Аякс и Валенсия. Интригата се запазва напълно, но треньора на Аякс е оптимист. А какво заяви легендата и наставник на Челси - Франк Лампард, след мача - вижте в този материал на SportLive.
