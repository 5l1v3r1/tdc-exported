
# В Афганістані від вибуху загинуло 9 школярів

Published at: **2019-11-03T04:17:00+00:00**

Author: ****

Original: [ZIK.UA](https://zik.ua/news/2019/11/03/v_afganistani_vid_vybuhu_zagynulo_9_shkolyariv_1682469)


        У провінцій Тахар на північному сході Афганістану в результаті вибуху бомби загинули 9 дітей по дорозі до школи.
      
Про це повідомляє ВВС. 
Як зазначається,  вісім хлопчиків та одна дівчинка загинули в результаті вибуху бомби на дорозі біля їхньої школи.  Дітям було від 7 до 10 років.
За словами представника губернатора провінції Тахар Джавада Хейрі, придорожній пристрій був закладений талібами, які захопили провінцію Тахар декілька тижнів тому, ще перед тим, як афганські сили відновили контроль над територією.
Наразі ніхто не взяв на себе відповідальність за виникнення цієї трагедії. 
До слова, це не перший такий випадок в Афганістані. Раніше ООН заявила, що за три місяці до кінця вересня було вбито 1 174 афганських мирних жителя. Крім цього, за цей період було поранено понад 3000 осіб.
Нагадаємо, нещодавно в Афганістані внаслідок двох вибухів у мечеті в провінції Нангархар загинули 62 особи, ще понад 100 зазнали поранень. 
