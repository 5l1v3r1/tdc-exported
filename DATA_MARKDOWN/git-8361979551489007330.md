
# Рябошапка заявив, що Порошенко переслідував Богдана

Published at: **2019-11-05T19:35:00+00:00**

Author: ****

Original: [НВ](https://nv.ua/ukr/ukraine/politics/poroshenko-peresliduvav-bogdana-novini-ukrajini-50051811.html)

Про це він розповів в інтерв'ю LB.ua.
За його словами, відкрите в 2015 році кримінальне провадження проти Богдана може бути політично мотивоване.
«Богдан був одним із тих, кого дуже не любив Петро Олексійович [Порошенко]. Навіть певний час переслідував. Я думаю, що тоді він міг би використати всі можливості, щоб тиснути на Богдана, в тому числі через це провадження», — сказав генпрокурор.
На уточнююче питання, коли саме Богдана переслідували, Рябошапка відповів: «Коли він Корбана захищав. А потім того, чиє ім'я не можна називати вголос [Ігоря Коломойського]».
За його словами, він не бачив у матеріалах справи підстав для вручення Богдану підозри та відмовляється переглядати провадження.
«Якщо найближчим часом я підніматиму це провадження, то, очевидно, мене можуть звинуватити в тому, що намагатимусь вплинути на розслідування. Слідчий і прокурор — незалежні особи, нехай працюють. Будуть підстави — хай пред’являють підозру. Не я ж про неї повідомляю», — додав генпрокурор.
Раніше в ЗМІ з’явилася інформація, що ГПУ розглядає питання вручення підозри главі Офісу президента Андрію Богдану. Його підозрюють в порушенні закону під час роботи в Кабміні Миколи Азарова у 2012 році.
На думку слідства, чинний глава Офісу президента сприяв винесенню судами рішень про незаконне стягнення з України 3,1 млрд гривень за держгарантіями корпорації Єдині енергетичні системи України перед Міністерством оборони Росії.
