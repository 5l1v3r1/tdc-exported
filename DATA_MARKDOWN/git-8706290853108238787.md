
# Στον ανακριτή ο 50χρονος σωφρονιστικός - Ποιες κατηγορίες αντιμετωπίζει

Published at: **2019-11-05T09:27:00+00:00**

Author: ****

Original: [enikos.gr](http://www.enikos.gr/society/682353/ston-anakriti-o-50chronos-sofronistikos-poies-katigories-antimeto)

Το κατώφλι του ανακριτή θα περάσει σήμερα ο 50χρονος σωφρονιστικός υπάλληλος που την περασμένη Πέμπτη σκότωσε τον 48χρονο κουνιάδο του και τραυμάτισε τη σύζυγό του στα Μέγαρα.
Ο 50χρονος κατηγορείται για ανθρωποκτονία από πρόθεση, απόπειρα ανθρωποκτονίας και παράνομη οπλοκατοχή, οπλοφορία και οπλοχρησία.
Ο κατηγορούμενος αναμένεται να απολογηθεί για τον θανάσιμο τραυματισμό του αδελφού της γυναίκας του με την οποία είναι σε διάσταση, αλλά και τον τραυματισμό της συζύγου του θύματος,
Σημειώνεται ότι στην κατάθεση που έδωσε στους αστυνομικούς ο 50χρονος σωφρονιστικός είχε δηλώσει πως «δεν θυμάμαι τίποτα, δεν θυμάμαι τι έκανα» και φέρεται να είχε πει στους αστυνομικούς πως κάνει χρήση φαρμάκων.
