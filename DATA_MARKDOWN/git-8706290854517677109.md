
# Αεροπορικές επιθέσεις του Ισραήλ στη Γάζα - Ένας Παλαιστίνιος νεκρός

Published at: **2019-11-02T06:10:00+00:00**

Author: ****

Original: [enikos.gr](http://www.enikos.gr/international/681768/aeroporikes-epitheseis-tou-israil-sti-gaza)

Η ισραηλινή πολεμική αεροπορία έπληξε δεκάδες στόχους στη Λωρίδα της Γάζας νωρίς τα ξημερώματα σήμερα, απαντώντας στις επιθέσεις με ρουκέτες που εβλήθησαν από τον παλαιστινιακό θύλακα στα νότια του εβραϊκού κράτους, ανακοινώθηκαν από τις αρχές ασφαλείας.
Σύμφωνα με πηγές του παλαιστινιακού υπουργείου Υγείας τρεις άνθρωποι τραυματίσθηκαν από τους βομβαρδισμούς. Ο ήχος από τις εκρήξεις έγινε αισθητός σε όλην την επικράτεια της Λωρίδας της Γάζας.
Οι ισραηλινές επιδρομές είχαν ως στόχους της Χάμας, του κινήματος που κυβερνά τη Γάζα, όπως και συμμάχους του ισλαμικού κόμματος, πρόσθεσαν πηγές των αρχών ασφαλείας στη Γάζα.
Ο ισραηλινός στρατός ανακοίνωσε πως έπληξε «τρομοκρατικούς στόχους». Οι αεροπορικές επιδρομές ήσαν αντίποινα για τις ρίψεις τουλάχιστον δέκα ρουκετών από τη Λωρίδα της Γάζας, για δεύτερη συνεχόμενη νύκτα. Οι οκτώ από αυτές αναχαιτίσθηκαν από το σύστημα αντιπυραυλικής άμυνας «Σιδηρούς Θόλος».
Οι ρουκέτες έπεσαν στον τομέα της πόλης Σντερότ, σε κοντινή απόσταση από τη Γάζα, με μία από αυτές να πλήττει μία κατοικία χωρίς να προκαλέσει όμως ζημιές, ή θύματα.
Ένας Παλαιστίνιος σκοτώθηκε όπως ανακοίνωσε το υπουργείο Υγείας της Γάζας.
Πηγή; ΑΜΠΕ
