
# Spunta un nuovo dettaglio per cui dovreste preferire Galaxy S11 rispetto ad S10 (foto)

Published at: **2019-11-07T06:48:19+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/07/spunta-un-dettaglio-cui-dovreste-preferire-galaxy-s11-rispetto-ad-s10-foto-679138/)

I prossimi top di gamma attesi da parte di Samsung arriveranno ad inizio 2020 con il nome di Galaxy S11. Oggi apprendiamo un nuovo dettaglio su questi dispositivi, in particolare per la sua variante standard, la più piccola.
Secondo quanto fatto emergere da SafetyKorea, Galaxy S11 integrerà una batteria con capacità maggiore rispetto a quella integrata da Galaxy S10: in particolare parliamo di una capacità nominale da 4.000 mAh, contro i 3.100 mAh disponibili per Galaxy S10. Come potete vedere dall’immagine riportata in basso che ritrae il componente, la batteria per Galaxy S11 sarebbe identificata dal codice EB-BG980ABY.
La foto è troppo sgranata per distinguere la capacità ma si scorgono i dati relativi all’energia associata alla batteria, pari a 14,36 Wh, e quello relativo alla tensione standard, pari a 3,85 V: applicando un paio di calcoli e principi fisici si arriva alla conclusione che la capacità dovrebbe ammontare a circa 3.730 mAh, e dunque la nominale dovrebbe essere sui 4.000 mAh.
Chiaramente non possiamo avere la certezza assoluta di tutte le deduzioni effettuate perché si basano sull’immagine a bassa risoluzione. Vi terremo aggiornati su tutti gli ulteriori sviluppi.
Via: Galaxy Club
