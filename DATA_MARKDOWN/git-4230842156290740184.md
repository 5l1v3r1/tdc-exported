
# Що буде з цінами: Милованов назвав два сценарії щодо інфляції

Published at: **2019-11-07T12:20:10+00:00**

Author: ****

Original: [ФАКТИ](https://fakty.com.ua/ua/ukraine/20191107-shho-bude-z-tsinamy-mylovanov-nazvav-dva-stsenariyi-shhodo-inflyatsiyi/)

Тимофій Милованов назвав умови для залучення $3 млрд інвестицій для реалізації оптимістичного прогнозу інфляції на майбутні роки.
За прогнозом Міністерства економічного розвитку, торгівлі та сільського господарства, інфляція в Україні у 2020 році очікується на рівні 5,5%, у 2021 році – 5,3%, у 2022 році – 5,1%.
Про це розповів міністр економіки Тимофій Милованов.
Оптимістичний прогноз інфляції виглядає так: 5,8% у 2020 році, 5,0% у 2021 і 2022 роках.
Для реалізації оптимістичного сценарію потрібно залучити на $3 млрд інвестицій більше, заявив міністр. Для цього Україні необхідно поліпшити бізнес-клімат, побороти корупцію, запустити чесні суди і провести реформи, в тому числі, які стосуються ринку землі та приватизації.
Читайте: У 2019 інфляція сповільниться до 6,3% – прогноз НБУ
Милованов зазначив, що під час оптимістичного сценарію інфляція буде трохи вище у перший рік, на 0,3%.
– Через збільшення активності через інвестиції, – пояснив Милованов.
Нагадаємо, Кабінет міністрів та Національний банк підписали меморандум про взаємодію для досягнення стійкого економічного зростання та цінової стабільності.
