
# Πώς θα είναι ο καιρός στην Κύπρο μέχρι την Πέμπτη

Published at: **2019-11-03T17:05:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595542/pos-tha-einai-o-kairos-stin-kypro-mexri-tin-pempti)

Βορειοανατολικό ως ανατολικό ρεύμα αέρα επηρεάζει την περιοχή.
Απόψε, ο καιρός θα καταστεί σταδιακά κυρίως αίθριος. Οι άνεμοι θα πνέουν βορειοδυτικοί ως βορειοανατολικοί και στα βόρεια μέχρι νοτιοανατολικοί, ασθενείς, 3 μποφόρ, αλλά παροδικά, στα νοτιοανατολικά, μέχρι μέτριοι, 3 με 4 μποφόρ. Η θάλασσα θα είναι ήρεμη μέχρι λίγο ταραγμένη, αλλά στα προσήνεμα λίγο ταραγμένη. Η θερμοκρασία θα πέσει γύρω στους 12 βαθμούς στο εσωτερικό, στους 15 στα παράλια και γύρω στους 7 βαθμούς στα ψηλότερα ορεινά.
Αύριο, θα παρατηρούνται παροδικά αυξημένες νεφώσεις. Οι άνεμοι θα πνέουν κυρίως βορειοανατολικοί ως νοτιοανατολικοί, ασθενείς μέχρι μέτριοι, 3 με 4 μποφόρ και η θάλασσα θα είναι λίγο ταραγμένη. Η θερμοκρασία θα ανέλθει γύρω στους 27 βαθμούς στο εσωτερικό και στα παράλια και γύρω στους 17 βαθμούς στα ψηλότερα ορεινά.
Το βράδυ, ο καιρός θα είναι κυρίως αίθριος. Οι άνεμοι θα πνέουν βορειοδυτικοί ως βορειοανατολικοί και στα βόρεια μέχρι νοτιοανατολικοί, ασθενείς, 3 μποφόρ, αλλά παροδικά, στα νοτιοανατολικά, μέχρι μέτριοι, 3 με 4 μποφόρ. Η θάλασσα θα είναι ήρεμη μέχρι λίγο ταραγμένη, αλλά στα προσήνεμα λίγο ταραγμένη.
Την Τρίτη θα παρατηρούνται παροδικά αυξημένες νεφώσεις, ενώ την Τετάρτη και την Πέμπτη ο καιρός θα είναι κυρίως αίθριος. Η θερμοκρασία θα σημειώσει σταδιακά άνοδο κατά το τριήμερο για να κυμανθεί πάνω από τις μέσες κλιματολογικές τιμές.
