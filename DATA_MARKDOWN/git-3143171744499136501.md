
# Furci. Pulizia carente al cimitero, 2 operai fanno gli straordinari per renderlo decoroso

Published at: **2019-11-02T16:26:21+00:00**

Author: **Carmelo Caspanello**

Original: [Tempostretto](https://www.tempostretto.it/news/furci-pulizia-carente-al-cimitero-2-operai-fanno-gli-straordinari-per-renderlo-decoroso.html)


        Nel giorno della commemorazione dei defunti gli utenti si sono armati di scopa per pulire. Il Comune corre ai ripari...
      
FURCI SICULO – Nel giorno della ricorrenza dei defunti la pulizia al cimitero ha lasciato un po’ a… desiderare. Gli utenti che si sono visti costretti ad armarsi di scope per ripulire le aree antistanti le tombe dei propri cari. In seguito alle segnalazioni, il Comune è corso ai ripari facendo fare gli… straordinari a due operai, i quali nel pomeriggio, chiamati d’urgenza, hanno restituito il giusto decoro al cimitero. Bastava un po’ di organizzazione in più per scongiurare il disagio. I cittadini hanno apprezzato tuttavia la tempestività con la quale i due operai hanno pulito il camposanto.
