
# کوربین: توافق با اتحادیه‌اروپا را به رأی می‌گذارم

Published at: **2019-11-05T20:07:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620107/%DA%A9%D9%88%D8%B1%D8%A8%DB%8C%D9%86-%D8%AA%D9%88%D8%A7%D9%81%D9%82-%D8%A8%D8%A7-%D8%A7%D8%AA%D8%AD%D8%A7%D8%AF%DB%8C%D9%87%E2%80%8C%D8%A7%D8%B1%D9%88%D9%BE%D8%A7-%D8%B1%D8%A7-%D8%A8%D9%87-%D8%B1%D8%A3%DB%8C-%D9%85%DB%8C%E2%80%8C%DA%AF%D8%B0%D8%A7%D8%B1%D9%85)


        رهبر حزب کارگر انگلیس اعلام کرد: در صورت پیروزی در انتخابات پارلمانی، توافق با اتحادیه‌اروپا را به رأی می‌گذارم.
      

        آفتاب‌‌نیوز :
      
به نقل از دویچه وله، جرمی کوربین رهبر حزب کارگر انگلیس در سخنانی در یک کارزار انتخاباتی در نزدیکی لندن اعلام کرد که در صورت پیروزی حزب وی در انتخابات پیش رو، توافق کشورش با اتحادیه اروپا را به رؤی خواهد گذاشت.
رهبر حزب کارگر انگلیس در این خصوص گفت: این تصمیم نمی‌تواند تنها بر عهده سیاستمداران باشد و همه باید در این رابطه نظر بدهند. در این صورت کسانی که خواهان ماندن در اتحادیه اروپا هستند نیز می‌توانند نظرشان را اعلام کنند.
گفتنی است، چندی پیش و بنا به درخواست نخست وزیر انگلیس و تصویب مجلس عوام، انتخابات زودهنگام در این کشور اعلام شد.
انتخابات پارلمانی بریتانیا در ماه دسامبر برگزار خواهد شد و نحوه خروج لندن از اتحادیه اروپا مهمترین موضوع مطرح در رقابت های انتخاباتی است.
