
# В Раді вже зареєстрували постанову про припинення депутатських повноважень Луценко

Published at: **2019-11-07T14:30:00+00:00**

Author: ****

Original: [DT.ua](https://dt.ua/POLITICS/v-radi-vzhe-zareyestruvali-postanovu-pro-pripinennya-deputatskih-povnovazhen-lucenko-328826_.html)

У Верховній Раді України зареєстрували проект постанови про дострокове припинення повноважень народної депутатки  від фракції "Європейська солідарність" Ірини Луценко.
Згідно з даними на сайті парламенту, відповідний документ №2395, датований 7 листопада, вже направлений у профільний комітет з питань регламенту.
Ініціаторами законопроекту вказані вісім нардепів з різних фракцій, в тому числі і від "Європейської солідарності", всі - члени регламентного комітету. Текст проекту постанови на сайті парламенту відсутній.
Нагадаємо, 4 листопада Ірина Луценко повідомила, що написала заяву про дострокове припинення депутатських повноважень  через проблем зі здоров'ям. При цьому вона додала, що залишається членом партії "Європейська солідарність". Як пізніше заявив її чоловік Юрій Луценко, Ірина Луценко "перенесла серйозну проблему з серцем".
Фракція "ЄС" складається з 27 депутатів: 23-х списочників і чотирьох мажоритарників. У разі дострокового складання Луценко мандата, її місце у фракції повинна зайняти Наталія Бойко - №24 у виборчому списку.
