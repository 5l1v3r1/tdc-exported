
# Fotbalisté Arsenalu přišli v Evropské lize o výhru v nastavení

Published at: **2019-11-06T19:20:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/fotbaliste-arsenalu-prisli-v-evropske-lize-o-vyhru-v-nastaveni/1818053?utm_source=rss&utm_medium=feed)

Guimaraes (Portugalsko) - Fotbalisté Arsenalu ztratili ve 4. kole skupiny Evropské lize gólem v první minutě nastavení výhru v Guimaraesi. Přesto si po remíze 1:1 pojistili vedení v tabulce a jsou blízko k postupu.
Trenér Arsenalu Emery dal šanci řadě mladíků a londýnský celek v prvním poločase zaostával. Po změně stran přidal a v 81. minutě Mustafi hlavičkou z první střely hostů mezi tyče otevřel skóre. Finalista minulé sezony Evropské ligy ale výhru neudržel, v první minutě nastavení se do odraženého míče ve vápně položil Duarte a pokusem přes hlavu procpal míč do sítě. Portugalskému týmu vystřelil první bod ve skupině.
Zápas se na rozdíl od obvyklého čtvrtečního termínu hrál netradičně už ve středu kvůli tomu, že o den později v nedaleké Braze přivítá domácí tým Besiktas Istanbul a UEFA se chtěla vyhnout možným problémům s dopravou. Čas výkopu se posunul na podvečer, aby nenastala kolize s Ligou mistrů.
Branky: 90.+1 Duarte - 81. Mustafi. 
