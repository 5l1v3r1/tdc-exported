
# James Dean si 64 rokov po svojej smrti zahrá vo filme vďaka CGI

Published at: **2019-11-07T08:04:00+00:00**

Author: **Jakub Paulík**

Original: [REFRESHER](https://refresher.sk/76308-James-Dean-si-64-rokov-po-svojej-smrti-zahra-vo-filme-vdaka-CGI)


        Moderné technológie dokážu divy.
      
James Dean (Rebel Without a Cause, East of Eden) sa 64 rokov po svojej smrti ukáže opäť vo filme. Mladý herec zomrel ako 24-ročný pri nešťastnej autonehode, ale tvorcovia snímky Finding Jack ho prostredníctvom CGI vrátia k životu.
Príbehovo nás pripravovaný projekt zavedie do časov končiacej vietnamskej vojny, pričom Deanova postava menom Rogan bude v nadväznosti po kľúčovom hrdinovi druhou hlavnou v poradí, informuje The Hollywood Reporter.
Spoločnosť Magic City Films produkujúca film si od hercovej rodiny zaistila práva na použitie jeho podobizne, a tak im už nič nebráni v tom, aby si vďaka prítomnosti Jamesa Deana zaistili obrovskú pozornosť nadšencov kinematografie z celého sveta.
Na Deanovej podobizni budú robiť VFX umelci zo štúdia Imagine Engine a MOI Worldwide. Hlas Deanovi prepožiaca herec, ktorého meno nebolo zatiaľ oznámené. O hudobnú stránku sa postará skladateľ Laurent Eyquem (Tokarev s Nicolasom Cagaeom) a za réžiou filmu bude stáť menej známa dvojica Anton Ernst a Tati Golykh. Film by mal mať premiéru 11. novembra 2020.
