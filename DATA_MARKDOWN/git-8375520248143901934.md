
# Екс-динамівець Вукоєвіч жорстко розкритикував «Шахтар» напередодні матчу Ліги чемпіонів

Published at: **2019-11-05T14:49:31+00:00**

Author: ****

Original: [ГЛАВКОМ](https://glavcom.ua/sport/news/eks-dinamivec-vukojevich-zhorstko-rozkritikuvav-shahtar-naperedodni-matchu-ligi-chempioniv-637879.html)


        Колишній півоборонець київського «Динамо», національної збірної Хорватії, екс-футболіст «Динамо» з Заґреба, а тепер тренер юніорської збірної Хорватії (до 20 років) Оґнєн Вукоєвіч дав хорватському виданню «
        Sportske 
        Novosti» вичерпну аналітику напередодні матчу четвертого туру групового турніру Ліги чемпіонів, у якому заґребське «Динамо» прийматиме донецький «Шахтар».
      

        Нагадаємо, що до суботньої перемоги над «Карпатами» «гірники» не могли виграти в трьох поєдинках поспіль.
      
«Не згадаю, коли востаннє таке з «Шахтарем» було, - сказав Вукоєвіч. – Я довго грав в Україні, але не пам’ятаю такої ситуації. Вочевидь у них кризовий період. Психологічно їм непросто, адже вони звикли до перемог, голів, безперервного прояву власної сили».
Оґнєн не пошкодував реверансів для свого колишнього клубу в контексті недавнього матчу киян проти «Шахтаря» в 1/8 фіналу Кубка України: «Динамо» зіграло чудово, перейняло рецепт «Динамо» заґребського – агресивна гра по людині і високий пресинг з метою нейтралізували суперника. Кияни заслужено перемогли».
