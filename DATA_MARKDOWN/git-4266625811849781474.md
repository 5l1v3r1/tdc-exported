
# На Харківщині запустили нову газову свердловину

Published at: **2019-11-01T16:08:00+00:00**

Author: ****

Original: [ZIK.UA](https://zik.ua/news/2019/11/01/na_harkivshchyni_zapustyly_novu_gazovu_sverdlovynu_1681699)


        НАК "Нафтогаз України" ввів в експлуатацію нову газову свердловину № 34, що знаходиться в Краснокутському районі Харківської області.
      
Про це повідомив на своїй сторінці у Facebook голова компанії Андрій Коболєв.
Згідно з повідомленням, місце розташування визначили геологи за результатами 3D сейсміки, а команда Укрбургазу на вітчизняному верстаті пробурила свердловину глибиною 5810 м і отримала промисловий газ.
"Після регулювання вихідного тиску добовий дебіт по цій свердловині складає 380 тисяч кубів газу і 4 тони конденсату. Приріст запасів газу складе понад 450 млн кубів газу, а ресурсна база блоку – понад 2 млрд кубів", - зазначив Коболєв.
