
# Θετικό πρόσημο στο 10μηνο 2019 για το αεροδρόμιο της Αθήνας

Published at: **2019-11-05T18:16:58+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/finance/thetiko-prosimo-sto-10mino-2019-gia-to-aerodromio-tis-athinas/)

Συγκρατημένη άνοδο της τάξεως του 6,3% κατέγραψε η επιβατική κίνηση στο Αεροδρόμιο της Αθήνας στο πρώτο δεκάμηνο του 2019 σε σχέση με το αντίστοιχο περσινό διάστημα. Στο «Ελευθέριος Βενιζέλος» διακινήθηκαν από τον Ιανουάριο έως και τον Οκτώβριο 22,27 εκατ. επιβάτες. Θετική πορεία σημείωσε, σύμφωνα με τα στατιστικά στοιχεία του ΔΑΑ, η επιβατική κίνηση και τον Οκτώβριο με άνοδο 4,3%,
Αναλυτικότερα, για το δεκάμηνο η κίνηση εσωτερικού διαμορφώθηκε στους 6,8 εκατ. επιβάτες, ενώ του εξωτερικού παρουσίασε άνοδο σε ποσοστό 8,6% φτάνοντας τους 15,48 εκατ. επιβάτες. Σημειώνεται ότι στο τελευταίο τετράμηνο, δηλαδή στο διάστημα Ιούλιος-Οκτώβριος, η κίνηση εσωτερικού συνέχισε να έχει αρνητική πορεία συγκρινόμενη με τους αντίστοιχους μήνες του 2018.

        Διαβάστε ακόμη : QC: Γεμάτο «κλοπιμαία» το Βρετανικό Μουσείο που έχουν αφαιρεθεί με τη βία από άλλους λαούς
      
Για τον Οκτώβριο συγκεκριμένα, η κίνηση εσωτερικού κινήθηκε στις 669.940 επιβάτες, λιγότεροι κατά 2,2% (684.924 επιβάτες) σε σχέση με τον Οκτώβριο του 2018. Το θετικό αποτύπωμα του μήνα αντισταθμίστηκε από την αύξηση της κίνησης εξωτερικού της τάξεως του 7,2%. Συνολικά, διακινήθηκαν 1,63 εκατ. επιβάτες εξωτερικού.

        Η Σακίρα στην Κύπρο σε καμαρούλα μια σταλιά
      
