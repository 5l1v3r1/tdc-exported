
# 'Erik Dalı Gevrektir' şarkısı mahkemelik oldu

Published at: **2019-11-06T11:16:25+00:00**

Author: ****

Original: [Posta](https://www.posta.com.tr/erik-dali-gevrektir-sarkisi-mahkemelik-oldu-2217382)

Şarkıcı Ömer Faruk Bostan'ın 'Erik Dalı Gevrektir' adlı şarkısı mahkemelik oldu. Sabah yazarı Hakan Uç, 'Şarkısı patlayınca yapımcıyla arası bozuldu' başlığıyla yayımlanan yazısında "Önce durumu araştırdım. Malum şarkının videosu 360 milyon kez izlendi. Bu bir rekor. Bu şarkı ile düğün videosu çeken bir grup bile 10 milyon kez izlendi" ifadesini kullandı.
Sözlerini 30 yıl önce hayatını kaybeden Kadir Türen'in yazdığı şarkı içimize öyle işledi ki. Şimdi konuya dönecek olursak. Yapımcı ile şarkıcı arasında mahkemeye taşınan bir husumet doğdu.
Bostan, şarkının bu kadar tıklanıp kendisine para kazandıracağını ümit etmediği için, zamanında belli ki şarkının tüm haklarını yapımcıya vermiş. Şarkı patlayınca 'Hakkımı isterim, hadi kazancı paylaşalım' diye kıvranıp duruyor.
Şimdilerde ise bu husumetin dozu artmış, yapımcı bırakın şarkıdan pay vermeyi, şarkıcının bu parçayı okumasını bile engellemiş.
Şimdi buradan çıkan sonuçlara bir bakalım. Yapımcı, davasında haklıdır! İşe inan, yatırım yap, klibi çek, aranjöre, stüdyoya para ver, fotoğraf çekimi için tonla para harca ama şarkı patlayınca okuyan ile paylaş. Aman ne güzel. Peki zarar edince de şarkıcılar yapımcılara ek ödeme yapacak mı?
Evet, etik ve vicdani olarak bakacak olursak yapımcı biraz eleştirilebilir. Her ne kadar davanız, husumetiniz olsa da; şarkıcıya, kendisiyle özdeşleşmiş parçasını sahnede okumaması için yasak koydurmak biraz ağır olmuş.

        Son olarak buradan, Ömer Faruk Bostan ve 'Geceler' şarkısı patlayan Fatih Bulut gibi şarkılarını milyonlar izlesin diye yapımcı bulup onları yaptıkları işe inandıran no name isimlere sesleniyorum:
      
Ya meşhur olup milyonlarca izlendikten sonra yolun başında kabul edip imzaladığınız şartlara itiraz etmeyin, halkın bağrına bastığı, ekmek yediğiniz şarkılarınızı mahkeme koridorlarında değersizleştirmeyin, ya da hiç bu yollara girmeyin. Tabii yapımcının yaptığı da çok ayıp, 'Bu şarkıyı düğünlerde okuyamazsın sen artık' ne demek."
BUNLARI OKUDUN MU?

        1 ‘İlk aşkım’ lafı Yılmaz Erdoğan'ı sevindirdi
      

        2 Amsterdam Schiphol Havalimanı'nda yanlış alarm paniği
      

        3 Hastanede yatan Çağla Şıkel'den haber var
      

        4 Murat Boz'dan ayrılan Aslı Enver'in keyfi yerinde
      

        5 Ünlü şarkıcı Hadise sözünü tuttu, Edanur ile görüştü
      

        6 Müge Anlı’nın sorusu cinayeti aydınlattı
      

        7 Sinem Kobal, son paylaşımıyla yakıp geçti
      

        8 Akın Akınözü sevgilisi Sandra Pestemalciyan ile görünt...
      

        9 Tülin Şahin, kızı Siena Leyla ile ilk fotoğrafını payl...
      

        10 Şarkıcı Hatice poposuyla yine gündem oldu
      
