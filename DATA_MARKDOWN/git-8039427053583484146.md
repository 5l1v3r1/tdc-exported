
# శృంగారంలో కొత్తదనానికి సై

Published at: **2019-11-02T01:46:08+00:00**

Author: ****

Original: [Andhrajyothy](https://www.andhrajyothy.com/artical?SID=943884)

ADVT
న్యూఢిల్లీ, నవంబరు 1: కళ్లకు గంతలు కట్టుకొని శృంగారం.. సెక్స్‌టాయ్స్‌ వాడకం.. భారతీయుల్లో చాలామంది ఇలా శృంగారంలో కొత్తదనం కోరుకుంటున్నారని ‘ఇండియాటుడే సెక్స్‌ సర్వే’లో తేలింది. కానీ సెక్స్‌ వీడియోలు, సెల్ఫీలు మాత్రం వద్దంటే వద్దంటున్నారు. భారతీయుల శృంగార ప్రాధాన్యాలపై పదిహేడేళ్లుగా ఏటా ఆ సంస్థ ఈ తరహా సర్వే నిర్వహిస్తున్న సంగతి తెలిసిందే. ఈ ఏడాది నిర్వహించిన సర్వేలో పలు ఆసక్తికర అంశాలు వెల్లడయ్యాయి. అవేటంటే...
 

        60% సెక్స్‌లో పాల్గొనేటప్పుడు లైట్లు ఆపేయాలని భావించిన మగవారు 60% కాగా.. స్త్రీలలో 64% మందిది అదే మాట.
      

        26% భాగస్వామిని మోసం చేసి వేరొకరితో శృంగారంలో పాల్గొనాలని ఊహించుకున్నవారి సగటు. పురుషుల్లో ఇలా ఊహించుకున్నవారు 28% కాగా.. మహిళలు 24%
      

        48% డబ్బు చెల్లించి శృంగారంలో పాల్గొంటున్న పురుషులు. ఇలా చేస్తున్న స్త్రీలు 3 శాతం
      

        23% ఒకేసారి ఇద్దరితో శృంగారంలో పాల్గొనాలని భావిస్తున్న పురుషులు. ఇలా భావిస్తున్న మహిళలు 19% మాత్రమే.
      

        8% 2003లో నిర్వహించిన తొలిసర్వే ప్రకారం.. 18 ఏళ్లకు ముందు శృంగారంలో పాల్గొన్నవారు కేవలం 8%. ఈ ఏడాది సర్వేలో పాల్గొన్నవారిలో మూడోవంతు మంది పద్దెనిమిదేళ్లలోపే తొలిసారి శృంగారంలో పాల్గొన్నట్టు చెప్పారు.
      

        25% పనిచేసే చోట సహోద్యోగులతో శృంగారాన్ని ఊహించుకున్నవారి సగటు. పురుషుల్లో ఇది 31% కాగా.. మహిళలు 20% మంది.
      

        28% శృంగారానికి ముందు వయాగ్రా వంటి మందులు వాడుతున్నవారు. ఇలా వాడుతున్నవారు అత్యధికంగా జైపూర్‌ (87%), చండీగఢ్‌ (62%) నగరాల్లో ఉన్నారు.
      

        85% అప్పుడప్పుడుగానీ, తరచుగాగానీ నీలిచిత్రాలను వీక్షిస్తున్న పురుషుల సంఖ్య. 2003తో పోలిస్తే ఈ సంఖ్య గణనీయంగా పెరిగింది.
      
 

        సర్వే ఇలా..
      

        దేశంలోని 19 నగరాల్లో జనవరి 23 నుంచి ఫిబ్రవరి 20 దాకా 4000 మంది స్త్రీ, పురుషులను ప్రశ్నించి ఈ సర్వే నిర్వహించారు.
      
