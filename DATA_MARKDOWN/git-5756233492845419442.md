
# عکس/ ترانه علیدوستی با «اکو» در جشنواره فیلم کوتاه تهران

Published at: **2019-11-04T12:26:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619833/%D8%B9%DA%A9%D8%B3-%D8%AA%D8%B1%D8%A7%D9%86%D9%87-%D8%B9%D9%84%DB%8C%D8%AF%D9%88%D8%B3%D8%AA%DB%8C-%D8%A8%D8%A7-%D8%A7%DA%A9%D9%88-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%DA%A9%D9%88%D8%AA%D8%A7%D9%87-%D8%AA%D9%87%D8%B1%D8%A7%D9%86)


        «اکو» دومین فیلم کوتاه مهین صدری، بازیگر، نویسنده و کارگردان تئاتر با بازی ترانه علیدوستی در بخش سینمای داستانی سی‌وششمین جشنواره فیلم کوتاه تهران نمایش داده می‌شود.
      

        آفتاب‌‌نیوز :
      
 در این فیلم کوتاه ترانه علیدوستی، امیراحمد قزوینی، آدرین شنتیائی و آرین شنتیائی به‌ ایفای نقش می‌پردازند.
به‌ گزارش روابط‌ عمومی فیلم، سایر عوامل «اکو» عبارت‌اند از: مدیر فیلمبرداری: مرتضی نجفی، تدوین: پویان شعله‌ور، طراح صدا: رامین ابوالصدق، صدابردار: هادی معنوی‌پور، موسیقی: بامداد افشار، طراح صحنه: شیما میرحمیدی، طراح لباس: غزاله معتمد، چهره‌پرداز: عباس عباسی، جلوه‌های بصری: محسن خیرآبادی، اصلاح رنگ‌ و نور: علیرضا هدایی، عکس: مریم رضوی، روابط عمومی: عسل عباسیان، گرافیک: آرمان کوچکی، دستیار کارگردان و مدیر تولید: شیما اسماعیل‌زاده، مجری طرح: مرتضی فرشباف.
مهین صدری نویسنده، کارگردان و تهیه‌کننده این فیلم، بازیگر، نویسنده و کارگردان تئاتر و از اعضای گروه تئاتر مهر است که نخستین فیلم کوتاه خود را ۲۰ سال پیش ساخت؛ فیلم کوتاهی که در جشنواره انجمن سینمای جوان هم به‌نمایش درآمد.
«اکو» نیمه خردادماه امسال در تهران جلو دوربین رفت و برای نخستین‌بار در سی‌وششمین جشنواره فیلم کوتاه تهران که از ۱۸ تا ۲۴ آبان‌ماه ۹۸ در پردیس سینمایی ملت برگزار می‌شود به‌نمایش درخواهد آمد.
فیلم «اکو» نخستین حضور ترانه علیدوستی، بازیگر سینما در یک فیلم کوتاه است.
در خلاصه این فیلم کوتاه آمده است: «زن راه گریزی از خود پیدا نمی‌کند.»
