
# Колишні однокласники зустрілися через 63 роки та зрозуміли, що досі кохають одне одного та хочуть бути разом (фото)

Published at: **2019-11-06T10:32:00+00:00**

Author: ****

Original: [РИА Мелитополь](https://ria-m.tv/news/170741/kolishni_odnoklasniki_zustrilisya_cherez_63_roki_ta_zrozumili_scho_dosi_kohayut_odne_odnogo_ta_hochut_buti_razom_(foto).html)


        Через 60 років після того, як вони розлучилися у школі, ці чоловік і жінка з Віргінії все ж таки вступили у шлюб, інформує Ukr.Media.
      
Щаслива пара — 80-річні Харві та Аннет Адкінс — влаштували прийом у ресторані, де у них було перше побачення багато років тому.
"Вона була найгарнішою дівчиною, яку я коли-небудь бачив у своєму житті, — сказав Боб Харві. — Я побачив її, коли був у одинадцятому класі, і шалено закохався".
Пара зустрічалася у 1955-56 роках, але одного разу влітку Аннет відпочивала у Флориді зі своєю родиною, де закохалася у чоловіка на ім'я Джон Каллахан, з яким вона у підсумку одружилася у 1961 році.
Восени, повертаючись до школи, дівчині довелося повідомити хлопцеві новину про те, що вона закохалася у іншого.
"Я гарний хлопець, південний джентльмен, я сказав — добре, але це було дуже, дуже боляче", — розповів Боб Харві.
Після закінчення школи Аннет Адкінс одружилася із Джоном Каллаханом, народила дітей. Боб закохався у жінку на ім'я Діана, одружившись із нею у 1959 році.
Чоловік Аннет помер у січні 2015 року, а дружина Боба програла боротьбу з раком у 2017 році.
Кілька місяців тому Харві подумав про свою шкільну кохану і погуглив її. Дивно, але Аннет теж думала про колишнього однокласника, виявивши фотоплівку, на якій були їхні знімки з випускного вечора.
У підсумку пара зустрілася в Огайо, де тепер живе Аннет. Боб приніс коханій квіти, і, за словами пари, вони одразу зрозуміли, що старі почуття знову спалахнули.
Два тижні тому пара одружилася.
"Щоранку я розумію, що кохаю її ще більше", — сказав Боб Харві про свою дружину і колишню однокласницю.

        https://ukr.media/world/405100/
      
