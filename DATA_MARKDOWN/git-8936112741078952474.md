
# Piłkarz obrabowany w trakcie meczu Ligi Mistrzów. Straty są ogromne

Published at: **2019-11-06T22:40:00+00:00**

Author: ****

Original: [TVN24](https://eurosport.tvn24.pl/pilka-nozna,105/bertrand-traore-z-olympique-lyon-padl-ofiara-zlodziei,983533.html)

Złodzieje splądrowali dom piłkarza w Chassieu na przedmieściach Lyonu. Zdążyli uciec przed godz. 21.20, gdy na miejscu pojawili się policjanci. Funkcjonariusze zastali wyważone drzwi i otwarty sejf.
W czasie napadu rabunkowego Traore siedział na ławce rezerwowych na stadionie Groupama. Reprezentant Burkina Faso wszedł do gry w 73. minucie, a kwadrans później strzelił gola, ustalając wynik meczu na 3:1 dla Olympique.Według strony internetowej Lyon Mag, złodzieje ukradli sporą sumę w gotówce oraz luksusowe zegarki, a straty oszacowano na około 300 tys. euro.W lutym trzej inni zawodnicy Olympique, m.in. Holender Memphis Depay, zostali okradzeni w trakcie spotkania Ligi Mistrzów w Lyonie z Barceloną (0:0).Depay był już obrabowany we wrześniu 2018 roku podczas meczu ligowego z Nice. Stracił wtedy ponad milion euro.Autor: dasz / Źródło: PAP, eurosport.pl
