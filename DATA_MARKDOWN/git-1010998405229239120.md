
# Гъст пушек и остра миризма в няколко квартала на Перник

Published at: **2019-11-02T08:39:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/gast-pushek-i-ostra-mirizma-v-njakolko-kvartala-na-pernik.html)

Сигнали за гъст пушек и остра миризма на горяща пластмаса над няколко пернишки квартала късно снощи.
В пернишкия квартал „Железни заводи” са запалени електронни платки. Имало е черен дим и остра задушлива миризма.
На място веднага са пристигнали екипи на пожарната, полицията и общината. Огънят е бил овладян.
Няколко души са разпитани, задържани няма. От полицията съобщиха, че 60-годишна жена ще бъде глобена за нерегламентираното изгаряне на платки. Съставен й е предупредителен протокол.
