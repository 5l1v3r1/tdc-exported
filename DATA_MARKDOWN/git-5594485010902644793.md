
# И вълците пиха от кръвчицата на сините от Неапол

Published at: **2019-11-02T18:35:00+00:00**

Author: ****

Original: [Blitz.bg/sport](https://blitz.bg/sport/italiya/i-vltsite-pikha-ot-krvchitsata-na-sinite-ot-neapol_442321.html)

Рома продължи силното си представяне, побеждавайки и Наполи с 2:1 на "Олимпико". Срещата беше от 11-ия кръг на Серия "А", а след успеха "вълците" се изкачиха на третото място във временното класиране.
Домакините поведоха чрез Дзаниоло в 19-ата минута, а шест по-късно пропуснаха да удвоят, след като Александър Коларов не успя да вкара отсъдената за игра с ръка на Кайехон дузпа. В 53-ата минута Рома все пак поведе с 2:0 - чрез попадение на Верету от дузпа, отново свирена за игра с ръка. 
Милик върна интригата в 71-ата минута, а малко по-късно гол на Джеко беше отменен заради засада. В самия край Рома остана с човек по-малко след втори жълт картон на Четин.
Грандът от Рим е без загуба вече в осем мача във всички турнири, а успехът над Наполи е трети пореден в Серия "А" сред победите над Милан и Удинезе. В същото време "сините" от Неапол продължават да са колебливи. В трети пореден мач Наполи е без победа и заема седмото място с 18 точки.
Лидер в Серия "А" към момента е Ювентус с 26 точки, вторият Интер има 25, Рома е с 22, а четвърти - Аталанта (21).
РОМА - НАПОЛИ 2:11:0 Дзаниоло (19), 2:0 Верету (53-дузпа), 2:1 Милик (71)
