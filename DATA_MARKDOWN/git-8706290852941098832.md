
# Οι πρώτες φωτογραφίες Κάππα-Μεσιμερλή από το Τάλγκο που έρχεται στο «Αλκμήνη»

Published at: **2019-11-04T20:05:00+00:00**

Author: ****

Original: [enikos.gr](http://www.enikos.gr/mpouz/682298/oi-protes-photografies-kappa-mesimerli-apo-to-talgko-pou-erchetai)

ΑΠΑΓΟΡΕΥΜΕΝΗ ΑΤΖΕΝΤΑ
ΑΠΟΚΛΕΙΣΤΙΚΟ
Του ΒΑΣΙΛΗ ΜΠΟΥΖΙΩΤΗ
Πρώτος σου... πρόδωσα πως το υπέροχο «Τάλγκο» ανεβαίνει και στο θέατρο και πρώτος τώρα έχω αποκλειστικές φωτογραφίες από την παράσταση που «μαγειρεύεται»στο θέατρο «Αλκμήνη»me με τους υπέροχους Κάππα-Μεσιμερλή!Πάμε να στα πω όλα...
Κι όταν θα πάψω να είμαι ερωτευμένη μαζί σου, Γρηγόρη, να ξέρεις ότι θα σ’ ευγνωμονώ, που μου έκανες αυτό το δώρο. Μ’ ανέβασες στα ίδια μου τα μάτια, μ’ έκανες να αισθάνομαι θεά. Όταν γεράσω και με ρωτήσουν τι σημαντικό συνέβη στη ζωή μου, αυτό θα έχω να λέω: «Μου έκαναν δώρο, κάποτε, λίγη βροχή»
Η Ελένη και ο Γρηγόρης. Μια ερωτική ιστορία. Θα ζήσουν τον ξαφνικό έρωτά τους σε τρεις πόλεις: Αθήνα, Παρίσι, Βαρκελώνη.
Κι ένα τρένο, το Τάλγκο, που μπορεί να τους φέρει κοντά ή και να τους απομακρύνει για πάντα. Άραγε, υπάρχει το "για πάντα";
Η θεατρική διασκευή του μυθιστορήματος του Βασίλη Αλεξάκη, που κυκλοφόρησε τον Ιανουάριο του 1982, μεταφέρεται στη σκηνή, 38 χρόνια μετά! Είναι το πρώτο του βιβλίο, το οποίο ένα χρόνο αργότερα, κυκλοφόρησε και στα γαλλικά, μεταφρασμένο από τον ίδιο τον συγγραφέα.
Βραβεύθηκε από τη Γαλλική Ακαδημία κι έχει ξεπεράσει τα 200.000 αντίτυπα.
Ο Βασίλης Αλεξάκης έζησε πάνω από 40 χρόνια στο Παρίσι και εργάστηκε ως συγγραφέας αλλά και ως δημοσιογράφος στην εφημερίδα Le Monde. Τα περισσότερα βιβλία του τα έγραψε κατευθείαν στη γαλλική γλώσσα.
Το "Τάλγκο" μεταφέρθηκε και στον κινηματογράφο από το Γιώργο Τσεμπερόπουλο το 1984, με τίτλο "Ξαφνικός έρωτας" και πρωταγωνιστές την Μπέτυ Λιβανού και τον Αντώνη Θεοδωρακόπουλο, στην πρώτη του κινηματογραφική εμφάνιση.
Το Τάλγκο (τα αρχικά του τρένου που οδηγεί από το Παρίσι στη Βαρκελώνη), είναι μια ιστορία για τον έρωτα και την ελπίδα. Δύο άνθρωποι έχουν ανάγκη να νιώσουν ξανά το μαγικό, αλλά και καταστροφικό συναίσθημα του έρωτα.
Με κάθε κόστος; Αυτό ας το αφήσουμε να απαντηθεί στη σκηνή!
ΠΡΕΜΙΕΡΑ ΠΑΡΑΣΚΕΥΗ 17 ΙΑΝΟΥΑΡΙΟΥ 2020
Πρωταγωνιστούν: Κωνσταντίνος Κάππας, Δήμητρα Μεσιμερλή
Σκηνοθεσία: Κωνσταντίνος Κάππας
Συγγραφέας: Βασίλης Αλεξάκης
Διασκευή κειμένου: Δήμητρα Μεσιμερλή.
Φωτογράφος: Παναγιώτης Μάλλιαρης
Βίντεο: Νίκος Βασιλειάδης-Μάγγος
Μακιγιάζ- Κομμώσεις: Ειρήνη Μάντζιου
Προβολή Επικοινωνία: Brainco
Θέατρο Αλκμήνη (Αλκμήνης 8-12, Γκάζι)
Σκηνή: Intermedia
Κάθε Πέμπτη στις 21:30 και Παρασκευή στις 22:30
