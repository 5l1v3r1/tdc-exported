
# Třetí Ant-Man byl potvrzen

Published at: **2019-11-02T18:20:00+00:00**

Author: **Václav Limberk**

Original: [filmserver.cz](https://filmserver.cz/clanek/15346/treti-ant-man-byl-potvrzen/)

Třetí Ant-Man bude, rozhodlo studio Marvel a jeho šéf Kevin Feige. Režie se ujme znovu Peyton Reed, který natočil oba předchozí díly - prvního Ant-Mana z roku 2015 a jeho pokračování Ant-Man a Wasp z roku 2018. V hlavní roli nejmenšího superhrdiny MCU se vrátí Paul Rudd, stejně jako Evangeline Lilly jako Wasp. Očekává se návrat i většiny ostatních herců z předchozích dílů, ale oficiálně ještě jména herců potvrzena nebyla. Také s natáčením se má podle zdrojů začít až na konci příštího nebo začátkem přespříštího roku, takže premiéru lze očekávat až za tři roky. Jisté je, že před třetím Ant-Manem se do výroby dostanou Doctor Strange in the Multiverse of Madness a Thor: Love and Thunder.
