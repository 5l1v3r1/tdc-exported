
# قیمت سکه و ارز در بازار چند؟

Published at: **2019-11-04T18:54:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619907/%D9%82%DB%8C%D9%85%D8%AA-%D8%B3%DA%A9%D9%87-%D9%88-%D8%A7%D8%B1%D8%B2-%D8%AF%D8%B1-%D8%A8%D8%A7%D8%B2%D8%A7%D8%B1-%DA%86%D9%86%D8%AF)


        بازار ارز و طلا امروز روند آرامی داشت؛ به طوریکه نرخ ارز نسبت به دیروز تغییر خاصی نداشت و در میان سکه‌ها هم قیمت سکه تمام طرح قدیم ۳۵ هزار تومان کاهش یافت.
      

        آفتاب‌‌نیوز :
      
قیمت سکه تمام بهار آزادی طرح جدید در بازار امروز (دوشنبه) بدون تغییر نسبت به دیروز چهار میلیون تومان است اما سکه طرح قدیم با کاهش ۳۵ هزار تومانی، سه میلیون و ۹۷۰ هزار تومان خرید و فروش می‌شود.
قیمت نیم‌سکه دو میلیون و ۸۰ هزار تومان، ربع سکه یک میلیون و ۲۸۰ هزار تومان و سکه یک گرمی ۸۴۰ هزار تومان است که تغییری نسبت به دیروز نشان نمی‌دهد.
همچنین هر گرم طلای ۱۸ عیار در طلافروشی‌ها با ۲۰۰۰ تومان کاهش قیمت به ۴۰۷ هزار تومان رسیده است. در بازارهای جهانی نیز هر اونس طلا با کاهش دو دلاری ۱۵۱۲ دلار و ۸۰ سنت معامله می‌شود.
نرخ‌ ارز
در بازار ارز هم امروز قیمت‌ها نوسان خاصی نداشت. بانک‌ها امروز (۱۳ آبان‌ماه) هر دلار آمریکا را ۱۱ هزار و ۲۸۷ تومان و هر یورو را به قیمت ۱۲ هزار و ۴۴۴ تومان خریدند و قیمت خرید هر پوند انگلیس نیز در بانک‌ها ۱۳ هزار و ۸۹۸ تومان اعلام شد که نسبت به دیروز کاهش اندکی داشته است.
صرافی‌های مجاز بانک مرکزی نیز قیمت خرید دلار را ۱۱ هزار و ۲۰۰ تومان (۵۰ تومان بیشتر از دیروز) و قیمت فروش آن را بدون تغییر ۱۱ هزار و ۳۰۰ تومان اعلام می‌کنند. این صرافی‌ها امروز هر یورو را به قیمت ۱۲ هزار و ۵۰۰ تومان (۵۰ تومان بیشتر از دیروز) می‌خرند و ۱۲ هزار و ۶۰۰ تومان (بدون تغییر) می‌فروشند. این در حالی است که قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۲ هزار و ۵۹۴ تومان اعلام شده که با احتساب کارمزد به حدود ۱۳ هزار تومان می‌رسد.
