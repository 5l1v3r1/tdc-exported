
# Подруга Гандзюк про Авакова: Немає сенсу звертатися до тимчасового міністра, вимагати щось від нього — тримати себе за дурня

Published at: **2019-11-04T17:31:00+00:00**

Author: ****

Original: [НВ](https://nv.ua/ukr/ukraine/events/nemaye-sensu-vimagati-shchos-vid-timchasovogo-ministra-podruga-gandzyuk-pro-avakova-novini-ukrajini-50051561.html)

«Не дуже бачу сенс звертатися до тимчасового міністра з якимись закликами зробити щось у майбутньому. Всі прекрасно знають про всі схеми, до яких він причетний, до яких причетні працівники всіх підконтрольних МВС структур. І вимагати щось від нього в майбутньому — це тримати себе за дурня, тому цим ніхто займатися не буде», — зауважила Хромих.
Проте, додала подруга Гандзюк, активісти б з радістю подивилися на те, як Аваков реагуватиме на спроби покарати тих поліцейських, які покривали винних у злочині.
31 липня 2018 року в Херсоні на активістку було скоєно напад. Її облили сірчаною кислотою, в результаті вона отримала хімічні опіки тулуба, руки й обличчя (більше 35% тіла). Катерина Гандзюк померла в лікарні 4 листопада 2018 року.
Покровський райсуд Дніпропетровської області затвердив угоду зі слідством обвинувачених у вбивстві громадської активістки Катерини Гандзюк і призначив їм покарання. Підозрювані отримали від трьох до шести років ув’язнення.
Через рік після нападу на Гандзюк правоохоронці так і не назвали справжніх замовників вбивства.
