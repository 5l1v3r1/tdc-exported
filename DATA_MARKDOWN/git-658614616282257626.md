
# Eerste transgenderpad van Europa geopend

Published at: **2019-11-02T14:53:00+00:00**

Author: ****

Original: [omroep flevoland](https://www.omroepflevoland.nl/nieuws/175485/eerste-transgenderpad-van-europa-geopend)


        Wethouder Jerzy Soetekouw heeft zaterdag in Almere het eerste transgenderzebrapad van Europa geopend. Het pad ligt op de Hospitaaldreef, tussen het Flevoziekenhuis en Hogeschool Windesheim. Naast het transgenderpad is ook een regenboogpad in gebruik genomen.
      
Organisator Suzanne van de Laar: “Het transgenderpad is een zichtbaar statement in Almere waarmee door bewustwording de discussie over transgenderbeleid een positieve wending krijgt. Voor transgender personen geldt wat voor ieder mens geldt: trots kunnen zijn op jezelf.''

        Tekst gaat verder onder de foto
      
Voor de officiële opening van het pad werd een Winter Pride Walk gehouden. Daarbij werd een grote regenboogvlag door de stad gedragen. De wandeling had het thema: 'Proud to be Me'.
Wethouder Jerzy Soetekouw opende daarna het transgenderpad. “In Almere mag iedereen zijn wie die wil zijn. Almere is een stad waar iedereen zich thuis mag voelen en zich overal geaccepteerd en gewaardeerd mag weten. Dat zijn we intussen vanzelfsprekend gaan vinden, ook voor de Regenboog-community,'' aldus de wethouder.

        Tekst gaat verder onder de foto
      
Ook minder positieve reactiesOndanks de goede bedoelingen van het pad, is niet iedereen enthousiast. Op de Facebookpagina van gemeente Almere wordt ook negatief gereageerd op de aanleg van het pad.
Zo schrijft Maribel Gonzalez: ''Het gaat vooral om de uitzonderingen. Waarom zoveel aandacht daarvoor? We zijn volgens mij allemaal mens! Laten we daar eens mee beginnen.'' en Diny Manuel: ''Dit benadrukt hokjesdenken juist! Ik ben voor alle mensen zonder uitzondering en wat boeit iemands sexualiteit?''
Tessa Fijen reageert: ''Aan de reacties te zien, is dit echt dringend nodig in Almere''.
