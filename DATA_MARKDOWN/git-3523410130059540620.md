
# 
        پیکر اعظم طالقانی در تهران تشییع شد
      

Published at: **2019-11-01T10:50:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637314/%D9%BE%DB%8C%DA%A9%D8%B1-%D8%A7%D8%B9%D8%B8%D9%85-%D8%B7%D8%A7%D9%84%D9%82%D8%A7%D9%86%DB%8C-%D8%AF%D8%B1-%D8%AA%D9%87%D8%B1%D8%A7%D9%86-%D8%AA%D8%B4%DB%8C%DB%8C%D8%B9-%D8%B4%D8%AF)

به گزارش بولتن نیوز، پیکر مرحوم اعظم طالقانی امروز (جمعه 10 آبان) در تهران تشییع شد. 
این تشییع از محل موسسه اسلامی زنان واقع در خیابان سعدی شمالی، خیابان برادران قائدی (هدایت) انجام شد.
در این مراسم حجت‌الاسلام سید محمود دعایی مدیر مسؤول روزنامه اطلاعات، حسینعلی امیری معاون پارلمانی رئیس جمهور، حجت‌الاسلام هادی غفاری عضو مجمع نیروهای خط امام(ره)، علی شکوری راد دبیرکل حزب اتحاد ملت ایران، احمد منتظری، ولی الله شجاع پوریان مشاور شهردار تهران در امور اجتماعی و فرهنگی، غلامعلی رجایی مشاور مرحوم حجت‌الاسلام هاشمی رفسنجانی، مصطفی کواکبیان نماینده تهران در مجلس، هادی خانیکی استاد اصلاح طلب دانشگاه علامه طباطبایی، محمدجواد حق شناس عضو شورای شهر تهران، سعید لیلاز تحلیلگر اصلاح‌طلب حضور داشتند. 
 
طالقانی که بر اثر عارضه مغزی در یکی از بیمارستان های تهران بستری بود شامگاه هشتم آبان دار فانی را وداع گفت.
اعظم طالقانی فعال سیاسی، دبیرکل جامعه زنان انقلاب اسلامی، نماینده دوره اول مجلس شورای اسلامی و فرزند آیت الله سید محمود طالقانی نخستین امام جمعه تهران بود.
انتهای پیام/ 
