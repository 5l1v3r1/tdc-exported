
# Порошенко «звільнив» розвідника Семочка так, щоб він зміг поновитись нині − Bihus.Info

Published at: **2019-11-06T23:01:00+00:00**

Author: ****

Original: [НВ](https://nv.ua/ukr/ukraine/politics/u-poroshenka-buv-dogovirnyak-z-semochkom-novini-ukrajini-50052069.html)

Про це йдеться в розслідуванні Bihus.Info.
Розслідувачі припускають, що Семочко і Порошенко досягли обопільної згоди щодо звільнення розвідника у такий спосіб, щоб той згодом міг оскаржити «незаконне» рішення президента в суді і поновитися на посаді.
6 квітня, в суботу, за тиждень до звільнення Семочка, його бачили на вході в Адміністрацію президента. Згодом, у найближчий робочий день після розмови з Порошенком в АП, розвідник оформлює лікарняний.
12 квітня Порошенко видає указ про звільнення Семочка з посади. 14 квітня на загальнонаціональних передвиборчих дебатах президент робить офіційну заяву, що звільнив Семочка.
Семочко подав до суду, але із запізненням. В ухвалі касаційного адмінсуду запізнення пояснюється тим, що Семочко, доки перебував на лікарняному, не знав, що його звільнили.
