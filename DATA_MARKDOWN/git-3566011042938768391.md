
# غنی‌سازی و تولید مجدد اورانیوم در فردو آغاز شد

Published at: **2019-11-07T09:28:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545366.html/%D8%BA%D9%86%DB%8C-%D8%B3%D8%A7%D8%B2%DB%8C-%D9%88-%D8%AA%D9%88%D9%84%DB%8C%D8%AF-%D9%85%D8%AC%D8%AF%D8%AF-%D8%A7%D9%88%D8%B1%D8%A7%D9%86%DB%8C%D9%88%D9%85-%D8%AF%D8%B1-%D9%81%D8%B1%D8%AF%D9%88-%D8%A2%D8%BA%D8%A7%D8%B2-%D8%B4%D8%AF)

سازمان انرژی اتمی جمهوری اسلامی ایران از آغاز مجدد فعالیت تأسیسات هسته‌ای شهید علیمحمدی (فردو) جهت غنی‌سازی اورانیوم خبر داد.
به گزارش شبکه اطلاع رسانی راه دانا؛ سازمان انرژی اتمی جمهوری اسلامی ایران نخستین دقایق بامداد روز پنج‌شنبه 16 آبان از آغاز مجدد فعالیت سایت فردو جهت غنی سازی اورانیوم خبر داد.
سازمان انرژی اتمی در بیانیه‌ای اعلام کرد:   با ابلاغ ریاست محترم جمهوری و رئیس شورای امنیت ملی مبنی بر آغاز فعالیت مجدد سایت فردو جهت غنی سازی اورانیوم، پس از انتقال مخزن حاوی دوهزار کیلوگرم uf6 از سایت شهید احمدی روشن (نطنز) به سایت شهید علیمحمدی (فردو) و اتصال مخزن به خطوط خوراک‌دهی و انجام موفقیت آمیز کلیه عملیات فنی مرتبط شامل خلا سازی نهایی کنترل ماشین های سانتریفیوژ و شیرها و چک نمودن سیستم های کنترل و اتوماسیون و راه اندازی بخش های جمع آوری و اتمام عملیات پسیواسیون،  پس از دقایق اولیه روز پنج شنبه عملیات گازدهی زنجیره ها و ماشین های سانتریفیوژ و جمع آوری اورانیوم غنی شده در سایت فردو آغاز گردید. لازم به ذکر است کلیه اقدامات تحت نظر آژانس بین المللی انرژی اتمی انجام پذیرفته است.   منبع: تسنیم
