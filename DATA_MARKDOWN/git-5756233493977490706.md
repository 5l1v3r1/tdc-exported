
# دستگیری داماد تیرانداز

Published at: **2019-11-05T15:46:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620060/%D8%AF%D8%B3%D8%AA%DA%AF%DB%8C%D8%B1%DB%8C-%D8%AF%D8%A7%D9%85%D8%A7%D8%AF-%D8%AA%DB%8C%D8%B1%D8%A7%D9%86%D8%AF%D8%A7%D8%B2)


        فرمانده انتظامی شهرستان کرمانشاه از دستگیری شخصی خبر داد که به دنبال اختلافات خانوادگی به سمت خانواده همسرش تیراندازی کرده و باعث مصدومیت سه نفر از آنها شده بود.
      

        آفتاب‌‌نیوز :
      
سرهنگ حسین براری اظهار داشت: به دنبال وقوع یک فقره تیراندازی منجر به جرح در شهرک تعاون کرمانشاه، ماموران کلانتری طاقبستان به سرعت در محل حاضر شدند.
وی افزود: با حضور پلیس در محل و تحقیقات صورت گرفته مشخص شد در حادثه تیراندازی سه نفر (دو خانم و یک آقا) توسط داماد خانواده با شلیک گلوله زخمی شده‌اند.
براری تصریح کرد: با توجه به حساسیت موضوع، ماموران کلانتری تحقیقات گسترده خود را آغاز کرده و توانستند مخفیگاه داماد تیرانداز را به سرعت شناسایی و پس از هماهنگی با مقام قضایی وی را دستگیر کنند.
رئیس پلیس شهرستان کرمانشاه یادآور شد: متهم دستگیر شده در بازجویی‌های ابتدایی، علت کار خود را اختلافات خانوادگی عنوان کرد.
وی از معرفی عامل تیراندازی به دستگاه قضائی جهت سیر مراحل قانونی و صدور حکم لازم خبر داد.
