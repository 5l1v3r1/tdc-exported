
# Brescia, dopo le frasi razziste su instagram si e' dimesso leonardo binda, assessore di...

Published at: **2019-11-05T18:19:09+00:00**

Author: ****

Original: [DAGOSPIA](https://www.dagospia.com/rubrica-29/cronache/ldquo-animale-grasso-che-vive-acqua-negro-rdquo-si-218222.htm)


        “UN ANIMALE GRASSO CHE VIVE IN ACQUA? UN NEGRO!” - SI È DIMESSO LEONARDO BINDA, L’ASSESSORE LEGHISTA ALLA CULTURA DI ORZINUOVI (BRESCIA) CHE PARTECIPANDO A UN QUIZ SU INSTAGRAM SI ERA LASCIATO SCAPPARE UNA FRASE RAZZISTA - IL SINDACO STAVA VALUTANDO DI TOGLIERGLI LE DELEGHE: “LA SUA GIOVANE ETÀ O IL CONTESTO GIOCOSO NON POSSONO GIUSTIFICARE IL CONTENUTO INACCETTABILE DELLA FRASE…” – VIDEO
      

        Da www.lastampa.it
      
Si è ufficialmente dimesso l’assessore leghista alla Cultura di Orzinuovi, nel Bresciano. Leonardo Binda era al centro di una bufera per la frase razzista pronunciata in un video che finito on line.
Il video, pubblicato domenica sera su Instagram, ritrae il giovane consigliere comunale, studente di giurisprudenza all’università di Brescia, mentre risponde a un indovinello durante una serata con gli amici. Si vede il giovane esponente del Carroccio partecipare a un gioco in cui ogni concorrente deve riconoscere la figura che gli è stata attaccata sulla fronte. L’immagine sul foglietto di Leonardo Binda è quella di una foca. «È quell’animale... grasso che vive in acqua», gli viene detto. E Binda risponde: «È un negro».
«La giovane età dell'assessore Binda o il contesto giocoso in cui la frase incriminata è stata pronunciata non possono in alcun modo giustificare il contenuto grave ed inaccettabile – ha dichiarato Gianpietro Maffoni, sindaco di Orzinuovi e senatore di Fratelli d’Italia, che stava valutando di togliere le deleghe all’esponente leghista - Apprezzo quindi il gesto di Leonardo Binda che ha deciso di rassegnare le dimissioni da assessore dimostrando di aver compreso il suo errore».
