
# Представлений офіційний м'яч Євро-2020 з футболу

Published at: **2019-11-07T09:49:00+00:00**

Author: ****

Original: [DT.ua](https://dt.ua/SPORT/predstavleniy-oficiyniy-m-yach-yevro-2020-z-futbolu-328786_.html)

Німецька компанія Adidas представила офіційний м'яч майбутнього футбольного Євро-2020, який носить назву Uniforia.
Він зроблений переважно в біло-чорних кольорах з лініями рожевого, жовтого і м'ятного кольорів. Назва Uniforia, за задумом авторів, несе в собі поєднання слів єдність (unity) і ейфорія (euphoria).
Нагадаємо, чемпіонат Європи пройде з 12 червня по 12 липня наступного року. У турнірі візьмуть участь 24 збірні, а матчі континентальної першості в зв'язку з 60-річчям заснування Євро відбудуться в 12 містах Європи. Жеребкування групового етапу відбудеться 30 листопада.
Збірна України з футболу зуміла пройти кваліфікацію на Євро і влітку 2020-го року зіграє на турнірі.
Футболісти збірної України зіграють на чемпіонаті Європи в третій раз поспіль. У 2012-му і 2016-му роках головна команда країни не зуміла вийти з групи.
Раніше повідомлялося про те, що матч Україна - Португалія став одним з найбільш відвідуваних у відборі Євро-2020.
