
# 'สงสัยว่าลูกรวยแต่ทำไรไม่ได้' มารดา'แม่มณี'ยันไม่เกี่ยว

Published at: **2019-11-07T04:52:00+00:00**

Author: ****

Original: [เดลินิวส์](https://www.dailynews.co.th/crime/740418)


        ผุ้การฯอุดรธานี ต้องเอาชีวิตคนไว้ก่อน แพทย์ให้ยาความดันต่อสายออกซิเจนช่วยมารดา"แม่มณี" เผยเจ้าตัวเครียดอ้างว่าสงสัยที่ลูกสาวมีเงินมากมายแต่ก็ทำอะไรไม่ได้
      
กรณี ตำรวจชุดคลี่คลายคดีบุกควบคุมตัว น.ส.ธวัลรัตน์ ทิพย์ประเวช อายุ 48 ปี มารดาของ น.ส.วันทนีย์ ทิพย์ประเวช หรือ"เดียร์" หรือ"แม่มณี"  ตามหมายจับของศาลจังหวัดอุดรธานี ในข้อหาร่วมกันยักย้ายถ่ายโอนทรัพย์สิน ภายในปั๊มน้ำมันริมถนนอุดรดุษฎี เทศบาลนครอุดรธานี ซึ่งทันทีที่รับรู้ข้อหา น.ส.ธวัลรัตน์ ก็น้ำตาคลอ อ้างว่าไม่รู้เรื่อง ก่อนจะเป็นลมล้มพับไปความคืบหน้าเมื่อวันที่ 7 พ.ย. พล.ต.ต.นันทชาติ ศุภมงคล ผบก.ภ.จว.อุดรธานี เปิดเผยว่า ช่วงที่กำลังคุมตัว น.ส.ธวัลรัตน์ ไปดำเนินคดีที่โรงพัก เจ้าตัวเกิดตกใจจนเป็นลมไป ทำให้ต้องเปลี่ยนแผนนำตัวไปส่งที่ รพ.เทศบาลนครอุดรธานี ก่อนส่งต่อ รพ.ศูนย์อุดรธานี เพื่อให้แพทย์ตรวจดูอาการ คือเราต้องเอาชีวิตคนและความปลอดภัยของคนเอาไว้ก่อน จากนั้นค่อยดำเนินการตามกฏหมาย
"หลังจากไปถึงที่โรงพยาบาลแพทย์และพยาบาลก็ได้รีบให้ยาลดความดันกับใส่สายออกซิเจนช่วยหายใจทันที คาดว่าคงเกิดจากความเครียดมาก ซึ่งที่พูดคุยแม่ของแม่มณียังยืนยันอ้างว่า "ก็สงสัยเหมือนกันว่าทำไมลูกสาวมีเงินมากมายขนาดนี้ แต่ก็ทำอะไรไม่ได้ ตัวแม่ไม่มีส่วนเกี่ยวข้องอะไรด้วย แต่เมื่อมีหมายจับออกมาแล้วก็ไม่รู้จะทำอย่างไรเหมือนกัน" โดยคำกล่าวอ้างทั้งหมดก็คงต้องไปสืบสวนสอบสวนตามกฏหมายต่อไป"ผู้การฯอุดรธานี เผย.

        ข่าวที่เกี่ยวข้อง...ภาพชุดวินาทีจับมารดา'แม่มณี' หลั่งน้ำตาล้มพับหมดสติบุกจับแม่ของ"แม่มณี" เครียดจัดความดันขึ้นวูบคาปั๊ม
      
