
# نجات جان بیمار با عمل جراحی بی‌‌سابقه در ایران

Published at: **2019-11-03T11:19:00+00:00**

Author: ****

Original: [جامعه خبری تحلیلی الف](https://www.alef.ir/news/3980812079.html)

تیم جراحی بیمارستان بقیة الله (عج) موفق به انجام یک عمل نادر و بی‌سابقه جراحی قلب شد.
به گزارش تسنیم؛ جراحان بیمارستان بقیه الله(عج) موفق شدند بر روی بیماری که دچار "دایسکشن آئورت" (پارگی دیواره یکی از شریان‌‌های خون‌‌رسان به بدن) شده بود عمل جراحی موفق و البته نادری را انجام دهند.
بیمار جوان دچار پارگی شدید در رگ اصلی از ناحیه قفسه سینه تا نزدیکی شریان لگن شده بود و آسیب دیدگی به حدی شدید بود که احتمال فوت بیمار بسیار بالا بود اما با به کارگیری شیوه‌‌ای نوین در انجام این عمل جراحی که تاکنون در کشور صورت نگرفته بود، بیمار از مرگ حتمی نجات یافت و اکنون با حال عمومی خوب از بیمارستان مرخص شده است.
