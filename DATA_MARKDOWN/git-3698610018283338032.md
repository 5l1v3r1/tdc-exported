
# Трамп хоче особисто зачитати стенограму телефонної розмови з Зеленським народу США

Published at: **2019-11-01T09:03:00+00:00**

Author: ****

Original: [DT.ua](https://dt.ua/WORLD/tramp-hoche-osobisto-zachitati-stenogramu-telefonnoyi-rozmovi-z-zelenskim-narodu-ssha-328091_.html)

Президент США Дональд Трамп заявив, що не бачить нічого поганого у своїй телефонній розмові з президентом України Володимиром Зеленським і готовий прочитати стенограму своєї телефонної розмови з українським лідером американському народу.
"Це був хороший телефонний дзвінок. В якийсь момент я збираюся сісти, можливо, це буде бесіда біля каміна в прямому ефірі, і прочитати стенограму дзвінка, тому що люди повинні почути", - сказав президент США в інтерв'ю The Washington Examiner.
Він додав, що не збирається співпрацювати з демократами в розслідуванні в рамках процедури імпічменту, оскільки, на його думку, все це розслідування - "шахрайство, обман".
"Ви створюєте жахливий прецедент для інших президентів. Всі знають, що я не зробив нічого поганого. Білл Клінтон робив все неправильно, Річард Ніксон робив все неправильно. Я не буду згадувати Ендрю Джонсона, тому що це було трохи раніше мого часу. Але вони все зробили неправильні речі. Я не зробив нічого поганого", - сказав президент США про попередніх американських лідерах, щодо яких була ініційована процедура імпічменту.
Він також додав, що питання виділення військової допомоги Україні розглядалося так довго через ситуаці з корупцією в країні, але все ж було вирішено на користь України.
"Ми даємо їм гроші, ми даємо їм зброю. Ми зобов'язані дивитися на корупцію", - заявив Трамп.
31 жовтня Палата Представників проголосувала за процедуру імпічменту, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти.
Як повідомлялося, 26 вересня у США оприлюднили скаргу співробітника розвідки на дії Дональда Трампа під час розмови з Володимиром Зеленським. Інформатор підозрюєв Трампа у використанні свого становища для втручання в президентські вибори 2020 року. У скарзі сказано, що президента США тиснув на президента України, наполягаючи на розслідуванні щодо Джо Байдена, ймовірного кандидата в президенти від Демократичної партії, і його сина Хантера. А оточення Трампа намагалося заблокувати стенограму розмови, помістивши її до сховища інформації про таємні операції розвідки.
Також повідомляється, що адвокат Трампа Рудольф Джуліані в приватному порядку контактував з керівником Офісу президента Андрієм Богданом і тодішнім в.о. голови СБУ Іваном Бакановим, а також літав до Мадрида для зустрічі з помічником Зеленського Андрієм Єрмаком.
25 вересня, в день зустрічі Володимира Зеленського з Дональдом Трампом у Нью-Йорку, Білий дім оприлюднив розшифровку їхньої липневої телефонної розмови.
Міністерство юстиції вивчило документ і не знайшло в словах Трампа ознак порушення федерального законодавства.
Однак це не переконало представників Демократичної партії в нижній палаті Конгресу в необхідності відмовитися від ідеї імпічменту. Про початок розслідування спікерка Палати Представників Ненсі Пелосі повідомила 24 вересня.
Під час виступу в Конгресі США тимчасовий повірений у справах США в Україні Вільям Тейлор підтвердив, що оточення Трампа намагалося отримати компромат на Байдена в обмін на військову допомогу Україні.
Докладніше читайте у статті Володимира Кравченка "Як в Америці оголошують імпічмент" у тижневику "Дзеркало тижня. Україна".
