
# Харизанов обясни на какво се дължи феноменът всички срещу ГЕРБ в София

Published at: **2019-11-04T10:38:00+00:00**

Author: ****

Original: [Blitz.bg](https://blitz.bg/analizi-i-komentari/kharizanov-obyasni-na-kakvo-se-dlzhi-fenoment-vsichki-sreshchu-gerb-v-sofiya_news707204.html)

https://blitz.bg/analizi-i-komentari/kharizanov-obyasni-na-kakvo-se-dlzhi-fenoment-vsichki-sreshchu-gerb-v-sofiya_news707204.html Blitz.bg
Основните цели на ГЕРБ бяха запазване позицията на първа политическа сила и запазване на позициите в областните градове. Това каза пред „Фокус“ политическият анализатор Георги Харизанов. Той добави, че пробивите на БСП в Русе, Благоевград и Перник са свидетелство за демократичността на вота и липсата на авторитарен режим.„Така функционира демокрацията и това, между другото, е чудесно. Пак казвам, аз много се радвах на нулата на БСП през 2015г., но тя беше изкривяване.Тя не беше реална. Няма как втората политическа сила да няма нито един кмет на областен град. Така че в някаква степен се завръщаме към нормалността“, обясни анализаторът.Георги Харизанов каза още, че загубите на изборите на дългогодишни кметове е показател за неработещи местни структури.Според него феноменът „всички срещу ГЕРБ“ в София се дължи на невъзможността на десните партии да се противопоставят на досегашното управление и широката подкрепа на Мая Манолова, която се яви като „кандидат на гражданите“.Харизанов допълни, че невалидните гласове от първи тур се дължи на използването на хартиени списъци и бюлетини, които са лесни за манипулиране.
