
# Макрон в інтерв’ю правому виданню згадав про «нелегальні українські банди»

Published at: **2019-11-01T01:56:02+00:00**

Author: ****

Original: [ГЛАВКОМ](https://glavcom.ua/world/observe/makron-v-intervyu-pravomu-vidannyu-zgadav-pro-nelegalni-ukrajinski-bandi-636863.html)

Президент Франції Еммануель Макрон дав інтерв'ю правому журналу Valeurs Actuelles, чим викликав критику на свою адресу. В інтерв'ю він, зокрема, сказав, що усіма силами хоче боротися проти паралельних суспільств та нелегальної імміграції у Франції, згадавши при цьому й українців.
Про це повідомляє DW.
«Я віддаю перевагу легальним іммігрантам з Гвінеї чи Кот-д'Івуар (...) замість нелегальних українських чи болгарських банд», - сказав президент Франції. Номер видання з інтерв'ю Макрона був опублікований у четвер, 31 жовтня.
Критики вже заявили, що подібними заявами Макрон підіграє французьким прихильникам правих поглядів і хоче відібрати голоси у правопопулістки Марін Ле Пен на майбутніх президентських виборах у 2022 році. Нещодавно Ле Пен вже оголосила про намір брати участь у цих перегонах.
Водночас у французькому уряді виступили на захист Макрона і наголосили на важливості звернення президента «до всіх французів через усі засоби масової інформації». 
До слова, президенти Франції та Російської Федерації 21 жовтня в ході телефонної розмови обговорили можливість проведення наступного саміту нормандському форматі.
