
# 
        اخراج مدیرعامل مک دونالد به علت فساد اخلاقی
      

Published at: **2019-11-04T11:57:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638035/%D8%A7%D8%AE%D8%B1%D8%A7%D8%AC-%D9%85%D8%AF%DB%8C%D8%B1%D8%B9%D8%A7%D9%85%D9%84-%D9%85%DA%A9-%D8%AF%D9%88%D9%86%D8%A7%D9%84%D8%AF-%D8%A8%D9%87-%D8%B9%D9%84%D8%AA-%D9%81%D8%B3%D8%A7%D8%AF-%D8%A7%D8%AE%D9%84%D8%A7%D9%82%DB%8C)

به گزارش بولتن نیوز، به نقل از شبکه سی‌بی‌اس، فروشگاه زنجیره‌ای مک دونالد، استیو ایستربروک، مدیرعامل خود را به علت رابطه غیر اخلاقی با یک کارمند اخراج کرد.
مک دونالد روز یکشنبه در بیانیه‌ای اعلام کرد: «فساد اخلاقی استیو ایستربروک در تناقض با سیاست و خط مشی این شرکت بوده و این شرکت کریس کمپسینسکی، رئیس مک دونالد در آمریکا را به عنوان مدیر عامل جدید خود معرفی خواهد کرد.»
ایستربروک در نامه‌ای به کارکنان مک دونالد، این اقدام خود را اشتباه تلقی کرد.
در اوایل امسال، شرکت مک دونالد با ادعا‌هایی در زمینه آزار و اذیت جنسی مواجه شد و مجبور شد به طور علنی با آن برخورد کند.
در این راستا اتحادیه‌های کارگری ماه مه اعلام کردند ۲۵ تن از کارکنان مک دونالد اعلام کرده اند مورد آزار و اذیت جنسی قرار گرفته اند.
