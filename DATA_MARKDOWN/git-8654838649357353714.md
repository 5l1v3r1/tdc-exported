
# Blizzard, le scuse del publisher aprono la BlizzCon 2019

Published at: **2019-11-01T00:00:00+00:00**

Author: **Davide Spotti**

Original: [Multiplayer.it](https://multiplayer.it/notizie/blizzard-scuse-publisher-aprono-blizzcon-2019.html)

La cerimonia di apertura della BlizzCon 2019 è stata preceduta da un breve intervento di J. Allen Brack. Il presidente di Blizzard Entertainment ha preso la parola per scusarsi a nome dell'azienda in merito ai recenti fatti che hanno coinvolto alcuni giocatori professionisti di Hearthstone."Ci siamo mossi troppo rapidamente nel nostro processo decisionale e poi, a peggiorare le cose, siamo stati troppo lenti nel parlare con tutti voi", ha dichiarato Brack. "Non abbiamo rispettato gli elevati standard che ci siamo prefissati"."Blizzard ha avuto l'opportunità di riunire il mondo in un duro momento legato all'eSport di Hearthstone, circa un mese fa, e non l'abbiamo fatto. Mi dispiace e me ne assumo la responsabilità. Faremo meglio in futuro, ma le nostre azioni avranno più importanza rispetto a qualsiasi parola".Come probabilmente ricorderete, nelle scorse settimane Chung "Blitzchung" Ng Wai e altri giocatori di Hearthstone erano stati sospesi per aver sostenuto le proteste di Hong Kong. Sembra insomma che l'azienda intenda cambiare registro per provare a mettersi alle spalle una vicenda che ha provocato molti malumori tra gli appassionati in giro per la rete.
