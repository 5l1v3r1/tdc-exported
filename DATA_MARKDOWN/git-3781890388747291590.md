
# จับแล้ว'คู่หูปืนโหด'ยิงดับ'แฟนบอลท่าเรือ'วันฉลองแชมป์

Published at: **2019-11-04T03:35:00+00:00**

Author: ****

Original: [เดลินิวส์](https://www.dailynews.co.th/crime/739877)


        จับแล้ว'คู่หูปืนโหด'ชักปืนยิงดับ'ม.5แฟนบอลท่าเรือ'วันฉลองแชมป์บอลถ้วยของสโมสร ตามล่าพวกที่เหลือลากคอรับโทษ
      
กรณีเหตุวัยรุ่นเขม่นกัน 2 กลุ่ม ในงานฉลองแชมป์เอฟเอคัพของสโมสรการท่าเรือ เป็นเหตุให้มีแฟนบอลเสียชีวิต 1 ราย บาดเจ็บ 1 ราย ซึ่งทั้งคู่เป็นนร.ชั้น ม.5 โรงเรียนดังย่านเอกมัย แฟนบอลพันธุ์แท้สโมสรท่าเรือ เหตุเกิดเมื่อกลางดึกวันที่ 3 พ.ย. ท้องที่ สน.ท่าเรือความคืบหน้าวันที่ 4 พ.ย. เจ้าหน้าที่สืบสวน สน.ท่าเรือ สามารถจับกุมคนร้ายที่ก่อเหตุได้แล้ว 2 รายคือ นายธันวา บุญผาด อายุ 30 ปี และนายจตุรงค์ มีโสภา อายุ 34 ปี ทั้งสองเป็นบุคคลที่ปรากฎในภาพวงจรปิด และเป็นคนในชุมชนจุดเกิดเหตุ โดยชนวนเหตุเกิดจากวัยรุ่นทั้ง 2 กลุ่ม มีเรื่องกันมานาน จนวันเกิดเหตุมีการฉลองแชมป์เอฟเอคัพของสโมสรการท่าเรือ ทำให้ทั้งสองกลุ่มมาเจอกัน จึงเกิดเรื่อง มีการใช้ปืนยิงจนมีผู้เสียชีวิต โดยตอนนี้ตำรวจอยู่ระหว่างการสอบปากคำโดยละเอียดว่ามีผู้ร่วมก่อเหตุคนอื่นอีกหรือไม่ และจะได้แจ้งข้อหา "ร่วมกันฆ่าผู้อื่น โดยใช้อาวุธปืน ,ร่วมกันพยายามฆ่า โดยใช้อาวุธปืน ,มีอาวุธปืนและเครื่องกระสุนปืน ,พาอาวุธปืนไปในทางสาธารณะดำเนินคดีตามกฎหมายต่อไป

        ข่าวที่เกี่ยวข้อง...พ่อเศร้าม.5ถูกยิงดับ เหตุแฟนบอล'ท่าเรือ'เขม่นยิงกันเอง
      
