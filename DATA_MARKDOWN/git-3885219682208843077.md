
# שובו של הגשם: בצפון ובמרכז צפויים ממטרים קלים וירידה בטמפרטורות

Published at: **2019-11-01T06:25:00+00:00**

Author: **יואב איתיאל**

Original: [וואלה! חדשות](https://news.walla.co.il/item/3321036)

הגשם חוזר במהלך סוף השבוע, היום (שישי) צפוי להיות מעונן חלקית וייתכן גשם מקומי בצפון הארץ ובמרכזה. כמו כן תחול ירידה קלה בטמפרטורות. הלילה ייתכן גשם מקומי בצפון הארץ ובמישור החוף. הגשם יימשך גם בשבת כאשר עד שעות הצהריים צפוי גשם מקומי בעיקר בצפון הארץ ובשאר חלקי הארץ יהיה מעונן חלקית עם סיכוי לגשם מקומי.
בתחילת השבוע תחול עליה בטמפרטורות והן תהיינה רגילות לעונה. השמיים יהיו בהירים עד מעוננים חלקית משעות הצהריים ינשבו רוחות צפוניות ערות לאורך החוף. בצפון מזרח הארץ יתכנו גשמים מקומיים. ביום שני יהיה בהיר עם עליה נוספת בטמפרטורות וירידה בלחות.
מידות החום הצפויות היום והלילה: בירושלים מ-21 מעלות היום עד 13מעלות הלילה, בתל אביב 24 מעלות עד 16, בחיפה 23 מעלות עד 19, צפת 16-24, בקצרין 16-24, בטבריה 18-27, בנצרת 16-24, בעפולה15-26 , בבית שאן 18-28, בלוד 18-25, באשדוד 19-24, בעין גדי 23-30, בבאר שבע 13-26 , במצפה רמון 12-21 ובאילת 29 מעלות היום עד 19 מעלות הלילה.
