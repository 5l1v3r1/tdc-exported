
# Офіційно: ЦВК визнала Рудика переможцем на виборах в Раду

Published at: **2019-11-05T14:23:33+00:00**

Author: **Ольга Проскурова**

Original: [Рубрика](https://rubryka.com/2019/11/05/ofitsijno-tsvk-vyznala-rudyka-peremozhtsem-na-vyborah-v-radu/)


        
          Центральна виборча комісія (ЦВК) визнала самовисуванця Сергія Рудика обраним депутатом Верховної Ради на позачергових виборах 21 липня в одномандатному виборчому окрузі №198 у Черкаській області.
        
      
Про це повідомляє громадянська мережа “Опора”.
Повідомляється, що сьогодні, 5 листопада, завершився виборчий процес на всіх округах. Рудик набрав 18921 голос виборців.
Після того, як нововизнаний депутат Рудик принесе присягу, то в Раді IX скликання буде 424 парламентарія.
28 жовтня ЦВК почала перерахунок голосів виборців на 21 виборчій дільниці одномандатного виборчого округу №198.
Перерахунок голосів виборців здійснювався на виконання судових рішень.
Нагадаємо, що ЦВК транслюватиме свої засідання онлайн.
