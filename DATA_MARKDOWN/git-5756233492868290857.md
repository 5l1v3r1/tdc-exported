
# کشف روغن موتور و ضدیخ تقلبی

Published at: **2019-11-05T17:16:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620083/%DA%A9%D8%B4%D9%81-%D8%B1%D9%88%D8%BA%D9%86-%D9%85%D9%88%D8%AA%D9%88%D8%B1-%D9%88-%D8%B6%D8%AF%DB%8C%D8%AE-%D8%AA%D9%82%D9%84%D8%A8%DB%8C)


        فرمانده انتظامی استان اردبیل از کشف سه هزار و ۳۱۰ قوطی روغن موتور و هزار و ۲۴۶ بطری ضدیخ تقلبی در عملیات پلیس پارس‌آباد خبر داد.
      

        آفتاب‌‌نیوز :
      
سردار هوشنگ حسینی روز سه‌شنبه افزود: به دنبال دریافت گزارش‌های مردمی مبنی بر اینکه فردی در مغازه خود ،اقدام به ساخت و تولید روغن موتور و ضدیخ تقلبی می‌کند، بررسی موضوع در دستور کار ماموران پلیس امنیت عمومی پارس‌آباد قرار گرفت.
وی اظهارداشت: ماموران با انجام تحقیقات و بررسی‌های میدانی و تخصصی از صحت گزارش‌های دریافتی اطمینان حاصل و پس از هماهنگی قضائی به این مغازه اعزام و در بازرسی‌های به عمل آمده سه هزار و ۳۱۰ قوطی روغن موتور و هزار و ۲۴۶ بطری ضدیخ تقلبی کشف شد.
فرمانده انتظامی استان اردبیل ارزش کشفیات به دست آمده در این عملیات بنا به اظهارنظر کارشناسان را ۲ میلیارد ریال ذکر کرد و گفت: با دستور مقام قضائی مغازه پلمب و یک نفر در این رابطه دستگیر شد.
پارس‌آبادمغان در شمال اردبیل و در جوار جمهوری آذربایجان قرار دارد.
