
# Tako se to radi: Vođa navijača proteran sa stadiona do 2030. godine!

Published at: **2019-11-05T00:00:00+00:00**

Author: ****

Original: [MozzartSport](https://www.mozzartsport.com/fudbal/vesti/tako-se-to-radi-voda-navijaca-proteran-sa-stadiona-do-2030-godine/341689)

Problem rasizma opet potresa Italiju. Prozivke na rasnoj osnovi su prošlog vikenda eskalirale na Bentegodiju u Veroni gde je gostovala Breša.
Nekoliko desetina domaćih navijača je otvoreno vređalo Marija Balotelija imitirajući majmunske krike, a kontroverzni napadač poznat po kratkom fitilju nije mogao da istrpi, napucao je loptu u pravcu publike i želeo da izađe sa terena.
Većina Italijana je opet osudila rasizam na stadinu, ali bilo je i onih koji su pravili ludi i pokušavali da sakriju nešto što je očigledno. Poput Veroninog trenera Ivana Jurića ili najmoćnijeg italijanskog političara Matea Salvinija. Osokoljen što ga makar neko prećutno podržava, u javnosti se juče oglasvio vođa Luka Kastelini, vođa Veroninih ultrasa, ali i politički aktivista ksenofobične stramnke “Forca nuvoa Verona”.
Kastelini je dao skandalozan intervju u kojem je rekao da je Baloteli prozivke čuo samo u svojoj glavi i da ga niko nije vređao.“Mi rasisti? Pa i mi imamo crnčugu u našem timu i aplaudirali smo mu kad je postigao gol”, rekao je Kastelini očekujući da će proći nekažnjeno.
Na svu sreću, to se nije desilo. Verona je kao klub pokazala snagu i zdrav razum. Javnim soapštenjem je Kasteliniju istakla zabranu ulaska na stadion do juna 2030. godine! Dakle, duže od 10 godina je vođi Veroninih ultrasa zabranjen ulazak na Bentegodi. Potez za svaku pohvalu i koji se ne viđa često. Pogotovo u društvima kao što je italijansko koje ima mnogo problema sa mafijom, huliganima i korpucijom. Dovoljno je reći da su četvorica odbornika iz gradskoj skupštini Verone danas zatražila da se osudi Baloteli jer je “bez razloga doveo grad na loš glas”?!
Takođe, Verona je kao klub rešila da istraje u borbi protiv rasizma i maksimalno se stavila na raspolaganje tućiocu i policiji kako bi se identifikovalo svih dvadesetak gledalaca koji su sa tribina vređali Balotelija na rasnoj osnovi.
Ultrasi Verone su poznati kao jedni od najekstremnijih u Italiji što se tiče desničarskih političkih stavova i ovo im nije prvi put da su zbog rasizma u centru pažnje.
