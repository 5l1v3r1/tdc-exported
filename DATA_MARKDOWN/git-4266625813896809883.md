
# Сергій Стаховський завершив виступи на тенісному турнірі АТР у Братиславі

Published at: **2019-11-06T23:04:00+00:00**

Author: ****

Original: [ZIK.UA](https://zik.ua/news/2019/11/06/sergiy_stahovskyy_zavershyv_vystupy_na_tenisnomu_turniri_atr_u_bratyslavi_1685491)


        33-річний український тенісист Сергій Стаховський програв третьому сіяному італійцю Стефано Травальї у другому колі турніру АТР Peugeot Slovak Open у Братиславі (Словаччина) із призовим фондом 114 800 євро.
      
Як повідомляє btu.org.ua, матч відповідно 150-ї та 86-ї «ракеток» світу завершився у двох сетах з рахунком 4:6, 5:7. Тенісисти провели на корті 1 годину та 35 хвилин.
Долю першого сету вирішив єдиний брейк Травальї. На початку другої партії суперники обмінялися геймами на подачі один одного, а при рахунку 5:5 Стаховський втратив ще один гейм на подачі. Далі італієць «під нуль» подав на перемогу в цьому поєдинку.
Додамо, що Стефано Травалья у третьому раунді зустрінеться зі своїм співвітчизником Роберто Маркорою (№ 190 АТР).
Нагадаємо, за підсумками другого раунду сьогодні, 6 листопада, ракетку в Братиславі також зачохлив ще один українець – 32-річний Ілля Марченкo.
 
 
