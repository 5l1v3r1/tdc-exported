
# Pakleni decembar za Liverpul: Dva dana, dva meča, dva tima u samo 24 sata

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/fudbal/vesti/pakleni-decembar-za-liverpul-dva-dana-dva-meca-dva-tima-u-samo-24-sata/341724)

Engleska fudbalska liga potvrdila je termin četvrtfinalnog duela Liga kupa između Aston Vile i Liverpula za utorak 17. decembar u 20.45 časova kako je prvobitno i bilo planirano. Odluka je usledila uprkos činjenici da Crvene samo dan kasnije očekuje učešće na Svetskom klupskom prvenstvu u Kataru gde je polufinale zakazano za sredu.
Trener Liverpula Jirgen Klop je posle trijumfa na penale nad Arsenalom u prethodnoj rundi čak zapretio i da će se tim povući iz  Liga kupa ukoliko im se raspored ne prilagodi. Iz EFL su pokazali volju da izmeste utakmicu u neki od termina dva polufinala, ali se od toga odustalo."Prioritet Fudbalske lige je da zadrži integritet Karabao kupa, a odluka koju smo doneli treba da očuva najvažnije interese takmčenja koje privlači milione gledalaca u zemlji i nostranstvu i koje se prenosi u 130 zemalja širom sveta", kažu iz Fudbalske lige.  
U Liverpulu su se pomirili s odlukom i nameravaju da izvedu dva različita tima."Nije to idealan scenario, ali je dogovor postignut u najboljem interesu takmičenja, klubova i nas samih", kažu na Enfildu.
Tako ćemo 17. decembra na Vila Parku verovatno gledati Brustera, Kelehera, Vilijamsa, Van den Berga i ostalu mlađariju iz omladinskog tima Crvenih, pošto će Salah, Mane, Firmino, Origi, Keita i ostali dan ranije biti u Kataru gde će juriti svetsku krunu.
Foto: Reuters
