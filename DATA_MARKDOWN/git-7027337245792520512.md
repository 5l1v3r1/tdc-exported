
# صالحی: فردا چهارشنبه غنی‌سازی در فردو تا غنای 5 درصد انجام می‌شود

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697010/%D8%B5%D8%A7%D9%84%D8%AD%DB%8C-%D9%81%D8%B1%D8%AF%D8%A7-%DA%86%D9%87%D8%A7%D8%B1%D8%B4%D9%86%D8%A8%D9%87-%D8%BA%D9%86%DB%8C%E2%80%8C%D8%B3%D8%A7%D8%B2%DB%8C-%D8%AF%D8%B1-%D9%81%D8%B1%D8%AF%D9%88-%D8%AA%D8%A7-%D8%BA%D9%86%D8%A7%DB%8C-5-%D8%AF%D8%B1%D8%B5%D8%AF-%D8%A7%D9%86%D8%AC%D8%A7%D9%85-%D9%85%DB%8C%E2%80%8C%D8%B4%D9%88%D8%AF)


        اکنون به اندازه کافی اورانیوم غنی شده تا ۲۰ درصد را در اختیار داریم اما اگر ذخیره‌مان تمام شود طبق برجام می‌توانیم آن را تولید کنیم.
      
رئیس سازمان انرژی اتمی گفت: از فردا (چهارشنبه) غنی سازی در سایت فردو تا غنای ۵ درصد آغاز می‌شود.
به گزارش عصرایران به نقل از ایسنا، علی اکبر صالحی در سخنانی درباره غنی سازی ۲۰ درصدی نیز گفت: ما قبلا در سایت فردو غنی‌سازی تا غنای ۵ درصدی و ۲۰ درصدی را انجام داده‌ایم. اکنون به اندازه کافی اورانیوم غنی شده تا ۲۰ درصد را در اختیار داریم اما اگر ذخیره‌مان تمام شود طبق برجام می‌توانیم آن را تولید کنیم.
وی درباره روند تزریق گاز UF۶ به سانتریفیوژها در سایت فردو اظهار کرد: این کار از فردا با حضور بازرسان آژانس بین المللی انرژی اتمی انجام می‌شود. ما مراتب را در نامه‌ای به آژانس اطلاع داده‌ایم.
صالحی همچنین اعلام کرد که در کنار غنی‌سازی اورانیوم در سایت فردو، غنی سازی ایزوتوپ‌های پایدار هم برقرار است.
همچنین بهروز کمالوندی سخنگوی سازمان انرژی اتمی اعلام کرد که شنبه هفته آینده درباره جزئیات اجرای گام چهارم به سوالات خبرنگاران پاسخ خواهد داد.
