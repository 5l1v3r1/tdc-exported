
# Επίδομα θέρμανσης: Τι αλλαγές έρχονται και ποια νοικοκυριά το δικαιούνται

Published at: ****

Author: ****

Original: [CNN.gr](https://www.cnn.gr/oikonomia/story/195999/epidoma-thermansis-ti-allages-erxontai-kai-poia-noikokyria-to-dikaioyntai)

Newsroom, CNN Greece 06:00 , 03 November 2019
Το επίδομα που θα δοθεί ανέρχεται συνολικά σε68 εκατ. ευρώ και για να το λάβουν τα νοικοκυριά θα πρέπει να συμπληρώσουν και να υποβάλουν την αίτηση στην ηλεκτρονική εφαρμογή του Taxisnet έως τις 20 Δεκεμβρίου. Οι σχετικές αγορές πετρελαίου θέρμανσης θα πρέπει να γίνουν από τις 15 Οκτωβρίου έως τις 31 Δεκεμβρίου.
Το επίδομα θα πιστωθεί στους τραπεζικούς λογαριασμούς των δικαιούχων έως τις 31 Δεκεμβρίου, ενώ αυτό που δεν διευκρινίζεται από τη χθεσινή ανακοίνωση του υπουργείου Οικονομικών είναι εάν θα υπάρχει κάποιας μορφής επιδότηση για όσους αγοράσουν πετρέλαιο από την 1η Ιανουαρίου 2020. Για το θέμα αυτό στέλεχος του υπουργείου Οικονομικών ανέφερε ότι «θα το δούμε στο τέλος του έτους ανάλογα με τις αιτήσεις που θα υποβληθούν».
Τα εισοδηματικά κριτήρια για την καταβολή του επιδόματος θέρμανσης στην τρέχουσα σεζόν παραμένουν αμετάβλητα σε σχέση με πέρυσι, ενώ το επίδομα προσαυξάνεται κατά 10% για κάθε προστατευόμενο παιδί.

        Με βάση τις ανακοινώσεις του υπουργείου Οικονομικών όσοι επιθυμούν να λάβουν επίδομα θέρμανσης θα πρέπει να γνωρίζουν ότι:
      

        Τα εισοδηματικά και περιουσιακά κριτήρια παραμένουν τα ίδια με πέρυσι. Αυτό σημαίνει ότι δικαιούχοι του επιδόματος θέρμανσης είναι:
      
α) Άγαμοι φορολογούμενοι οι οποίοι κατά το φορολογικό έτος 2018 είχαν ετήσιο συνολικό εισόδημα μέχρι 12.000 ευρώ και κατείχαν την 1/1/2019 αστική ακίνητη περιουσία (κτίσματα και εντός σχεδίου πόλεως οικόπεδα) συνολικής αντικειμενικής αξίας μέχρι 100.000 ευρώ.
β) Έγγαμοι φορολογούμενοι οι οποίοι το φορολογικό έτος 2018 είχαν ετήσιο συνολικό οικογενειακό εισόδημα μέχρι 20.000 ευρώ και την 1/1/2019 κατείχαν αστική ακίνητη περιουσία αντικειμενικής αξίας μέχρι 200.000 ευρώ. Το εισοδηματικό όριο των 20.000 ευρώ προσαυξάνεται κατά 2.000 ευρώ για κάθε εξαρτώμενο τέκνο. Δηλαδή:
- Έγγαμος με 1 παιδί: Εισόδημα έως 22.000 ευρώ και αξία ακινήτων έως 200.000 ευρώ.
- Έγγαμος με 2 παιδιά: Εισόδημα έως 24.000 ευρώ και αξία ακινήτων έως 200.000 ευρώ.
- Έγγαμος με 3 παιδιά και άνω: Εισόδημα έως 26.000 ευρώ και αξία ακινήτων έως 200.000 ευρώ.
γ) Μονογονεϊκές οικογένειες που κατά το προηγούμενο έτος είχαν ετήσιο συνολικό εισόδημα μέχρι 22.000 ευρώ και την 1/1/2019 κατείχαν αστική ακίνητη περιουσία αντικειμενικής αξίας μέχρι 200.000 ευρώ. Το εισοδηματικό όριο των 22.000 ευρώ προσαυξάνεται κατά 2.000 ευρώ για κάθε εξαρτώμενο τέκνο μετά το πρώτο.

        Διαβάστε επίσης
      
