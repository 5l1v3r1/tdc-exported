
# 104 са разследванията за нарушени политически права

Published at: **2019-11-03T21:13:40+00:00**

Author: **Стандарт**

Original: [Стандарт Новини](https://standartnews.com/blgariya-mestni-izbori-2019/104-sa-razsledvaniyata-za-narusheni-politicheski-prava-405785.html)

Разследванията за нарушени политически права вече са 104, информират от прокуратурата, съобщи БТА. Най-много са в големите градове, като Бяла Слатина също е от градовете с най-много разследвания за изборни престъпления.
По 83 от случаите разследването ще върви по общия ред, останалите 21 са бързи производства. Общо 79 разследвания са за престъпления против политическите права на гражданите, а 25 са с предмет престъпления, свързани с изборите. Обвинените са 26.
Като цяло в прокуратурата са образувани 1520 прокурорски преписки, от които по 1145 е постановен отказ да се образува досъдебно производство. Прокуратурите в страната са изпратили по компетентност на други органи 55 преписки, а по останалите 320 преписки се извършва проверка по реда на Закона за съдебната власт.
