
# Україна пропонує розводити сили на ділянці Богданівка – Петрівське 7 листопада

Published at: **2019-11-04T12:53:13+00:00**

Author: ****

Original: [Українська правда](https://www.pravda.com.ua/news/2019/11/4/7230939/)

Українська сторона поінформувала ОБСЄ про готовність розпочати розведення сил і засобів на ділянці Богданівка – Петрівське на лінії розмежування за умови 7-денного дотримання режиму тиші.
Джерело: командувач Операції об'єднаних сил Володимир Кравченко на брифінгу у Краматорську, "Інтерфакс-Україна"
Пряма мова командувача ООС: "Ми вже надали листа ОБСЄ, 7-го розпочинаємо, 8-го практично "розводимося". Якщо не буде порушення режиму тиші".
Деталі: Керівник української сторони СЦКК Олександр Борщевський зазначив, що оскільки останні обстріли на цій ділянці фіксували 30 жовтня, то за умови дотримання семиденного терміну без обстрілів 7 листопада має відбутися верифікація встановлення режиму тиші, і 8 листопада з 12:00 Збройні сили зможуть почати практичні заходи з розведення сил і засобів.
Кравченко також запевнив, що підконтрольній Києву Богданівці після відведення сил і засобів не буде ніякої загрози.
"З нашого боку населений пункт Богданівка, він не входить у ділянку розведення, там проживає 200 місцевих жителів. І Петрівське, яке зайняте ворожою стороною, також не входить у ділянку розведення. Там по ділянці розведення немає населених пунктів, які потрапляють (у "зону безпеки" – ред.)", – сказав він.
Цьому передувало: Вранці 4 листопада українська сторона СЦКК заявила, що окупаційна влада ОРДЛО збирається запустити білу ракету, що сигналізує про початок розведення сил і засобів у Петрівському, хоча розведення неможливе: 7 діб "тиші" не спостерігалося.
Однак опівдні російські медіа поширили інформацію т.зв. "ДНР", що бойовики сигналізували білої ракетою про готовність до розведення сил і засобів біля Петрівського. 
Представники так званої "Донецької народної республіки" звинуватили українську сторону у зриві розведення сил та засобів біля селища Петрівське.

        
          Знати більше: Піти чи залишитись. Чи допоможе розведення військ закінчити війну на Донбасі
        
      

        
          
            Українізація Штайнмаєра: як зробити ідею Кремля безпечною для України
          
        
      

        Передісторія: 
      
