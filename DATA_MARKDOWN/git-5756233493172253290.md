
# بایدن: ترامپ دنبال تصرف نفت سوریه به سبک داعش است

Published at: **2019-11-03T09:05:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619574/%D8%A8%D8%A7%DB%8C%D8%AF%D9%86-%D8%AA%D8%B1%D8%A7%D9%85%D9%BE-%D8%AF%D9%86%D8%A8%D8%A7%D9%84-%D8%AA%D8%B5%D8%B1%D9%81-%D9%86%D9%81%D8%AA-%D8%B3%D9%88%D8%B1%DB%8C%D9%87-%D8%A8%D9%87-%D8%B3%D8%A8%DA%A9-%D8%AF%D8%A7%D8%B9%D8%B4-%D8%A7%D8%B3%D8%AA)


        معاون رئیس‌جمهور سابق آمریکا در سخنانی ضمن اذعان به تقویت موقعیت رئیس جمهوری سوریه، گفت که دونالد ترامپ به دنبال تصرف میادین نفتی سوریه به سبک داعش است.
      

        آفتاب‌‌نیوز :
      
جو بایدن، معاون رئیس‌جمهوری سابق آمریکا در مصاحبه‌ای با روزنامه وال استریت ژورنال گفت که روسیه با توجه به عدم وجود سیاست خارجی مشخص دونالد ترامپ، رئیس جمهوری آمریکا، توانست مواضع و نقش خود در منطقه را تقویت کند و بشار اسد، رئیس جمهور سوریه نیز توانسته است موقعیت خود را تقویت کند.
وی افزود: گمان نکنم ترامپ سیاست خارجی داشته باشد، روسیه را نگاه کنید که مواضعش در منطقه را تقویت کرده و بشار اسد نیز موقعیتش را تقویت کرده است، همه چیز وارونه شده و ما در آنجا تنها شده‌ایم.
بایدن در ادامه گفت: ترامپ می‌گوید که در صدد تصاحب میادین نفتی است و می‌گوید که ما آنها را می‌گیریم، این شبیه یک پوستر بزرگ داعش برای سربازگیری است.
