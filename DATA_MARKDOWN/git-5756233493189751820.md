
# روسیه: آمریکا ماهانه 30 میلیون دلار نفت خام از سوریه قاچاق می‌کند

Published at: **2019-11-02T16:19:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619460/%D8%B1%D9%88%D8%B3%DB%8C%D9%87-%D8%A2%D9%85%D8%B1%DB%8C%DA%A9%D8%A7-%D9%85%D8%A7%D9%87%D8%A7%D9%86%D9%87-30-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1-%D9%86%D9%81%D8%AA-%D8%AE%D8%A7%D9%85-%D8%A7%D8%B2-%D8%B3%D9%88%D8%B1%DB%8C%D9%87-%D9%82%D8%A7%DA%86%D8%A7%D9%82-%D9%85%DB%8C%E2%80%8C%DA%A9%D9%86%D8%AF)


        سخنگوی وزارت خارجه روسیه تاکید کرد، آمریکا ماهانه با قاچاق ۳۰ میلیون دلار نفت خام از میادین نفتی سوریه تحریم‌های خود علیه این کشور جنگ‌زده را نقض کرده است.
      

        آفتاب‌‌نیوز :
      
 ماریا زاخارووا، سخنگوی وزارت خارجه روسیه گفت، هر ماه آمریکا این مقدار نفت را به ارزش ۳۰ میلیون دلار از میادین نفتی اشغال شده در دمشق، سوریه قاچاق می‌کند. این مقدار نفت خام از میادین نفتی شمال شرق این کشور که آمریکا هنوز در آن حضور نظامی دارد، تامین می‌شود.
به گزارش خبرگزاری اسپوتنیک، وی همچنین ادامه داد: «کشوری که خودش را عامل اجرای قوانین و ارزش‌های دموکراتیک در روابط بین‌المللی می‌داند، در حال قاچاق نفت تحت پوشش مبارزه با داعش است.»
سخنگوی وزارت خارجه روسیه گفت: «آمریکا، دولت دمشق را نامشروع می‌داند و از راه‌های مختلف به دنبال براندازی آن است. حقیقت است است که دولت آمریکا تجارت نفت سوریه را منع کرده است و حالا آن را قاچاق می‌کند.»
