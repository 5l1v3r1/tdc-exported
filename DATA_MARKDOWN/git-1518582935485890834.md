
# FinecoBank archivia i migliori nove mesi di sempre

Published at: **2019-11-05T12:17:10+00:00**

Author: **Mariangela Tessa**

Original: [Wall Street Italia](https://www.wallstreetitalia.com/finecobank-archivia-i-migliori-nove-mesi-di-sempre/)

Fineco Bank ha chiuso i primi nove mesi del 2019 con un utile netto rettificato per le poste non ricorrenti in crescita a 198,1 milioni (+10,8%), miglior nove mesi di sempre, evidenza la banca.I ricavi totali sono saliti a 489 milioni (+5,2%) a fronte di costi operativi per 185,2 milioni (+1,3%), per un rapporto cost/income sceso al 37,9%.
Foti evidenzia in particolare”i risultati in continua crescita, mese dopo mese, di Fineco Asset Management: l’offerta di soluzioni di investimento sempre più evolute, quali il lancio di fondi di decumulo e di fondi multitematici, si concilia perfettamente con la capacità della nostra rete di seguire con la massima rapidità ed efficacia le esigenze della clientela’.
Quanto alla solidità patrimoniale, il coefficiente Cet1 consolidato è pari al 17,37% (dal 17,84% di fine giugno).
Nei primi nove mesi del 2019 sono stati acquisiti 87.467 nuovi clienti. Il numero dei clienti totali è di circa 1.338.000, in crescita del 6,4% rispetto allo stesso periodo dell’anno precedente.
Al 30 settembre 2019 la rete dei consulenti finanziari è composta da 2.564 unità distribuita sul territorio con 395 negozi finanziari (Fineco Center). La raccolta nei primi nove mesi dell’anno tramite la rete di consulenti finanziari è stata pari a 3,8 miliardi di euro.
Quanto ai nuovi progetti Fineco sta proseguendo lo sviluppo della nuova piattaforma che rafforzerà ulteriormente la produttività della Banca, combinando il modello del cyborg-advisory con il Big Data Analytics. La nuova piattaforma faciliterà il processo di trasformazione della liquidità della clientela verso il risparmio gestito, grazie anche al lancio di nuovi prodotti di investimento conservativi e prodotti assicurativi.Fineco effettuerà inoltre un profondo rinnovamento dei servizi di banking e di pagamento per migliorare ulteriormente la customer experience (nuovo cruscotto per carte di credito e debito, che saranno pienamente digitalizzate; rinnovamento della homepage conto e carte; semplificazione processo on- boarding).
La banca ha inoltre rivisitato l’offerta di brokerage con il lancio di nuovi prodotti (opzioni) e l’allargamento dell’offerta multicurrency.Prosegue infine l’attività di sviluppo di Fineco Asset Management che, anche grazie al recente lancio dei fondi di decumulo FAM Target e del fondo multitematico FAM MegaTrends, conferma sempre di più la capacità di rispondere con rapidità ed efficacia alle esigenze della clientela.
