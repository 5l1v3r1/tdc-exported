
# VIDEO: Policajt zhodil na zem študentku (15) a bil ju. Usvedčili ho zábery

Published at: **2019-11-07T08:35:00+00:00**

Author: **FLORIDA/rd**

Original: [tvnoviny.sk](https://www.tvnoviny.sk/zahranicne/1981633_video-policajt-zhodil-na-zem-studentku-15-a-bil-ju-usvedcili-ho-zabery)

Policajta v americkej Floride zatkli po tom, čo zhodil len 15-ročnú žiačku na zem a bil ju. Píše Fox News.
Na záberoch vidno, ako sa dievča prechádza po miestnosti, keď k nej zrazu pristúpi muž zákona, chytí ju za krk a zhodí na zem.
Tridsaťosemročného dôstojníka Williarda Millera obvinili zo zneužívania detí bez ťažkého ublíženia na zdraví.
Zároveň mu pozastavili výkon funkcie bez nároku na výplatu až do konca vyšetrovania. „Som z toho znechutený. Nemám naozaj chuť riešiť zlyhania jednotlivcov, ktorí prekročia svoje právomoci. Ale určite s tým spravím poriadok," povedal miestny šerif Gregory Tony.
