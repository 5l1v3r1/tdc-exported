
# У МЗС відреагували на візит депутата РФ до Золотого

Published at: **2019-11-04T13:41:16+00:00**

Author: ****

Original: [Слово і Діло](https://www.slovoidilo.ua/2019/11/04/novyna/polityka/mzs-vidreahuvaly-vizyt-deputata-rf-zolote)


        Поїздка депутата Держдуми Росії Олексія Журавльова до Золотого – це порушення. Про це заявив міністр закордонних справ України Вадим Пристайко.
      
«Поїздка депутата парламенту РФ (на Донбас - ред.) – це порушення. Це наша територія, на яку він приїхав без дозволу. І це обов'язково спричине реакцію МЗС офіційно», - заявив Пристайко.
Зазначимо, депутат Держдуми РФ, лідер шовіністичної партії «Батьківщина» Олексій Журавльов побував на позиціях російських найманців у районі Золотого. За інформацією ЗМІ сепаратистів, Журавльов приїхав з метою перевірити, як українська сторона відвела свої війська в цьому районі.
Нагадаємо, 29 жовтня, в населеному пункті Золоте Луганської області стартував процес розведення сил і засобів. Процес відведення триватиме 30 діб. На безпосереднє відведення сил і засобів надається три доби. Заходи проходитимуть на відстані близько 2 кілометрів.
На тлі розведення сил у Золотому Луганської області українські військові і поліція продовжують нести службу в посиленому режимі.
Експерт прокоментував «Слово і Діло» розведення військ на Донбасі.
Хочете обговорити цю новину? Долучайтеся до телеграм-чату CHORNA RADA
