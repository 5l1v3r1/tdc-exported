
# Астронавти напекли шоколадного печива в умовах космічного простору

Published at: **2019-11-06T07:48:50+00:00**

Author: ****

Original: [ГЛАВКОМ](https://glavcom.ua/world/hitech/astronavti-napekli-shokoladnogo-pechiva-v-umovah-kosmichnogo-prostoru-637919.html)

На Міжнародній космічній станції астронавти вже змогли спекти шоколадне печиво.
Про це повідомили НАСА і фахівці на МКС.
Зазначається, що йдеться про проект під назвою Zero G Kitchen, який спрямований на створення нових способів готування їжі в умовах нульової гравітації за допомогою спеціалізованої печі DoubleTree. 
Варто відзначити, що спочатку пічку привезли на МКС вантажним космічним кораблем Cygnus, а далі фахівці-астронавти приступили до тестування печі в умовах нульового тяжіння.
Наразі печиво астронавти не їстимуть, а натомість відправлять у дослідну лабораторію для з'ясування деяких хімічних тонкощів тесту і отриманого продукту.
Попередні відгуки астронавтів демонструють те, що зі своїм завданням спеціальна піч Zero G впоралася на відмінно, оскільки використання звичайної мікрохвильовки в умовах космосу є неможливим, зважаючи на особливості мікрогравітації.
Успішний результат приготування шоколадного печива в умовах МКС напевно ляже в основу нових експериментів. І ці експерименти зовсім точно будуть спрямовані на з'ясування найбільш оптимального і цікавого підходу до вирощування та зберігання повноцінної їжі на борту МКС - а можливо, і на борту багатьох інших космічних кораблів, які в найближчому майбутньому будуть борознити межі Сонячної системи. 
Як повідомлялося, астронавти у космосі займуться випіканням коржиків.
