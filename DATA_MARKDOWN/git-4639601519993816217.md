
# Ι. Αποστολόπουλος: Ο Έλληνας «φύλακας-άγγελος» των προσφύγων στη Μεσόγειο στο One Talk

Published at: **2019-11-05T06:36:41+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/vimatv/i-apostolopoulos-o-ellinas-fylakas-aggelos-ton-prosfygon-sti-mesogeio-sto-one-talk/)

Ο Ιάσων Αποστολόπουλος αποτελεί την προσωποίηση του ανθρωπισμού, της ανιδιοτέλειας και της προσφοράς. Όντας μέλος του «Mare Ionio», ενός ιταλικού διασωστικού πλοίου, επιχειρεί μαζί με τα υπόλοιπα μέλη του στη Μεσόγειο, για να σώσει ταλαιπωρημένους ανθρώπους που αναζητούν μια νέα ζωή. Με αφορμή τη δράση του, ο Έλληνας «φύλακας-άγγελος» προσφύγων και μεταναστών στη Μεσόγειο, μιλά στην εκπομπή One Talk και τον Δημήτρη Μανιάτη.
«Δεν είναι ΜΚΟ. Είναι ένα καινούργιο ιταλικό εγχείρημα. Είναι απάντηση του κινήματος των πολιτών της Ιταλίας απέναντι στους συνεχιζόμενους πνιγμούς στη Μεσόγειο αλλά και στα κλειστά λιμάνια. Έχουμε ένα καράβι και επιχειρούμε στα ανοιχτά της Μεσογείου, ψάχνουμε για βάρκες με πρόσφυγες από τη Λιβύη» εξηγεί. Οι περιγραφές του είναι συγκλονιστικές.

        Διαβάστε ακόμη : EBZ : Έκλεισε η συμφωνία με την Royal Sugar
      
«Οι μετανάστες όταν ανέβουν στο καράβι μας ρωτάνε που πάει το πλοίο. Αν τους πούμε ότι επιστρέφει στη Λιβύη, μας λένε ότι προτιμούν να πεθάνουν. Οι άνθρωποι που σώζουμε έχουν ουλές, τραύματα από πυροβολισμούς, μαχαιριές, ενώ όλες οι γυναίκες έχουν βιαστεί τουλάχιστον από έναν άνδρα» τονίζει ο Ι. Αποστολόπουλος. Παράλληλα, υποστηρίζει πως στη Λιβύη λειτουργούν αγορές σκλάβων.
