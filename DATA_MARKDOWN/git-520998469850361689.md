
# Ухилялися від виїзду. З Буковини повернуть на батьківщину двох іноземців

Published at: **2019-11-04T13:14:00+00:00**

Author: ****

Original: [Погляд](https://pogliad.ua/news/bukovina/uhilyalisya-vid-viyizdu-z-bukovini-povernut-na-batkivschinu-dvoh-inozemciv-379794)

Громадян Молдови та Азербайджану, які перевищили 90-деннний термін перебування на території України та ухилялися від виїзду, виявили у селах Мала Буда Герцаївського та Мамаївці Кіцманського районів місцеві міграційники та правоохоронці в рамках операції «Мігрант». Про це йдеться на сайті Управління ДМС у Чернівецькій області.
Обох порушників притягнуто до адміністративної відповідальності за ч. 1 ст. 203 КУпАП та оштрафовано на 1870 та 2550 грн. Також керівництвом УДМС області стосовно обох неврегульованих мігрантів прийнято рішення про примусове повернення до країн  походження.
Водночас у Кіцмані за ст. 206 КУпАП притягнуто до адмін-відповідальності місцеву мешканку, громадянку України, яка надала житло в порушення визначеного законодавством порядку надання послуг іноземцям. За гостинність без дотримання вимог міграційного законодавства жінці довелося сплатити 5100 грн. штрафу.
