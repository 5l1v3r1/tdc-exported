
# Ангела Меркел не дочакала реда си за Трабант

Published at: **2019-11-05T07:50:00+00:00**

Author: **Нели Христова**

Original: [Dnes.bg](https://www.dnes.bg/notifikacii/2019/11/05/angela-merkel-ne-dochakala-reda-si-za-trabant.428575)

Германският канцлер Ангела Меркел, обяви вчера, че не е дочакала реда си за получаване на кола, защото Берлинската стена паднала преди нейният "Трабант" да бъде произведен от завода в град Цвикау, предаде ДПА, цитирана от БТА.
"В ГДР моята поръчка за "Трабант" не можа да бъде изпълнена", каза канцлерът пред работници в завод в същия град, който сега произвежда автомобили "Фолксваген".
Цвикау в провинция Саксония е имал по времето на ГДР дългогодишни традиции в автомобилостроенето. Там са се произвеждали култовите източногермански автомобили, наричани "Траби" от почитателите им.
В ГДР "Трабантът" бе много популярен, но заради плановата икономика хората често трябваше да чакат до 15 години, преди да си купят кола, отбелязва ДПА.
