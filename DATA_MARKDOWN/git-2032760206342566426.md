
# Video: Djokovič získal v Paríži svoj 77. titul vo dvojhre, v rebríčku sa dotiahol na McEnroea

Published at: **2019-11-03T16:35:00+00:00**

Author: **Webnoviny**

Original: [Denník politika](http://dennikpolitika.sk/archiv/88573)

3.11.2019 (Webnoviny.sk) – Srbský tenista Novak Djokovič sa stal víťazom dvojhry na tenisovom turnaji ATP World Tour Masters 1000 Paris Rolex vo francúzskom Paríži. Svetová jednotka v nedeľňajšom finále zvíťazila nad Kanaďanom Denisom Shapovalovom vo dvoch setoch 6:3, 6:4. Tridsaťdvaročný zverenec slovenského trénera Mariána Vajdu bez straty setu dokráčal po svoj celkovo 77. „singlový“ titul na profiokruhu v kariére. Rovnako ani set nestratil ani začiatkom októbra v japonskom Tokiu.
V rebríčku tenistov s najväčším počtom trofejí vo dvojhre v tzv. open ére sa Djokovič dotiahol na piateho v poradí – Američana Johna McEnroea (77). Lídrom tejto štatistiky je ďalší Američan Jimmy Connors (109), ktorý vedie pred Švajčiarom Rogerom Federerom (103), bývalým československo-americkým tenistom Ivanom Lendlom (94) a Španielom Rafaelom Nadalom (84).

        Novak Djokovič (Srb.-1) – Denis Shapovalov (Kan.) 6:3, 6:4
      
Viac k témam: ATP Masters 1000Zdroj: Webnoviny.sk – Video: Djokovič získal v Paríži svoj 77. titul vo dvojhre, v rebríčku sa dotiahol na McEnroea © SITA Všetky práva vyhradené.
