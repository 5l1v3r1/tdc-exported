
# Зеленський призначив головою Черкаської ОДА СБУшника

Published at: **2019-11-04T13:05:38+00:00**

Author: **Daria Trokhimovich**

Original: [Рубрика](https://rubryka.com/2019/11/04/zelenskyj-pryznachyv-golovoyu-cherkaskoyi-oda-sbushnyka/)

Фото ReutersПрезидент України Володимир Зеленський замінив голову Черкаської обласної адміністрації.
Укази президента №797/2019 та №798/2019.
Зеленський звільнив з посади голови Черкаської обласної адміністрації Ігоря Шевченка згідно із поданою ним заявою. Наступним указом президент призначив на цю посаду Романа Боднара.
Згідно із декларацією кандидата на посаду, поданою у НАЗК, Боднар зареєстрований в Чернівцях, але проживає в Маріуполі.
За документом, Боднар володіє половиною квартири в Чернівцях загальною площею 78 кв.м, іншого нерухомого майна та автомобіля не має. Накопичень має лише 120 тисяч грн.
У декларації вказано, що у 2018 році Боднар працював у Головному управлінні СБУ в Донецькій і Луганській областях. Там він за рік отримав 438 тисяч гривень зарплатні.
Також він задекларував одноразову грошову допомогу учасника бойових дій в сумі 1265 грн.
Перед цим Боднар також подавав декларацію кандидата на посаду заступника голови Житомирської ОДА.
