
# Сильна двадцятка. Топ-20 найбільш надійних банків України — рейтинг НВ і Dragon Capital

Published at: **2019-11-07T07:45:00+00:00**

Author: ****

Original: [НВ](https://nv.ua/ukr/biz/finance/top-20-naybilsh-nadiynih-bankiv-ukrajini-reyting-nv-novini-ukrajini-50052089.html)

Традиційно для останніх років найнадійнішими виглядають банки з іноземним капіталом. У відповідному рейтингу їх 15. Ще чотири банки представляють держсектор. У список потрапив лише один комерційний банк з «українським паспортом» — ПУМБ олігарха Ріната Ахметова.
Райффайзен Банк Аваль — українська дочка австрійського Raiffeisen Bank International — очолює рейтинг уже кілька років поспіль. У топ-10 потрапили також Укрсиббанк, Сітібанк, ІНГ Банк, Креді Агріколь Банк, ОТП Банк, ПриватБанк, Укрексімбанк, Ощадбанк і ПроКредит Банк.
Найприбутковіший український банк — ПриватБанк — займає в рейтингу сьоме місце. За даними НБУ, його прибуток за останні три квартали цього року (27,4 млрд грн) більше ніж удвічі перевищує прибуток всіх інших 75 українських банків разом узятих. Звідси і рекордна рентабельність капіталу — співвідношення чистого прибутку до власного капіталу у Привата — 101%. За цим показником ближче всіх до нього Сітібанк (90%), у лідера рейтингу надійності - Райффайзен Банку Аваль — 41%. При цьому в портфелі ПриватБанку 81% непрацюючих кредитів. У Райффайзен Банку Аваль таких всього 8%.

        Як ми рахували: Місце в рейтингу визначалося інвестиційною компанією Dragon Capital, виходячи з суми балів, яку банк отримав на основі наступних показників:
      

        Достатність капіталу — відображає запас власного капіталу для покриття можливих втрат від діяльності.
      

        Ліквідність — відображає можливість банку виконувати свої зобов’язання без затримок.
      

        Довіра вкладників — відображає динаміку депозитів населення і бізнесу в поточному році.
      

        Підтримка акціонерів — приналежність до надійної бізнес-групи (або держсектору) істотно підвищує шанси додаткового фінансування у разі кризових ситуацій.
      

        Прибутковість банку — включає рентабельність капіталу, тобто перевищення доходів банку над витратами в розрахунку на вкладений капітал.
      

        Якість активів — відображає частку проблемних кредитів у загальному портфелі банку.
      

        Якісні показники — прозорість діяльності банку, збалансованість ризик-менеджменту, репутація.
      

        
          Цей матеріал опублікований в № 41 журналу НВ від 7 листопада 2019 року.
        
      
