
# Prende fuoco una macchina a Gpl: area messa in sicurezza dai Vigili del Fuoco

Published at: **2019-11-01T15:28:08+00:00**

Author: ****

Original: [LaProvinciaDiBiella.it](https://laprovinciadibiella.it/cronaca/prende-fuoco-una-macchina-a-gpl-area-messa-in-sicurezza-dai-vigili-del-fuoco)

Auto va a fuoco a Tronzano
Intorno alle 13.35 di oggi, venerdì 1° novembre, le squadre di Vigili del Fuoco del distaccamento di Livorno Ferraris e del distaccamento volontario di Santhià, più una della sede centrale di Vercelli, sono intervenute a Tronzano Vercellese sulla SP 11 per spegnere l’incendio di un’autovettura alimentata a Gpl.
Come riportano i colleghi di NotiziaOggiVercelli, le fiamme erano già state poste sotto controllo con alcuni estintori dai proprietari stessi dell’auto; il personale dei Vigili del fuoco ha provveduto ad ultimare le operazioni di spegnimento del mezzo e alla messa in sicurezza di tutta l’area interessata.
Anche nel Biellese qualche giorno fa un’auto a preso fuoco sulla tangenziale Biella-Cossato in prossimità del distributore, guarda il video.
