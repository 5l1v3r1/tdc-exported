
# Астрономи виявили найменшу з відомих чорних дір

Published at: **2019-11-01T18:18:00+00:00**

Author: ****

Original: [DT.ua](https://dt.ua/TECHNOLOGIES/astronomi-viyavili-naymenshu-z-vidomih-chornih-dir-328196_.html)

Астрономи з Університету штату Огайо заявили про те, що їм вдалося виявити найменшу з відомих чорних дір. Дослідники вважають, що вона може належати до нового класу подібних об'єктів, повідомляється на сайті установи.
Зазначається, що дослідники запропонували новий метод пошуку чорних дір, який і дозволив їм виявити новий об'єкт. На даний момент астрономи ділять чорні діри на два класи: чорні діри сонячних мас (їхні маси становлять приблизно 5-30 сонячних) і надмасивні чорні діри, маса яких перевершує сонячну в кілька мільйонів разів. Відоме також існування чорних дір середньої маси (10-100 тисяч сонячних).
У ході нового дослідження вчені вивчили дані, які були отримані в ході Apache Point Observatory Galactic Evolution Experiment (APOGEE). У результаті їм вдалося виявити незвичайну подвійну систему. Червоний гігант обертався навколо чогось з масою, набагато меншою, ніж у відомих чорних дір, але набагато більшою, ніж у нейтронних зірок.
Після додаткових розрахунків та аналізу нових даних, дослідники зрозуміли, що виявили чорну діру масою 3,3 сонячних.
"Ми запропонували новий метод пошуку чорних дір, а також потенційно відкрили одного з перших представників класу чорних дір низької маси, про існування яких астрономам нічого не було відомо", - заявив провідний автор дослідження Тодд Томпсон.
Підписуйтесь на наш Telegram-канал з новинами технологій та культури.
У серпні, астрономи виявили ультрамасивну чорну діру, яка знаходиться в центрі галактики Holmberg 15A на відстані 700 мільйонів світлових років від Землі. Маса чорної діри оцінюється в 40 мільярдів сонячних, що робить її рекордсменом серед подібних об'єктів. Особливість Holm 15A* не тільки в її масі, але і розмірі горизонту подій. Він становить 790 астрономічних одиниць (астрономічна одиниця дорівнює відстані від Землі до Сонця). Для порівняння, діаметр Сонячної системи — близько 250 астрономічних одиниць.
