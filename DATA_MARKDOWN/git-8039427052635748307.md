
# ముషీరాబాద్ బస్ డిపో వద్ద ఉద్రిక్తత!

Published at: **2019-11-06T11:24:11+00:00**

Author: ****

Original: [Andhrajyothy](https://www.andhrajyothy.com/artical?SID=947916)

ADVT
హైదరాబాద్: ముషీరాబాద్ బస్ డిపో వద్ద ఉద్రిక్తత చోటు చేసుకుంది. సీపీఐ నేతలు నారాయణ, చాడ వెంకట్ రెడ్డి, కార్యకర్తలు, పీవోడబ్ల్యూ నాయకురాలు సంధ్యను పోలీసులు అరెస్ట్ చేశారు. ఆర్టీసీ కార్మికుల సమ్మెకు మద్దతుగా వామపక్షాల ఆధ్వర్యంలో ముషీరాబాద్ బస్ డిపో ముట్టడి జరిగింది. ఈ సందర్భంగా నేతలు డిపో ఎదుట బైటాయించి నిరసన వ్యక్తం చేశారు. ప్రభుత్వానికి, పోలీసులకు వ్యతిరేకంగా పెద్ద ఎత్తున నినాదాలు చేశారు. ఆర్టీసీ కార్మికులకు న్యాయం చేయాలని ప్రభుత్వాన్ని డిమాండ్ చేశారు. కాగా, వామపక్షాల నిరసన నేపథ్యంలో డిపో వద్ద భారీగా పోలీసులు మోహరించారు.
