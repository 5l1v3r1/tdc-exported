
# #עוזרת_למכירה: בכווית, סוחרי עבדים סוגרים עסקאות באינסטגרם

Published at: **2019-11-03T23:20:00+00:00**

Author: **סוכנויות הידיעות**

Original: [וואלה! חדשות](https://news.walla.co.il/item/3321250)

שוק שחור שסחר בעבדים ושפחות בכווית התנהל דרך חשבונות אינסטגרם תחת ההשטאג "עוזרות למכירה" ו-"עובדים להעברה". הרשויות בכווית הודיעו בסוף השבוע האחרון כי הן זימנו לחקירה את בעליהם של כמה חשבונות ברשתות החברתיות שדרכן נמכרו עובדי בית כעבדים.
תחקיר של רשת BBC חשף את הרשת שסחרה בבני אדם ובמסגרתה גברים ונשים נמכרו כדי לשמש עוזרי בית. הרשויות מסרו כי הן הורו למעורבים בפרשה להסיר את הפוסטים הללו, ששימשו מודעות פרסום. כמו כן, ה"מוכרים" נדרשו לחתום על הסכם משפטי שבו הם מבטיחים להפסיק את עיסוקיהם.
בנוסף לכך, בעקבות פניית של הרשת הבריטית, החלו באינסטגרם לפעול להסרת תוכן דומה מהאפליקציה וגם מחברת האם שלה פייסבוק. עוד נמסר מהחברה כי היא תימנע העלאת תוכן דומה בעתיד ואת יצירתם של חשבונות שדרכם מתנהל סחר בעבדים.
נכון להיום, מרבית החשבונות הפעילים ביותר ששימשו את הסוחרים בשוק השחור באינסטגרם הפסיקו את פעילותם.

        הארגון יעץ לאינדונזיה להחיל את חוקי השריעה - היועץ נענש בהלקאה 
         מהדקת את הפיקוח: סין תמנע מזרים להתערב בענייניה בהונג קונג 
         "לקראת קטסטרופה": מחנות הפליטים ביוון עומדים על סף פיצוץ 
         מדי יום כ-50 ישראלים חוטפים התקף לב: השירות הרפואי שיציל את חייך תוכן מקודם
      
ד"ר מובארק אל-עזימי, הרשם הציבורי לעבודה, אמר כי הרשות חוקרת אישה שמכרה ילדה בת 16 מגינאה שזוהתה בשם פאטו. בין המעורבים בפרשה שנחקרים על ידי הרשויות נמצא גם שוטר.
קימברלי מוטלי, עורכת דין אמריקנית שמייצגת את פאטו, אמרה כי היא מאמינה שמפתחי האפליקציות ששימשו למכירתם של עוזרי הבית צריכים לספק פיצוי הולם לקורבנות. "המפתחים צריכים לפצות את פאטו, ויתכן שגם אפל וגוגל", אמרה מוטלי.
עורכת הדין הוסיפה כי יש לבחון באיזו אחריות נושאות חנויות האפליקציות. "בחנות של אפל כתוב כי הם אחראיים לכל מה שנמכר בה ולכן השאלה שלנו היא - מהי המשמעות של האחריות הזו?". מוטלי קראה גם להעניש ולאסור את מי שניסו למכור את פאטו.
מחברות גוגל ואפל נמסר כי הן עובדות עם מפתחי האפליקציות במטרה למנוע פעילות בלתי חוקית.
