
# У Києві зафіксували новий температурний рекорд

Published at: **2019-11-05T14:10:00+00:00**

Author: ****

Original: [ZIK.UA](https://zik.ua/news/2019/11/05/u_kyievi_zafiksuvaly_novyy_temperaturnyy_rekord_1684077)


        У ніч на вівторок, 5 листопада, в Києві зафіксували другу найтеплішу ніч за 139 років спостережень.
      
Про це повідомляє Центральна геофізична обсерваторія імені Бориса Срезневського.
«За даними метеостанції Центральної геофізичної обсерваторії імені Бориса Срезневського, температура в ніч на 5 листопада не опустилася нижче +12,3°С, а це значить, що попереднє рекордне значення 1930 року було повторено», – йдеться у повідомленні.
Зазначається також, що за минулу добу, 4 листопада, у Києві було зафіксовано два температурні рекорди.
Зокрема, після полудня 4 листопада стовпчик максимального термометра піднявся до +17,6°С, що на 2,7°С вище попереднього максимального значення температури повітря для цього дня, зафіксованого у 1957 році.
При цьому середньодобова температура становила +12,9°С, що на 0,6°С вище попереднього рекорду температури повітря, який тримався з 1996 року.
За кліматичними даними таке значення відповідає 21 вересня, додали в обсерваторії.
Нагадаємо, у понеділок, 4 листопада, у столиці зафіксували температурний рекорд.
