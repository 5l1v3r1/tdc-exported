
# Twitch: anche lo streamer CouRage se ne va, ma verso YouTube

Published at: **2019-11-05T00:00:00+00:00**

Author: **Giorgio Melani**

Original: [Multiplayer.it](https://multiplayer.it/notizie/twitch-streamer-courage-verso-youtube.html)

Continua, a quanto pare, una sorta di esodo di streamer noti da Twitch, in questo caso con Jack "CouRage" Dunlop il quale ha deciso di lasciare la piattaforma streaming per approdare a YouTube.In questo caso, dunque, non si tratta della solita rivalità fra Twitch e Mixer, ma di un passaggio verso la nota piattaforma di Google, con cui CouRage ha siglato un nuovo accordo. Il medesimo personaggio non è peraltro nuovo a YouTube, considerando che ha iniziato le proprie trasmissioni già nel 2013 su tale piattaforma arrivando a 1,86 milioni di abbonati al proprio canale.L'idea di Dunlop è di "creare più contenuti e sviluppare nuove abilità" con il suo passaggio a YouTube in forma esclusiva, anche se non è ancora chiaro quali siano i format utilizzati e gli argomenti trattati. Il video di annuncio del suo passaggio a YouTube, visibile qui sotto, mostra in effetti qualcosa di diverso dalla semplice trasmissione in streaming di gameplay di giochi, avvicinandosi forse a qualche tipologia di show televisivo.Anche se la quantità di persone che hanno abbandonato Twitch in questo periodo è ovviamente ancora molto bassa, sono già diverse le personalità note che hanno deciso di cambiare aria, alcune delle quali per approdare al concorrente diretto Mixer, come Ninja e Shroud, ma a quanto pare anche per cercare qualcosa di alquanto diverso.
