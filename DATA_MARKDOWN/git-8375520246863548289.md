
# Батько шанувальника Путіна Хабіба розраховує на допомогу Ломаченка

Published at: **2019-11-06T15:14:01+00:00**

Author: ****

Original: [ГЛАВКОМ](https://glavcom.ua/sport/news/batko-shanuvalnika-putina-habiba-rozrahovuje-na-dopomogu-lomachenka-638154.html)

Батько та тренер шанувальника Путіна з Дагестану Хабіба Нурмагомедова Абдулманап повідомив про бажання працювати з сином у таборі Анатолія Ломаченка.
Про це Нурмагомедов-старший повідомив у мережі Інстаграм, коментуючи готовність прийняти виклик знаменитого боксера Флойда Мейвезера.
«Флойд, поважаю бажання провести поєдинок з Хабібом. У нас зараз відповідальний момент, належить провести найкращий бій у історії UFC. П’ять місяців і бій має відбутися. Уперше нам потрібно буде виступати в боксі і нам потрібен буде тренувальний табір Ломаченка-старшого. Чому б ні!» - написав Нурмагомедов.
Хабіб Нурмагомедов – чемпіон у легкій вазі змішаних єдиноборств, неодноразово заявляв про відданість російському диктатору Путіну.
Анатолій Ломаченко – батько та тренер чемпіона світу з боксу за трьома ваговими категоріями Василя Ломаченка з Одещини.
