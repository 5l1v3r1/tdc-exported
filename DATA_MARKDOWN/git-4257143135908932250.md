
# Akiknek csak egy kicsit kell félni a rivális robotoktól

Published at: **2019-11-07T08:40:53+00:00**

Author: **Infostart / MTI**

Original: [infostart](https://infostart.hu/gazdasag/2019/11/07/akiknek-csak-egy-kicsit-kell-felni-a-rivalis-robotoktol)

A digitalizáció a magyar könyvelői piac nagy részét érzékenyen fogja érinteni, de a komplex megoldásokat nyújtó vállalkozásoknak nincs mitől tartaniuk - írta a Világgazdaság a csütörtöki számában.
A magyar tulajdonú ICT Európa Holding könyvelő- és adótanácsadó cég tulajdonos vezérigazgatója, Lovász György a lapban úgy vélekedett, hogy a robotok az alacsony hozzáadott értékű szolgáltatásokat válthatják ki a jövőben. Néhány egyszerű munkafolyamat - például a dokumentumok iktatása - automatizálható, de a könyvelés és adótanácsadás annyira összetett, hogy a kollégákat nem helyettesíthetik a robotok.
Véleménye szerint a magyar kis- és közepes vállalkozások is egyre inkább belátják, hogy
Megjegyezte, hogy a könyvelőcégeknek is szembe kell nézniük az egész gazdaságra jellemző munkaerőhiánnyal. A munkavállalókat nem csak felvenni nehéz, de megtartani is, amihez a béremelés nem elég, szükség van a motiváló és alkalmazkodó munkakörnyezetre és a tervezhető előmenetelre is.

        Nyitókép: MTI Fotó: Mohai Balázs
      
