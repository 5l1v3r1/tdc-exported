
# 10 najzaujímavejších seriálov a filmov na Apple TV Plus. Oplatí sa predplatiť si ďalšiu streamovaciu platformu?

Published at: **2019-11-04T07:42:00+00:00**

Author: **Dominik Vetrák**

Original: [REFRESHER](https://refresher.sk/76178-10-najzaujimavejsich-serialov-a-filmov-na-Apple-TV-Plus-Oplati-sa-predplatit-si-dalsiu-streamovaciu-platformu)


        Apple TV Plus je od piatku oficiálne spustené. Čo všetko svojmu zákazníkovi ponúka?
      
Apple TV Plus je od piatku oficiálne spustené, a to aj na Slovensku. Na rozdiel od Netflixu už pri štarte ponúka lokalizáciu. Diváci majú k dispozícii titulky, na dabing si ešte počkajú (ak vôbec dorazí). Netflix s príchodom nových streamovacích služieb začal tlačiť na pílu a okrem titulkovania množstva počinov začal pridávať aj český dabing či tuzemské filmy (môžeš si tak pozrieť oscarový Obchod na Korze). 
Čím ťa môže Apple presvedčiť, aby si si predplatil ich streamovaciu platformu? Ostatné streamovacie služby ponúkajú tisícky až stovky tisícok hodín obsahu, na Apple TV Plus však nájdeš výhradne exkluzívne projekty Apple. Zo začiatku ich však logicky veľa nie je, a tak ti možno bude stačiť aj mesiac na to, aby si si všetko pozrel a usúdil, či sa budeš tešiť na ďalšie série. Nie je známe, či Apple zakúpi licencie pre projekty tretích strán. Zatiaľ si teda musíme vystačiť s ich projektmi. Aké to teda sú?
Príbeh komediálnej drámy The Morning Show sa zameria na zákulisie populárnej rannej spravodajskej šou, ktorú po škandále a následnom prepustení jedného z členov (Steve Carell) postihnú nepríjemnosti aj boj o vlastné prežitie. Vedenie tak pre dlhoročný základný kameň šou (Jennifer Aniston) hľadá novú krv, ktorou sa stane Reese Witherspoon.
Showrunnerkou seriálu je Kerry Ehrin (Bates Motel) a okrem vyššie spomínaných hercov sa objaví napríklad aj Billy Crudup, Gugu Mbatha-Raw, Bel Powley či Mark Duplass.
