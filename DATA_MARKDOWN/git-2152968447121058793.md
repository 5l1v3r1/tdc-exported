
# Дрехи, обувки, дърва... събират помощи за близките на починалото дете

Published at: **2019-11-01T08:58:00+00:00**

Author: **Камелия Цветанова**

Original: [Dnes.bg](https://www.dnes.bg/stranata/2019/11/01/drehi-obuvki-dyrva-sybirat-pomoshti-za-blizkite-na-pochinaloto-dete.428150)

Вълна от съпричастност към семейството от Кардам, което загуби едно дете, а други две се озоваха в болница на ръба на живота след съмнение за отравяне.
Родители от училището на починалото момче в Генерал Тошево разпространяват кутии за дарения, а кампанията привлича все повече желаещи да помогнат.
Жителите на града са потресени от условията, в които живее семейството. Досега обаче никой  не е знаел колко тежко е положението им, защото те никога не са искали помощ.
"Синът ми познава починалото момче. Той ме подтикна да започна каузата. Събираме топли дрехи и обувки. Ще им занеса камина. Един човек плати им занесе дърва”, заяви пред Нова тв Вили Димитрова, инициатор на кампанията.
Децата на са 13, 5, 4, 7 и на 11 години.
Димитрова  признай, че съседка на семейството е казала от какво имат нужда.
"Като цяло имат нужда от всичко, дори и печката им не работи добре", призна Димитрова.
Адриан Стоянов е друг от инициаторите на кампанията. Той обясни, че става въпрос за българско семейство и заради това трябва да му се помогне.
