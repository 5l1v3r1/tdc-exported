
# В ОРДЛО вербують громадян колишніх республік та осіб без громадянства з інших країн, – розвідка

Published at: **2019-11-05T13:52:00+00:00**

Author: ****

Original: [ZIK.UA](https://zik.ua/news/2019/11/05/v_ordlo_verbuyut_gromadyan_kolyshnih_respublik_ta_osib_bez_gromadyanstva_z_1684015)


        Незаконні збройні формування активізували на Донбасі заходи з вербування на військову службу громадян колишніх радянських республік та осіб без громадянства з інших країн.
      
Про це повідомляє пресслужба Міноборони.
«За інформацією Головного управління розвідки Міністерства оборони України, командування ЗС РФ активізувало заходи з вербування на військову службу у з’єднаннях і частинах 1 (Донецьк) та 2 (Луганськ) АК ЗС РФ громадян колишніх радянських республік та осіб без громадянства з інших країн», – йдеться у повідомленні.
Зазначається, що як наслідок, протягом жовтня ц.р. на тимчасово окупованій території у Донецькій та Луганській областях збільшилась кількість таких осіб, які прибули через неконтрольовані Україною ділянки кордону з намірами скористатися спрощеною процедурою для отримання громадянства РФ.
«Чимало з тих, хто розраховує натуралізуватися, отримавши російські паспорти під час проходження військової служби у складі російсько-окупаційних військ, мають кримінальне минуле», – додали в Міноборони.
Нагадаємо, сьогодні незаконні збройні формування вже тричі відкривали вогонь на Донецькому напрямку.
