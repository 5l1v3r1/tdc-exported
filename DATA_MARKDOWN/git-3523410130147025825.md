
# 
        آلبوم جدید محسن چاوشی به‌زودی منتشر می‌شود
      

Published at: **2019-11-05T14:13:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638343/%D8%A2%D9%84%D8%A8%D9%88%D9%85-%D8%AC%D8%AF%DB%8C%D8%AF-%D9%85%D8%AD%D8%B3%D9%86-%DA%86%D8%A7%D9%88%D8%B4%DB%8C-%D8%A8%D9%87%E2%80%8C%D8%B2%D9%88%D8%AF%DB%8C-%D9%85%D9%86%D8%AA%D8%B4%D8%B1-%D9%85%DB%8C%E2%80%8C%D8%B4%D9%88%D8%AF)

به گزارش بولتن نیوز، آلبوم «بی نام» که پیش‌تر قرار بود تخت عنوان «قمار باز» با صدای محسن چاوشی روانه بازار موسیقی کشور شود، با 11 قطعه و اشعاری از مولانا و سعدی تهیه و تولید شده است و در این بین از اشعار برخی شاعران دیگر نیز به‌صورت ترکیبی و در تجربه‌ای جدید استفاده شده است. 
ساخت موسیقی این آلبوم را به‌صورت کامل محسن چاوشی بر عهده داشته است و محمد جاسمی نیز به‌عنوان همخوان و خواننده مهمان در این اثر حضور دارد. 
قطعه جنجالی «قمارباز» با همین نام در لیست قطعات آلبوم هست و این اثر بدون تبلیغات میدانی روانه بازار موسیقی کشور خواهد شد. 
انتشار و لو رفتن دموها و چند ثانیه از چند قطعه این آلبوم از جمله قطعات: باز آمدم، قوم به حج رفته و بحر تفکر در روزها و هفته‌های گذشته در فضای مجازی باعث شده است چاوشی تنظیم‌هایی جدید و مدرن را روی این قطعات امتحان کند. هادی حسینی تهیه‌کننده دهمین آلبوم محسن چاوشی است و این اثر با تیراژ بالا در تاریخ 5 آذر روانه بازار موسیقی کشور خواهد شد. 
محسن چاوشی پیش از این آلبوم‌های: یه شاخه نیلوفر، ژاکت، حریص، سنتوری، پرچم سفید، من خود آن سیزده‌ام، پاروی بی‌قایق و امیر بی‌گزند را به‌صورت مستقل منتشر کرده است و در آلبوم‌های گروهی چون: خاص، من و ما، دلصدا، هشت و سلام آقا نیز حضور داشته است. خواندن تیتراژ فیلم سینمایی سنتوری و اجرای چند قطعه پرطرفدار برای سریال «شهرزاد» از دیگر آثار محسن چاوشی در همه سال‌های فعالیتش در حوزه موسیقی است.
انتهای پیام/
