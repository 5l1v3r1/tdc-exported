
# בגלל תקריות ירי: Airbnb תאסור על שוכרים לערוך מסיבות

Published at: **2019-11-03T00:00:00+00:00**

Author: **שירות כלכליסט**

Original: [כלכליסט - www.calcalist.co.il](https://www.calcalist.co.il/world/articles/0,7340,L-3772918,00.html)

חברת AirBnb תאסור על "בתי מסיבות" לאחר אירוע ירי קטלני שאירע שלשלום (ו') בבית במחוז קונטה קוסטה בקליפורניה שהושכר דרך החברה לצורך מסיבת האלווין (Halloween) - ליל כל הקדושים. בירי נהרגו 5 בני אדם.
לפי ערוץ הטלוויזיה KTVU, הירי התרחש בסביבות השעה 23:00, שעון מקומי. עדי ראייה בעיר, הסמוכה לברקלי, סיפרו לערוץ הטלוויזיה המקומי של רשת NBC כי במסיבה נכחו סטודנטים מלייני קולג' שבאוקלנד.
בשורה של ציוצים בטוויטר אתמול, אמר מנכ"ל AirBnb בראיין צ'סקי אמר שהחברה תנקוט בצעדים על מנת "להילחם במסיבות ללא אישור ולמנוע מהתנהגויות לא ראויות של אורחים ומארחים".
 
AirBnb תיצור צוות תגובה מהירה ל"בתי מסיבות", ותרחיב את הסקירה הידנית של הזמנות בסיכון גבוה, צייץ צ'סקי. לדבריו החברה תנקוט גם בפעולה נגד מי שיפר את המדיניות שלה, כולל הרחקה מהשירות.
