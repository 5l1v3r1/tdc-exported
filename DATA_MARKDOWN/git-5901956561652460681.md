
# FOTO: Tragedija brez primere: staršem se ni javila, Katarinino truplo potegnili iz jarka

Published at: **2019-11-03T20:15:00+00:00**

Author: **P. K.**

Original: [Slovenske novice](https://www.slovenskenovice.si/kronika/na-tujem/clanek/foto-tragedija-brez-primere-starsem-se-ni-javila-katarinino-truplo-potegnili-iz-jarka-245551)

KOTEZI – Gorski reševalci so v nedeljo popoldne iz jarka izvlekli truplo študentke Katarine Butrica iz Dubrovnika, ki je z avtom zdrsnila v obcestni jarek. Iskalno akcijo je sprožila njena družina po tem, ko se ni javljala na mobilni telefon. Iskanja so se lotili tudi prek družbenih omrežij in niti v najhujši nočni mori si niso znali predstavljati, kaj se je v resnici zgodilo.​Katarina je sicer študirala v Mostarju, tja se je tudi vračala iz domačega Dubrovnika. S svojim citroenom je s ceste zletela v jarek in umrla na kraju nesreče, poroča 24sata.Avto so skupaj z njenim truplom potegnili iz 60 metrov globokega brezna. Akcija je potekala v sodelovanju z gorskimi reševalci iz Bosne in Hercegovine.
