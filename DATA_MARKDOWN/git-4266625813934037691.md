
# Зеленський пообіцяв знайти і покарати замовників нападу на Гандзюк

Published at: **2019-11-04T21:46:00+00:00**

Author: ****

Original: [ZIK.UA](https://zik.ua/news/2019/11/04/zelenskyy_poobitsyav_znayty_i_pokaraty_zamovnykiv_napadu_na_gandzyuk_1683651)


        Президент України Володимир Зеленський пообіцяв знайти і покарати замовників нападу на херсонську активістку Катерину Гандзюк.
      
Про це він написав у своєму Telegram-каналі.
Зеленський відреагував на акції, присвячені річниці смерті херсонської активістки Катерини Гандзюк.
"Рік без Катерини Гандзюк. Всіх замовників буде знайдено і покарано. Обіцяю", – написав глава держави.
Зазначимо, сьогодні В Україні та світі проходять акції пам'яті Катерини Гандзюк.
У свою чергу тимчасовий повірений у справах США Вільям Тейлор у відеозверненні заявив, що у Вашингтоні вимагають правосуддя у розслідуванні справи про вбивство херсонської активістки. 
Нагадаємо, минулого року в цей день, 4 листопада, померла херсонська громадська активістка Катерина Гандзюк, на яку скоїли напад, обливши концентрованою сірчаною кислотою. 
