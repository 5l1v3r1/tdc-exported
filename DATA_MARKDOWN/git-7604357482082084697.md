
# Regering-Trump begint vertrek uit klimaatakkoord Parijs

Published at: **2019-11-05T08:59:24+00:00**

Author: **Pieter Van Berkel**

Original: [SCEPTR](https://sceptr.net/2019/11/regering-trump-begint-vertrek-uit-klimaatakkoord-parijs/)


        De Amerikaanse regering heeft maandag de eerste documenten naar de Verenigde Naties gestuurd om officieel uit het klimaatakkoord van Parijs te stappen. De uitstapprocedure zal een jaar duren. De terugtrekking uit het akkoord was een belangrijke verkiezingsbelofte van de Amerikaanse president Donald Trump (Rep.).
      
De Amerikaanse president Donald Trump (Rep.) kondigde in 2017 aan dat de Verenigde Staten zich uit het akkoord zouden terugtrekken. De Amerikaanse president ziet het klimaatakkoord dan ook als een bron van reguleringen, terwijl hij net de administratieve rompslomp voor Amerikaanse bedrijven wil verminderen.
