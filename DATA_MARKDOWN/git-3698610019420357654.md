
# У МВС озвучили розмір першої зарплати Авакова в уряді Гончарука

Published at: **2019-11-04T21:27:00+00:00**

Author: ****

Original: [DT.ua](https://dt.ua/POLITICS/u-mvs-ozvuchili-rozmir-pershoyi-zarplati-avakova-v-uryadi-goncharuka-328471_.html)

Міністру внутрішніх справ Арсену Авакову у вересні нарахували більше 33 тисяч гривень зарплати, після сплати податків і зборів її розмір склав близько 27 тисяч. Інформацію про зарплату міністра інформагентству "УНН" надали в МВС.
"Розмір нарахованої заробітної плати міністру внутрішніх справ України Авакову Арсену Борисовичу за вересень 2019 року склав 33 тисячі 929 гривень 91 копійка, після утримання податків і зборів виплачено 27 тисяч 313 гривень 58 копійок", - йдеться у відповіді на інформаційний запит, опублікованій 4 листопада.
Також у МВС розкрили розмір середньої зарплати співробітників апарату: у вересні вона склала 20 тисяч 498 гривень.
Зазначимо, що Арсен Аваков є єдиним членом нинішнього уряду, якому вдалося попрацювати у всіх складах Кабміну після Революції Гідності. Аваков очолював МВС в обох урядах Арсенія Яценюка, уряді Володимира Грйосмана. на цій же посаді він продовжує роботу в Кабміні Олексія Гончарука.
Раніше повідомлялося, що найвищу зарплату в Кабміні у вересні отримала міністерка освіти і науки Ганна Новосад – їй нарахували трохи менше 31 тисячі гривень. Зарплата міністра закордонних справ Вадима Пристайка склала 27,5 тисяч гривень, міністру оборони Андрію Загороднюку нарахували за місяць – 19,5 тисяч гривень.
