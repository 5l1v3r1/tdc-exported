
# Рябошапка заявив, що у багатьох прокурорів є свої власники

Published at: **2019-11-06T08:59:48+00:00**

Author: **Daria Trokhimovich**

Original: [Рубрика](https://rubryka.com/2019/11/06/ryaboshapka-zayavyv-shho-u-bagatoh-prokuroriv-ye-svoyi-vlasnyky/)

Фото: LB.uaГенеральний прокурор Руслан Рябошапка заявляє, що у багатьох прокурорів є свої наставники, власники чи куратори.
Про це він розповів в інтерв’ю LB.ua.
“Звичайно. У багатьох прокурорів є свої наставники, власники чи куратори, які їх спрямовують. Вам має бути відомо, що є люди, які утримують когось із прокурорів. Бачили переписку Медяника (журналісти сфотографували телефонну переписку “Слуги народу” В’ячеслава Медяника на засіданні Верховної Ради, в якій він обіцяв абоненту, названому “Саша Яровий”, поговорити про “цукор” і “океан” із заступником генпрокурора Віктором Трепаком)?
На думку Рябошапки, це не одиничний випадок, а “система”.
“І атестація якраз може бути одним із інструментів, що допоможе виявити контрольованих прокурорів і позбутись їх.
Багато з них бояться перевірки на доброчесність – останнього етапу атестації. Дехто вирішив, що втомився і пішов, наприклад, на пенсію. А більшість – просто не ризикнули”.
