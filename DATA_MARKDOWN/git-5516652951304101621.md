
# Τα προβλήματα του Κτηματολογίου της Ρόδου

Published at: **2019-11-04T14:25:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425076/ta-problhmata-toy-kthmatologioy-ths-rodoy)


        Γράφει ο Ιωάννης Κουμπιάδηςδικηγόρος Ρόδου
      

        Σε μια νέα σύσκεψη –συνάντηση εργασίας στα γραφεία του Δικηγορικού Συλλόγου Ρόδου και στη Περιφέρεια με τους νέους υπεύθυνους του Ελληνικού Κτηματολογίου τέθηκαν ξανά τα προβλήματα του Κτηματολογίου Ρόδου και μεταξύ άλλων:
      
Ο καθ’ ύλην αρμόδιος νέος γενικός διευθυντής του Ελληνικού Κτηματολογίου, Στέφανος Κοτσώλης δήλωσε ότι: «Η στελέχωση έχει να κάνει με το Υπουργείο Δικαιοσύνης. Εμείς το μόνο που μπορούμε να κάνουμε είναι να επισημάνουμε το πρόβλημα και να το υποστηρίξουμε» και συνεχίζοντας ο κ. Κοτσώλης, χαρακτηριστικά ανέφερε ότι το Κτηματολόγιο της Ρόδου πρέπει να ενταχθεί στο Ελληνικό Κτηματολόγιο, για να γίνει όμως αυτό, πρέπει να ρυθμιστούν μία σειρά από ζητήματα.
Εμφανίστηκε πάντως αισιόδοξος ότι σταδιακά θα επιτευχθεί ο στόχος.Το θέμα των μετατάξεων που δημιούργησε όμως αναστάτωση στους υπαλλήλους , αντιμετωπίστηκε από τους αρμοδίους, κατά την ταπεινή μου γνώμη, εσπευσμένα, ενώ είναι λογικό ότι σύμφωνα και με τις παραπάνω δηλώσεις του καθ΄ ύλην αρμόδιου νέου γενικού διευθυντή του Ελληνικού Κτηματολογίου, Στέφανου Κοτσώλη, για όσο διάστημα (μάλλον για πολύ αρκετό ακόμη) δεν ενταχθεί το Κτηματολόγιο της Ρόδου στο Ελληνικό Κτηματολόγιο οι μετατάξεις δεν υλοποιούνται.
Ας μην βιάζονται λοιπόν κάποιοι να δηλώνουν ότι λόγω μετάταξης φεύγουν ή έφυγαν από το Κτηματολόγιο και ας συνεχίσουν οι υπάλληλοι του Κτηματολογίου να είναι αφοσιωμένοι στο έργο τους στην υπηρεσία που υπηρετούν σήμερα και μάλλον για πολύ ακόμη. Αν ισχύει κάτι άλλο διαφορετικό, δηλαδή να πραγματοποιηθούν νωρίτερα οι μετατάξεις θα είναι μέγα λάθος. Αλλά τα λάθη διορθώνονται με την έγκαιρη και σωστά τεκμηριωμένη παρέμβαση του Δικηγορικού Συλλόγου Ρόδου και των άλλων επιστημονικών φορέων.
Οι κτηριακές εγκαταστάσεις (νέες σύγχρονες ευρύχωρες αίθουσες και γραφεία με πλήρη εξοπλισμό τελευταίας ηλεκτρονικής και ψηφιακής τεχνολογίας) θα πρέπει μα είναι εφάμιλλες των νέων σύγχρονων κτηριακών εγκαταστάσεων του νέου φορέα–Οργανισμού «Ελληνικό Κτηματολόγιο ΝΠΔΔ» και από τώρα έγκαιρα ο εν λόγω φορέας καλό είναι με τη νέα σύνθεση στη Διοίκηση να το εμπεδώσει.
Το Κτηματολόγιο Ρόδου έχει συνεισφέρει χρηματικά ποσά δισεκατομμυρίων στον κρατικό «κουρβανά», για να αντιμετωπίζονται οι εργαζόμενοι και οι συναλλασσόμενοι ως «χρονίως πάσχοντες» , διότι μόνο έτσι μπορούν να χαρακτηριστούν για όσο ακόμη χρονικό διάστημα εργάζονται και εξυπηρετούνται επί δεκαετίες σε τέτοια άθλιο και ανθυγιεινό κτίριο. ΠΡΟΣΩΠΙΚΑ ΕΙΜΑΙ ΑΙΣΙΟΔΟΞΟΣ ΚΑΙ ΕΠΙΚΡΟΤΩ ΩΣ ΘΕΤΙΚΕΣ ΟΛΕΣ ΤΙΣ ΕΝΕΡΓΕΙΕΣ, ΣΥΣΚΕΨΕΙΣ , ΣΥΝΑΝΤΗΣΕΙΣ ΕΡΓΑΣΙΑΣ ΚΛΠ. του ΔΙΚΗΓΟΡΙΚΟΥ ΣΥΛΛΟΓΟΥ Ρόδου, ΤΕΕ Δωδ/σου και άλλων τοπικών επιστημονικών φορέων, του Περιφερειάρχη Νοτίου Αιγαίου και του Δημάρχου Ρόδου .
Οι 20.000 εκκρεμείς πράξεις είναι πολύ λίγες και εύκολα διαχειρίσιμες σε σχέση με τις 70.000 εκκρεμείς πράξεις που καταμέτρησε το 1998 ο ίδιος φορέας με άλλη ονομασία τότε και αντιμετωπίστηκε αποτελεσματικά τότε σε συνεργασία με τη διοίκηση του Δικηγορικού μας Συλλόγου , στην οποία είχα την τιμή τότε να μετέχω.
ΦΥΣΙΚΑ ΕΝΝΟΕΙΤΑΙ ΟΤΙ ΕΚ ΤΩΝ ΩΝ ΟΥΚ ΑΝΕΥ ΓΙΑ ΤΟ ΚΤΗΜΑΤΟΛΟΓΙΟ ΡΟΔΟΥ ΕΙΝΑΙ Η ΠΛΗΡΗΣ ΚΑΤΑΧΩΡΙΣΗ ΟΛΩΝ ΤΩΝ ΕΚΚΡΕΜΩΝ ΑΥΤΩΝ ΠΡΑΞΕΩΝ. ΟΥΔΕΜΙΑ ΑΛΛΗ ΔΙΑΔΙΚΑΣΙΑ ΕΝΤΑΞΗΣ ΣΤΟ ΕΘΝΙΚΟ ΚΤΗΜΑΤΟΛΟΓΙΟ ΜΠΟΡΕΙ ΝΑ ΠΡΟΧΩΡΗΣΕΙ ΠΡΙΝ ΤΗΝ ΚΑΤΑΧΩΡΙΣΗ ΚΑΙ ΤΗΣ ΤΕΛΕΥΤΑΙΑΣ ΕΚΚΡΕΜΟΥΣ ΚΤΗΜΑΤΟΛΟΓΙΚΗΣ ΠΡΑΞΕΩΣ. ΕΠΟΜΕΝΩΣ ΠΡΟΣ ΤΙ Η ΒΙΑΣΥΝΗ ΓΙΑ ΤΙΣ ΜΕΤΑΤΑΞΕΙΣ, ΑΦΟΥ Η ΣΥΝΕΧΙΣΗ ΥΠΑΓΩΓΗΣ ΤΩΝ ΥΠΑΛΛΗΛΩΝ ΤΟΥ ΚΤΗΜΑΤΟΛΟΓΙΟΥ ΡΟΔΟΥ ΣΤΟ ΥΠΟΥΡΓΕΙΟ ΔΙΚΑΙΟΣΥΝΗΣ ΘΑ ΕΧΕΙ ΑΚΟΜΗ ΜΑΛΛΟΝ ΜΑΚΡΑΝ ΔΙΑΡΚΕΙΑ;
