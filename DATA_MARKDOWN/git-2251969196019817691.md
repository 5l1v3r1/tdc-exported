
# Investimento mortale sui binari: sospeso il traffico sulla tratta Rimini – Ancona

Published at: **2019-11-01T21:25:42+00:00**

Author: **Matteo Zallocco**

Original: [Cronache Maceratesi](https://www.cronachemaceratesi.it/2019/11/01/investimento-mortale-sui-binari-sospeso-il-traffico-sulla-tratta-rimini-ancona/1320351/)

Condividi123TweetEmail123 Condivisioni
 
Traffico ferroviario sospeso sulla linea Rimini – Ancona dalle 20 di stasera per l’investimento mortale sui binari di una persona avvenuto tra Marotta-Mondolfo e Senigallia. Dopo la segnalazione del macchinista dell’Intecisty 613 (Milano – Pescara) è partita subito la ricognizione da parte personale del treno che viaggiava con a bordo 132 viaggiatori. Alle 20.25 alla centrale della Polfer è stato comunicato l’ investimento e il decesso di una persona sulla tratta adriatica che passa proprio ai confini tra la provincia di Ancona e quella di Pesaro Urbino, nell’area del fiume Cesano. Sul posto sono arrivati i mezzi di soccorso del 118, gli agenti della Polfer, i tecnici RFI, i vigili del fuoco di Senigallia e l’autorità giudiziaria. Hanno subito ritardi le frecce FR 9811 Milano Centrale (17:40) – Pescara (22:00); FB 8830 Bari Centrale (16:32) – Milano Centrale (0:25) e FB 8852 Roma Termini (17:30) – Ravenna (22:00) attestate rispettivamente a Fano, Falconara ed Ancona e il treno regionale RV 2133 Piacenza (16:49) – Ancona (21:20).
Dopo le 22  è stato attivato un bus navetta da Senigallia a Fano per trasbordare i passeggeri. Alle 23.50 circa il traffico ha cominciato ad andare in progressiva ripresa. I treni in viaggio tra Bologna e Ancona, 8 Intercity e 3 regionali, hanno registrato maggiori tempi di percorrenza fino a 210 minuti.
(Ultimo aggiornamento alle 00,20)
 
