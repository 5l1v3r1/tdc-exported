
# 
        انتقاد آمریکا از کشورگشایی چین در دریای چین جنوبی
      

Published at: **2019-11-04T20:12:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638158/%D8%A7%D9%86%D8%AA%D9%82%D8%A7%D8%AF-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%DA%A9%D8%B4%D9%88%D8%B1%DA%AF%D8%B4%D8%A7%DB%8C%DB%8C-%DA%86%DB%8C%D9%86-%D8%AF%D8%B1-%D8%AF%D8%B1%DB%8C%D8%A7%DB%8C-%DA%86%DB%8C%D9%86-%D8%AC%D9%86%D9%88%D8%A8%DB%8C)

به گزارش بولتن نیوز، رابرت اوبراین، مشاور امنیت ملی کاخ سفید که به نمایندگی از ترامپ در نشست رهبران جنوب شرق آسیا شرکت دارد گفت مناقشه بر سر آب‌های منطقه‌ای ادعایی چین و چندین کشور جنوب شرق آسیا باید بطور مسالمت آمیز حل و فصل شود.
اوبراین گفت: فکر نمی‌کنم آنها با ارعاب یا نظامی‌گری در دریا و یا متوقف ساختن کشتی‌ها و محاصره جزایر بتوانند این مساله را حل کنند.اینها روش‌های قرن ۲۱ نیست. این کار کشورگشایی است. پکن با ارعاب سعی دارد کشورهای آسه آن را از بهره‌برداری از منابع ساحلی‌شان بازدارد.کشورهای بزرگ نباید کشورهای کوچک را اجحاف کنند.
وی افزود: با این حال واشنگتن به دنبال روابط بزرگ با چین است . دو طرف به مرحله اول توافق برای خاتمه دادن به ۱۶ ماه جنگ تجاری نزدیک هستند.
اما لی یوچنگ، معاون وزیر خارجه چین نیز برخی کشورهای خارجی را به دخالت در این دریا متهم کرده و گفت: برخی کشورهای غیرمنطقه‌ای نمی توانند آرامش در آب‌های چین جنوبی را شاهد باشند و این همه راه می آیند تا موج ایجاد کنند.
اوبراین نیز در پاسخ گفت: فکر نمی کنم ما دخالتی کرده باشیم. ما همواره با دعوت آمده‌ایم مثل دیگر کشورها.
