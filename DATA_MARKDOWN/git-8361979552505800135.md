
# У Німеччині досі виходить газета, яка «не помітила» падіння Берлінської стіни. Що про неї відомо

Published at: **2019-11-02T10:28:00+00:00**

Author: ****

Original: [НВ](https://nv.ua/ukr/world/countries/u-nimechchini-vse-shche-pracyuye-gazeta-yaka-ne-pomitila-padinnya-berlinskoji-stini-novini-svitu-50051129.html)

Вона проігнорувала цю історичну подію, що виявилося поворотною і для неї - після об'єднання Східної та Західної Німеччини тираж газети скоротився в десятки разів.
НВ публікує переклад матеріалу Financial Times про видання Neues Deutschland.
Вольфганг Хюбнер повертається з архіву газети Neues Deutschland з рідкісним скарбом в руках — товстою підшивкою, що містить один з найбільших промахів в історії журналістики.
Хюбнер знайшов номер від п’ятниці, 10 листопада 1989 року — наступного дня після падіння Берлінської стіни. Це найбільш значущий момент десятиліття, проте в номері ND — офіційному органі Соціалістичної партії Східної Німеччини з тиражем 1 млн примірників — в той день немає ані слова про цю подію.
У номері за наступний день, суботу, є лише фотографія у нижньому кутку під нудним заголовком «Багато заторів на прикордонному переході». Коротка стаття в цьому номері описує сцену на берлінському контрольно-пропускному пункті, де, як стверджує газета, натовпи скандували гасла про свою підтримку Егона Кренца — прем'єр-міністра Німецької демократичної республіки, який незабаром пішов у відставку.
«Це було сюрреалістично», — визнав Хюбнер редактор ND, який на той час був молодшим репортером в газеті і провів ту історичну листопадову ніч, коректуючи сторінки, заповнені стенограмами партійних промов. Примітно, що ніхто не визнав за необхідне відправити репортера для освітлення драматичних сцен на кордоні лише за кілька кілометрів.
Не менш примітним є те, що сталося з ND в наступні роки. Незважаючи на жорстке скорочення тиражу, великі фінансові втрати і масове скорочення робочих місць, газета пережила перехід до капіталізму і демократії.
Хоча соціалістична держава, якій вона служила, давно вже не існує, голова ND все ще гордо заявляє про її роль «соціалістичної газети» Німеччини.
«Врешті-решт, ND непотоплювана», — говорить Хюбнер, один з небагатьох ветеранів епохи НДР.
Близько 25 тисячам читачів, в основному людей похилого віку, які живуть на сході Німеччини, газета пропонує рідкісний символ спадкоємності - щоденне запевнення в тому, що вони не самотні в опорі домінуючому історичному наративу після 1989 року.
Поки Німеччина готується відсвяткувати 30-ту річницю падіння Берлінської стіни, ND відображає складну суміш емоцій — ностальгії, розчарування і пристосування — яку відчувають багато її читачів.
«Наші читачі очікують, що ми озирнемося [на падіння Берлінської стіни] таким чином, щоб віддати належне їхньому власного досвіду і їхнім спогадам про НДР. Вони не хочуть повернути НДР такою, яка вона була, і вони це розуміють. Є широко поширене відчуття, що щось пішло не так», — говорить Хюбнер.
«Але вони також думають, що були деякі базові ідеї [основа соціалістичної системи], які повинні повернутися до порядку денного. Люди кажуть: НДР ніколи не брала участі у війні. Там не було безпритульних. Там не було безробіття», — пояснює він.
Хюбнер визнає, що його читачі відчувають сильну ностальгію за Східною Німеччиною. Його власна думка більш багатогранна.
«Як журналіст я дуже радий, що тепер ми можемо робити газету, яка може вільно вирішувати, про що вона хоче писати. І що у нас тут можуть бути дебати. Я іноді кажу це, коли в нас відбуваються заходи з читачами: газета, як вона виглядає сьогодні, не могла б бути опублікована в НДР», — сказав він.
Ідея, що редактор ND спонукатиме своїх читачів бачити переваги об'єднання Німеччини, досить іронічна. Від моменту свого заснування у 1946 році газета служила потужним інструментом у пропагандистській машині Східної Німеччини під безпосереднім контролем центрального комітету правлячої Соціалістичної єдиної партії Німеччини (СЄПН).
«Люди тут вели критичні дискусії в коридорах і були скарги на дефіцит і подібні речі. Але всі знали межі дозволеного. Нічого з цього не потрапило в газету, тому що люди знали, що можна написати, а що ні», — говорить Хюбнер. Журналісти ND повинні були бути членами партії.
«Люди були переконані, що соціалізм — це правильно. У той час далеко не всі - і я не був серед них — говорили, що це неправильний напрямок і все повинно бути інакше», — згадує він.
Незважаючи на всі недоліки з точки зору журналістики, ND була надзвичайно впливовою і її уважно читали не лише у Східному Берліні. Як і у випадку з Правдою, її радянським аналогом, в газеті відстежували невеликі, але потенційно важливі політичні зміни у висвітленні.
«Все, що публікувалося, ретельно вивчалося, в тому числі у Західній Німеччині і за кордоном, тому що газета використовувалася як канал для відправки повідомлень. Іноді в нас були матеріали, які були незрозумілі звичайним читачам. Вони були адресовані певним особам або містили відповідь на повідомлення західних ЗМІ», — згадує Хюбнер.
Сьогодні ND бачить себе відданим голосом соціалізму в капіталістичному суспільстві, а також захисницею Східної Німеччини. Вона як і раніше належить і фінансово підтримується Лівими (Die Linke — нім.) — ультралівою партією, походження якої пов’язане із Соціалістичною партією Східної Німеччини.
Кількість читачів газети неухильно скорочується, переважно вони похилого віку.
За словами Хюбнера, ND втрачає від 1000 до 1500 читачів щороку.
Його офіс в імпозантній штаб-квартирі ND містить данину пам’яті та іронічні сувеніри, присвячені НДР. На помітному місці і портрет Еріха Хонеккера, безкомпромісного лідера НДР з 1971 по 1989 рік, який був знятий з посади лише за кілька тижнів до падіння Берлінської стіни. Картина висить догори ногами і - після десятиліть перебування на сонці - вицвіла майже до невидимості.
Для Хюбнера вицвітання портрету — міра повільного просування Німеччини в напрямку подолання прірви між Сходом і Заходом: «Моя теза така: коли портрет настільки зблякне, що ви більше не зможете впізнати обличчя, це і буде момент, коли НДР зникне і об'єднання Німеччини завершиться».

        
          Переклад НВ
        
      
