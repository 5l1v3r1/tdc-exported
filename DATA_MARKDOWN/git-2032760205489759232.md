
# Severná Kórea nazvala premiéra Abeho idiotom, pretože kritizoval raketový test

Published at: **2019-11-07T12:35:00+00:00**

Author: **Webnoviny**

Original: [Denník politika](http://dennikpolitika.sk/archiv/88938)

7.11.2019 (Webnoviny.sk) – Severná Kórea nazvala japonského premiéra Šinzóa Abeho idiotom, pretože kritizoval nedávny severokórejský raketový test. Krajina v stanovisku uviedla, že Abe je „idiot a zloduch„, ktorý reagoval na minulotýždňový delostrelecký test, „akoby na územie Japonska dopadla jadrová bomba„.
Štvrtkové stanovisko si tiež uťahovalo z Abeho predchádzajúcich vyjadrení, že je ochotný stretnúť sa so severokórejským lídrom Kim Čong-unom bez kladenia si predchádzajúcich podmienok. „Dobre mu radíme, aby nesníval o prekročení prahu Pchjongjangu večne,“ uvádza sa vo vyhlásení.
Viac k témam: japonský premiér, raketové testyZdroj: Webnoviny.sk – Severná Kórea nazvala premiéra Abeho idiotom, pretože kritizoval raketový test © SITA Všetky práva vyhradené.
