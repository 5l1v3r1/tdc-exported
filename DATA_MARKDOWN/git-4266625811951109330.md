
# Адвокат Трампа зустрічався з українським прокурором Куликом для обговорення Хантера Байдена

Published at: **2019-11-05T14:03:00+00:00**

Author: ****

Original: [ZIK.UA](https://zik.ua/news/2019/11/05/advokat_trampa_zustrichavsya_z_ukrainskym_prokurorom_kulykom_dlya_obgovorennya_1684069)


        Особистий адвокат президента США Дональда Трампа Рудольф Джуліані зустрічався з українським прокурором Костянтином Куликом для обговорення звинувачення проти Хантера Байдена.
      
Факт зустрічі визнав сам Джуліані, повідомляє Reuters.
Видання також зазначає, що рішення звільнити Кулика вже ухвалено. В якості причини вказується те, що він не з'явився на іспит, який всім співробітникам Генеральної Прокуратури було наказано скласти, щоб зберегти свої робочі місця під час чищення в прокуратурі.
"Рішення звільнити когось, хто відіграв важливу роль у зусиллях Джуліані з пошуку компрометуючої інформації про Байденів, було прийнято, коли Україна намагалася уникнути залучення в партизанську боротьбу у Вашингтоні", - уточнюється в повідомленні.
Противники Трампа з Демократичної партії розпочали процедуру імпічменту, стверджуючи, що Трамп зловживав своєю владою, змушуючи Україну провести розслідування пусправі Байденів, щоб заподіяти шкоду колишньому віцепрезиденту, лідируючому серед кандидатів, які кинуть йому виклик на виборах 2020 року.
Раніше повідомлялось, що 60 народних депутатів, зокрема представники "Слуги народу", "Голосу" і "Батьківщини", підписали колективний запит на відсторонення Костянтина Кулика. Також підписи за його відсторонення збирають на сайті офіційного інтернет-представництва президента України.
