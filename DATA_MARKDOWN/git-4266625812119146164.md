
# Політтехнолог Прокопенко став новим головою Чернігівської ОДА

Published at: **2019-11-01T18:21:00+00:00**

Author: ****

Original: [ZIK.UA](https://zik.ua/news/2019/11/01/polittehnolog_prokopenko_stav_novym_golovoyu_chernigivskoi_oda_1681839)


        Новим головою Чернігівської обласної державної адміністрації став киянин, 37-річний політтехнолог Андрій Прокопенко.
      
Активу області його представив у п’ятницю, 1 листопада, перший заступник керівника Офісу Президента України Сергій Трофімов, повідомляє Укрінформ.
"Впевнений, що він докладе максимум зусиль для вирішення поставлених завдань", – сказав Трофімов.
Прокопенко у своїй короткій промові пріоритетами назвав, зокрема, створення робочих місць та розвиток людського капіталу.
Трофімов до числа ключових завдань відніс боротьбу з корупцією, завершення реформи децентралізації та залучення інвестицій в область.
Кабінет міністрів 20 жовтня погодив призначення Андрія Прокопенка на посаду голови Чернігівської ОДА.
Нагадаємо, президент Володимир Зеленський видав указ про призначення Ігоря Сопеля новим головою Тернопільської ОДА.
 
