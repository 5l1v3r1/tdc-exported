
# Офіційно: «Баварія» звільнила Ніко Ковача з тренерського посту

Published at: **2019-11-04T01:30:00+00:00**

Author: ****

Original: [ZIK.UA](https://zik.ua/news/2019/11/04/ofitsiyno_bavariya_zvilnyla_niko_kovacha_z_trenerskogo_postu_1682845)


        Офіційний сайт німецького футбольного клубу «Баварія» Мюнхен повідомив, що клуб попрощався з головним тренером команди Ніко Ковачем.
      
Мюнхенський клуб розірвав контракт з хорватським наставником, повідомляє fcbayern.com.
У десятому турі німецької Бундесліги «Баварія» під керівництвом 48-річного Ковача програла на виїзді у Франкфурті тамтешньому «Айнтрахту» з розгромним рахунком 1:5.
Генеральний директо мюнхенського клубу Карл-Хайнц Румменігге прокоментував відставку тренера: «Результати нашої команди за останні тижні показали нам, що ми повинні діяти. Улі Хенесс, Хасан Саліхаміджич і я цієї неділі відкрито і серйозно поговорили з Ніко, і всі прийшли до єдиної думки, що він більше не тренер «Баварії». Ми всі шкодуємо про це. Я хотів би подякувати Ніко Ковачу від імені ФК «Баварія» за його роботу».
У даний час командою керуватиме помічник тренера Ханс Флік, готуючись до важливих матчів проти грецького «Олімпіакоса» в Лізі чемпіонів і проти «Боруссії» в наступну суботу у Бундеслізі.
«Тепер я очікую від наших гравців позитивного настрою і абсолютної мотивації для досягнення наших цілей в цьому сезоні», – заявив спортивний директор Хасан Саліхаміджич.
 
 
