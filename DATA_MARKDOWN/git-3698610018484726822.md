
# Вчені виявили особливості мозку людей з аутизмом

Published at: **2019-11-02T18:04:00+00:00**

Author: ****

Original: [DT.ua](https://dt.ua/TECHNOLOGIES/vcheni-viyavili-osoblivosti-mozku-lyudey-z-autizmom-328286_.html)

Міжнародна група вчених заявила про те, що їй вдалося виявити структурні особливості мозку людей з аутизмом. Виявилося, що розлади аутичного спектру пов'язані з підвищеною симетрією, повідомляє Naked science.
У ході дослідження вчені вивчили дані про будову мозку 1774 людей з аутизмом і 1809 людей, які розладами аутичного спектру не страждали. Дані були отримані за допомогою МРТ. Виявилося, мозок людей з розладом аутистичного спектра більш симетричний. Їхня ліва і права півкулі більш схожі одна на одну, ніж у звичайних людей. Ці анатомічні відмінності зберігалися і при поправці на вік, стать, IQ, тяжкість симптомів та використання різних препаратів.
Зменшена асиметрія стосувалася товщини кори у різних ділянках головного мозку. В здоровому мозку ця товщина відрізняється у лівої і правої півкуль. Разом з тим, відмінність між людьми з аутизмом та контрольною групою виявилася недостатньо великою, щоб зменшення асиметрії могло стати діагностичним критерієм або допомагало в клінічних прогнозах. Проте його існування допоможе більше дізнатися про нейробіологічну природу аутизму.
Підписуйтесь на наш Telegram-канал з новинами технологій та культури.
Раніше вчені встановили, що імунні клітини мозку людей, хворих на шизофренію, які є більш активними, ніж у людей без захворювання, і ця активність з'являється ще до того, як розлад починає розвиватися.
