
# Цемах в інтерв'ю Вишинському розповів, що йому пропонували захист як свідку і громадянство Нідерландів

Published at: **2019-11-01T20:28:39+00:00**

Author: **Богдан Петришин**

Original: [Рубрика](https://rubryka.com/2019/11/01/tsemah-v-interv-yu-vyshynskomu-rozpoviv-shho-jomu-proponuvaly-zahyst-yak-svidku-i-gromadyanstvo-niderlandiv/)


        
          Колишній бойовик “ДНР” Володимир Цемах заявив, що Нідерланди пропонували йому громадянство та участь у програмі захисту свідків у справі про збиття літака МН17
        
      
Про це він заявив у інтерв’ю Кирилу Вишинському, який як і Цемах був переданий Росії в рамках обміну, повідомляє РБК-Україна.
За його словами, під час перебування в СІЗО у Києві його кілька разів допитували російськомовні слідчі з Нідерландів та Австралії. Колишній бойовик повідомив, що вони запропонували йому захист у разі дачі свідчень.
“Вони пропонували програму захисту свідків, пропонували громадянство і будиночок в Голландії…”, – стверджує Цемах.
Також Цемах додав, що відмовився через “патріотизм”.
У той же час вона підтвердив, що під час операції його затримання українських силовиків обстріляли з міномета.
“З тієї сторони здійснили мінометний обстріл. Сказали, що будуть кидати п’ять мін. Мене почали везти в колясці, вони чомусь кинули шосту. Я кажу, напевно, відразу прикопайте”, – заявив Цемах
При цьому він заявив, що вважає жертвою терору і думає судитися з Україною в міжнародних судах.
