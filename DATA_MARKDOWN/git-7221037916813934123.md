
# Kılıçdaroğlu'ndan flaş RTÜK açıklaması

Published at: **2019-11-04T07:29:00+00:00**

Author: ****

Original: [medya faresi](http://www.medyafaresi.com/haber/kilidaroglu-rtuk-konusunda-geri-adim-yok/926192)

CHP Genel Başkanı Kemal Kılıçdaroğlu, Faruk Bildirici'nin RTÜK üyeliğinin düşürülmesine tepki gösterdi.
CHP Genel Merkezi’nde dün bir grup gazetecinin gündeme ilişkin sorularını yanıtlayan Kılıçdaroğlu, CHP'nin bütün RTÜK üyelerinin başkan Ebubekir Şahin'in 3 yerden maaş alması konusunu gündeme taşıyacağını belirtti. 
RTÜK BAŞKANI’NIN YASAYA AYKIRI ÜYELİĞİ VAR(Bildirici’nin RTÜK üyeliğinin düşürülmesi konusunda) Sayın Faruk Bildirici, RTÜK üyesi olarak TBMM tarafından seçildi; görevine başladı. RTÜK Yasası’nda bir hüküm var: “Kendi görev alanları dışındaki kamu kuruluşlarının yönetiminde görev alabilirler” diye bir düzenleme getirildi. Yani bunlara da kamu kuruluşlarının yönetim kurulu üyeliği verilsin diye. Aldıkları para çok az sanki, ayrıca verilsin diye. RTÜK Başkanı’nın iki yerde yönetim kurulu üyeliği var. Bunlardan birisi TÜRKSAT, diğeri de Basın İlan Kurumu. TÜRKSAT, RTÜK’ün ilgi alanı içinde; TÜRKSAT yönetimine üye olmakla, Kanal D’ye üye olmak arasında hiçbir fark yok. Faruk Bey diyor ki; “Bu yanlış. Bunun düzeltilmesi lazım. Siz TÜRKSAT’ta görev alamazsınız. Görev aldığınızda düşer.” Yasa bunu açıkça söylüyor. “Vay sen misin bunu dillendiren... O zaman biz hep beraber bir araya gelelim, senin üyeliğini düşürelim.”
TAŞÇI AYNI DİLEKÇEYİ VERECEKRTÜK üyemiz İlhan Taşçı’ya şunu söyledim: “İlk RTÜK Yönetim Kurulu”nda Faruk Bey’in getirdiği aynı dilekçeleri sen vereceksin. Hiç değişmeyecek.” Onu da düşürebilirler. Yeni gelen arkadaş, o da aynısını verecek. Yeni gelen arkadaş, aynısını verecek. Ta ki bu yanlışlık düzeltilinceye kadar. Yasaya açıkça aykırı işlem yapıyorlar, yasayı tanımıyorlar, parlamentonun üstünde bir güce sahip olduklarını düşünüyorlar ve “Biz, parlamento ne karar verirse versin istediğimiz üyeyi düşürürüz” diyorlar. Burada yargıya büyük görev düşüyor. Yargının bu davayı öyle uzun süre sürüncemede bırakmadan sonlandırması lazım. Onlar, “Faruk Bey’in üyeliğini düşürürsek, CHP geri adım atar” diye bekliyorlar; bizi tanımladıkları anlaşılıyor.
