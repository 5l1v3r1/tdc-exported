
# Sangiorgi Imola, le dimissioni della sindaca finiscono nello show di Crozza

Published at: **2019-11-02T11:15:25+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/imola/politica/sangiorgi-dimissioni-crozza-1.4865526)

Imola, 2 novembre 2019 – Non è stato l’ormai immancabile Alberto Forchielli l’unico imolese protagonista, ieri sera, dello show 'Fratelli di Crozza', in diretta sul canale Nove. Oltre all’imprenditore, del quale il comico genovese fa da tempo una divertente parodia, Maurizio Crozza si è soffermato infatti anche sulle dimissioni dell’ormai ex prima cittadina Manuela Sangiorgi.“Era il sindaco della terza città italiana per grandezza amministrata dai Cinque stelle e si è dimessa questa settimana dicendo che il Movimento l’ha sempre lasciata sola”, ricostruisce Crozza sul palco, mentre alle sue spalle svetta una foto della Sangiorgi con la fascia tricolore sovrastata da un titolo del Carlino online ("Il Movimento 5 stelle è morto").E citando le parole della Sangiorgi (“Quando venivo in Comune era come entrare nella foresta dei pugnali volanti”) aggiunge: “Ci manca solo che aggiunga ‘bande armate’ e poi sembra di sentire una Bellanova taglia 42 (Teresa, la ministra renziana, ndr) che parla del Pd. Non sono nemmeno due mesi che i Cinque stelle sono insieme alla sinistra e hanno già imparato a massacrarsi tra di loro. E’ bellissimo”.
Iscriviti alla newsletterRimani sempre aggiornato sulle notizie nazionaliAccedi per Iscriverti
