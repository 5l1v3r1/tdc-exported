
# Buoni pasto per bambini e statua di San Nicola: tutti a tavola per beneficenza

Published at: **2019-11-06T12:38:43+00:00**

Author: **Giacomo Gardini**

Original: [Cronache Maceratesi](https://www.cronachemaceratesi.it/2019/11/06/buoni-pasto-per-bambini-e-restauro-della-statua-di-san-nicola-tutti-a-tavola-per-beneficenza/1321753/)

Condividi11TweetEmail11 Condivisioni
 
Tutto pronto in tavola per la cena solidale di San Martino a Tolentino. L’iniziativa, promossa dalle associazioni di volontariato di Tolentino e da “Città per la fraternità”, è in programma per il prossimo martedì 12 novembre al ristorante Bellini, in contrada Bura. Il menù, compreso di antipasto, primo, secondo, contorno, vino e castagne, ha un costo di 25 euro. Il ricavato della cena sarà speso in buoni pasto per i bambini di famiglie disagiate e per l’avvio di una sottoscrizione, destinata al restauro della statua di San Nicola della rotonda dell’istituto Lucatelli. Sarà infatti presente anche l’artista, nonché autore della statua, Luigi Ferretti. Spazio anche per una breve intervista ai presidenti delle diverse associazioni solidali. Tutta l’amministrazione comunale è invitata a sedersi a tavola. La conferma della partecipazione alla cena va data entro sabato, ai numeri 3395942149 e 336636141.
