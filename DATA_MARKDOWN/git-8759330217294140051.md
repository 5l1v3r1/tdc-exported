
# KRC Genk en Club Brugge hoeven nog lang niet te vrezen voor Bate Borisov-scenario

Published at: **2019-11-06T14:13:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902652/krc-genk-en-club-brugge-hoeven-nog-lang-niet-te-vrezen-voor-bate-borisov-scenario.html)


        KRC Genk verloor dinsdag in de Champions League met 2-1 van Liverpool. Tegen de titelhouder kon het de schade beperken. Het hoeft dus nog lang niet te vrezen voor een Bate Borisov-scenario.
      
Genk ging in de heenmatch tegen Liverpool met 1-4 onderuit. Dinsdag moest Coucke zich twee keer omdraaien. In totaal kreeg KRC Genk dit seizoen in de Champions League 12 doelpunten tegen in 4 matchen. Club Brugge speelde tot nu toe 3 groepsmatchen. Simon Mignolet werd 7 keer verslagen.
Voorlopig komt het diepterecord van Bate Borisov en Legia Warschau dus nog niet in de buurt. De doelman van Bate kreeg in het seizoen 2014 – 2015 24 goals om de oren. De Polen overkwam het in het seizoen 2016 – 2017. Als Genk en Club Brugge in de komende matchen 'normale' resultaten neerzetten, komen ze niet in de geschiedenisboeken.
