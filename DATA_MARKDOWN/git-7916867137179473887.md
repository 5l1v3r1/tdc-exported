
# „Lakers“ vedliai – LeBronas, Davisas ir vėl sužibėjęs Howardas

Published at: **2019-11-04T08:13:00+00:00**

Author: ****

Original: [basketnews.lt](https://www.basketnews.lt/news-134293-lakers-vedliai-lebronas-davisas-ir-vel-suzibejes-howardas.html)

Nuotr.: AP – Scanpix
Nuotr. AP – Scanpix
LeBronas Jamesas surinko trigubą dublį, Anthony Davisas ir Dwightas Howardas karaliavo po krepšiais, o Los Andželo „Lakers“ išvykoje 103:96 (26:25, 30:18, 21:29, 26:24) susitvarkė su San Antonijaus „Spurs“ (4-2).
LeBronas per 37 minutes įmetė 21 tašką (8/17 dvit., 0/6 trit., 5/10 baudos), atkovojo 11 ir perėmė 2 kamuolius, atliko 13 rezultatyvių perdavimų ir suklydo penkis sykius.
Rezultatyviausiai žaidė Davisas, lygiai per 36 minutes įmetęs 25 taškus (9/18 dvit., 1/2 trit., 4/4 baudos), atkovojęs 11 kamuolių ir blokavęs keturis metimus.
Tuo metu idealiai atakavęs (7/7 dvit.) Dwightas Howardas surinko 14 taškų, 13 atkovotų kamuolių, 2 rezultatyvius perdavimus ir du blokus.
13 sugriebtų kamuolių yra geriausias centro rezultatas šį sezoną.
