
# „Žalgirio“ stovykloje – džiugios žinios dėl Mariaus Grigonio sužeidimo

Published at: **2019-11-04T09:26:00+00:00**

Author: ****

Original: [basketnews.lt](https://www.basketnews.lt/news-134296-zalgirio-stovykloje-dziugios-zinios-del-mariaus-grigonio-suzeidimo.html)

Nuotr.: BasketNews.lt/D.Lukšta
Nuotr. BasketNews.lt/D.Lukšta
Eurolygos dvikovoje Stambule susižeidusiam Kauno „Žalgirio“ atakuojančiam gynėjui Mariui Grigoniui nieko rimto nenutiko.
„BasketNews.lt“ žiniomis, 25-erių metų 198 cm ūgio krepšininkui nustatytas čiurnos patempimas. Jis artimiausiomis dienomis turėtų grįžti į rikiuotę.
Vakar jis praleido rungtynes su Utenos „Juventus“, kurias kauniečiai laimėjo 86:80.
Krepšininkas mače su „Fenerbahče“ pirmajame kėlinyje pajuto skausmus ir šlubuodamas pasiprašė keitimo bei netrukus nužygiavo į rūbinę. Jis rungtynes tęsė suleidus nuskausminamuosius vaistus.
Galiausiai jis buvo pagrindinis žalgiriečių vedlys, kai per 29 minutes pelnė 19 taškų, o per paskutinį kėlinį – 10 taškų. „Žalgiris“ laimėjo 79:76.
„Įspūdinga Mariaus rungtynių pabaiga, belieka tikėtis, kad nieko nėra su koja, nes ji buvo pilnai nuskausminta. Laukiame rezultatų. Tikrai nerimo yra labai daug“, – po akistatos sakė Šarūnas Jasikevičius.
Grigonis šį sezoną Eurolygoje vidutiniškai per 26 minutes pelno po 12,7 taško (47,8 proc. dvit., 48,1 proc. trit., 88,2 proc. baudos), atkovoja po 2,3 kamuolio bei atlieka po 1,8 rezultatyvaus perdavimo.

        Kauno Žalgiris
      
Sankt Peterburgo Zenit 70-82

        Stambulo Fenerbahce
      
Kauno Žalgiris 76-79

        Kauno Žalgiris
      
Barselonos FC Barcelona Penk.20:00
