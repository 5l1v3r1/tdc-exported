
# Hamarabb érkeztek az orosz ütegek a törökökhöz

Published at: **2019-11-01T12:17:00+00:00**

Author: **Infostart / MTI**

Original: [infostart](https://infostart.hu/kulfold/2019/11/01/hamarabb-erkeztek-az-orosz-utegek-a-torokokhoz)

Oroszország határidő előtt befejezte az Sz-400-as légvédelmi rakétarendszer ütegeinek szállítását Törökországba - közölte Alekaszndr Mihejev, a haditechnikát exportáló Roszoboronekszport orosz állami vállalat vezérigazgatója pénteken újságírókkal.
Emlékeztetett, az Sz-400-as négy üteg megvásárlásáról 2017-ben megkötött szerződés értéke 2,5 milliárd dollár. Ez minden idők legjelentősebb fegyvereladási üzlete Oroszország és egy NATO-tagország között, amely miatt az Egyesült Államok kizárta Törökországot az F-35-ös vadászgép-fejlesztési programjából.
Hulusi Akar török védelmi miniszter csütörtökön közölte, hogy az Sz-400-asok rendszerbe állítását jövő tavaszig fogják előkészíteni.
Mihejev beszámolt arról is, hogy a Roszoboronoekszport Indiában megnyitotta a világ első, a Kalasnyikov gépkarabélyok 200-as sorozatát gyártó közös vállalatot.
