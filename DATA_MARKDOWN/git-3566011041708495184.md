
# عبدالمهدی: اعتراضات مردمی نظام سیاسی عراق را تکان داد

Published at: **2019-11-03T22:39:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544645.html/%D8%B9%D8%A8%D8%AF%D8%A7%D9%84%D9%85%D9%87%D8%AF%DB%8C--%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D9%85%D8%B1%D8%AF%D9%85%DB%8C-%D9%86%D8%B8%D8%A7%D9%85-%D8%B3%DB%8C%D8%A7%D8%B3%DB%8C-%D8%B9%D8%B1%D8%A7%D9%82-%D8%B1%D8%A7-%D8%AA%DA%A9%D8%A7%D9%86-%D8%AF%D8%A7%D8%AF)

نخست‌وزیر عراق در بیانیه‌ای گفت که عراقی‌ها در جریان اعتراضات به وضوح مواضع خود درباره ساختار سیاسی و انتخاباتی این کشور را اعلام کرده‌اند.
به گزارش شبکه اطلاع رسانی راه دانا؛ «عادل عبدالمهدی» نخست‌وزیر عراق یکشنبه شب بیانیه‌ای را درباره اعتراضات این کشور که همچنان ادامه دارد، صادر کرد و گفت که «تظاهرات نظام و ساختار سیاسی کشور را تکان داد و باعث شده که سه قوه در مواضع خود بازنگری کنند».
در این بیانیه آمده که «معترضان در جریان تظاهرات خود به وضوح مواضعشان درباره ساختار سیاسی و انتخاباتی این کشور را بیان کرده‌اند».
نخست‌وزیر عراق اعلام کرد که «تظاهرات بسیاری از اهدافش را محقق کرده است، در عین حال باعث وارد شدن خسارت‌های زیادی به کشور شده است».
عادل عبدالمهدی تاکید کرد که «تهدید منافع نفتی و قطع مسیرهای پنادر باعث شده که خسارت‌های میلیادری به کشور وارد شود».
وی افزود: «اکنون زمان آن فرا رسیده که زندگی در عراق پس گذشت یک ماه از تعطیلی مدارس و دانشگاه‌ها و بازارها، به حالت عادی و طبیعی خود بازگردد».
عبدالمهدی خطاب به ملت عراق گفت: «تظاهرات از حمایت مردمی برخوردار است و حضور شما در میادین و بیان نظرات شما پشتوانه‌ای برای ماست که برنامه‌های اصلاحی خود را ارائه و اجرا کنیم».
وی با اشاره به کاهش ساعات منع آمد و شد در عراق گفت که «کاهش زمان منع آمد و شد را کاهش دادیم، اما مهم این است که زندگی عادی بازگردد و در عین حال از حقوق شهروندان هم حمایت شود».
نخست‌وزیر عراق اظهار داشت که  تظاهرات مسالمت‌آمیز تنها زمانی از بین می‌رود که تلفات ادامه داشته باشد.
وی تصریح کرد: «همچنان دستور‌العمل سخت و محکمی وجود دارد که نیروهای امنیتی عراق از گلوله یا سلاح‌های مرگبار علیه معترضان استفاده نکنند».
انتهای پیام/
