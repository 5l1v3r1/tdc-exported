
# Поки ще вчиться. Відомий дипломат поділився думкою про Зеленського в ролі президента

Published at: **2019-11-07T10:24:00+00:00**

Author: ****

Original: [НВ](https://nv.ua/ukr/ukraine/politics/dosyagnennya-zelenskogo-na-posadi-prezidenta-dumka-diplomata-novini-ukrajini-50052136.html)

«Зеленський поки ще вчиться бути президентом. Але є підстави для оптимізму: за останній час він сказав багато правильних речей для публіки», - констатує Пайфер.
За словами колишнього дипломата, «якщо у Зеленського буде нормальний діалог з прем'єром і парламентом, він багато чого досягне». Жоден український президент не мав такої повноти влади, і для Зеленського це ключовий політичний актив, нагадує Пайфер.
«Щоправда, якщо він не впорається, то муситиме звинувачувати в цьому тільки себе. Люди хочуть знати, які у Зеленського насправді відносини з Ігорем Коломойським. Зеленському варто пояснити це, в тому числі західної аудиторії», - переконаний екс-посол.
На його думку, у політику із Зеленським прийшло «нове покоління українців, перше справжнє пострадянське покоління». І їм тільки належить вивчити, як працює механіка політичних процесів.
Пайфер також з розумінням оцінив спроби Зеленського в найкоротший термін вирішити проблему реінтеграції Донбасу.
«Проблему Криму швидко вирішити не вдасться, а з Донбасом є шанси. Зеленський - це шанс і для Володимира Путіна виправити свою політику щодо України, тому що відносини між Путіним і Петром Порошенком були токсичними. Якщо Путін захоче піти з Донбасу - я в це слабо вірю, але все ж, - Зеленський не буде для цього перешкодою. Якщо Зеленський хоче миру - треба спробувати його досягти. Питання в тому, чи є в його політиці досягнення миру червоні лінії, які він не буде переходити», - робить висновок колишній посол США в Україні.

        
          Читайте це інтерв'ю в свіжому номері журналу НВ - №41 від 7 листопада 2019 року.
        
      
