
# 
        پرواز بمب‌افکن آمریکایی در نزدیکی پایگاه هوایی روسیه درسوریه
      

Published at: **2019-11-03T20:18:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637888/%D9%BE%D8%B1%D9%88%D8%A7%D8%B2-%D8%A8%D9%85%D8%A8%E2%80%8C%D8%A7%D9%81%DA%A9%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D9%86%D8%B2%D8%AF%DB%8C%DA%A9%DB%8C-%D9%BE%D8%A7%DB%8C%DA%AF%D8%A7%D9%87-%D9%87%D9%88%D8%A7%DB%8C%DB%8C-%D8%B1%D9%88%D8%B3%DB%8C%D9%87-%D8%AF%D8%B1%D8%B3%D9%88%D8%B1%DB%8C%D9%87)

به گزارش بولتن نیوز،  بمب افکن راهبردی بی-۵۲ آمریکا در نزدیکی پایگاه هوایی حمیمیمِ روسیه در کشور سوریه مشاهده شده است.
نزدیک شدن این هواپیمای نیروی هوایی آمریکا به پایگاه روسیه در روز اول نوامبر گزارش شده است.
بمب افکن بی-۵۲  از قسمت جنوبی یونان و در نزدیکی قبرس، نه چندان دور از استان لاذقیه سوریه جایی که پایگاه حمیمیم قرار دارد، پرواز کرده است.
مسیر دقیق بمب‌افکن ناشناخته است؛ اما به احتمال زیاد در امتداد مرز سوریه به سمت اردن حرکت می‌کرده است.
علت نزدیک شدن این هواپیمای آمریکایی به پایگاه هوایی روسیه نیز مشخص نیست. در عین حال کارشناسان بر این باورند که ایالات متحده از این طریق سعی می‌کند با حضور خود در منطقه، روسیه را مرعوب سازد.
