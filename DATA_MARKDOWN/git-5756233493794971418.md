
# گروگان‌گیری جسد در بیمارستان به خاطر پول حقیقت دارد؟

Published at: **2019-11-04T12:43:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619839/%DA%AF%D8%B1%D9%88%DA%AF%D8%A7%D9%86%E2%80%8C%DA%AF%DB%8C%D8%B1%DB%8C-%D8%AC%D8%B3%D8%AF-%D8%AF%D8%B1-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%A8%D9%87-%D8%AE%D8%A7%D8%B7%D8%B1-%D9%BE%D9%88%D9%84-%D8%AD%D9%82%DB%8C%D9%82%D8%AA-%D8%AF%D8%A7%D8%B1%D8%AF)


        رئیس کمیسیون بهداشت و درمان مجلس شورای اسلامی گفت: با اصلاحاتی که در دولت تدبیر و امید انجام شد، دیگر هیچ جسدی در بیمارستان ها به دلیل نداشتن پول گروگان گرفته نمی شود.
      

        آفتاب‌‌نیوز :
      
علی نوبخت افزود: در گذشته برخی بیمارستان ها با گروگان گرفتن اجساد فوت شدگان، زحمات نظام سلامت را بر باد می دادند.
وی گفت: اکنون پول به اندازه کافی در نظام سلامت وجود دارد. کسی از بی پولی گلایه نکند و اگر مشکلی هست فقط وزیر بهداشت در جلسات مطرح کند.
رئیس کمیسیون بهداشت و درمان مجلس شورای اسلامی ادامه داد: طرح تحول سلامت دستاوردهای زیادی داشت اما اشتباهاتی هم داشت. نمی شود بگوییم بروید هر چقدر خواستید خرج کنید و صورتحساب بدهید. نمی شود خارج از ریل قانون حرکت کرد.
نوبخت گفت: قطعا بدون راهنمای بالینی که ۶۰۰ مورد آن ابلاغ شده شده است و بدون نظام ارجاع و پرونده الکترونیک سلامت و صرفه جویی منابع نمی توان نظام سلامت را مدیریت کرد.
