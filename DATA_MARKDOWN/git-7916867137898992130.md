
# Prienuose dominavęs „Neptūnas“ išstūmė „CBet“ iš LKL ketvertuko

Published at: **2019-11-02T18:59:00+00:00**

Author: ****

Original: [basketnews.lt](https://www.basketnews.lt/news-134251-prienuose-dominaves-neptunas-isstume-cbet-is-lkl-ketvertuko.html)

Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS
Po ilgosios pertraukos aukščiausią pavarą įjungęs Klaipėdos „Neptūnas“ (4-4) LKL pirmenybėse įsirašė antrąją pergalę iš eilės.
Trečiąjį ketvirtį 25:5 laimėję Tomo Rinkevičiaus auklėtiniai Prienuose 101:59 (23:18, 28:22, 25:5, 25:14) nušlavė vietos „CBet“ (4-4), kuriai tai buvo antrasis pralaimėjimas paeiliui.
Klaipėdiečiai po šio laimėjimo pakilo į ketvirtąją vietą, iš jos išstūmę „CBet“ komandą.
101 tašką surinkęs „Neptūnas“ sužaidė rezultatyviausią šio sezono LKL mačą. Prieš tai rekordas priklausė „Šiauliams“, kurie į Kėdainių „Nevėžį“ krepšį įmetė 98 taškus.
Deividui Gailiui sužaisti naudingiausią sezono mačą prireikė 25 minučių, per kurias surinko 19 taškų (3/3 dvitaškiai, 3/6 tritaškiai, 4/5 baudos), 5 rezultatyvius perdavimus, 3 atkovotus kamuolius ir 25 naudingumo balus.
„Neptūnas“ antroje dvikovos dalyje į savo krepšį praleido tik 19 taškų, kai per pirmuosius du kėlinius „CBet“ leido įmesti 40 taškų.
Prieniškių gretose Karolis Guščikas ir Arnas Velička vieninteliai užfiksavo dviženklį rezultatyvumą.
Kauno „Žalgiriui“ priklausantis gynėjas per 25 minutes įmetė 20 taškų (5/8 dvitaškiai, 2/6 tritaškiai, 4/9 baudos), atkovojo 4 kamuolius ir atliko 2 rezultatyvius perdavimus bei įsirašė 18 naudingumo balų.

        „CBet“: Arnas Velička 20 (2/6 trit.), Karolis Guščikas 11, Martynas Varnas 8 (0/4 trit.).
      

        „Neptūnas“: Deividas Gailius 19, Žygimantas Janavičius 18 (7 rez. perd.), Matas Jogėla 15, Gytis Masiulis 10.
      

        Trenerių komentarai:
      
