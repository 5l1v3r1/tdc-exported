
# Збір підписів за відставку Рябошапки: Експерт вказав на ознаку несамостійності «слуг народу»

Published at: **2019-11-04T12:05:00+00:00**

Author: ****

Original: [ZIK.UA](https://zik.ua/news/2019/11/04/zbir_pidpysiv_za_vidstavku_ryaboshapky_ekspert_vkazav_na_oznaku_1683053)


        Гра, яку веде нардеп від «Слуги народу» Олександр Дубінський у Верховній Раді і яка скерована проти генерального прокурора України Руслана Рябошапки, вказують тільки на несамостійність парламентаря.
      
Таку думку в ефірі інформаційно-аналітичного проєкту «Чудова четвірка» на телеканалі ZIK висловив політичний експерт Валерій Клочок.
Ведуча програми зауважила, що у Верховній Раді збирають підписи за відставку генерального прокурора Руслана Рябошапки. Зокрема, вона поцікавилась, чи достатньо двох місяців, щоб керівник ГПУ показав результат, чи це ще один із показників розколу у монобільшості. Пан Клочок назвав такі кроки «політичною безграмотністю».
«Як на мене, щоб бути максимально політично коректним, але сказати відверто – це політична безграмотність. Якщо м'яко говорити. Тому що саме представники «Слуги народу»  ініціюють це питання, ті, хто дійсно голосували за нього. Я мало розумію, як за півтора місяця, майже два, неповних (бо реформа у ГПУ взагалі розпочалася ще місяць тому), можна показати якісь справжні результати?» – зазначив експерт.
