
# СБУ викрила спробу вивезення до РФ продукції для військових кораблів

Published at: **2019-11-01T18:38:00+00:00**

Author: ****

Original: [ZIK.UA](https://zik.ua/news/2019/11/01/sbu_vykryla_sprobu_vyvezennya_do_rf_produktsii_dlya_viyskovyh_korabliv_1681849)


        Співробітники Служби безпеки України попередили спробу незаконного переправлення до Російської Федерації комплектуючих до військових кораблів.
      
Про це повідомляє пресслужба відомства.
Згідно з повідомленням, мешканець Миколаєва збирався незаконно переправити деталі, які призначені для ремонту і технічного обслуговування двигунів на кораблях військово-морського флоту.
Зазначається, що контрабанду вилучили при перетині державного кордону. За попередньою оцінкою, ринкова вартість виявленого обладнання становить понад 1,5 млн гривень.
Під час обшуку за місцем проживання зловмисника виявлено флешки, комп`ютерну техніку, що містить листування із замовниками з Росії.
Раніше повідомлялося, що у Закарпатській області співробітники Служби безпеки України попередили незаконне ввезення до країни товарів військового та подвійного призначення, які підлягають обов'язковому державному експортному контролю.
