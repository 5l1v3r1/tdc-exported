
# İnegöl Evlilik Okulu'nda 'helal gıda' konferansı

Published at: **2019-11-02T15:09:18+00:00**

Author: ****

Original: [OLAY](https://www.olay.com.tr/inegol-evlilik-okulunda-helal-gida-konferansi-213945h.htm)

İnegöl Belediyesi'nin Aile Hayatını İyileştirme Derneği (AHİD) işbirliğinde düzenlediği Evlilik Okulu programlarında toplum için önem taşıyan aile kavramını besleyen, toplumsal içerikli çalışmalara yer veriliyor. Her hafta Cuma günü düzenlenen programların 5'inci haftasında Kimyager Ali Rıza Kurum, ‘‘Helal Gıda Doğal Sağlıklı Beslenme'' adlı konferansta katılımcılarla buluştu. Sani Konukoğlu Konferans Salonu'nda gerçekleşen programda, helal gıdanın ve sağlıklı beslenmenin önemi aile hayatı açısından ele alındı. 
Aile hayatının farklı perspektifler açısından ele alındığı programda konuşan Kurum, sağlıklı beslenmenin bireylerin ve aile hayatının üzerindeki etkisine dikkati çekti. Tüketilen ürünlerin insan kimyası üzerinde bıraktığı etkilerden, helal gıdanın insan davranışlarındaki etkisine kadar uzanan bilgileri çiftlerle paylaştı. Çiftlerin bilgilendirildiği ve aile hayatının farklı açılardan değerlendirildiği konu başlıklarının anlatımına önümüzdeki haftalarda devam edilecek.
