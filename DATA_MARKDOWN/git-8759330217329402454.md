
# Oliseh zou in beeld zijn bij Waasland-Beveren: 'Zever, gezever. Fake news'

Published at: **2019-11-06T14:48:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902657/gerucht-rond-interesse-waasland-beveren-in-oliseh-kan-meteen-vuilbak-in-zever-.html)


        Een opmerkelijk gerucht uit Nigeriaanse media: Waasland-Beveren zou aan Sunday Oliseh gedacht hebben als nieuwe trainer. De oud-speler van onder meer KRC Genk zou een aanbieding ontvangen hebben na het ontslag van Adnan Custovic. Bij Het Laatste Nieuws is men echter overtuigd dat dat een fabeltje is.
      
Het Nigeriaanse Punch publiceert woensdag op haar website dat Oliseh een aanbieding van Waasland-Beveren heeft afgewezen. Wat de fusieclub Oliseh voorlegde, zou voor hem onvoldoende geweest zijn. De Nigeriaan stond eerder aan het roer van de nationale ploeg van zijn vaderland en van Fortuna Sittard. Daar vertrok hij in 2018. Sindsdien is Oliseh clubloos.
De interesse van Waasland-Beveren wordt staalhard ontkend door Het Laatste Nieuws. 'Zever, gezever', klinkt het bij de krant. 'Fake news'. Duidelijker kan haast niet. Oliseh heeft nochtans een verleden in ons land. Hij voetbalde niet alleen tussen 2015 en 2016 bij Genk, waar hij overigens zijn carrière beëindigde, maar was ook even actief als technisch directeur van KAS Eupen.
