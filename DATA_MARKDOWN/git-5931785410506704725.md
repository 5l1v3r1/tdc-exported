
# Ilić debitovao porazom kao selektor

Published at: **2019-11-05T20:21:02+00:00**

Author: **Darko**

Original: [Sportska centrala](https://www.sportskacentrala.com/2019/11/05/ilic-debitovao-porazom-kao-selektor/)

Saša Ilić je porazom debitovao na selektorskoj funkciji.
Mlađa kadetska reprezentacija Srbije (U16) koju je odnedavno preuzeo Ilić, poražena je u prijateljskom meču od Slovačke – 1:2(1:0).
„Orlići“ su odlično ušli u meč i već posle nekoliko minuta poveli golom Mihajla Milosavića. U većem delu susreta Srbija je bila bolji rival, a u nastavku utakmice oba selektora izvršila su nekoliko izmena. I kada se činilo da će Srbija možda i dobiti ovaj meč, usledio je pad koncentracije i dva gola domaćina u samom finišu meča.
Izjednačio je Javorček u 74. minutu, a gol odluke postigao je Zahradnik, šest minuta kasnije.
