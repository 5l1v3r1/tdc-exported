
# Cosa c’è stasera in TV

Published at: **2019-11-06T16:14:48+00:00**

Author: ****

Original: [Il Post](https://www.ilpost.it/2019/11/06/stasera-in-tv-6-novembre-film-la-la-land/)


        Rai Uno
      

        21.25 – La La Land
      
Film musical del 2016 scritto e diretto da Damien Chazelle, che racconta la storia di un musicista jazz (Ryan Gosling) e una cameriera (Emma Stone) che aspira a diventare un’attrice di Hollywood. I due inizialmente si stanno antipatici, ma poi finiscono per innamorarsi. Il film ebbe un grande successo quando uscì, e se ne parlò molto per come ringiovanì il genere musical, considerato vecchio e inadatto al cinema moderno, grazie alle molte canzoni e musiche orecchiabili. Vinse sei premi Oscar (quasi sette, diciamo), e sette Golden Globe, e Emma Stone vinse la Coppa Volpi per la miglior interpretazione femminile al Festival di Venezia. Il titolo è un riferimento a Los Angeles (“L.A.”; pronunciato elei), in cui è ambientato il film, e alla parola inglese Lalaland, che definisce uno «stato mentale euforico e sognante, distaccato dalla dura realtà». Un po’ come “avere la testa tra le nuvole”, pensando a qualcosa di particolarmente bello.
