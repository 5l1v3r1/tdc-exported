
# رغم اعتذاره عن لازم تتضرب بالجزمة..ريهام سعيد تقصف جبهة جورج قرداحي

Published at: **2019-11-04T09:20:00+00:00**

Author: **أمل مجدى**

Original: [صدى البلد](https://www.elbalad.news/4044467)

أمل مجدى نشرت الإعلامية ريهام سعيد عبر صفحتها الشخصية على موقع الصور إنستجرام فيديو ترد فيه على الإعلامى جورج قرداحي بعد اعتذاره عن سبه لها فى أحد البرامج.قالت ريهام سعيد: "جورج قرداحي كل اللى قلته أى كلام بتاع انك كنت بتهزر وان البرنامج هزار ، برنامج هزار اطلعوا هزروا على نفسكم متهزروش على الناس ، وانت مكنتش بتهزر والهزار مبيكونش فى كرامة الناس ".وأضافت ريهام سعيد" فى آخر لقائك بس الجزء مَش منتشر اوى قلت "انتى قليلة الأدب" ، مفيش حد بيهزر معاك يديك بالجزمة ويقولك انت قليل الأدب ، ولو هزارك كده فهو خارج عن نطاق الأدب والأخلاق والاحترام والنخوة والرجولة ".وتابعت ريهام سعيد: " لما تهزر مره مبتهزرش علّيا انا محدش هاننى حتى لما اتحقق معايا فى المجلس الاعلى للإعلام كان باحترام ، وانت بتقول أنا مَش متابعها ومشفتش الحلقة يبقى ليه وعلى كلامك انا مَش اديت الموضوع اكبر من حجمه أنا اديتك انت أكبر من حجمك ".واستطردت ريهام سعيد: "بقالك كتير محدش بيجيب سيرتك اصلا والناس نسيتك ، ورجعوا اتكلموا عليك تانى لما انا رديت عليك ، وانت مَش معقول كبرت كده ومتعرفش ثقافة الاختلاف ".وأكملت ريهام سعيد: " كلامى فى الحلقة كان بلسان مرضى السمنة فوق ال٣٠٠ كيلو اللى مهددين بالموت وعندهم قرح فراش وعايزين ونش ينقلهم ، والنَّاس اللى بتقول انه اعتذر لا هو قال المسامح كريم وانا مَش كريمة ومش بسامح لأنك قصدت تهيننى".وتابعت: "انك تقول واحدة تضرب بالجزمة وقليلة الادب معرفش حصلك ايه وشاكة فيك الصراحة مَش ممكن تكون طبيعى ، وكل الناس اللى بتحبنى وبتكرهنى اتصدمت فيك وكانوا فاكرينك شخصية تانية خالص ".
