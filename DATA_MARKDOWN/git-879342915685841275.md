
# Труба заявив про призупинення розслідування справ Майдану

Published at: **2019-11-04T17:52:01+00:00**

Author: ****

Original: [Слово і Діло](https://www.slovoidilo.ua/2019/11/04/novyna/polityka/truba-zayavyv-pro-pryzupynennya-rozsliduvannya-sprav-majdanu)


        Розслідування у справах Майдану будуть на деякий час призупинені після передачі з ГПУ іншим відомствам. Це пов'язано з необхідністю новим слідчим ознайомитися з 5000 томів слідчих матеріалів.
      
Про це заявив директор Держбюро розслідувань Роман Труба в колонці на сайті УП.
Він повідомив, що оскільки з 20 листопада прокуратура не буде проводити досудових розслідувань, всі незавершені справи передадуть до інших відомств, в тому числі - в ДБР.
За його словами, в ДБР «катастрофічно бракує слідчих», на кожного припадає понад 100 проваджень. У зв'язку з цим Труба пропонує якнайшвидше ухвалити зміни до закону про ДБР, які скасують обмеження на кількість співробітників відомства і спростить перехід слідчих, які вели справи Майдану, з ГПУ до ДБР.
Раніше Рябошапка призначив голову департаменту у справах Майдану.
Також нагадаємо, з ОПУ вилучили документи, пов'язані зі справою Майдану.
Хочете обговорити цю новину? Долучайтеся до телеграм-чату CHORNA RADA
