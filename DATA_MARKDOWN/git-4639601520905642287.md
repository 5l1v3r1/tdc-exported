
# Σοκολάτα : Οι μύθοι για την κατανάλωσή της

Published at: **2019-11-02T07:00:29+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/science/sokolata-oi-mythoi-gia-tin-katanalosi-tis/)

Η σοκολάτα είναι η λαχταριστή αυτή απόλαυση, που αρέσει σε όλους – μικρούς και μεγάλους.
Ωστόσο, όπως όλα τα καλά και νόστιμα πράγματα, η κατανάλωση της έχει συνδεθεί με πλήθος αρνητικών για την υγεία επιπτώσεων.
Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες Μεταξύ άλλων, θεωρείται ότι η σοκολάτα προκαλεί ακμή, παχυσαρκία, ημικρανία και τερηδόνα.
Παράλληλα, η κατανάλωσή της έχει συσχετιστεί και με «μαγικές» αφροδισιακές ιδιότητες.
Ποια είναι όμως η πραγματικότητα;
Ξεκινώντας από τη σχέση της κατανάλωσης σοκολάτας με την εμφάνιση ακμής, η αλήθεια είναι ότι δεν υπάρχουν επιστημονικές μελέτες που να αποδεικνύουν αυτό τον ισχυρισμό.
Η εμφάνιση ακμής σχετίζεται με ορμονικές διαταραχές.
Οσον αφορά στις ημικρανίες που υποστηρίζεται ότι η σοκολάτα δημιουργεί λόγω της τυραμίνης που περιέχει, η αλήθεια βρίσκεται στο ότι μία ολόκληρη σοκολάτα (100 γραμμ.) περιέχει 0,75 μg/g τυραμίνη, ποσότητα ιδιαίτερα μικρή, η οποία δεν θα μπορούσε να προκαλέσει ημικρανία.
Ενας άλλος μύθος είναι ότι η σοκολάτα προκαλεί τερηδόνα.
Σε αντίθεση με αυτό τον ισχυρισμό η σοκολάτα υγείας, κυρίως, περιέχει σε μεγάλη ποσότητα θεοβρωμίνη, η οποία αναστέλλει τη δράση παθογόνων οργανισμών στη στοματική κοιλότητα, που προκαλούν τερηδόνα στα δόντια.
Ωστόσο, είναι σημαντικό να μην παραμελείτε το συστηματικό πλύσιμο των δοντιών σας.
Η σοκολάτα είναι πλούσια σε καλά λιπαρά οξέα (στεατικό και ελαϊκό) και σε α-τοκοφερόλη, την πιο ενεργή μορφή της βιταμίνης Ε, που δρουν προστατευτικά στον οργανισμό.
Επίσης, η αύξηση σωματικού βάρους εξαρτάται από τις θερμίδες που προσλαμβάνονται καθημερινά από το σύνολο της διατροφής μας και της φυσικής μας δραστηριότητας.
Συνεπώς, η μέτρια κατανάλωση σοκολάτας (50-70γραμμ./εβδομάδα) στο πλαίσιο ισορροπημένης διατροφής και υγιεινού τρόπου ζωής προσφέρει γευστική απόλαυση σε συνδυασμό με αναρίθμητα οφέλη υγείας.
Βρίσκει την αλήθεια του στο ότι η σοκολάτα προκαλεί μυϊκή και καρδιακή τόνωση, αυξημένη αιμάτωση των οργάνων, αυξημένη οξυγόνωση, χαλάρωση και ηρεμία. Δημιουργεί δηλαδή όλες τις βιολογικές προϋποθέσεις για να αναπτυχθεί φυσιολογική σεξουαλική δραστηριότητα.
Εκτός από την απόλαυση που χαρίζει, η σοκολάτα βοηθάει σημαντικά και στη βελτίωση της ψυχικής διάθεσης. Η αλήθεια είναι ότι η σοκολάτα περιέχει ουσίες με ψυχοδιεγερτικές ικανότητες (φαινυλαιθυλαμίνη), ενώ κατά την κατανάλωσή της εκκρίνονται από τον εγκέφαλο ενδορφίνες, ουσίες με αναλγητικές ιδιότητες που βελτιώνουν τη διάθεση και την ψυχολογία. Επιπλέον, εκκρίνεται σεροτονίνη, ουσία με αντικαταθλιπτική δράση.
Είναι επίσης πλούσια σε κάλιο, μαγνήσιο, ασβέστιο, βιταμίνες Α και Ε, καλά λιπαρά οξέα (στεατικό και ελαϊκό) και αμινοξέα. Λόγω του μαγνησίου και του καλίου που περιέχει προλαμβάνει την υπέρταση, ενώ ο περιεχόμενος χαλκός βοηθάει στη σύνθεση μελανίνης στο δέρμα και τα μαλλιά.
Σημαντικό στοιχείο το οποίο την κάνει ακόμα πιο θρεπτική είναι ο σίδηρος που περιέχει και είναι απαραίτητος για τη σύνθεση της αιμοσφαιρίνης.
Είναι η υψηλή περιεκτικότητά της στα αντιοξειδωτικά του κακάο (φλαβονοειδή) που εξουδετερώνουν τις ελεύθερες ρίζες, με αποτέλεσμα να βελτιώνουν τη ροή αίματος, τα επίπεδα χοληστερόλης, την υπέρταση και να προλαμβάνουν διάφορες μορφές καρκίνου.
Τα οφέλη της σοκολάτας πολλαπλασιάζονται όταν συνδυάζεται με ξηρούς καρπούς όπως τα αμύγδαλα τα οποία είναι πλούσια σε ασβέστιο και φυτικές ίνες, βιταμίνες συμπλέγματος Β, βιταμίνη Ε, μαγνήσιο, χαλκό, ψευδάργυρο, κάλιο και σίδηρο.
Ετσι, η σοκολάτα μπορεί να αποτελέσει ένα από τα πιο απολαυστικά σνακ, αρκεί να είστε προσεκτικοί στην ποσότητα κατανάλωσής της (50-70γραμμ./εβδομάδα), κάτι που ισχύει γενικότερα στη διατροφή σας.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
