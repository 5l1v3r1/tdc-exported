
# درخواست لغو پروانه برای وکیل پرونده «اتوبوس مرگ»

Published at: **2019-11-02T14:02:00+00:00**

Author: ****

Original: [جامعه خبری تحلیلی الف](https://www.alef.ir/news/3980811110.html)

برای «حسام نواب صفوی» که در حال حاضر وکیل شاکیان در پرونده حادثه اتوبوس دانشگاه علوم تحقیقات است، درخواست لغو پروانه وکالت داده شده است.
حسام نواب صفوی در گفت‌وگو با فارس از دسیسه ها براى لغو پروانه وکالتش خبر داد و خاطرنشان کرد: با وجود تمامى این مشکلات تا آخرین لحظه با خاطیان اتوبوس مرگ دانشگاه علوم تحقیقات خواهم جنگید.
وی افزود: بنده وکیل شاکیان در پرونده اتوبوس دانشگاه علوم تحقیقات هستم و نمی‌دانم این دسیسه از سوى کجا بوده اما پیگیر این موضوع هستم و این امر شامل ماده ۶۹۸ مبنی بر نشر اکاذیب نمی شود.

        صدور قرار منع تعقیب از سوی دادسرای رسانه
      
حسام نواب صفوى همچنین اعلام کر: شکایت سازمان مرکزى دانشگاه آزاد اسلامى از اینجانب و خبرگزارى هایى که لینک اخبار مربوطه را نشر داده بودند،به جرم افترا،نشر اکاذیب و تشویش اذهان عمومى در مرحله بازپرسى دادسراى فرهنگ و رسانه منع تعقیب خورد که با اعتراض مجدد سازمان دانشگاه آزاد همراه شد.
این وکیل تاکید کرد: در دادگاه رسیدگی به پرونده اتوبوس دانشگاه علوم تحقیقات همچنان حاضر خواهم شد و برای برخورد با خاطیان این پرونده، تمام اقدامات لازم را خواهم کرد.
نواب صفوی گفت: قصد ما از پیگیری این پرونده رفع تبعیضات آشکار و برخورد با خاطیانى است که منجر به کشته و مصدوم شدن تعداد زیادی از دانشجویان شده اند.
** دادگاه کیفری دو استان تهران (کارکنان دولت) برای ۲۲ متهم پرونده رای صادر کرده است و براساس آن تمام متهمان از جمله پیمانکار و رئیس دانشگاه آزاد واحد علوم و تحقیقات به حبس تعزیری محکوم شدند.
۵ دیماه سال گذشته یک دستگاه اتوبوس دانشگاه علوم تحقیقات تهران که در حال انتقال دانشجویان بود، دچار واژگونی شد که ۱۰ کشته و ۲۸ مصدوم برجای گذاشت.
