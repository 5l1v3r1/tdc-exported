
# Τα πρώτα κλικ από την παράσταση «Η Σαμάνθα και ο Μαξ στο βυθό της ασφάλτου» στο enikos.gr

Published at: **2019-11-05T09:47:00+00:00**

Author: ****

Original: [enikos.gr](http://www.enikos.gr/mpouz/682357/ta-prota-klik-apo-tin-parastasi-i-samantha-kai-o-max-sto-vytho-ti)

ΑΠΑΓΟΡΕΥΜΕΝΗ ΑΤΖΕΝΤΑ
ΑΠΟΚΛΕΙΣΤΙΚΟ
Του ΒΑΣΙΛΗ ΜΠΟΥΖΙΩΤΗ
Ο πολυσχιδής Θοδωρής Αντωνιάδης ετοιμάζει πυρετωδώς για το Vault όπου «χτυπάει» επιτυχώς τα τελευταία χρόνια μια φιλόδοξη δουλειά: ανεβάζει το εξαιρετικό έργο του πολύτιμου Άκη Δήμου «Η Σαμάνθα και ο Μαξ στο βυθό της ασφάλτου» με ερμηνευτές τους καίριους Πάρι Σκαρτσολιά - Εύη Τσάφου κι εγώ εξασφάλισα αποκλειστικό φωτογραφικό υλικό από την εν λόγω δουλειά. Πάμε να τα δούμε αναλυτικά...
Η Aude Sapere productions και η ARTemis productions παρουσιάζουν στο Vault Theatre Plus - Πολυχώρος Vault το έργο του Άκη Δήμου " Η Σαμάνθα και ο Μαξ στο βυθό της ασφάλτου " σε σκηνοθεσία του Θοδωρή Αντωνιάδη.
Το έργο...
Η Σαμάνθα και ο Μαξ δεν είναι μόνο δύο νέοι που προσπαθούν να βρουν την «άκρη» τους, σε ένα κόσμο που τους «στενεύει». Πρόκειται για δύο ψυχές του τότε και του τώρα, (ίσως του πάντα), που ζώντας στις παρυφές της πόλης, (ή και του κόσμου τελικά), αποφασίζουν να δραπετεύσουν σε μια αχανή άσφαλτο ,αμφιβόλου προορισμού… Ανεξερεύνητου "βάθους". Κάθε τους «στάση» κι ένα γαϊτανάκι αναφορών, αποκαλύψεων, εξομολογήσεων, πικρών παιχνιδιών, όπου οι μνήμες, το παρόν και το μέλλον "συνομιλούν" άλλοτε γλυκά και άλλοτε επικίνδυνα εφιαλτικά! Μια βόλτα στο άγνωστο; Μια φυγή; Ένα φαντασιακό μυστικό τοπίο; Ένα αλληγορικό «σκοτεινό παραμύθι»; Η "ανάγνωση" δική σας.
Σημείωμα Άκη Δήμου
"Η Σαμάνθα και ο Μαξ με ακολουθούν από το 1996. Τότε τους πρωτοβρήκα σ' έναν τυχαίο δρόμο, τότε τους πρωτοέγραψα. Δεν θυμάμαι την αφορμή, θυμάμαι μόνο ότι μου "φάγανε" κάποια φθινοπωρινά απογεύματα υποχρεώνοντάς με να τους ακολουθήσω σε μιαν άσφαλτο που πηγαινοερχόταν παφλάζοντας κάτω απ΄τα πόδια τους, σαν τα κύματα μιας θάλασσας που, είμαι πια βέβαιος, κρυβόταν κάτω από τα τσιμέντα.
Σήμερα, δεκατρία χρόνια μετά το πρώτο τους ανέβασμα στη σκηνή του Θεάτρου Τέχνης, ξαναμετράνε τις αντοχές των βημάτων τους σε μια καινούργια άσφαλτο, σε μια καινούργια σκηνή. Τι άλλο θα μπορούσα να τους ευχηθώ παρά καλό ταξίδι;"
Σημείωμα Θοδωρή Αντωνιάδη
"1996: Γράφεται από τον Άκη Δήμου το θεατρικό έργο «Η ΣΑΜΑΝΘΑ ΚΑΙ Ο ΜΑΞ ΣΤΟ ΒΥΘΟ ΤΗΣ ΑΣΦΑΛΤΟΥ»!
2005-06: 10 χρόνια αργότερα έχω την τύχη να ‘μαι μέρος του πρώτου ανεβάσματος του έργου, ερμηνεύοντας τον ΜΑΞ με ΣΑΜΑΝΘΑ τη Γιάννα Κανελλοπούλου, σε σκηνοθεσία Θόδωρου Γράμψα στο Θέατρο Τέχνης Καρόλου Κούν...Πολύτιμο ταξίδι!
2019: 13-14 χρόνια μετά, στο σήμερα, συναντάω και πάλι τη Σαμάνθα και τον Μαξ…Από την άλλη όχθη αυτή τη φορά…Του σκηνοθέτη. Συνομιλώντας με τα όνειρα, την προσωπικότητα, τη «ματιά» δύο νέων άξιων συναδέλφων, της Εύης Τσάφου και του Πάρη Σκαρτσολιά, παρέα με πολύτιμους συνεργάτες-«συνεπιβάτες»!
Όσο για μένα η πολυεπίπεδη γραφή του Άκη Δήμου, είναι το ασφαλέστερο μέσο να προσπαθήσω από άλλη θέση τώρα, να διανύσω εντός μου, μια ουσιαστική καλλιτεχνική διαδρομή. Να μοιραστώ τα συναισθήματα και τις σκέψεις μου μέσα από αυτούς του δύο ήρωες, όχι επειδή τους «ξέρω» από παλιά, αλλά επειδή θέλω να τους ξαναγνωρίσω στο σήμερα… Στο τώρα! Εύχομαι η "ματιά" μας να "συναντήσει" την ψυχή σας!
ΑΚΗ ΔΗΜΟΥ
"Η ΣΑΜΑΝΘΑ ΚΑΙ Ο ΜΑΞ ΣΤΟ ΒΥΘΟ ΤΗΣ ΑΣΦΑΛΤΟΥ"
ΣΚΗΝΟΘΕΣΙΑ: Θοδωρής Αντωνιάδης
ΣΚΗΝΙΚΑ: Ανδρομάχη Αρβανίτη
ΚΟΣΤΟΥΜΙΑ: Μαρία Μαγγίρα
ΜΟΥΣΙΚΗ: Μάριος Τσικνής
ΣΧΕΔΙΑΣΜΟΣ ΦΩΤΙΣΜΟΥ: Γιώργος Παπανδρικόπουλος
ΕΠΙΜΕΛΕΙΑ ΚΙΝΗΣΗΣ: Φρόσω Κορρού
ΒΟΗΘΟΣ ΣΚΗΝΟΘΕΤΗ: Αλέξανδρος Πέρρος
ΣΚΗΝΟΘΕΣΙΑ ΤΡΕΙΛΕΡ: Γιάννης Λαπατάς
ΜΟΝΤΑΖ ΤΡΕΙΛΕΡ: Στέλλα Φιλιπποπούλου
ΦΩΤΟΓΡΑΦΙΕΣ ΠΑΡΑΣΤΑΣΗΣ ( ΑΦΙΣΑ ): Κωνσταντίνος Λέπουρης
ΜΑΚΙΓΙΑΖ: Παρή Καλουδά
ΚΑΤΑΣΚΕΥΗ ΣΚΗΝΙΚΟΥ: Γιάννης Δαμίγος
ΔΙΕΥΘΥΝΣΗ ΠΑΡΑΓΩΓΗΣ: Φωτεινή Σάιντερς
ΔΗΜΟΣΙΕΣ ΣΧΕΣΕΙΣ: Χρύσα Ματσαγγάνη
ΠΑΡΑΓΩΓΗ :Aude Sapere productions - ARTemis productions
ΔΙΑΝΟΜΗ
ΜΑΞ: Πάρις Σκαρτσολιάς
ΣΑΜΑΝΘΑ: Έυη Τσάφου
ΘΕΑΤΡΟ: VAULT Theatre Plus\ Πολυχώρος VAULT
ΑΠΟ 14 ΔΕΚΕΜΒΡΗ ΚΑΘΕ ΣΑΒΒΑΤΟ ΣΤΙΣ 18:15 ΚΑΙ ΚΑΘΕ ΚΥΡΙΑΚΗ ΣΤΙΣ 21:00
