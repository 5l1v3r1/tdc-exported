
# Бійка Ляшка і Геруса: поліція відкрила провадження

Published at: **2019-11-07T09:31:26+00:00**

Author: ****

Original: [Українська правда](https://www.pravda.com.ua/news/2019/11/7/7231247/)

Поліція відкрила кримінальне провадження за фактом бійки лідера "Радикальної партії" Олега Ляшка із депутатом фракції "Слуга народу" Андрієм Герусом.
Джерело: речник поліції Київської області Микола Жукович у коментарі УП
Пряма мова: "Потерпілі з заявами до поліції не зверталися, але за фактом бійки відкрите кримінальне провадження".
Деталі: Жукович не назвав кваліфікації справи, відзначивши, що повідомить це пізніше.
Разом з тим він уточнив, що провадження відкрили за зверненням Служби авіаційно безпеки.
Що було раніше: Лідер "Радикальної партії" Олег Ляшко поштовхався із депутатом фракції "Слуга народу" Андрієм Герусом у залі офіційних делегацій VIP-терміналу "Борисполя". Інцидент записували на відео, яке Ляшко виклав у соцмережі.
