
# В ПСЖ се разгневиха на коментарите на Зидан за Мбапе

Published at: **2019-11-07T14:33:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/france/v-pszh-se-razgneviha-na-komentarite-na-zidan-za-mbape-1403934.html)

Коментарите на Зинедин Зидан относно Килиан Мбапе изглежда, че не са се приели никак добре в Пари Сен Жермен. Французинът сподели, че не е тайна, че Мбапе мечтае да играе за Реал Мадрид и винаги го е казвал.
Спортният директор на парижани - Леонардо, не си замълча след победата на отбора срещу Брюж в Шампионска лига. "Дразнещо е. Не е времето да говорим за мечти и всякакви подобни работи. Трябва да се спре. Мбапе е много важен за нас и не е моментът да се разсейва. Това трябва да спре".
"Играчът сам ще вземе решение за бъдещето си. В момента той е в ПСЖ. Ще видим за в бъдеще, той винаги е казвал, че мечтата му е да играе за Реал Мадрид“, пък бяха думите на Зидан. Той ще има възможност да наблюдава Мбапе отблизо в края на месеца, когато "Кралския клуб" посреща Пари Сен Жермен в мач от Шампионска лига.

        
          Съвсем наскоро стана ясно и какво е казал Мбапе преди да подпише с ПСЖ и защо тогава отказа на Реал Мадрид.
        
      
