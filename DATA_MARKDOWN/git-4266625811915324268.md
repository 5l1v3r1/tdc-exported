
# В Україні набув чинності закон про боротьбу з рейдерством

Published at: **2019-11-02T11:28:00+00:00**

Author: ****

Original: [ZIK.UA](https://zik.ua/news/2019/11/02/v_ukraini_nabuv_chynnosti_zakon_pro_borotbu_z_reyderstvom_1682177)


        У суботу, 2 листопада, чинності набув законопроект №1056-1 «Про внесення змін до деяких законодавчих актів України щодо захисту права власності».
      
Раніше закон був опублікований у газеті Голос України. Через 10 днів з дня опублікування він набув чинності
Закон спрямований на боротьбу з рейдерством. Він передбачає усунення основних юридичних прогалин, які створюють проблеми власникам нерухомості та бізнесу.
Основні положення закону також передбачають: припинення діяльності акредитованих суб’єктів; запровадження обов’язковості нотаріального посвідчення договорів про відчуження корпоративних прав; впровадження принципу одночасності вчинення нотаріальної дії та державної реєстрації прав; підвищення відповідальності за порушення відповідних реєстраційних процедур.
Нагадаємо, 3 жовтня Верховна Рада ухвалила в цілому законопроєкт №1056-1 про внесення змін до деяких законодавчих актів України щодо захисту права власності.
