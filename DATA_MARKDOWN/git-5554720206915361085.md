
# यूजर ने अभिषेक बच्चन को कहा ‘बेरोजगार’, अभिनेता ने ट्रोलर को करारा जवाब देकर की बोलती बंद

Published at: **2019-11-05T05:11:41+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/bhishek-bachchan-shuts-down-a-troller-who-called-him-unemployed/271402/)

बॉलीवुड के शहंशाह अमिताभ बच्चन के बेटे और अभिनेता अभिषेक बच्चन सोशल मीडिया पर काफी सक्रिय रहते हैं। अभिषेक बच्चन बॉलीवुड की उन हस्तियों में से एक हैं, जो अपने फैंस से जुड़े रहने के लिए सोशल मीडिया का खूब इस्तेमाल करते हैं और इसिलिए वो आए दिन सोशल मीडिया पर कुछ न कुछ शेयर भी करते रहते हैं। अभिषेक को अक्सर सोशल मीडिया पर ट्रोल भी किया जाता रहा है। लेकिन वह भी बड़े ही बिंदास अंदाज में ट्रोलर्स की बोलती बंद करते आए हैं। हाल ही में भी कुछ ऐसा ही हुआ।
दरअसल, अभिषेक बच्चन ने अपने ट्विटर अकाउंट पर मंडे मोटिवेशन को लेकर एक पोस्ट किया था। इस पोस्ट पर एक ट्विटर यूजर ने कमेंट कर डाला। कमेंट में यूजर ने लिखा, ‘जो व्यक्ति मंडे (सोमवार) को भी खुश रहता है, उसे क्या कहेंगे? बेरोजगार!’
यूजर ने अपने कमेंट में एक तरह से अभिषेक बच्चन को बेरोजगार कहा। लेकिन अभिषेक ने भी बिना आपा खोए और बोल्ड अंदाज में उसकी बोलती बंद कर दी।
