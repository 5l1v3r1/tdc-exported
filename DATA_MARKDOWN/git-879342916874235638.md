
# США запровадили санкції проти Генштабу Ірану

Published at: **2019-11-04T23:00:28+00:00**

Author: ****

Original: [Слово і Діло](https://www.slovoidilo.ua/2019/11/04/novyna/svit/ssha-zaprovadyly-sankcziyi-proty-henshtabu-iranu)


        Американський мінфін роз'яснив, що нові санкції проти Ірану націлені на представників близького кола керівника і духовного лідера країни аятоли Алі Хаменеї.
      
Про це повідомила представник американської адміністрації високого рангу на брифінгу з нагоди річниці захоплення посольства США в Тегерані в 1979 році.
За її словами, запровадження обмежувальних заходів є дуже важливою демонстрацією того, що за останні 40 років іранський режим абсолютно не змінився і при владі знаходяться ті, хто проводять дестабілізуючу політику Хаменеї, пише Bloomberg.
25 жовтня США оголосили про запровадження більш жорстких правил торгівлі гуманітарними товарами з Іраном «для забезпечення безпрецедентної прозорості гуманітарної торгівлі».
Відносини Вашингтона і Тегерана залишаються напруженими, після того як в 2018 році США вийшли зі Спільного всеосяжного плану дій щодо іранської ядерної програми (СВПД), який передбачав скасування санкцій щодо Тегерана в обмін на припинення ядерних розробок. Вашингтон звинуватив Тегеран у порушенні умов угоди, після чого неодноразово запроваджував різні обмеження.
Іранська влада категорично відкидала звинувачення. Через рік президент Ірану Хасан Роухані оголосив про припинення виконання частини зобов'язань.
Хочете обговорити цю новину? Долучайтеся до телеграм-чату CHORNA RADA
