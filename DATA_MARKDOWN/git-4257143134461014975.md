
# Az elveszett boldogságról szól az idei Goncourt-díjas regény

Published at: **2019-11-04T13:42:00+00:00**

Author: **Infostart**

Original: [infostart](https://infostart.hu/kultura/2019/11/04/az-elveszett-boldogsagrol-szol-az-idei-goncourt-dijas-regeny)

Egy képzeletbeli elítélt történetén keresztül az elveszett illúziókról szóló Tous les hommes n'habitent pas le monde de la meme façon (Az emberek nem egyformán élnek a földön), Jean-Paul Dubois regénye kapta idén a legrangosabb francia irodalmi elismerést, a Goncourt-díjat - jelentették be Párizsban.
A L'Olivier kiadó gondozásában megjelent 256 oldalas mű felkavaró és nosztalgikus történet az elveszett boldogságról.
A dél-franciaországi Toulouse-ban született, újságíróból lett 69 éves szerzőnek ez a 22. regénye. A kifinomult stílusáról és humanizmusáról ismert író egyik legnépszerűbb könyve, az Une vie francaise (Egy francia élet) 2004-ben egy másik irodalmi elismerést, a Femina-díjat kapta meg.

        Nyitókép: Pixabay
      
