
# Малюська знайшов в Мін’юсті ящики з прихованою документацією

Published at: **2019-11-05T12:15:57+00:00**

Author: **Daria Trokhimovich**

Original: [Рубрика](https://rubryka.com/2019/11/05/malyuska-znajshov-v-min-yusti-yashhyky-z-pryhovanoyu-dokumentatsiyeyu/)


        
          Міністр юстиції Денис Малюська повідомив, що у міністерстві знайшли ящики із прихованою вхідною документацією.
        
      
Про це він написав на своїй сторінці у Facebook.
“Знайшли кілька ящиків прихованої вхідної кореспонденції, яка несла ризики для схематозників, та яку співробітники Мін’юсту, відповідальні за діловодство міністерства, сховали імовірно на замовлення третіх осіб”, – написав він.
“Судячи з усього, на вхідній кореспонденції був встановлений корупційний фільтр: на якихось документах проставляли “мінус” і він ховався, а потім і знищувався. Про якісь інші важливі документи повідомляли сторонніх зацікавлених осіб. А зовсім нікому не потрібний хлам одразу брався у офіційну роботу”, – додав міністр.
Він розповів, що до його приходу в міністерство майже всі документи були “відфільтровані”.
“Очищення влади триває. Правоохоронні органи повідомлені”, – написав Малюська.
