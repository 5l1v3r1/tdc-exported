
# Problemi za Barsu, Klaver pauzira četiri do šest nedelja

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/kosarka/vesti/problemi-za-barsu-klaver-pauzira-cetiri-do-sest-nedelja/341598)

Najmanje četiri, a najverovatnije šest nedelja će sa parketa odsustvovati Barselonin košarkaš Viktor Klaver.
Reprezentativac Španije mora na prinudnu pauzu zbog povrede plantarne fascije. U pitanju je povreda tetive u stopalu koja je nama najpoznatija po Milošu Teodosiću. Srpski plejmejker je dugo mučio muku sa pomenutom povredom i zbog nje je propustio Mundobasket.
Klaver se povredio na prvenstvenom duelu protiv Funelabrade i nije se vraćao na parket. Detaljnim pregledima je utvrđena ruptura tetive u stopalu i sada mu predstoji period mirovanja. To znači da Svetislav Pešić skoro sigurno neće moći mesec dana da računa na usluge krilnog centra reprezentacije Španije koji podjednako uspešno pokriva i poziciju „trojke“.
Klaver je u dosadašnjih pet kola Evrolige prosečno beležio 6,2 poena i 4,2 skoka po meču.
(FOTO: MN Press)
