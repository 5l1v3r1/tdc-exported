
# Si sveglia dal coma Alberto Antonello. Ditemi come sta Giulia

Published at: **2019-11-05T11:30:00+00:00**

Author: ****

Original: [Repubblica.it](https://www.repubblica.it/cronaca/2019/11/05/news/si_sveglia_dal_coma_alberto_antonello-240288444/)

VENEZIA - Si è svegliato dal coma Alberto Antonello. Il giovane, di Castelfranco Veneto, 19 anni,  era stato vittima di un incidente stradale nella notte di Halloween, che era costato la vita alla sua fidanzata, la diciottenne Giulia Zandarin. Ed è proprio a Giulia che ha pensato subito al risveglio, chiamandola. Nessuno gli ha detto la verità.La storia del papà di Alberto, Franco, imprenditore, aveva  ispirato il film di Salvatores “Tutto il mio folle amore”, che racconta la storia dell’altro suo figlio, Andrea, affetto da autismo.La notte di Halloween la polizia aveva fermato il diciannovenne in provincia di Venezia con sei persone a bordo e una piccola dose di hashish in tasca. È neopatentato, gli ritirano licenza di guida. Invece di tornare a casa usa il permesso provvisorio per andare alla discoteca King's di Jesolo insieme alla fidanzata diciottenne Giulia Zandarin. Ballano fino all'alba e al ritorno si schiantano contro un albero, sulla Treviso Mare a Musile di Piave. Lei muore, lui finisce in coma. Lo trovano positivo all'alcol con 0,76.
