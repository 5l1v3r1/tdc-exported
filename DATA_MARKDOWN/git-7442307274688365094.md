
# Maskéri sa opäť vyhrali! Zuzku Kravárikovú ako Cee Lo Greena nespoznáte!

Published at: **2019-11-03T22:45:00+00:00**

Author: **nb**

Original: [markíza](https://tvojatvar.markiza.sk/aktualne/1980767_maskeri-sa-opat-vyhrali-zuzku-kravarikovu-ako-cee-lo-greena-nespoznate)

Deviate kolo majú súťažiaci úspešne za sebou. Maskéri na ich vizážach opäť zamakali, jediná premena, pri ktorej si vydýchli, bola Karin Haydu ako Crazy Frog. Tam mali čo robiť hlavne kostymérky a samotná Karin, ktorá sa v obrovskom obleku mohla ledva hýbať.
Z útlej Zuzky Kravárikovej sa stal korpulentný spevák, éterická Saša Gachulincová sa zmenila na prísnu čiernookú brunetku. Dávid Hartl ako Mária Čírová a Rasťo Sokol ako Irene Cara si opäť vyskúšali, aké je byť ženou s hladkými nohami, Noel Czuczor bol extravagantný Stromae a Pavol Topoľský zasa legendárny Scatman.
Nela Pocisková ako Adele vyhrala deviate kolo a premenu na blond speváčku si užívala. No a z Karin Haydu bola ako Crazy Frog fiktívna "nečlovečia" postavička.

        Saša Gachulincová ako Dua Lipa
      
