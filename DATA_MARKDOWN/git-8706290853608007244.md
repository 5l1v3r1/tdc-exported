
# Προστασία πρώτης κατοικίας: Πόσοι έχουν κάνει αίτηση στην πλατφόρμα και πόσες ρυθμίσεις έχουν γίνει

Published at: **2019-11-05T11:14:00+00:00**

Author: ****

Original: [enikos.gr](http://www.enikos.gr/economy/682373/prostasia-protis-katoikias-posoi-echoun-kanei-aitisi-stin-platfor)

Σχεδόν 30.000 χρήστες έχουν αρχίσει τη διαδικασία υποβολής αίτησης στην ηλεκτρονική πλατφόρμα για την προστασία της πρώτης κατοικίας και την ευνοϊκή ρύθμιση και επιδότηση των στεγαστικών, καταναλωτικών και επιχειρηματικών δανείων, με υποθήκη στην κύρια κατοικία.
Ολοκληρώθηκε η 18η εβδομάδα λειτουργίας της ηλεκτρονικής πλατφόρμας και σύμφωνα με τα στοιχεία της ειδικής γραμματείας Διαχείρισης Ιδιωτικού Χρέους, αθροιστικά από 1η Ιουλίου 2019 μέχρι 3 Νοεμβρίου 2019:
- Είχαν εισέλθει στην πλατφόρμα και συναίνεσαν στην άρση φορολογικού και τραπεζικού απορρήτου 44.446 χρήστες.
- Ξεκίνησαν τη διαδικασία ετοιμασίας της αίτησης 29.895 χρήστες.
- Έχουν υποβληθεί 267 αιτήσεις και διαβιβαστεί στις τράπεζες.
- Έχουν δοθεί 56 προτάσεις ρύθμισης από τις τράπεζες.
- Έχουν ήδη αποδεχθεί 10 προτάσεις ρύθμισης οι δανειολήπτες και εκκρεμεί η αποδοχή των υπολοίπων.
