
# Україна збільшила імпорт газу на 45%

Published at: **2019-11-04T15:16:20+00:00**

Author: ****

Original: [Слово і Діло](https://www.slovoidilo.ua/2019/11/04/novyna/ekonomika/ukrayina-zbilshyla-import-hazu-45)


        Україна в січні-жовтні 2019 року порівняно з аналогічним періодом минулого року збільшила імпорт природного газу на 45,4% або на 4,15 мільярда кубометрів – до 13,29 мільярда кубометрів.
      
Про це свідчать дані оператора газотранспортної системи - держкомпанії Укртрансгаз.
Згідно з повідомленням імпорт газу в зазначений період здійснювався винятково з Європи.
Зокрема, за 10 місяців 2019 року було імпортовано 8,53 мільярда кубометрів газу Словацьким газотранспортним коридором, а також з Польщі та Угорщини - 1,3 мільярда кубометрів і 3,5 мільярда кубометрів відповідно.
Раніше повідомлялося, що запаси газу України перебувають на рекордному рівні за дев'ять років.
Як відомо, в суботу, 2 листопада, Україна почала відбір газу з ПСГ у зв'язку з похолоданням і початком опалювального сезону.
Хочете обговорити цю новину? Долучайтеся до телеграм-чату CHORNA RADA
