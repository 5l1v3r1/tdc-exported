
# Loredana, cu sânii la vedere la TV. Emisiunea matinală a fost reclamată la CNA (VIDEO)

Published at: **2019-11-06T17:16:00+00:00**

Author: ****

Original: [Bihoreanul](https://www.ebihoreanul.ro/stiri/ultima-or-31-34/loredana-cu-sanii-la-vedere-la-tv-emisiunea-matinala-a-fost-reclamata-la-cna-video-152609.html)

Invitată la emisiunea matinală "Neatza cu Răzvan şi Dani" de la Antena 1, Loredana şi-a făcut apariţia purtând un top extrem de provocator. Practic, vedeta avea sânii expuşi în bună măsură.
Emisiunea difuzată pe 3 noiembrie a fost reclamată la CNA din cauza ţinutei total nepotrivite pe care a purtat-o la TV, la ore accesibile minorilor, scrie paginademedia.ro. 
Emisiunea urmează să fie analizată de CNA în şedinţele următoare, după ce va fi întocmit un raport de monitorizare.
Loredana a fost invitată în emisiunea Neatza cu Răzvan şi Dani, alături de Călin Goia de la Voltaj, pentru a promova un nou videoclip. 
După o primă parte în care cadrele au surprins cu generozitate planuri în care se vedea ţinuta artistei, postul de televiziune Antena 1 a ales alte variante de cadre, prim-planuri care evitau imaginile cu decolteul Loredanei.
