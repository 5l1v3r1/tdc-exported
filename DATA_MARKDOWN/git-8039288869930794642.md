
# Iată cum vor arăta mașinile de Formula 1 din 2021

Published at: **2019-11-01T12:54:58+00:00**

Author: **Dragos Băltățeanu**

Original: [AutoExpert](https://www.autoexpert.ro/iata-cum-vor-arata-masinile-de-formula-1-din-2021/)


        Formula 1 se pregătește de un refresh major în ceea ce privește designul monoposturilor. Începând cu sezonul 2021, acestea vor adopta un nou look mai spectaculos.
      
Organizatorii Campionatului Mondial de Formula 1 au prezentat o galerie oficială de imagini cu designul noului monopost de F1 ce va fi folosit începând cu sezonul 2021.
Oficialii Marelui Circ nu au oferit informații tehnice complete, dar au pus accent pe designul futuristic al noului monopost și pe latura aerodinamică care le va permite piloților să se apropie mai mult de rivali în timpul curselor.
Actuala versiunea a monoposturilor din Formula 1 provoacă turbulențe aerodinamice majore atunci când doi piloți concurează unul lângă celălalt și acest lucru influențează efectuarea depășirilor în timpul curselor.
Cu noile monoposturi, spun organizatorii, depășările se vor efectua mai ușor și spectacolul pe circuit va crește. Formula 1 a adoptat și o serie de reguli noi, dintre care un element important este limitarea bugetului pentru o echipă de Formula 1 la 175 milioane dolari începând cu sezonul 2021. Bugetul actual al unei echipe de top din Formula 1 este aproape dublu.
