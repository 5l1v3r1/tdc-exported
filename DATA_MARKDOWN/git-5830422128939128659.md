
# شرکت تازه وارد بورسی تنها صادر کننده یک میلیارد دلاری ایران شد

Published at: **2019-11-04T10:19:00+00:00**

Author: ****

Original: [boursepress.ir](http://boursepress.ir/news/138408/%D8%B4%D8%B1%DA%A9%D8%AA-%D8%AA%D8%A7%D8%B2%D9%87-%D9%88%D8%A7%D8%B1%D8%AF-%D8%A8%D9%88%D8%B1%D8%B3%DB%8C-%D8%AA%D9%86%D9%87%D8%A7-%D8%B5%D8%A7%D8%AF%D8%B1-%DA%A9%D9%86%D9%86%D8%AF%D9%87-%DB%8C%DA%A9-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%A7%DB%8C%D8%B1%D8%A7%D9%86-%D8%B4%D8%AF)


        مدیرعامل صندوق ضمانت صادرات با اعلام وجود ۱۰ هزار صادرکننده رسمی،تنها شرکت ایرانی که سالانه بیش از یک میلیارد دلار صادرات دارد را معرفی کرد که شرکت تازه وارد بورسی است.
      
به گزارش پایگاه خبری بورس پرس، افزوز بهرامی درباره آخرین آمارها از وضعیت ۱۰ هزار صادرکننده رسمی ایرانی گفت : بررسی ها نشان می دهد از بین این گروه ، ۸۰ شرکت قادر به صادرات سالانه بیش از ۱۰۰ میلیون دلاری بوده و ۴۰۰ شرکت هم اقدام به صادرات بیش از ۱۰ میلیون دلاری می کنند.
وی افزود: در حالی تعداد بسیار اندکی قادر به صادرات بیش از ۱۰ میلیون دلاری هستند که ۹۰ درصد صادرات توسط صادرکنندگانی با حجم ۱۰ میلیون دلار و بیشتر انجام می شود.
به گفته وی تنها شرکت ایرانی که سالانه صادراتی بیش از یک میلیارد دلار دارد از صنعت پتروشیمی بوده که بررسی ها نشان می دهد این شرکت ، پتروشیمی نوری است که با عرضه اولیه 22 تیر سال جاری با 3125 تومانی هرسهم کشف قیمت و رکورددار گرانترین عرضه اولیه سال های اخیر بشمار می رود .
انتهای پیام
 
 
