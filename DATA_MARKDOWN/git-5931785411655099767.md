
# Evropske kvalifikacije za OI: Poznat raspored srpskih odbojkaša

Published at: **2019-11-01T15:15:40+00:00**

Author: **Zile**

Original: [Sportska centrala](https://www.sportskacentrala.com/2019/11/01/evropske-kvalifikacije-za-oi-poznat-raspored-srpskih-odbojkasa/)

Odbojkaši Srbije igraće u januaru u Berlinu na turniru evropskih kvalifikacija za OI u Tokiju, a objavljen je i raspored odigravanja mečeva.
Aktuelni prvaci Evrope prvi meč odigraće u dvorani „Maks Šmeling“ u nedelju 5. januara od 13.30 časova, a rival će biti selekcija Francuske.
Dan kasnije od 14 časova rival će biti Holandija, a poslednji protivnik u grupi u sredu 8. januara od 17 sati biće reprezentacija Bugarske.
U drugoj grupi su Nemačka, Belgija, Slovenija i Češka, a plasman u polufinale obezbediće po dve prvoplasirane ekipe iz obe grupe. Na Olimpijskim igrama u Tokiju igraće samo pobednik turnira.
