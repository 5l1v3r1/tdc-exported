
# Зеленський доручив міністрам швидко розібратися з пенсіями, освітою і трансплантацією

Published at: **2019-11-05T18:19:46+00:00**

Author: ****

Original: [Українська правда](https://www.pravda.com.ua/news/2019/11/5/7231096/)

Під час зустрічі в Офісі президента з міністрами президент Володимир Зеленський доручив до кінця року або протягом кількох місяців виконати низку завдань у сфері охорони здоров’я, соціальної політики, юстиції, освіти та культури.
Джерело: сайт президента

        Доручення Зеленського:
      
Міністерству соціальної політики – до кінця року уможливити пенсії та довідки через мобільний додаток і створити механізм, за яким особі, що досягнула пенсійного віку, призначається пенсія без звернення в державні установи;
Міністерству охорони здоров’я – до лютого запустити Єдину державну інформаційну систему трансплантації;
Міністерству освіти і науки – до кінця року сформувати законодавчу основу для роботи базової та профільної школи за новими освітніми стандартами та запустило Національний фонд досліджень;
Міністерству культури, молоді та спорту – до кінця року розробити законопроєкт про інформаційний простір України;
Міністерству розвитку громад та територій України – до кінця року ліквідувати корупцію у сфері державного архітектурно-будівельного контролю та містобудування;
Міністерству юстиції – внести зміни у програмне забезпечення реєстрів нерухомості та бізнесу, щоб припинити несанкціонований доступ;
