
# Incidente mortale sulla Roma-Fiumicino, ecco chi è la giovane vittima

Published at: **2019-11-04T23:11:47+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/incidente-mortale-sulla-roma-fiumicino-ecco-chi-e-la-giovane-vittima.html)

Incidente mortale sulla Roma-Fiumicino, ecco chi è la giovane vittima: si tratta di Rebecca (Sonia) Spera, appena 20 anni, di Ostia. 
La ragazza viaggiava insieme al fidanzato, che si trovava alla guida di una Fiat Punto. Il giovane è rimasto gravemente ferito, mentre per lei non c’è stato nulla da fare.
L’incidente, per cause in corso di accertamento, ha coinvolto due autovetture causando il decesso di Rebecca, il ferimento del suo fidanzato e di un’altra persona, una donna di 41 anni. Entrambi i feriti sono in codice rosso, uno al S. Camillo, l’altra al S. Eugenio.
Le auto coinvolte sono la  Punto e una Clio, guidata da una donna di 41 anni.
Rebecca aveva frequentato l’ITC Paolo Toscanelli di Ostia.
Incredulità, sconforto, dolore tra parenti, amici e conoscenti della giovane.
La redazione si unisce al cordoglio della famiglia.
