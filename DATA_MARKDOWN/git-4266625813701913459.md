
# Серіал Слуга народу із Зеленським покажуть по білоруському телебаченні

Published at: **2019-11-06T12:31:00+00:00**

Author: ****

Original: [ZIK.UA](https://zik.ua/news/2019/11/06/slugu_narodu_z_zelenskym_pokazhut_po_biloruskomu_telebachenni_1684847)


        Головний білоруський державний телеканал "Беларусь-1" покаже український серіал "Слуга народу", де головну роль зіграв Володимир Зеленський, який переміг на президентських виборах в Україні у цьому році.
      
Про це повідомили у пресслужбі Белтелерадіокомпанії.
"З 11 листопада Белтелерадіокомпанія представить увазі глядачів український серіал "Слуга народу". Всі сезони цього багатосерійного фільму глядачі "Білорусь 1" зможуть побачити в вечірній прайм-тайм – о 20:00 з понеділка по п'ятницю", – сказано у повідомленні.
Трисезонний комедійний серіал загальною тривалістю 9,5 години розповідає про те, як проста людина з народу, шкільний учитель Василь Голобородько раптово стає президентом – завдяки випадковому відеоролику, викладеному в інтернеті його учнем.
"Слуга народу" є лауреатом міжнародних кінофестивалів у США, Німеччині, Україні, Південній Кореї.
Нагадаємо, раніше колишній заступник міністра з питань тимчасово окупованих територій Юрій Гримчак заявив, що у серіалі "Слуга народу" деякі моменти вказують, що його знімали про Росію, а не про Україну. Зокрема, там згадуються терміни тюремного ув'язнення, яких в Україні просто не існує або ж призначення чи звільнення міністрів, що не входить до повноважень президента України. 
