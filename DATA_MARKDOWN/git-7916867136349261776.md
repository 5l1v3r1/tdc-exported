
# Vienas „Anadolu Efes“ lyderių į aikštę galimai grįš prieš rungtynes su „Žalgiriu“

Published at: **2019-11-06T13:06:00+00:00**

Author: ****

Original: [basketnews.lt](https://www.basketnews.lt/news-134362-vienas-anadolu-efes-lyderiu-i-aikste-galimai-gris-pries-rungtynes-su-zalgiriu.html)

Nuotr.: BNS
Nuotr. BNS
Po Achilo sausgyslės traumos sveikstantis Adrienas Moermanas mažais žingsneliais artėja sugrįžimo į aikštę link.
Tikimasi, jog praėjusio sezono naudingiausias Stambulo „Anadolu Efes“ krepšininkas savo komandai padėti galės nuo gruodžio vidurio, prognoze dalijasi klubo generalinis direktorius Alperas Yilmazas.
„Viliamės, kad Adrienas grįš maždaug apie gruodžio vidurį, – sakė komandos atstovas. – Nenorime jo skubinti, kadangi jeigu jis vėl patirtų traumą, tuomet jo netektume jau kur kas ilgesniam laikui.“
Prancūzui rugpjūtį buvo atlikta Achilo sausgylės operacija, po kurios jo sugrįžimas buvo planuojamas po 12-14 savaičių. 
Remiantis direktoriaus prognoze, Moermanas galimai į rikiuotę grįš prieš rungtynes su Kauno „Žalgiriu“, mat gruodžio 17-ąją turkai Lietuvoje stos į kovą su šalies čempionais.
31-erių puolėjas praėjusį sezoną Eurolygoje vidutiniškai pelnė po 12 taškų, atkovojo po 6,1 kamuolio ir fiksavo 15,2 balo naudingumą.
