
# Tielemans zet de lijnen uit bij Leicester City: “Ik wil niks anders meer”

Published at: **2019-11-05T15:27:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902509/tielemans-zet-de-lijnen-uit-bij-leicester-city-ik-wil-niks-anders-meer-.html)


        Youri Tielemans zet de lijnen uit bij Leicester City. De middenvelder geniet bij de Engelse club, die sterk presteert in de Premier League.
      
Ook de supporters zijn in de wolken met Tielemans. De Rode Duivel is ook genomineerd voor Speler van de Maand in Engeland. "Het leven is perfect", wordt Tielemans geciteerd door Het Laatste Nieuws. "Ik geniet. Ik wil niks anders meer. Ik wil dit leven voor altijd."
Tielemans zou, ondanks zijn 22 jaar, ook al bij de leidersgroep van Leicester City horen. "Hij is erg volwassen voor zijn leeftijd" vertelt coach Brendan Rogers. De ex-speler van RSC Anderlecht is één van de patrons van de club en Leicester staat overigens op een knappe derde plaats in de competitie.
“Voor een 22-jarige heeft hij een wonderlijke kijk op het spelletje", gaat Rodgers aan Sky Sports verder. "Zeker in vergelijking met de vele jongeren met wie ik al gewerkt heb. Hij heeft een geweldige opleiding gekregen. En hij zet dat door op het veld. Als ik in mijn groep een speler moet aanduiden van wie ik zeg, die kan trainer worden, dan denk ik aan Youri. Het zou me niet verbazen.”
