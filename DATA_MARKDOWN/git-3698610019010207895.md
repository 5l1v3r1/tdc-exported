
# Телескоп TESS зробив панорамний знімок південного неба

Published at: **2019-11-06T15:31:00+00:00**

Author: ****

Original: [DT.ua](https://dt.ua/TECHNOLOGIES/teleskop-tess-zrobiv-panoramniy-znimok-pivdennogo-neba-328711_.html)

Вчені місії TESS опублікували панорамний знімок південного неба. Як повідомляється на сайті NASA, зображення було складене з 208 окремих знімків, які телескоп зробив за перший рік своєї роботи.
TESS розділив південне небо на 13 регіонів і досліджував кожен з них протягом місяця. Камери телескопа робили знімок регіону кожні 30 хвилин в ході пошуку екзопланет. Телескоп шукає зміни в яскравості зірок, які можуть свідчити про те, що навколо них обертаються планети.
На панорамному знімку можна побачити нашу галактику Чумацький Шлях (ліворуч). Крім того, зверху розташувалася туманність Оріона, а в центрі – Велика Магелланова хмара, що знаходиться на відстані 163 тисяч світлових років від нас.
Підписуйтесь на наш Telegram-канал з новинами технологій та культури.
