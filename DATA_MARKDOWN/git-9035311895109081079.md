
# 'ABD'nin operasyonuna kadar Bağdadi'nin nerede olduğunu bilmiyorduk'

Published at: **2019-11-06T19:08:28+00:00**

Author: **Euronews **

Original: [euronews](https://tr.euronews.com/2019/11/06/hulusi-akar-abd-nin-operasyonuna-kadar-el-bagdadi-nin-nerede-oldugunu-bilmiyorduk)

Milli Savunma Bakanı Hulusi Akar, Amerika Birleşik Devletleri'nin yaptığı operasyona kadar IŞİD lideri Ebubekir el-Bağdadi'nin yerini bilmediklerini söyledi.
Amerikan CNN International kanalında soruları yanıtlayan Akar, Bağdadi'nin eşinin yakalanması ile ilgili "yakında yeni bilgiler açıklayacağız" diye konuştu.
"Avrupa vatandaşı IŞİD'liler ülkelerine iade edilecek" diyen Hulusi Akar, "Avrupa ülkeleriyle IŞİD üyesi vatandaşlarını geri almaları için iletişim halindeyiz. Bu konuda dikkatlice çalışıyoruz" şeklinde konuştu.
Milli Savunma Bakanı Akar, Türkiye'nin terör örgütü IŞİD ile mücadele için her türlü imkanı kullandığını da ifade etti.
Cumhurbaşkanı Recep Tayyip Erdoğan, bugün Ankara'da bir törende yaptığı konuşmada IŞİD lideri Ebubekir el Bağdadi’nin eşi, kız kardeşi ve eniştesinin de yakalandığını duyurdu.
Dün ajanslara yansıyan haberlerde Türkiye'nin, Suriye’nin Azez kentine düzenlediği operasyonda Bağdadi’nin ablası Rasmiya Awad'ın yakalandığı duyurulmuş, konuya ilişkin bilgi veren Türk yetkilileri bu gelişmeyi "bir istihbarat altın madeni" olarak değerlendirmişti.
