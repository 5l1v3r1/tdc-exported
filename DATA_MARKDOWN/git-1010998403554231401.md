
# Пенчо Милков: Липсата на мнозинство в общински съвет ще научи кмета да убеждава

Published at: **2019-11-04T09:22:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/pencho-milkov.html)

Липсата на мнозинство в общинския съвет на Русе е страхотна възможност кметът да се научи да убеждава всички политически формации, това заяви победителят от местния вот в крайдунавския град Пенчо Милков.
Кандидатът от Местна коалиция на БСП спечели убедително изборите, получавайки 60,53% от гласовете. Той се изправи срещу номинираната от ГЕРБ Диана Иванова, която получи 36,63%.
https://btvnovinite.bg/predavania/tazi-sutrin/atanas-zafirov-bsp-dade-seriozna-zajavka-za-zavrashtane-v-mestnata-vlast.html
Милков обясни, че в новия общински съвет ГЕРБ има 15 представители, а левицата – 14 от общо 51 души.
По думите му Русе има ясно изразени проблеми с въздуха. Освен това има започнати ремонти и проекти, които трябва бъдат завършени.
Той обясни, че средата в града трябва да се подобрява, за да останат хората в него и да бъде приятно място за живеене.
