
# जब तक मुझसे कहा नहीं जाता तब तक मैं कप्तान हूं: महेश भूपति

Published at: **2019-11-06T08:15:07+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/sports/story-i-am-still-captain-unless-i-hear-otherwise-says-mahesh-bhupathi-on-india-davis-cup-drama-2834698.html)

भारत के सीनियर टेनिस खिलाड़ी महेश भूपति ने बुधवार को यह बात मानने से इनकार कर दिया है कि पाकिस्तान के खिलाफ होने वाले डेविस कप मुकाबले में वह भारत के कप्तान नहीं हैं। उन्होंने कहा है कि वह अभी भी टीम के कप्तान हैं। अखिल भारतीय टेनिस संघ (एआईटीए) ने सोमवार को रोहित राजपाल को टीम का कप्तान नियुक्त किया था, क्योंकि भूपति ने सुरक्षा कारणों का हवाला देते हुए पाकिस्तान जाने से मना कर दिया था। 
महेश भूपति और रोहन बोपन्ना समेत छह खिलाड़ियों ने सुरक्षा कारणों का हवाला देकर पाकिस्तान दौरे से नाम वापिस ले लिया था। भूपति ने कहा कि एआईटीए ने उन्हें बताया कि पाकिस्तान जाने में असमर्थता जताने के कारण उन्हें गैर खिलाड़ी कप्तान पद से हटाकर राजपाल को नियुक्त किया गया है।
भूपति ने ट्वीट किया, “उन लोगों के लिए जो मेरी चिंता करते हैं और मेरा विचार जानना चाहते हैं। मुझे मिस्टर चटर्जी (एआटीए के महासचिव) ने सोमवार को फोन किया और बताया कि रोहित कप्तान के तौर पर मेरा स्थान ले रहे हैं, क्योंकि मैं पाकिस्तान जाने में सहज नहीं हूं।”
