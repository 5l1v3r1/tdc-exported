
# Taylor Swift şi Billie Eilish, marile câştigătoare ale galei MTV Europe Music Awards

Published at: **2019-11-04T19:13:05+00:00**

Author: **Jurnal.md**

Original: [Jurnal.md](http://jurnal.md/ro/news/f38ffbdc1205984f/taylor-swift-si-billie-eilish-marile-castigatoare-ale-galei-mtv-europe-music-awards.html?utm_source=RSS&utm_medium=RSS&utm_campaign=RSS)


        Cântăreţele Taylor Swift şi Billie Eilish sunt marile câştigătoare ale galei MTV Europe Music Awards, care a avut loc duminică seară la Sevilia.
      
Americancele Swift şi Eilish au obţinut câte două trofee.
Taylor Swift a fost desemnată „Best U.S. act” şi s-a impus la categoria „Best video”, cu „Me!”, în timp ce Eilish a fost aleasă „Best new artist” şi a câştigat trofeul secţiunii „Best song”, cu „Bad Boy”, devansându-i pe Ariana Grande, Lil Nas X, Post Malone, Camila Cabello şi Shawn Mendes, care a fost desemnat „Best astist”, scrie News.ro.
Eilish, Swift şi Mendes nu au fost prezenţi la ceremonie pentru a-şi ridica premiile, dar au transmis mesaje de mulţumire.
Două trofee a câştigat şi grupul K-pop BTS, la categoriile „Best live performance” şi „Biggest fans”.
Pe scena galei au urcat, între alţii, Becky G, Mabel, Halsey şi Rosalía. Dua Lipa a deschis evenimentul, cu cea mai recentă piesă a ei, „Don’t Start Now”. Solistele au fost acompaniate de numeroşi dansatori şi au impresionat prin coregrafii complexe.
Liam Gallagher, care a fost recompensat cu trofeul onorific Rock Icon, a încheiat seara cu „Once”, urmată de „Wonderwall”.
Lista câştigătorilor MTV EMA 2019:
Best video: Taylor Swift, „Me!” (ft. Brendon Urie)
Best artist: Shawn Mendes
Best song: Billie Eilish, „Bad Guy”
Best collaboration: Rosalía, J Balvin, Con Altura ft. El Guincho
Best new: Billie Eilish
Best pop: Halsey
Best live: BTS
Best rock: Green Day
Best hip hop: Nicki Minaj
Best alternative: FKA Twigs
Best electronic: Martin Garrix
Best push: Ava Max
Best work, stage: Muse (Bilbao, Spania, 2018)
Biggest fans: BTS
Best U.S. act: Taylor Swift
