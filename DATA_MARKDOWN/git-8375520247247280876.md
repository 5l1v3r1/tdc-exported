
# У Станиці Луганській завершили укладання металоконструкцій мосту

Published at: **2019-11-03T19:28:03+00:00**

Author: ****

Original: [ГЛАВКОМ](https://glavcom.ua/country/incidents/u-stanici-luganskiy-zavershili-ukladannya-metalokonstrukciy-mostu-637384.html)

У неділю, 3 листопада, під час робіт з відновлення зруйнованого автомобільного мосту через річку Сіверський Донець завершили укладання металоконструкцій.
Про це повідомила пресслужба Луганської обласної державної адміністрації у Facebook.
«Працівники ТОВ «Укртрансміст» закінчили укладання конструкцій основної частини мосту через річку Сіверський Донець поблизу контрольного пункту в'їзду-виїзду «Станиця Луганська», – йдеться у повідмоленні.
Крім того, робітники проводили зварювальні роботи на металевих конструкціях мосту.
Нагадаємо,  у Станиці Луганській у суботу, 2 листопада, почався монтаж другої металоконструкції автомобільного мосту через річку Сіверський Донець. Першу металоконструкцію - діафрагму - змонтували 31 жовтня.
До слова, у суботу ділянку розведення у Станиці Луганській відвідав глава МЗС Фінляндії.
