
# Зеленський у листопаді відвідає Литву

Published at: **2019-11-01T10:31:43+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/zelenskyj-lystopadi-vidvidaye-lytvu)


        Заступник керівника Офісу президента України Ігор Жовква провів зустріч з головним зовнішньополітичним радником президента Литовської Республіки Астою Скайсгірітє. Під час зустрічі обговорювався майбутній візит президента Володимира Зеленського до Литви.
      
Про це повідомляється на сайті глави держави.
Співрозмовники позитивно оцінили високу динаміку двостороннього політичного діалогу та відзначили спільну налаштованість на подальший розвиток стратегічного партнерства між Україною та Литвою.
Аста Скайсгірітє підтвердила рішучу підтримку Литвою суверенітету й територіальної цілісності України, наголосила на важливості збереження санкційного тиску Європейського Союзу проти РФ.
Ігор Жовква висловив подяку за незмінну політичну підтримку, яку офіційний Вільнюс надає нашій державі, зокрема в рамках ЄС і НАТО, а також за вагому практичну допомогу, передусім організацію реабілітації українських військових у медичних закладах Литви.
Окрему увагу під час зустрічі було приділено обговоренню змістовного наповнення офіційного візиту президента України Володимира Зеленського до Литовської Республіки на запрошення президента Гітанаса Науседи, який заплановано на листопад 2019 року, та проведенню в його рамках чергового засідання Ради президентів України та Литви.
Нагадаємо, поїздка Зеленського до США коштувала 7,3 млн грн.
Як відомо, під час візиту Зеленський виступив на Генеральній асамблеї ООН.
Хочете обговорити цю новину? Долучайтеся до телеграм-чату CHORNA RADA
