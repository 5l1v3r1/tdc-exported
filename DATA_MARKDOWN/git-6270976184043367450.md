
# Гончарук провів перше засідання Нацради з питань науки і технологій: про що говорили

Published at: **2019-11-05T18:00:59+00:00**

Author: **Ольга Проскурова**

Original: [Рубрика](https://rubryka.com/2019/11/05/goncharuk-proviv-pershe-zasidannya-natsrady-z-pytan-nauky-i-tehnologij-pro-shho-govoryly/)

Фото kmu.gov.uaПрем’єр-міністр України Олексій Гончарук провів перше засідання Нацради з питань науки і технологій.
Про це він написав у Facebook.
“Сьогодні провів перше засідання Національної ради з питань науки і технологій. Декілька тез з цього приводу. В Україні є прекрасні традиції наукових шкіл. Але сама система відносин в науці залишає бажати кращого. Те, що зараз є — не влаштовує ані науковців, ані чиновників”, – каже він.
Він зазначив, що  з країни постійно від’їжджають вчені.
“Наведу декілька цифр. У нас з країни постійно від’їжджають вчені. Повертається з них в кращому випадку 20%. Кількість дослідників, які працюють безпосередньо в Україні та задіяні у практичну роботу теж щороку зменшується. Для порівняння: 2015 рік – 90 тис науковців. 2018 рік – 57,6 тис науковців”, – пояснює Гончарук.
Він акцентує, що наукову сферу точно потрібно терміново реформувати.
“Почнемо з галузевих академій. Плюс особливу увагу маємо приділяти молодим вченим. В проєкті Бюджету-2020 ми вже заклали 100 млн на конкурс проєктів молодих вчених. За успішною наукою — наше майбутнє! Працюємо в цьому напрямку”, – резюмує Гончарук.
Крім того, Гончарук назвав 3 фундаментальні речі, які закладені до держбюджету.
Також він заявив, що субсидії отримають ті, кому вони насправді потрібні.
