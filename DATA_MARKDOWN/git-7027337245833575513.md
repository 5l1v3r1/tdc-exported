
# دستگیری شکارچی پرنده در قزوین

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697213/%D8%AF%D8%B3%D8%AA%DA%AF%DB%8C%D8%B1%DB%8C-%D8%B4%DA%A9%D8%A7%D8%B1%DA%86%DB%8C-%D9%BE%D8%B1%D9%86%D8%AF%D9%87-%D8%AF%D8%B1-%D9%82%D8%B2%D9%88%DB%8C%D9%86)

ماموران اداره کل حفاظت محیط زیست قزوین روز پنجشنبه اقدام به دستگیری یک شکارچی پرنده در منطقه طارم سفلی کردند.
رییس اداره حفاظت محیط زیست شهرستان قزوین روز پنجشنبه به خبرنگار ایرنا گفت: این شکارچی در پشت سد منجیل در حال شکار پرنده ها بود که توسط نیروهای یگان حفاظت محیط زیست شناسایی و دستگیر شد.
اکبر کشت پرور افزود: با دستگیری این شکارچی لاشه سه قطعه کبوتر چاهی، یک قطعه کبک و یک قبضه سلاح شکاری نیز کشف و به مراجع انتظامی تحویل گردید.
وی با بیان اینکه شکارچی برای سیر مراحل قانونی به مراجع قضایی معرفی شده است، اظهار داشت: طارم سفلی جزو مناطق حفاظت شده محیط زیست استان به حساب می‌آیند و شکار حیات وحش در این مناطق ممنوع است.
کشت پرور خاطرنشان کرد: برخورد قاطع با متخلفان زیست محیطی یکی از اولویت‌های اصلی سازمان حفاظت محیط است که در این رابطه دستگاه قضایی استان تاکیدات خوبی دارند.
استان قزوین دارای سه منطقه حفاظت شده الموت در باشگل تاکستان، الموت و طارم سفلی است.
