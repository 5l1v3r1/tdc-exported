
# Трамп програє Байдену, але випереджає Уоррен в ключових для себе штатах – опитування NYT

Published at: **2019-11-04T14:32:00+00:00**

Author: ****

Original: [DT.ua](https://dt.ua/WORLD/tramp-prograye-baydenu-ale-viperedzhaye-uorren-v-klyuchovih-dlya-sebe-shtatah-opituvannya-nyt-328419_.html)

Незважаючи на низькі рейтинги схвалення на національному рівні і загрозу імпічменту, президент США Дональд Трамп залишається досить конкурентоспроможним в тих штатах, де може поборотися на переобрання, говориться в ряді нових опитувань, проведених The New York Times Upshot і Siena College.
У шести штатах, які проголосували за республіканця в 2016 році, Трамп відстає від Джо Байдена в середньому на два очки серед зареєстрованих виборців, але такий результат залишається в межах статистичної похибки.
Трамп випереджає сенаторку Елізабет Уоррен на два очки серед зареєстрованих виборців, що відповідає його перемозі над Гілларі Клінтон в цих штатах три роки тому.
Президентські вибори в США відбудуться в листопаді 2020 році. До праймеріз Республіканської партії готуються три кандидати, включаючи самого Трампа. До праймеріз Демократичної партії готується 21 кандидат. Також у виборах президента США братимуть участь 8 кандидатів від Лібертаріанської партії, 7 кандидатів від Партії Зелених, 3 кандидати від партії Американської солідарності і два незалежних кандидата.
Президентські вибори в США 2020 року заплановано на 3 листопада. У них може бути обраний 46-й президент США (у випадку, якщо Дональд Трамп не буде обраний на другий термін). Згідно з Другою статтей Конституції США, для обрання президентом Сполучених Штатів Америки особа повинна бути громадянином США за народженням, не молодше 35 років, які прожили на території країни не менше 14 років.
Найчастіше кандидати висуваються від однієї з політичних партій США в ході праймеріз - інститут первинних президентських виборів, за результатами яких спрямовуються делегати на загальнонаціональну партійну конвенцію, де має бути визначений єдиний партійний кандидат у президенти.
