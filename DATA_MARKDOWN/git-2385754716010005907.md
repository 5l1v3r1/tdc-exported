
# Δικαστική Δικαίωση και αποζημιώσεις σε 61 νοσηλευτές

Published at: **2019-11-05T18:39:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595889/dikastiki-dikaiosi-kai-apozimioseis-se-61-nosileftes)

Δικαστική δικαίωση στο Δικαστήριο Εργατικών Διαφορών για 61 νοσηλευτές.
Οι νοσηλευτές είναι μέλη της ΠΑΣΥΝΟ και προσλήφθηκαν στη Δημόσια Υπηρεσία ως έκτακτοι και ως εργοδοτούμενοι καθορισμένης διάρκειας δυνάμει συμβολαίου και ή  επί τη βάσει 15μερων διαδοχικών συμβάσεων ορισμένου χρόνου για την εκτέλεση νοσηλευτικών καθηκόντων.
Οι 61 ήταν εργοδοτούμενοι αορίστου χρόνου πλήρους απασχόλησης από τον Απρίλιο του 2016 ή κάποιοι απ' αυτούς έχουν διοριστεί από την ΕΔΥ με δοκιμασία σε μόνιμη βάση από τον Ιούλιο του 2016. Είναι θέση τους ουσιαστικά ότι η μη μετατροπή των συμβάσεων εργασίας τους σε αορίστου δεν είναι συμβατή με το γράμμα και τη φιλοσοφία του εναρμονιστικού νόμου.  
Η απόφαση αναγνωρίζει το ότι οι νοσηλευτές κατέστησαν εργοδοτούμενοι αορίστου χρόνου από την ημερομηνία  που καταγράφεται στον κατάλογο παραδεκτών γεγονότων.
Εκδόθηκε απόφαση υπέρ εκάστου των νοσηλευτών και εναντίον της κυβέρνησης για καταβολή σε κάθε έναν από τους 61 του αποκοπέντος ποσού που αναλογεί στο 10% των μηνιαίων μισθολογικών απολαβών του, με αφετηρία ένα χρόνο πριν την καταχώρηση εκάστης αίτησης και μέχρι την ημέρα της τελευταίας αποκοπής, συμπεριλαμβανομένου του 13ου ως αυτά θα υπολογιστούν από το Γενικό Λογιστήριο του Κράτος, με νόμιμο τόκο από της καταχωρήσεως εκάστης αίτησης μέχρι τελικής εξόφλησης.
Για τους νοσηλευτές εμφανίστηκε ο Δ.Στεφανίδης.
