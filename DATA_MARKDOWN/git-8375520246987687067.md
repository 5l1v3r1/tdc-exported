
# В Україні сьогодні збережеться прохолодна погода

Published at: **2019-11-02T04:12:00+00:00**

Author: ****

Original: [ГЛАВКОМ](https://glavcom.ua/news/v-ukrajini-sogodni-zberezhetsya-proholodna-pogoda-637137.html)

В Україні у суботу, 2 листопада, синоптики прогнозують вночі до 12° морозу, натомість вдень повітря прогріється до 11° тепла.
Про це йдеться у прогнозі Укргідрометцентру.
«2 листопада в Україні мінлива хмарність. Без опадів, лише в західних областях вдень місцями невеликий дощ. Вітер південний, 7-12 м/с, вдень на Правобережжі пориви 15-20 м/с. Температура вночі 0-5° морозу, вдень 4-9° тепла; у східній частині вночі 7-12° морозу, вдень 1-6° тепла; на крайньому півдні країни та Закарпатті вночі від 3° тепла до 2° морозу, вдень 6-11° тепла», - зазначається у повідомленні.
У Києві сьогодні мінлива хмарність, але без опадів. Вітер південний, 7-12 м/с, вдень пориви 15-20 м/с. Температура вночі 1-3° морозу, вдень 6-8° тепла.
Нагадаємо, на суботу у Києві оголошено штормове попередження.
Проте, на наступному тижні стане тепліше, температура повітря може піднятися +16 градусів.
