
# Εσσεξ : Από το Βιετνάμ οι 39 νεκροί στο φορτηγό – ψυγείο

Published at: **2019-11-01T22:00:16+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/world/esseks-apo-to-vietnam-oi-39-nekroi-sto-fortigo-psygeio/)

Βιετναμέζοι υπήκοοι ισχυρίζεται με βεβαιότητα πλέον η αστυνομική διεύθυνση του Έσσεξ ότι ήταν και τα 39 θύματα που βρέθηκαν σε φορτηγό-ψυγείο στην περιοχή την προηγούμενη εβδομάδα.
Συγκεκριμένα, ο αστυνομικός υποδιευθυντής του Έσσεξ ανέφερε μέσω Twitter ότι οι αρχές είναι σε επαφή με την κυβέρνηση του Βιετνάμ καθώς και με ορισμένους συγγενείς των θυμάτων, σε Βιετνάμ και Ηνωμένο Βασίλειο.

        Διαβάστε ακόμη : Προσφυγικό : Αποκαλυπτικό ρεπορτάζ του BBC στους προσφυγικούς καταυλισμούς του Αιγαίου
      
«Πιστεύουμε ότι έχουμε εντοπίσει τις οικογένειες ορισμένων θυμάτων, το ταξίδι των οποίων τελείωσε με τραγικό τρόπο στις ακτές μας» πρόσθεσε.
Η διαδικασία ταυτοποίησης των ανθρώπων αυτών δεν έχει ακόμη ολοκληρωθεί και για τον λόγο αυτό δεν δόθηκαν στη δημοσιότητα τα στοιχεία τους, όπως ανέφερε ο αστυνομικός υποδιευθυντής.
Στο μεταξύ, κάλεσμα προκειμένου να παραδοθούν απηύθυνε η βρετανική αστυνομία προς τα δύο αδέλφια από την Ιρλανδία που καταζητούνται για την υπόθεση με τους 39 νεκρούς.
Ο λόγος για του 40χρονο Ρόναν Χιους και τον 39 αδελφό του, Κρίστοφερ, οι οποίοι είναι ύποπτοι για εμπορία ανθρώπων.
«Ρόναν και Κρίστοφερ, παραδοθείτε στην Αστυνομική Υπηρεσία της Βόρειας Ιρλανδίας» είπε, όπως μεταδίδει το BBC, ο επικεφαλής επιθεωρητής Ντάνιελ Στότεν, επισημαίνοντας πως οι Αρχές έχουν επικοινωνήσει τηλεφωνικά με τον Ρόναν.
«Χρειαζόμαστε να έρθετε και να βοηθήσετε αυτή την έρευνα» πρόσθεσε. «Όσο πιο σύντομα κάνουμε αυτό, τόσο πιο εύκολα μπορούμε να προχωρήσουμε στην έρευνα».
Πρόκειται για τον 40χρονο Ρόναν Χιουζ και τον 34χρονο Κρίστοφερ από την πόλη Άρμαχ.
Ο μεγάλος αδελφός ήταν ο άνθρωπος που είχε υπογράψει το έγγραφο της μίσθωσης του τρέιλερ όπου βρέθηκαν οι σοροί των θυμάτων. Η εκμίσθωση έγινε στις 15 Οκτωβρίου, ενώ η ιδιοκτήτρια εταιρεία Global Trailer Rentals δεν γνώριζε τι επρόκειτο να μεταφερθεί με το φορτηγό.
Ο μικρότερος αδελφός, που αναφέρεται ως διευθυντής της εταιρείας που νοίκιασε το τρέιλερ, είχε πει σε συνέντευξη που είχε δώσει το 2016 ότι η εταιρεία είχε στόλο 9 φορτηγών που εργάζονταν σε Σουηδία, Δανία, Ιταλία και Βρετανία και 6 μόνιμους υπαλλήλους.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
