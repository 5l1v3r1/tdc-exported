
# Άγνοια για τον τραυματισμό του νεογέννητου δηλώνουν οι γονείς

Published at: **2019-11-02T18:47:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595454/agnoia-gia-ton-travmatismo-tou-neogennitou-dilonoun-oi-goneis)

Άγνοια για το πώς τραυματίστηκε το μόλις 13 ημερών κοριτσάκι τους δήλωσαν οι γονείς, στην κατάθεσή τους στην Αστυνομία.  Το νεογέννητο είχε μεταφερθεί από τους ίδιους στο Γενικό Νοσοκομείο Λεμεσού με τραύμα στο κεφάλι.  Από τις εξετάσεις διαπιστώθηκε ότι φέρει κάταγμα κρανίου και κρίθηκε αναγκαία η μεταφορά του στο Μακάρειο Νοσοκομείο, στη Λευκωσία, για εξειδικευμένες εξετάσεις. Η κατάσταση της υγείας του είναι εκτός κινδύνου σύμφωνα με πληροφορίες.  Αύριο αναμένεται ιατροδικαστική εξέταση από την Αγγελική Παπέττα.  Οι συνθήκες τραυματισμού του βρέφους δεν έχουν εξακριβωθεί, ενώ για το περιστατικό ενημερώθηκε και το Γραφείο ευημερίας.  
