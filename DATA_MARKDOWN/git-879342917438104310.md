
# САП передала до суду справу Насалика

Published at: **2019-11-07T11:19:32+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/sap-napravyla-sudu-spravu-nasalyka)


        Спеціалізована антикорупційна прокуратура направила до суду обвинувальний акт стосовно колишнього міністра енергетики та вугільної промисловості Ігоря Насалика.
      
Про це йдеться у повідомленні САП.
«Закінчено досудове розслідування та передано до суду обвинувальний акт стосовно колишнього очільника Міністерства енергетики та вугільної промисловості України, підозрюваного у внесенні недостовірних відомостей до декларації за 2015-2018 роки, тобто у вчиненні правопорушення, передбаченого ст. 366-1 КК України», – повідомляють у прокуратурі.
Як відомо, за версією слідства, ексміністр у 2014 році отримав позику 1,249 млн доларів від фізичної особи. За інформацією «Слова і Діла», йдеться про Петра Димінського. Однак він не відобразив зазначену інформацію в щорічних деклараціях, чим порушив вимоги закону «Про запобігання корупції» .
Нагадаємо, САП завершила розслідування справи Насалика. Пізніше, суд обмежив йому терміни ознайомлення з розслідуванням. Також суд відмовив адвокату Насалика в оскарженні підозри від НАБУ.
Хочете обговорити цю новину? Долучайтеся до телеграм-чату CHORNA RADA
