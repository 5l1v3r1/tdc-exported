
# Суд звільнив із під варти обвинувачених у подвійному вбивстві у Нікополі

Published at: **2019-11-04T23:20:55+00:00**

Author: ****

Original: [ГЛАВКОМ](https://glavcom.ua/news/sud-zvilniv-iz-pid-varti-obvinuvachenih-u-podviynomu-vbivstvi-u-nikopoli-637671.html)

Романа Жмурка та Дениса Подоляка — у лютому 2016 року обвинувачених у подвійному вбивстві Іллі Боднара та Різвана Тапаєва, батько якого в листопаді 2017 підірвав залу нікопольського суду, звільнили з під варти.
Рішення ухвалила колегія Дніпропетровського апеляційного суду.
Про це hromadske повідомили у прес-службі прокуратури Дніпропетровської області.
Раніше Нікопольський міськрайонний суд продовжив термін тримання під вартою фігурантам, але захист подав апеляцію.Колегія суддів Дніпропетровського апеляційного суду у складі Алли Пістун, Василя Коваленка, Алли Іванової змінила запобіжний захід обвинуваченим з тримання під вартою на цілодобовий домашній арешт. Водночас прокурор просив відмовити у задоволенні апеляції та залишити фігурантів під вартою.
Нагадаємо, 10 лютого 2016 року в Нікополі в автомобілі Geely Emgrand вбили двох чоловіків — Різвана Тапаєва та Іллю Боднара. Поліція затримала трьох підозрюваних у скоєнні злочину — Дениса Подоляка, Романа Жмурко та Сергія Вороновського.
