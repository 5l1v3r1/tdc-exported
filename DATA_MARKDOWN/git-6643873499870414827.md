
# Ble det litt mye skattestoff i dag? Her har vi samlet listene du må få med deg.

Published at: **2019-11-05T17:22:14+00:00**

Author: **Liv Solli Okkenhaug**

Original: [Bergens Tidende](https://www.bt.no/nyheter/okonomi/i/RRXlb8/Ble-det-litt-mye-skattestoff-i-dag)

I mange år var dette den største dagen i året for alle som var nysgjerrige på hva naboen, eks-svogeren eller fotballtreneren tjente.
For fem år siden ble muligheten for anonyme søk i skattelistene fjernet. Derfor kan du heller ikke søke på navn hos oss i BT.
Derimot har våre flinke tallknusere gått gjennom tallene og hentet ut en hel haug interessante lister. Her er høydepunktene:
Som vanlig troner Trond Mohn øverst på inntektslisten i Bergen - og er i år igjen tilbake på toppen også i Norge. Men på formuetoppen er han nå passert av sin sønn Frederik - som er oppført med en formue på over 6,5 milliarder kroner. Faren ligger fortsatt på andreplass i Bergen, med knappe 5,7 milliarder.

        Sjekk topplistene for Bergen 
        
          her
        
        .
      
Skattekartet vårt er kanskje en av de kuleste bearbeidelsene av de årlige skattetallene - om vi får lov til å si det selv. Jo mørkere farge - jo høyere inntekt, formue eller skatt.
Klikk deg rundt og se selv her!
På andreplass på inntektstoppen i Bergen dukker tannlege Paul-Arne Hordvik opp. Til tross for en inntekt på 65 millioner kroner i fjor, har han ingen planer om å slutte å jobbe med det første.
Pengene er ikke bare resultat av ekstra dårlige tenner hos bergenserne i fjor.

        Les hvorfor inntekten hans skjøt i været 
        
          her
        
        .
      
Når vi snakker om lister - hvert eneste år er det én sak om skattelistene som er spesielt populær blant leserne våre: Den om eiendomsmeglerne. Her er årets utgave, der megleren med høyest inntekt var midt i barnehagelevering da vi ringte ham

        Sjekk hele meglerlisten 
        
          her
        
        !
      
Av de 100 øverste på inntektslisten for Hordaland, er bare åtte kvinner. - Det er pinlig og vi burde skamme oss, sier banksjef Lisbet Karin Nærø.
Hun er sikker på at ubalansen skyldes at få toppledere i det private næringslivet i Hordaland er kvinner.

        Se hele listen og les banksjefens råd til unge kvinner 
        
          her
        
        .
      
Alt har ikke gått på skinner for Brann denne sesongen. Europa-drømmen, som kunne gitt millionbeløp til klubben, glapp. Noen videre suksess har det heller ikke blitt her hjemme.
I fjor, derimot, endte det med medalje i serien. Og det er lønnen for i fjor du finner på skattelistene i år.

        Sjekk hvem som tjente mest på Stadion 
        
          her
        
        .
      
En av de viktigste grunnene til at vi fortsatt skriver om skattelistene, er at det gir en pekepinn på hvem som er blant de mektigste i samfunnet vårt. Og ikke minst - hvem som bidrar mest til fellesskapet gjennom innbetalt skatt.

        
          Her 
        
        kan du sjekke topplistene i din kommune.
      
Er du morsom nok, er det penger å tjene på det. Både Kevin Vågenes, Pia Stavang og Latter-sjef Elina Krantz gjør gode penger på humor.
En annen som tredoblet inntekten sin i fjor, er Alan Walkers manager Gunnar Greve.

        Se alle kulturlistene 
        
          her
        
        .
      
