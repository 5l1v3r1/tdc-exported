
# رسیدن قیمت سبد نفتی اوپک به 62 دلار

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696975/%D8%B1%D8%B3%DB%8C%D8%AF%D9%86-%D9%82%DB%8C%D9%85%D8%AA-%D8%B3%D8%A8%D8%AF-%D9%86%D9%81%D8%AA%DB%8C-%D8%A7%D9%88%D9%BE%DA%A9-%D8%A8%D9%87-62-%D8%AF%D9%84%D8%A7%D8%B1)

قیمت سبدنفتی اوپک روز دوشنبه (۱۳ آبان‌ماه) نسبت به روز جمعه، یک دلار و ۸۱ سنت افزایش یافت و به ۶۲ دلار رسید.
به گزارش خبرگزاری مهر به نقل از دبیرخانه سازمان کشورهای صادرکننده نفت (اوپک)، قیمت سبد نفتی این سازمان روز دوشنبه (۱۳ آبان‌ماه) به ۶۲ دلار رسید، در حالی که این رقم روز جمعه (۱۰ آبان‌ماه) ۶۰ دلار و ۱۹ سنت بوده است.
سبد نفتی اوپک شامل ١٤ نوع نفت‌خام اعضای این سازمان از جمله مخلوط الجزایر، گیراسول آنگولا، اورینته اکوادور، سبک رابی گابن، میناس اندونزی، سنگین ایران، سبک بصره، صادراتی کویت، السدر لیبی، سبک بونی نیجریه، سبک عربی عربستان، موربان امارات، مری ونزوئلا و جنو کنگو است.
قیمت نفت‌خام برنت و وست تگزاس اینترمدیت (WTI) نیز امروز (سه‌شنبه، ۱۴ آبان‌ماه) و تا لحظه انتشار این خبر به ترتیب ۶۲ دلار و ۶۵ سنت و ۵۶ دلار و ۹۲ سنت به ازای هر بشکه بود.
