
# Emma Watson snakker ut

Published at: **2019-11-06T05:03:47+00:00**

Author: **Frode Andresen**

Original: [Dagbladet.no](https://www.dagbladet.no/kjendis/emma-watson-snakker-ut/71787641)

Skuespilleren Emma Watson (29), som er best kjent for å ha spilt karakteren Hermine Grang i «Harry Potter»-filmene, deler sine tanker om å fylle 30 år i den nyeste utgaven av britiske Vogue.

        Hun forteller blant annet at hun tidligere har hatt mange forventninger til hvordan livssituasjonen hennes vil se ut når hun fyller 30 år.
      
Da hun fylte 29, hadde hun derimot ikke oppfylt disse forventningene. Det fikk henne til å føle seg «bekymret og stresset», forteller hun, ifølge Sky News.
- Dersom du ikke har bygget et hjem, ikke har en ektemann og ikke har et barn innen du fyller 30 år - og du i tillegg ikke er på et stabilt og sikkert sted i karrieren - så fylles man med en utrolig stor mengde angst, sier hun åpenhjertig.
