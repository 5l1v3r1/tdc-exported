
# 'น้าหลิ่ม'ชนะประมูลเสื้อช้างศึกช่วยเหยื่อแข้งโหด

Published at: **2019-11-07T05:51:00+00:00**

Author: ****

Original: [เดลินิวส์](https://www.dailynews.co.th/sports/740427)


        "น้าหลิ่ม-วิรุฬร์" ควักเกือบ 6 หมื่นบาท ชนะประมูล รับเสื้อพร้อมลายเซ็นตช้างศึก ช่วย "ดอน-อภิรัตน์" เหยื่อแข้งโหด ขณะที่ "สมยศ" สมทบทุน 2 หมื่น สรุปรายได้ 77,910 บาท
      
พล.ต.อ.สมยศ พุ่มพันธุ์ม่วง นายกสมาคมกีฬาฟุตบอลแห่งประเทศไทย มอบเสื้อทีมชาติไทย พร้อมลายเซ็นต์นักเตะให้กับ "น้าหลิ่ม" วิรุฬห์ วิเชียรวัฒนชัย ที่ชนะการประมูล ด้วยจำนวน 57,910 บาท ที่สมาคมกีฬาฟุตบอลฯ เมื่อ 7 พ.ย. โดยเงินจากการประมูล นำไปช่วยรักษาพยาบาล "ดอน" อภิรัตน์ หีมขาว นักเตะของปัตตานี เอฟซี ที่ได้รับบาดเจ็บหนัก จากเกมไทยลีก 4 รอบชิงชนะเลิศประมุขบอลไทย กล่าวว่า ต้องขอบคุณ น้าหลิ่ม ที่เข้าร่วมประมูล ตนในฐานะนายกสมาคมฯ ติดตามข่าวสาร รู้สึกว่าเป็นห่วงและอยากจะทำอะไรเพื่อช่วยเหลือ อภิรัตน์ จึงนำเสื้อทีมชาติไทย นัดพบ เวียดนาม ในเกมเปิดสนามคัดฟุตบอลโลก 2022 ที่ตัวเองเก็บไว้ นำออกมาประมูล ซึ่งน้าหลิ่ม ก็เป็นกองเชียร์ตัวจริง ติดตามไปเชียร์ทีมชาติไทยทุกที่ ขณะเดียวกัน ตนเอง ร่วมสมทบทุนอีก 20,000 บาท รวมเป็น 77,910 บาท เพื่อช่วยเหลือค่ารักษาพยาบาลและเป็นแรงใจแก่นักกีฬาที่ได้รับบาดเจ็บทั้งนี้ อาการล่าสุดของ อภิรัตน์ หีมขาว ยังคงรักษาตัวอยู่ที่โรงพยาบาลปัตตานี ก่อนหน้านั้นมีอาการเลือดคั่งในสมอง ตอนนี้ไม่มีเลือดตกค้างแล้ว แต่ยังปวดหัวเป็นระยะๆ นอกจากนี้ยังมีมีเลือดคั่งในหูชั้น2 ต้องติดตามอาการ 3 เดือน.
