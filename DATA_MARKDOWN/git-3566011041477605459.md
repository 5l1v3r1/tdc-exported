
# حراست مجلس مانع راه‌اندازی سامانه ثبت اموال نمایندگان شده است

Published at: **2019-11-03T18:52:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544611.html/%D8%AD%D8%B1%D8%A7%D8%B3%D8%AA-%D9%85%D8%AC%D9%84%D8%B3-%D9%85%D8%A7%D9%86%D8%B9-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%B3%D8%A7%D9%85%D8%A7%D9%86%D9%87-%D8%AB%D8%A8%D8%AA-%D8%A7%D9%85%D9%88%D8%A7%D9%84-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%B4%D8%AF%D9%87-%D8%A7%D8%B3%D8%AA)

عضو هیأت‌رئیسه مجلس گفت: حراست مجلس به بهانه ناکافی بودن رایانه‌های ارائه شده از سوی معاونت فناوری قوه قضاییه مانع از راه‌اندازی سامانه ثبت اموال مسئولان در پارلمان شده است.
به گزارش شبکه اطلاع رسانی راه دانا؛ احمد امیرآبادی فراهانی عضو هیأت رئیسه مجلس شورای اسلامی در حاشیه جلسه علنی امروز مجلس در جمع خبرنگاران با اشاره به دلیل عدم راه اندازی سامانه ثبت اموال و دارایی مسوولان و خانواده‌هایشان که قرار بود از امروز رسما آغاز به کار کند، اظهار داشت: حراست مجلس به بهانه ناکافی بودن رایانه‌های ارائه شده از سوی معاونت فناوری قوه قضاییه مانع از راه اندازی سامانه مذکور شده است.
به گزارش فارس، وی در ادامه تصریح کرد: حراست مجلس در حالی مانع از راه اندازی سامانه ثبت اموال و دارایی مسئولان و خانواده‌هایشان شده است که به بنده اطلاع دادند ۱۲ سیستم از سوی قوه قضاییه در اختیار ستاد ثبت نام قرار داده شده است.
انتهای پیام/
