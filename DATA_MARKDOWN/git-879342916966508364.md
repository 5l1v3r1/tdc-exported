
# Кабмін анонсував програму на засідання Комітету асоціації Україна-ЄС

Published at: **2019-11-02T15:58:04+00:00**

Author: ****

Original: [Слово і Діло](https://www.slovoidilo.ua/2019/11/02/novyna/ekonomika/kabmini-anonsuvaly-prohramu-zasidannya-komitetu-asocziacziyi-ukrayina-yes)


        П'яте засідання Комітету асоціації Україна-ЄС відбудеться 5 листопада в Брюсселі.
      
Як розповів, віце-прем'єр з питань європейської та євроатлантичної інтеграції України Дмитро Кулеба будуть встановлені професійні контакти між представниками нової української влади та інститутів ЄС, зокрема, Єврокомісії. Про це повідомляє прес-служба Кабміну.
За його словами, під час засідання Комітету також будуть обговорюватися ідеї подальшої інтеграції, які ляжуть в основу документів, що у грудні прийме Рада асоціації.
«Ми маємо всі підстави сказати, що інтенсивність діалогу Україна-ЄС буде тільки нарощуватися», - сказав Кулеба.
Окремий блок буде присвячений моніторингу виконання Угоди про асоціацію та оновленню додатків до Угоди.
Нагадаємо, Рада асоціації в грудні планує підсумувати попередні досягнення України на шляху наближення до ЄС і розширити процеси інтеграції. Очікується опрацювання конкретних спільних етапів щодо подальшої секторальної інтеграції України в цифровий і окремі енергетичні ринки ЄС, спрощення умов з торгівлі з ЄС, у сфері юстиції, свободи та безпеки, а також отриманні «промислового безвіза» (угода ACAA).
«Слово і Діло» продовжує відстежувати обіцянки Кабінету міністрів Олексія Гончарука. За два місяці роботи глава уряду і міністри дали 321 обіцянку (не рахуючи тих, які зафіксовані в програмі діяльності), з них виконали 22 обіцянки і провалили - 9.
Також стало відомо, що в Європарламенті занепокоєні роботою Ради в «турборежимі».
Хочете обговорити цю новину? Долучайтеся до телеграм-чату CHORNA RADA
