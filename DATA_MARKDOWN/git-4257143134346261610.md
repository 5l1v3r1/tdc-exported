
# Házakat kellett kiüríteni a szivárgó gáz miatt

Published at: **2019-11-01T08:57:00+00:00**

Author: **Infostart**

Original: [infostart](https://infostart.hu/belfold/2019/11/01/hazakat-kellett-kiuriteni-a-szivargo-gaz-miatt)

Ásás közben megrongáltak egy gázvezetéket Koroncón, a Téti utcában - írja honlapján a katasztrófavédelem.
A káresethez győri hivatásos tűzoltókat riasztották. Az egység a rendőrség segítségével kiürítette az ötven méteres sugarú körben lévő lakóházakat, majd elszorította a vezetéket és megszüntette a gázszivárgást. Összesen tíz ember volt kénytelen ideiglenesen elhagyni az otthonát. A munkálatokat a koroncói önkéntes tűzoltók is segítették.
