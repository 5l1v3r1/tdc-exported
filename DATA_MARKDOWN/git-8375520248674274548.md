
# Захисник «Динамо» порівняв тренування в Михайличенка й Кварцяного

Published at: **2019-11-05T14:35:39+00:00**

Author: ****

Original: [ГЛАВКОМ](https://glavcom.ua/sport/news/zahisnik-dinamo-porivnyav-trenuvannya-v-mihaylichenka-y-kvarcyanogo-637872.html)

Захисник київського «Динамо» Артем Шабанов розповів, як змінилися тренування команди після приходу на тренерську посаду Олексія Михайличенка.
«Михайличенко очолив команду в розпал сезону. Тут нічого особливо не зробиш. Звісно, він вносить корективи. Приблизно те саме, що й при Хацкевичі. Головна відмінність – Михайличенко акцентує увагу на пресингу, аби не дозволяти супернику контролювати м’яч. Особисто для себе нового нічого не відкрив. Тренування в Михайличенка схожі на ті, які були в Кварцяного», - розповів Шабанов у інтерв’ю журналу «Футбол».
Шабанов перейшов до «Динамо» 2018 року. Раніше з 2014 по 2016 рів він виступав за «Волинь» Віталія Кварцяного.
Олексій Михайличенко у серпні 2019 року змінив Олександра Хацкевича на тренерській посаді в «Динамо».
