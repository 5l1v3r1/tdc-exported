
# Багата е с четири килограма по-лек от Люис

Published at: **2019-11-01T21:44:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/other/bagata-e-s-chetiri-kilograma-po-lek-ot-lyuis--1390948.html)

Благой Иванов-Багата е с почти четири килограма по-лек от Дерик Люис. Това показа официалният кантар преди ММА мача от галата на UFC 244 в Ню Йорк.
Единственият ни боец в най-престижната верига за смесени бойни изкуства закова кантара на 116,8 кг., докато съперникът му тежи 120,2 кг. Мачът между Багата и Люис е в ранните часове на неделя (3 ноември) българско време и ще бъде в легендарната зала "Медисън Скуеър Гардън" в Ню Йорк.
За Багата това ще е четвърти бой след подписването на договора с UFC. Българинът, който е бивш световен шампион по бойно самбо, загуби първия от бразилеца Жуниор дос Сантос и спечели следващите 2 срещу американеца Бен Ротуел и Туиваса.
В момента в ранглистата при най-тежките във веригата Иванов е под номер 8, а предстоящият му съперник е 5-и. Победа над Черния звяр ще даде възможност на Багата да дръпне още в подреждането и да се приближи до бой за световната титла.

        
          А до какви суми стигат билетите за предстоящия двубой на Багата - вижте в този материал.
        
      
