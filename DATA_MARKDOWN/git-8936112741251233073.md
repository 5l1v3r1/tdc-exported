
# Rozlosowano grupy Finałów ATP. Łukasz Kubot zagra już w niedzielę

Published at: **2019-11-05T17:58:00+00:00**

Author: ****

Original: [TVN24](https://eurosport.tvn24.pl/tenis,115/finaly-atp-roger-federer-w-grupie-z-novakiem-djokoviciem-tenis,983131.html)

W tym roku grupa A nosi imię Andre Agassiego. W niej znalazł się Rafael Nadal, który decyzję o starcie ogłosi dopiero przed turniejem. Hiszpan narzeka na problemy zdrowotne. W pierwszym spotkaniu Rafa miałby spotkać się ze Zverevem.
Grupę Agassiego uzupełniają Rosjanin Daniił Miedwiediew (finalista tegorocznego US Open) i Stefanos Tsitsipas z Grecji.
W grupie B - Bjorna Borga - od razu dojdzie do klasyku. Roger Federer zmierzy się z Novakiem Djokoviciem. Szwajcar wygrał Turniej Mistrzów sześć razy, Djokovic ma na koncie pięć triumfów. Do Londynu przyjedzie jako zwycięzca ostatniego ATP Masters 1000 w Paryżu. W niedzielę pokonał Kanadyjczyka Denisa Shapovalova.
Grupę Borga uzupełniają Dominic Thiem i Matteo Berrettini. Dla tego drugiego będzie to debiut w ATP Finals.
Do półfinałów awansuje po dwóch najlepszych tenisistów z każdej grupy.
Swoich rywali w grze podwójnej poznali też Łukasz Kubot i Marcelo Melo, którzy trafili do grupy Jonasa Bjorkmana. Polsko-brazylijska para, rozstawiona w imprezie z numerem dwa, zmierzy się z deblami: Rajeev Ram (USA)/Joe Salisbury (Wielka Brytania), Ravem Klaasen (RPA)/Michael Venus (Nowa Zelandia), Ivan Dodig (Chorwacja)/Filip Polasek (Słowacja).
Kubot i Melo nie mają na swoim koncie triumfu w Finałach ATP. W 2017 roku dotarli razem do finału.
Rywalizację w tegorocznym turnieju rozpoczną już w niedzielę. Ich pierwszymi przeciwnikami będą Dodig i Polasek.
W drugiej grupie – Maksa Mirnyja – znaleźli się: Juan Sebastian Cabal (Kolumbia)/Robert Farah (Kolumbia), Kevin Krawietz (Niemcy)/Andreas Mies (Niemcy), Jean-Julien Rojer (Holandia)/Horia Tecau (Rumunia), Pierre-Hugues Herbert (Francja)/Nicolas Mahut (Francja).
Autor: MSk / Źródło: Eurosport
