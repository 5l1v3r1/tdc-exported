
# У Мінекономіки оприлюднили трирічний прогноз щодо зростання зарплат

Published at: **2019-11-06T09:31:02+00:00**

Author: ****

Original: [Слово і Діло](https://www.slovoidilo.ua/2019/11/06/novyna/finansy/minekonomyky-oprylyudnyly-tryrichnyj-prohnoz-shhodo-zrostannya-zarplat)


        Очільник міністерства розвитку економіки, торгівлі та сільського господарства Тимофій Милованов оприлюднив прогноз зростання середньої зарплати до 2022 року.
      
Про це він написав на своїй сторінці в Facebook.
«Статистика дня. У макроекономічному прогнозі Мінекономіки закладені такі середні зарплати на наступні роки: 12, 497 в 2020 році; 14 187 в 2021 році; 16 047 у 2022 році », - розповів міністр.
За його словами, для порівняння, середня зарплата у вересні 2019 року склала 10 687 грн.
Нагадаємо, раніше міністр розвитку економіки, торгівлі і сільського господарства Тимофій Милованов заявив, що за рахунок збільшення податків на нерухомість можна підвищити зарплату вчителям і лікарям.
Також президент Володимир Зеленський пропонує скоротити видатки держбюджету-2020 на утримання чиновників на 10%, але пообіцяв, що запропоноване скорочення не стосується вчителів та лікарів.
Хочете обговорити цю новину? Долучайтеся до телеграм-чату CHORNA RADA
