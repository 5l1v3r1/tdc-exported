
# Kinijos lygos sezono starte rezultatyviausiai žaidęs D-Mo surinko dvigubą dublį

Published at: **2019-11-02T16:05:00+00:00**

Author: ****

Original: [basketnews.lt](https://www.basketnews.lt/news-134242-kinijos-lygos-sezono-starte-rezultatyviausiai-zaides-d-mo-surinko-dviguba-dubli.html)

Nuotr.: USA Today Sports-Scanpix
Nuotr. USA Today Sports-Scanpix
Donatas Motiejūnas ir jo atstovaujama Šanchajaus „Sharks“ (1-0) ekipa sezoną Kinijos lygoje pradėjo pergalingai.
„Sharks“ namuose po atkaklios kovos ir puikiai sužaisto ketvirtojo kėlinio 93:84 (16:17, 17:17, 27:35, 33:15) palaužė Nankino „Tongxi“ (0-1) klubą, kuriame trenerio konsultanto pareigas užima Gintaras Krapikas.
Motiejūnas per 40 minučių pelnė 19 taškų (7/16 dvit., 1/4 trit., 2/4 baudos), atkovojo 15 ir perėmė 1 kamuolį, atliko 6 rezultatyvius perdavimus, blokavo metimą, triskart suklydo bei padarė 2 pražangas.
Lietuvio komandos draugas Jamesas Nunnally pridėjo 18 taškų (6/11 dvit., 1/3 trit., 3/4 baudos), 6 atkovotus ir 1 perimtą kamuolį bei 2 rezultatyvius perdavimus.
Nankino ekipoje ryškiausiai spindėjo Joe Youngas, kuris įmetė 27 taškus (9/20 dvit., 2/7 trit., 3/3 baudos), atliko 6 rezultatyvius perdavimus, perėmė 3 bei atkovojo 1 kamuolį bei padarė 4 klaidas.

        „Sharks“: Donatas Motiejūnas 19 (7/16 dvit., 15 atk. kam., 6 rez. perd.), Jamesas Nunnally 18 (6/11 dvit.), Luo Hanchenas 17 (4/5 dvit.), Shi Yuchenas 11.
      

        „Tongxi“: Joe Youngas 27 (9/20 dvit.), Behnamas Yakhchali 16 (4/12 trit.), Guo Yifei 14 (5/7 dvit.), Yu Changchuas 12, Hamedas Haddadi 9 (3/10 dvit., 24 atk. kam.).
      
