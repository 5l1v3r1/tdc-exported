
# สุพรรณฯ ขับเคลื่อนเมืองสร้างสรรค์ด้านดนตรี

Published at: **2019-11-05T15:07:00+00:00**

Author: ****

Original: [เดลินิวส์](https://www.dailynews.co.th/article/740165)


        สุพรรณบุรีแลกเปลี่ยนแนวคิดการขับเคลื่อนเมืองสร้างสรรค์ด้านดนตรี
      
ที่ห้องประชุม MC ศาลากลางจังหวัดสุพรรณบุรี นายนิมิต วันไชยธนวงศ์ ผู้ว่าราชการจังหวัดสุพรรณบุรี พร้อมด้วย นายบุญชู จันทร์สุวรรณ นายก อบจ.สุพรรณบุรี ดร.สมจินต์ ชาญกระบี่ ผู้จัดการสำนักงานพื้นที่พิเศษ 7 พระสมุห์เรวัต ชาตะเมโทร วัดเขาวังวราราม อำเภอด่านช้าง และเจ้าหน้าที่ผู้เกี่ยวข้อง ร่วมประชุมแลกเปลี่ยนแนวคิดการขับเคลื่อนเมืองสร้างสรรค์ด้านดนตรี (City of Music) ร่วมกับ คณะทำงานเมืองสร้างสรรค์ด้านดนตรีจากเมืองลิเวอร์พูล ประเทศอังกฤษ ซึ่งได้รับการประกาศให้เป็นเมืองสร้างสรรค์ด้านดนตรีจากองค์การยูเนสโก (UNESCO Cities of Music) นำโดย  Ms. Alicia Smith ผู้จัดการฝ่ายศิลปะและการมีส่วนร่วมของชุมชน และ Mr. Yaw Owusu  ภัณฑารักษ์เทศกาลดนตรีนานาชาติเมืองลิเวอร์พูล พร้อมด้วย ดร.พัชรวีร์ ตันประวัติ หัวหน้าฝ่ายศิลปะและอุตสาหกรรมสร้างสรรค์ British Council ประเทศไทย และคณะ โดยได้ร่วมพูดคุยแลกเปลี่ยนความรู้ ข้อเสนอแนะ และแนวทางพัฒนาของเมืองลิเวอร์พูล  เพื่อเป็นแนวทางในการขับเคลื่อนและผลักดันจังหวัดสุพรรณบุรี สู่การเป็นเมืองสร้างสรรค์ด้านดนตรีขององค์การยูเนสโกต่อไปวัฒนพล มัจฉา ผู้สื่อข่าวเว็บไซต์เดลินิวส์ออนไลน์ จ.สุพรรณบุรี
