
# 
        بازداشت وزیر امور قدس فلسطین توسط عناصر اطلاعات اسرائیل
      

Published at: **2019-11-03T23:21:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637955/%D8%A8%D8%A7%D8%B2%D8%AF%D8%A7%D8%B4%D8%AA-%D9%88%D8%B2%DB%8C%D8%B1-%D8%A7%D9%85%D9%88%D8%B1-%D9%82%D8%AF%D8%B3-%D9%81%D9%84%D8%B3%D8%B7%DB%8C%D9%86-%D8%AA%D9%88%D8%B3%D8%B7-%D8%B9%D9%86%D8%A7%D8%B5%D8%B1-%D8%A7%D8%B7%D9%84%D8%A7%D8%B9%D8%A7%D8%AA-%D8%A7%D8%B3%D8%B1%D8%A7%D8%A6%DB%8C%D9%84)

به گزارش بولتن نیوز، به نقل از آناتولی، عناصر اطلاعاتی اسرائیل صبح امروز- یکشنبه- «فادی الهدمی»، وزیر امور قدس را در منزلش در شهر قدس اشغالی دستگیر کردند.
یک منبع آگاه گزارش داد که نیروهای پلیس و اطلاعات اسرائیل صبح امروز به منزل الهدمی در محله «وادی الجوز» در شهر قدس یورش برده و وزیر را دستگیر و به یکی از مراکز بازجوئی منتقل کردند.
وی در ادامه افزود که تا این لحظه مشخص نیست که دلیل این بازداشت چیست اما احتمالا به عملکرد الهدمی در شهر قدس مرتبط می‌شود.
این وزیر فلسطینی در پایان ماه سپتامبر نیز بازداشت و مورد تحقیق و بازجوئی قرار گرفت و سپس آزاد شد.
