
# Єлизавета II відмовилася носити натуральне хутро - Радіо Максимум

Published at: **2019-11-06T09:23:00+00:00**

Author: **Сорока Назар**

Original: [Радіо Максимум](https://maximum.fm/yelizaveta-ii-vidmovilasya-nositi-naturalne-hutro_n169132)


        Королева Великобританії Єлизавета II відмовилася носити одяг з натурального хутра. Про це особистий радник королеви і її головний модельєр Анджела Келлі написала у своїй книзі "Інша сторона монети: королева, модельєр і платтяна шафа".
      
Єлизавета II стала першим членом королівської сім'ї, який публічно відмовився від натурального хутра. Відзначається, що британська королева почне одягати речі зі штучного хутра в холодну пору року вже у 2019 році.
При цьому не уточнюється, чи поширюється рішення Єлизавети II на носіння церемоніального наряду, який включає пурпурову оксамитову мантію, оброблену хутром горностая – в ній королева була на своїй коронації в 1953 році.
Стилістка королеви не уточнила, чим було викликане рішення відмовитися від натурального хутра. Проте наголошується, що Єлизавета II неодноразово піддавалася критиці через виходи у світ в шубах.
Джерело: telegraph
