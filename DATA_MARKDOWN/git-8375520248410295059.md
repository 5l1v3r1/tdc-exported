
# Пункт пропуску «Каланчак» на адмінкордоні з анексованим Кримом тимчасово не працюватиме

Published at: **2019-11-05T19:30:01+00:00**

Author: ****

Original: [ГЛАВКОМ](https://glavcom.ua/news/punkt-propusku-kalanchak-na-adminkordoni-z-aneksovanim-krimom-timchasovo-ne-pracyuvatime-637939.html)

На КПВВ «Каланчак» на адміністративному кордоні Криму з Херсонською областю з 7 по 15 листопада не працюватиме через будівельні роботи підвищеної небезпеки компанії «Укрзалізниця».
Про це повідомили у Азово-Чорноморському управлінні Державної прикордонної служби України.
«Для проведення представниками «Укрзалізниці» будівельних робіт підвищеної небезпеки під час реконструкції контрольних пунктів на адміністративній межі з ТОТ АР Крим, виключення випадків травмування людей та незручностей при перетині, керівництво регіональної філії «Одеська залізниця» звернулось до Голови Херсонської обласної державної адміністрації для призупинення оформлення громадян в КПВВ «Каланчак», – мовиться у повідомленні.
Контрольні пункти в’їзду / виїзду «Чаплинка» і «Чонгар» продовжать роботу в штатному режимі.
