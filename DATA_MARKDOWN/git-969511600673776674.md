
# Diviziile de property management ale JLL din România şi Slovacia trec sub umbrela olandezilor de la MVGM

Published at: **2019-11-01T00:00:00+00:00**

Author: **Cristina Bellu**

Original: [BusinessMagazin](https://www.businessmagazin.ro/actualitate/diviziile-de-property-management-ale-jll-din-romania-si-slovacia-trec-sub-umbrela-olandezilor-de-la-mvgm-18528664)

Compania olandeză de consultanţă imobiliară MVGM anunţă finalizarea preluării diviziei de property management a JLL România, ca parte componentă a acordului de preluare a operaţiunilor JLL de property management din Europa şi a parteneriatului de alianţă în zece ţări europene.
Compania olandeză de consultanţă imobiliară MVGM anunţă finalizarea preluării diviziei de property management a JLL România, ca parte componentă a acordului de preluare a operaţiunilor JLL de property management din Europa şi a parteneriatului de alianţă în zece ţări europene.
Tot astăzi, MVGM a mai anunţat şi finalizarea achiziţiei diviziei JLL din Slovacia.
“Ne aflăm acum în ultima fază de achiziţie a operaţiunilor de property management aparţinând JLL. Prin urmare, prezenţa MVGM la nivel internaţional se conturează vizibil”, explică Menno van der Horst, Membru în Consiliul de Administraţie MVGM.
MVGM şi JLL au anunţat acordul de achiziţie în luna iulie a acestui an, tranzacţie prin care MVGM îşi extinde prezenţa în alte opt ţări din Europa.
Echipele din Spania, Portugalia, Belgia, Luxemburg, Polonia, Cehia, România şi Slovacia numără 540 de angajaţi, iar cele deja existente din Olanda şi Germania au fost extinse.
“Echipa din România este entuziasmată să se alăture MVGM, lider european în property management. Suntem cu toţii pasionaţi de munca noastră şi dornici să contribuim şi mai mult la dezvoltarea domeniului de property management prin optimizarea acestuia cu ajutorul digitalizării,” completează Mariana Stamate, Managing Director Romania.
MVGM va integra treptat noile activităţi în fluxul de lucru actual, încheind separat tranzacţiile pentru fiecare entitate legală în parte. România este a şaptea ţară în care s-a încheiat procesul de achiziţie. Ultimele serii de tranzacţii, pentru operaţiunile din Spania, Portugalia şi Polonia, sunt planificate pentru finalul anului 2019.
În ultimii cinci ani, compania s-a dezvoltat în mod constant, prin creştere organică, dar şi prin intermediul achiziţiilor, din palmaresul tranzacţiilor făcând parte PropertyFirst din Germania, în 2019, fuziunea cu Verwey, în 2018 şi achiziţia Actys din Olanda, în 2016. 
