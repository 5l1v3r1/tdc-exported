
# Viitorul mașinilor electrice: a fost inventată bateria care se încarcă în doar 10 minute!

Published at: **2019-11-01T16:06:25+00:00**

Author: **Auto Bild Romania**

Original: [Auto Bild](https://www.auto-bild.ro/stiri/baterie-masini-electrice-173988.html)


        Cercetătorii americani au reușit să inventeze o baterie care va conferi mașinilor electrice un avantaj considerabil.
      
Citește și:

        Românii sunt liderii Europei în ce privește interesul față de mașini electrice
      

        Vânzările de mașini electrice s-au dublat în toată lumea! Care este cel mai de succes model
      
Cel mai des întâlnită problemă a mașinilor electrice – din punct de vedere al utilizatorilor clasici – este autonomia și, implicit, durata de încărcare a bateriilor. Dacă autonomia a crescut considerabil în ultimii ani, trecând și de 400 de kilometri, durata de încărcare rămâne în continuare un motiv de grijă.
Însă o invenție recentă a oamenilor de știință pare să șteargă această frustrare: cercetătorii de la Universitatea de Stat din Pennsylvania au creat o baterie pentru mașini electrice pentru care un „plin” durează circa 10 minute. Autonomia promisă este de 322-482 de kilometri.
Mai mult, aceștia au găsit și o metodă de a prelungi viața bateriei chiar și dacă este supusă încărcării rapide la temperaturi scăzute. Bateria Li-ion concepută de aceștia folosește un sistem de încălzire pe bază de foițe de nichel care aduce, în circa 30 de secunde, bateria la o temperatură optimă pentru încărcare. Astfel, bateria suportă până la 2.500 de cicluri de încărcare, echivalentul a circa 800.000 de kilometri.
„Tendința de 10 minute este pentru viitor și este esențială pentru adoptarea vehiculelor electrice”, a explicat Chao-Yang Wang, profesor la Penn State University, citat de Agerpres.
