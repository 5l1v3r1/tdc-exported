
# Τροχαίο ατύχημα με λεωφορείο στη Γαλλία - Τραυματίστηκαν 33 επιβάτες - ΦΩΤΟ

Published at: **2019-11-04T02:48:00+00:00**

Author: ****

Original: [enikos.gr](http://www.enikos.gr/international/682069/trochaio-atychima-me-leoforeio-sti-gallia-travmatistikan-33-epiva)

Τριάντα τρεις άνθρωποι, εκ των οποίων οι 20 ξένοι, τραυματίστηκαν σε τροχαίο ατύχημα με λεωφορείο σε αυτοκινητόδρομο στη βόρεια Γαλλία, όπως ανέφεραν οι τοπικές αρχές.
Το λεωφορείο της εταιρείας Flixbus, που εκτελούσε το δρομολόγιο από το Παρίσι στο Λονδίνο, ξέφυγε από την πορεία του και ανατράπηκε, για άγνωστους μέχρι στιγμής λόγους.
Από τους 33 επιβαίνοντες, οι 29 τραυματίστηκαν ελαφρά και τέσσερις σοβαρά. Μεταξύ των επιβατών ήταν 11 Βρετανοί, τρεις Αμερικανοί, δύο Ισπανοί, ένας Αυστραλός, Ένας Ολλανδός, ένας Ρουμάνος και ένας Ρώσος.
Λόγω του ατυχήματος έκλεισε προσωρινά η έξοδος κοντά στην οποία ανατράπηκε το λεωφορείο, ωστόσο η κυκλοφορία στον αυτοκινητόδρομο Α1 συνεχίστηκε κανονικά.
Πηγή φωτό: AFP, Getty Images
