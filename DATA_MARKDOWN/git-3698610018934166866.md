
# НБУ продав усі пам'ятні монети Казимир Малевич і 100 років з часу створення Думки

Published at: **2019-11-06T13:21:00+00:00**

Author: ****

Original: [DT.ua](https://dt.ua/ECONOMICS/nbu-prodav-usi-pam-yatni-moneti-kazimir-malevich-i-100-rokiv-z-chasu-stvorennya-dumki-328690_.html)

Національний банк України (НБУ) вчора, 5 листопада, продав всі виставлені на аукціон пам'ятні монети "Казимир Малевич" номіналом 2 грн і пам'ятні монети "100 років з часу створення Національної заслуженої академічної капели України "Думка" номіналом 5 грн по 1 тис. шт. кожного найменування.
Максимальна ціна придбання лота з 100 монет "Казимир Малевич" в ході аукціону, який відбувся на майданчику Універсальної товарної біржі "Контрактовий дім УМВБ", склала 4,7 тис. грн, мінімальна – 4,4 тис. грн.
Загальна вартість придбаних пам'ятних монет "Казимир Малевич" – 46,7 тис. грн.
Максимальна ціна придбання лота з 100 монет "100 років з часу створення "Думки" склала 6,7 тис. грн, мінімальна – 4,4 тис. грн.
Загальна вартість продажу пам'ятних монет "100 років з часу створення "Думки" – 66,4 тис. грн.
Всі набори, представлені для продажу на аукціоні, придбані фізичними особами-учасниками аукціону.
 
Раніше керівник Нацбанку Яків Смолій повідомив, що вже восени може початися випуск нових монет номіналом 5 грн. А в 2020 році у НБУ планують випустити в обіг монети номіналом 10 грн.
В 2018 році НБУ припинив карбувати монети номіналом 1, 2, 5 і 25 копійок. Також регулятор ввів в обіг монети 1, 2, 5 і 10 грн. Зокрема монети номіналом 1 та 2 грн введені в обіг з 27 квітня 2018 року.
