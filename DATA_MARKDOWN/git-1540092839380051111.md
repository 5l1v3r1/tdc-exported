
# Προειδοποίηση 11.000 επιστημόνων για τα «ανείπωτα δεινά» που θα φέρει η κλιματική αλλαγή

Published at: ****

Author: ****

Original: [CNN.gr](https://www.cnn.gr/news/perivallon/story/196423/proeidopoiisi-11-000-epistimonon-gia-ta-aneipota-deina-poy-tha-ferei-i-klimatiki-allagi)

Newsroom, CNN Greece 12:24 , 06 November 2019 - 12:32
Ως επιστήμονες έχουμε την ηθική ευθύνη να πούμε τα πράγματα όπως ακριβώς είναι, τόνισαν οι ερευνητές, σύμφωνα με το CNNi, σε μελέτη τους, που δημοσιεύτηκε στο περιοδικό BioScience.
H Phoebe Barnard, μία από τις συγγραφείς της μελέτης και εργαζόμενη στην ΜΚΟ Conservation Biology Institute, ξεκαθάρισε στο αμερικάνικο μέσο πως δεν υπάρχουν άλλα περιθώρια για λάθος κινήσεις.
Όπως τόνισε, οι απόγονοι των παγκόσμιων ηγετών θα τους κατηγορήσουν εντόνως για την αδυναμία τους να αντιληφθούν το πόσο σοβαρός είναι ο κίνδυνος της κλιματικής αλλαγής για την ανθρωπότητα.
Αυτή δεν είναι η πρώτη φορά που χιλιάδες ακαδημαϊκοί καλούν σε δράση για την καταπολέμηση της κλιματικής αλλαγής. Σε επιστολή τους το 2017, 16.000 επιστήμονες από 184 χώρες προειδοποιούσαν πως η ανθρωπότητα και ο κόσμος διαγράφουν μία καταστροφική πορεία.
«Η κλιματική κρίση συνδέεται στενά με την υπερβολική κατανάλωση που επιβάλει ο πλούσιος τρόπος ζωής», αναφέρεται στην τωρινή μελέτη, η οποία διαπιστώνει πως παρά τις οποίες φωνές που καλούν σε δράση, ο κόσμος συνεχίζει τη δουλειά του ως συνήθως.
Παράλληλα, οι επιστήμονες παραθέτουν τα έξι θέματα «κλειδιά» που πρέπει να εξεταστούν άμεσα, εάν θέλουμε να αποφύγουμε τα πλέον καταστροφικά σενάρια.
Μεταξύ αυτών, η αντικατάσταση των ορυκτών καυσίμων, η μείωση της εκπομπής ρύπων, η κατανάλωση λιγότερου κρέατος, η προστασία και αποκατάσταση του οικοσυστήματος.
Η Barnard δήλωσε πως οι αλλαγές αυτές δεν πρέπει να θεωρηθούν «θυσίες», αλλά τρόπος αλλαγής καταστάσεων που δημιουργούν στρες.
