
# KRC Genk blijft kwakkelen: “Het zet twee stappen vooruit en dan weer één terug”

Published at: **2019-11-02T12:44:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902062/krc-genk-blijft-kwakkelen-het-zet-twee-stappen-vooruit-en-dan-weer-n-terug-.html)


        Landskampioen blijft kwakkelen. Dat ziet ook ex-coach Sef Vergoossen. Tegenover Sporza laat hij zich uit over de wisselvalligheid van de Limburgers.
      
KRC Genk wisselt goede prestaties af met minder goede. "Het hinkt vaak op twee gedachten: Genk zet soms twee stappen vooruit en dan weer een stap terug. De automatismen, het tempo krijgen in de wedstrijden: daar komen ze niet toe."
“KRC Genk komt ook vaak op achterstand en dan loop je achter de feiten aan”, gaat Vergoossen verder. “Ze kiezen ook te vaak voor de moeilijke oplossingen. Ze willen wel, maar ze krijgen het niet vertaald. En dan krijg je vaak een moeilijke wedstrijd."
"Je hebt deze keer wel een nieuwe coach en deels ook een nieuwe groep. Sterkhouders zijn vertrokken en zijn vervangen door jonge spelers. Zij hebben nog tijd nodig. Ze moeten naar elkaar toegroeien. Ik vind wel dat Genk voldoende kwaliteit heeft. Misschien niet meteen voor de titel, maar wel zeker voor de top 5 en Play-off I."
