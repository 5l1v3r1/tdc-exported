
# Groen-politicus richt pijlen op Club Brugge: 'Weinig voeling met wat er leeft'

Published at: **2019-11-06T16:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902667/vliegend-club-brugge-krijgt-steek-vanuit-groene-hoek-thalys-naar-parijs-1u35m-.html)


        Club Brugge treedt woensdagavond aan op bezoek bij Paris Saint-Germain in de Champions League. De selectie van Club landde per vliegtuig in Parijs, maar dat is niet naar de zin van Imade Annouri, Antwerpse gemeenteraadslid voor de partij Groen.
      
Annouri begrijpt niet waarom Club Brugge de beperkte verplaatsing naar Parijs niet op een andere manier maakt. 'Thalys van Brussel naar Parijs, dat duurt één uur en 35 minuten', schrijft Annouri op zijn Twitter-profiel. 'Dat lijkt me niet onoverkomelijk?'
'Dit filmpje bewijst vooral dat jullie als club een open doelkans hebben gemist en weinig voeling hebben met wat er leeft. Jammer.' Als hashtage voegt Annouri nog het veelzeggende 'no train, no glory' toe.
