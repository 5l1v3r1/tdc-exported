
# Капитанът на Локо с първи коментар след повиквателната за националния

Published at: **2019-11-05T07:10:00+00:00**

Author: ****

Original: [Plovdiv24.bg](https://www.plovdiv24.bg/sport/911183.html)

Капитанът на Локомотив Димитър Илиев бе на тренировка в Герман, когато разбра, че за първи път в кариерата си е повикан в националния отбор на България. След края на заниманието Бруно Акрапович и останалите футболисти поздравиха капитана.

        Ето как Илиев коментира пред клубния сайт добрата новина:
      
"Горд съм и се радвам, че повиквателната за националния отбор на България е вече факт. От доста време я чакам, дано това да не е единичен случай. Надявам се, че ще успея да се утвърдя и да помогна с качествата си, така че отборът да изглежда по-добре в предстоящите два двубоя срещу Парагвай и Чехия".
"Следващите два мача сме домакини. Надявам се отбора да има по-добро лице в сравнение с това, показано преди месец, да играе атакуващ и резултатен футбол, а ако е възможно – да постигнем и две победи. Най-важното е да има положителната промяна след смяната на треньора и да се види, че българският национален отбор тръгва отново в правилната посока“.
