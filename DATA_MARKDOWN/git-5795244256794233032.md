
# $38 млн. У Беверлі Хіллз виставили на продаж будинок зі скелетом аллозавра

Published at: **2019-11-04T11:05:00+00:00**

Author: ****

Original: [НВ](https://style.nv.ua/ukr/lifestyle/u-beverli-hillz-prodayetsya-budinok-z-spravzhnim-skeletom-allozavra-foto-50051451.html)

Заявлена вартість Будинку з динозавром у Беверлі Хіллз площею трохи більше 1000 кв метрів - $38 млн. У ньому п'ять спалень, дев'ять ванних кімнат, під'їзна дорога довжиною 304 м, фітнес-студія, сауна, парна кімната, 12-місний домашній кінотеатр, 25- метровий басейн, мармуровий камін і 600 пляшок вина у винному погребі, повідомляє Hypebeast.
Але найцікавіше в цьому будинку - це справжній скелет аллозавра, що доповнює інтер'єр. Аллозаври - хижі динозаври епохи юрського періоду, що жили 155 - 145 млн років тому. Дорослі особини досягали 8,5 м у довжину і 3,5 м у висоту. Скелет є частиною колекції власника будинку. Автором дизайну будинку став італійський архітектор Лоренцо Кашино.
Читайте також:&nbspШик у Беверлі-Хіллз. Колишній будинок Дженніфер Еністон і Бреда Пітта продається за $44,5 млн
