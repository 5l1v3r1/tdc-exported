
# Ο κόσμος του Κολοσσού πρέπει να το δει… πατριωτικά και να γεμίσει ασφυκτικά το γήπεδο

Published at: **2019-11-05T14:55:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425140/o-kosmos-toy-kolossoy-prepei-na-to-dei-patriwtika-kai-na-gemisei-asfyktika-to-ghpedo)


        -Επιτέλους «διπλό» για τον Κολοσσό στη Θεσσαλονίκη με τον Άρη, μετά μάλιστα από δύο παρατάσεις, γιατί τα αγαθά κόποις κτώνται, για κάποιον που παλεύει γνωρίζοντας ότι δεν θα του χαριστεί τίποτα.
      
-Η αλήθεια είναι πως φέτος οι «θαλασσί» άξιζαν κάτι περισσότερο απ’ ό, τι κατέκτησαν, αφού σε κάποιες περιπτώσεις ο κόπος πήγε στράφι από ατομικά λάθη περισσότερο κι επιλογές.

        -Και για το Κύπελλο όμως η ομάδα έχει όλα τα φόντα, αφού το Ρέθυμνο δεν αποτελεί φόβητρο, έστω και στην Κρήτη, άσε που μια νίκη φέρνει τον Κολοσσό αντιμέτωπο με την ΑΕΚ στο ΟΑΚΑ, σ’ ένα παιχνίδι αποδείξεων.
      
-Μετά το Ρέθυμνο ο Κολοσσός θα πρέπει να πάρει και τη Λάρισα στο κλειστό της Καλλιθέας όσον αφορά το πρωτάθλημα, έτσι για ν’ αποδείξει πως φέτος μπορεί να συμμετάσχει, όπως πρέπει, στα play offs και να κερδίσει ένα πλασάρισμα ψηλά.

        -Και για να μην ξεχνιόμαστε, ο κόσμος πρέπει να το δει περισσότερο… πατριωτικά και να γεμίσει ασφυκτικά το γήπεδο, όπως θέλει και προτρέπει ο Άρης Λυκογιάννης, γιατί προφανώς ξέρει πως η Ρόδος έχει να δώσει περισσότερα στο μπάσκετ, όπως και το αντίστροφο.
      
-Η ομάδα ούτως ή άλλως δείχνει πως βρήκε το δόμο της κι αποτελεί εδώ και χρόνια μια σταθερή αξία για το μπάσκετ της χώρας με δεκατέσσερις συνεχόμενες συμμετοχές στη μεγαλύτερη κατηγορία.

        -Ποια άλλη επαρχιακή ομάδα το ‘χει κάνει αυτό και υπό ποιες συνθήκες; Πρέπει να το σκεφτούμε πολλή ώρα και ο χρόνος λειτουργεί υπέρ του Κολοσσού και των επιτυχιών του…
      
