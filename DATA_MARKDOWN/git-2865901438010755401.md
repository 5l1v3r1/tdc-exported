
# Povredio se i Drejmond Grin (VIDEO)

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/kosarka/vesti/povredio-se-i-drejmond-grin-video/341373)


        Nesreća nikada ne dolazi sama, a u slučaju Golden Stejta povede sve malere koji jedan tim mogu da zadese. Kleja Tompsona nema još od kraja prošle sezone, kada je i Kevin Durant zaradio povredu Ahilove tetive zbog koje neće igrati cele godine, ali sada kao igrač Bruklina, pre samo tri dana ruku je slomio Stef Kari, a sada je na listi povređenih i - Drejmond Grin!
      
Jedan od najboljih "all-round" igrača današnjice povredio je kažiprst leve šake u porazu Golden Stejta od San Antonija (110:127) i njegov status za meč protiv Šarlota je pod znakom pitanja.
Grin se pred novinarima pojavio s zavojima na oba ručna zgloba, s tim što je levi kažiprst bio imobilisan. Na pitanje o čemu se radi, Grin je samo odgovorio da mu je stradao ligament zbog čega će morati na pregled magnetne rezonance.“Povredio sam prst, ligamenti su u pitanju. Tako je, kako je... Ne znam da li ću igrati narednu utakmicu, videćemo. Sada je natečen prst. Nisam mogao da uhvatim loptu lepo već od druge četvrtine. Zbog toga sam pravio dosta dodavanja desnom rukom i tako driblao nalevo. Nadam se da će stvari brzo poboljšati“, izjavio je Grin.
Trener Voriorsa Stiv Ker otkrio je da se ne zna tačan datum povratka Stefa Karija, ali da oporavak neće trajati predugo. Drejmond Grin je na kraju skupio šest poena, osam skokova i sedam asistencija za 34 minuta u igri.

        Pogledajte novu epizodu Mozzartove serije "Ekipizza"
      
