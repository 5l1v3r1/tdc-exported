
# سطح هشدار امنیتی برای کشتی‌های انگلیسی در خلیج فارس کاهش یافت

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697255/%D8%B3%D8%B7%D8%AD-%D9%87%D8%B4%D8%AF%D8%A7%D8%B1-%D8%A7%D9%85%D9%86%DB%8C%D8%AA%DB%8C-%D8%A8%D8%B1%D8%A7%DB%8C-%DA%A9%D8%B4%D8%AA%DB%8C%E2%80%8C%D9%87%D8%A7%DB%8C-%D8%A7%D9%86%DA%AF%D9%84%DB%8C%D8%B3%DB%8C-%D8%AF%D8%B1-%D8%AE%D9%84%DB%8C%D8%AC-%D9%81%D8%A7%D8%B1%D8%B3-%DA%A9%D8%A7%D9%87%D8%B4-%DB%8C%D8%A7%D9%81%D8%AA)

انگلیس سطح هشدار برای کشتی‌های خود در خلیج فارس را کاهش داده است.
به گزارش خبرگزاری مهر به نقل از رویترز، سطح هشدار امنیتی کشتی‌های دارای پرچم انگلیس در تنگه هرمز و خلیج فارس کاهش یافت.
در همین ارتباط سخنگوی دولت انگلیس گفت: کشتی‌های دارای پرچم انگلیس بزودی در پی کاهش خطر توقیف این کشتی‌ها، قادر خواهند بود بدون همراهی نزدیک ناوگان سلطنتی در تنگه هرمز تردد کنند.
در تیرماه امسال، نیروی دریای سپاه پاسداران انقلاب اسلامی به درخواست سازمان بنادر و کشتیرانی ایران یک نفتکش انگلیسی را در نزدیکی تنگه هرمز به دلیل نقض قوانین و مقررات دریانوردی توقیف کرده بود.
پس از این رویداد، «جرمی هانت»، وزیر امور خارجه وقت انگلیس اعلام کرد که سطح امنیتی کشتی‌های عبوری از تنگه هرمز را به ۳ افزایش خواهد داد.
