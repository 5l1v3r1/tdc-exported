
# 
        قراردادهای 15 میلیارد دلاری چین و فرانسه امضاء شد
      

Published at: **2019-11-06T17:57:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638518/%D9%82%D8%B1%D8%A7%D8%B1%D8%AF%D8%A7%D8%AF%D9%87%D8%A7%DB%8C-15-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%DA%86%DB%8C%D9%86-%D9%88-%D9%81%D8%B1%D8%A7%D9%86%D8%B3%D9%87-%D8%A7%D9%85%D8%B6%D8%A7%D8%A1-%D8%B4%D8%AF)

به گزارش بولتن نیوز، به نقل از رویترز، یک مقام دولت چین گفت: در جریان سفر امانوئل ماکرون، رئیس جمهور فرانسه به چین، دو کشور قراردادهایی به ارزش 15 میلیارد دلار به امضا رساندند.
این قراردادها در زمینه های هوانوردی، انرژی و کشاورزی از جمله اجازه صادرات انواع گوشت مرغ و گاو 20 شرکت فرانسوی به چین بود.
همچنین دو کشور بر سر توسعه پروتکل صادرات ماکیان که اوایل امسال امضا کرده بودند، به توافق رسیدند.
قراردادهای انرژی شامل یادداشت تفاهم میان گروه گازی پکن و صنایع فرانسوی «اینژی» برای همکاری در زمینه پایانه گاز طبیعی مایع و ذخیره سازی در شهر شمالی تیانجین بود.
یک مدیر گروه گازی پکن به رویترز گفت همکاری با «اینژی» شامل انتقال فناوری غشایی که در برطرف کردن لکه های گازی استفاده می شود نیز هست.
از جمله قراردادها، توتال فرانسه با «گروه شنرژی» چین، همکاری مشترکی در زمینه انتقال ال ان جی با کامیون در منطقه دلتای رود یانگ تسه ایجاد خواهد کرد.
همچنین دو کشور توافق کردند تا پایان ژانویه 2020 در مورد هزینه و مکان تاسیسات فرآوری سوخت هسته ای در توسط شرکت «اورانو»، توافقنامه ای امضا کنند.
