
# Справу ексміністра енергетики Насалика направили в Антикорупційний суд

Published at: **2019-11-07T12:06:02+00:00**

Author: **Daria Trokhimovich**

Original: [Рубрика](https://rubryka.com/2019/11/07/spravu-eksministra-energetyky-nasalyka-napravyly-v-antykoruptsijnyj-sud/)


        
          Правоохоронці скерували до Вищого антикорупційного суду обвинувальний акт стосовно колишнього міністра енергетики та вугільної промисловості Ігоря Насалика, якого підозрюють у недостовірному декларуванні.
        
      
Про це повідомили у пресслужбі Спеціалізованої антикорупційної прокуратури.
Як відомо, у 2014 році посадовець отримав у позику 1,249 млн доларів від фізичної особи та не відобразив це у щорічних деклараціях, чим порушив вимоги Закону України “Про запобігання корупції”.
9 липня ексміністру енергетики Ігорю Насалику повідомили про підозру через незадекларовані 1,249 мільйона доларів.

        Довідка:
      
Ігор Насалик з листопада 2014 року по квітень 2016 року – народний депутат України від Блоку “Партія Петра Порошенка”, заступник голови Комітету Верховної Ради України з питань паливно-енергетичного комплексу, ядерної політики та ядерної безпеки.
