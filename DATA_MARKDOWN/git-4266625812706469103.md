
# Срібна призерка ЧС-2019 зі стрибків у довжину Марина Бех-Романчук – найкраща спортсменка жовтня в Україні

Published at: **2019-11-01T14:44:00+00:00**

Author: ****

Original: [ZIK.UA](https://zik.ua/news/2019/11/01/sribna_pryzerka_chs2019_zi_strybkiv_u_dovzhynu_maryna_behromanchuk__naykrashcha_1681607)


        Національний олімпійський комітет України визнав віце-чемпіонку світу-2019 зі стрибків у довжину Марину Бех-Романчук найкращою спортсменкою за підсумками жовтня, а її особистого наставника Вадима Крушинського – найкращим тренером місяця.
      
У жовтні талановита 24-річна легкоатлетка із Хмельницького виборола срібну медаль на чемпіонаті світу-2019 в столиці Катару Досі, повідомляє прес-служба НОК України.
Марина Бех-Романчук на світовому форумі показала результат 6,92 м, а чемпіонкою світу стала німкеня Малайка Міхамбо, яка стрибнула на 7.30 м.
Особистий наставник легкоатлетки Вадим Крушинський названий найкращим тренером жовтня в Україні.
