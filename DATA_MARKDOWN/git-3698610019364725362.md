
# Суд відмовився заарештовувати Дубневича

Published at: **2019-11-02T19:24:00+00:00**

Author: ****

Original: [DT.ua](https://dt.ua/UKRAINE/sud-vidmovivsya-zaareshtovuvati-dubnevicha-328291_.html)

Вищий антикорупційний відмовив в арешті та обрав запобіжний захід у вигляді застави в 100 млн. гривень депутату Ярославу Дубневичу, якого підозрюють у розкраданні понад 93 мільйонів гривень. Про це повідомляє Громадське.
Суд відмовив у клопотанні генпрокурора Рябошапки про арешт. Також суд зобов'язав Дубневича здати паспорти і носити електронний браслет.
Звинувачення просило взяти Дубневича під варту на 2 місяці з альтернативою внесення застави у розмірі 93 мільйонів гривень. Прокурор Віталій Пономаренко зазначав про ризики втечі підозрюваного, перешкоджанні слідству (щодо використання своїх зв'язків і грошових можливостей), впливу на свідків, ухилення від слідства.
Прокурор зазначив, що в свій час Дубневич протягом 3 місяців перебував за кордоном, а також, згідно з отриманими розмовами, планував переносити свій бізнес до Польщі. Аналізуючи декларацію депутата, прокурор зазначив наявність у нього близько 100 об'єктів нерухомості і мільйони готівкою. Зате сам депутат каже - грошей на заставу не має.
