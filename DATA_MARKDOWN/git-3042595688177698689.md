
# Ni personer kidnappet fra norskeid skip

Published at: **2019-11-03T21:07:04+00:00**

Author: **Marte Klausen**

Original: [Dagbladet.no](https://www.dagbladet.no/nyheter/ni-personer-kidnappet-fra-norskeid-skip/71779126)

Det opplyser rederiet i en pressemelding på sine egne nettsider.
Kommunikasjonsdirektør Christine Korme i Norges Rederiforbund bekrefter overfor Dagbladet at de er i tett dialog med rederiet.
- Mannskapet er filippinsk, sier Korme.
Hun vil ikke kommentere saken ytterligere av hensyn til mannskapet.
Kapringen skal ha funnet sted tidlig lørdag morgen mens lasteskipet lå til kai utenfor det vestafrikanske landet Benin.
Rederiet er i kontakt med relevante myndigheter, heter det i pressemeldingen.

        - Etterforskningen pågår. Kystvakten patruljerer området daglig, og overvåkningen av området er ytterligere styrket, opplyser havnevesenet overfor Benin Web TV.
      
Familiene til skipets besetning er informert.
Guri Solberg, pressetalsperson i Utenriksdepartementet, sier til Dagbladet at de er kjent med hendelsen.

        - Ingen norske borgere er involvert, sier hun.
      
Solberg legger til at saken håndteres av rederiet.
Ifølge Dagens Næringsliv, som først omtalte kapringen, har det 189 meter lange skipet vært i området siden 28. oktober.
Det kom til kai ved 14-tida lørdag, og da startet politiet etterforskning inkludert avhør av mannskapet.
Rederiet vil gi oppdateringer når ny bekreftet informasjon er tilgjengelig.
Guineabukta, som strekker seg fra Kamerun til Liberia, er blitt et av verdens farligste havområder.

        14. september 2011 aksjonerte pirater på liknende vis mot et norskeid skip, samt et kypriotisk tankskip.
      
Det norskeide skipet unnslapp med bare bording av piratene den gang, mens det kypriotiske skipet, med 23 mennesker om bord, ble kapret.

        Saken oppdateres.
      
