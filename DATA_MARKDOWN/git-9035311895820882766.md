
# Airbnb 5 kişinin ölümü sonrası 'parti evlerine' yasak getirdi

Published at: **2019-11-03T10:45:46+00:00**

Author: **Kerem Congar**

Original: [euronews](https://tr.euronews.com/2019/11/03/kaliforniyada-5-kisinin-oldurulmesi-sonras-airbnb-parti-evlerine-yasak-getirdi)

İnternet üzerinden şahıslara ait evlerle konaklama hizmeti sağlayan platform Airbnb, Kaliforniya'da meydana gelen silahlı saldırıdan dolayı şirket vasıtasıyla kiralanan evlerde parti yapılmasını yasakladı.
Kaliforniya'nın Orinda semtinde Cadılar Bayramı partisi için Airbnb üzerinden kiralanan bir evdeki silahlı saldırıda 5 kişi hayatını kaybetmişti.
Şirketin tepe yöneticisi (CEO) ve kurucularından Brian Chesky konuyla ilgili olarak Twitter hesabında, "Bugünden itibaren parti yapmak amacıyla tutulan evleri yasaklıyoruz. İzin alınmayan partilerle savaşmak için çabalarımızı iki katına çıkarıp, saldırgan davetlileri uzak tutmaya çalışacağız. Orinda'da yaşanan o korkunç olaydaki davetlilerin davranışları da buna dahil." mesajını paylaştı.
Chesky bu durumun kabullenemez olduğunu belirterek, "Daha iyi hizmet vermeliyiz ve vereceğiz." diye de ekledi.
