
# Συμφωνία για κατάπαυση του πυρός στην Υεμένη

Published at: **2019-11-05T19:51:01+00:00**

Author: **Euronews **

Original: [euronews](https://gr.euronews.com/2019/11/05/simfonia-gia-katapaysi-toy-pirtos-stin-iemeni)

Η κυβέρνηση της Υεμένης και οι αυτονομιστές αντάρτες του νότου υπέγραψαν συμφωνία, υπό την αιγίδα της Σαουδικής Αραβίας, προκειμένου να μπει τέλος στη σύρραξη στη νότια Υεμένη.
Σύμφωνα με πολιτικές πηγές της Υεμένης και της Σαουδικής Αραβίας, η συμφωνία προβλέπει ότι οι αυτονομιστές του Νότιου Μεταβατικού Συμβουλίου (STC) θα ενταχθούν στην κυβέρνηση και θα περιληφθούν σε τυχόν διαπραγματεύσεις για τον τερματισμό του τετραετούς πολέμου. Επίσης, η κυβέρνηση θα επιστρέψει στο Άντεν, τη μεγάλη πόλη του νότου, ενώ όλες οι στρατιωτικές και οι δυνάμεις ασφαλείας θα τεθούν υπό τις εντολές των υπουργείων Άμυνας και Εσωτερικών.
Στην τελετή υπογραφής της «Συμφωνίας του Ριάντ» συμμετείχαν ο πρόεδρος της Υεμένης Αμπντ Ράμπο Μανσούρ Χάντι και ο ηγέτης του STC Αϊνταρούς αλ Ζουμπέιντι. Παρών ήταν και ο σεΐχης Μοχάμεντ μπεν Ζαγιέντ, ο πρίγκιπας διάδοχος του Άμπου Ντάμπι. Η χώρα του, που είναι μέλος του διεθνούς συνασπισμού υπό τη Σαουδική Αραβαία, στήριζε τις δυνάμεις των αυτονομιστών στον νότο.
H δημοσιογραφική μας ομάδα θα σας ενημερώνει συνεχώς για την έκτακτη αυτή είδηση, με όλες τις τελευταίες εξελίξεις.
