
# Į Kauną atvyksianti „Barcelona“ turi vidinių problemų: Pešičius konfliktuoja su komanda

Published at: **2019-11-06T23:24:00+00:00**

Author: ****

Original: [basketnews.lt](https://www.basketnews.lt/news-134381-i-kauna-atvyksianti-barcelona-turi-vidiniu-problemu-pesicius-konfliktuoja-su-komanda.html)

Nuotr.: BasketNews.lt/V. Mikaitis
Nuotr. BasketNews.lt/V. Mikaitis
„Barcelona“ Eurolygoje yra pasiekusi 5 pergales ir patyrusi vos vieną pralaimėjimą, o ACB lygoje tenkinasi 5 triumfais ir 2 suklupimais. Visgi viskas komandos viduje nėra taip gerai, kaip tai atrodo iš šalies.
Tinklalapis „basketeurope.com“ skelbia, kad komandos žaidėjai nesutaria su „Barcelona“ strategu Svetislavu Pešičiumi.
Kaip teigiama spaudoje, didžiausią nepasitenkinimą 70-mečio trenerio vadovavimu reiškia komandos žvaigždė Nikola Mirotičius.
Kaip vieną iš Pešičiaus spaudžiamų žaidėjų „basketeurope.com“ laiko 27-erių Pierre Oriola, kuris vasarą demonstravo puikią formą Kinijoje vykusiame pasaulio čempionate, o „Barcelona“ sudėtyje yra lyg dingęs be žinios – 10 minučių rungtyniauja ACB lygoje ir 12 minučių praleidžia Eurolygos rungtynėse.
Konfliktu tarp trenerio ir krepšininkų buvo laikomas neseniai įvykęs ilgas pokalbis rūbinėje. Po „Barcelona“ ir Fuenlabrados „Montakit“ rungtynių Pešičius persirengimo kambaryje su žaidėjais kalbėjo ilgiau nei pusvalandį.
„Barcelona“ jau penktadienį Eurolygos mače Kaune rungtyniaus su „Žalgirio“ ekipa.
47% 81,7
