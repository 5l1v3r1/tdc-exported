
# Έκρηξη με παγιδευμένο όχημα στην Τελ Αμπιάντ - YPG και ΡΚΚ κατηγορεί η Άγκυρα

Published at: **2019-11-02T18:08:01+00:00**

Author: **Πάνος Κιτσικόπουλος**

Original: [euronews](https://gr.euronews.com/2019/11/02/syria-tel-abyad-ekriksi)

Τουλάχιστον δέκα τρεις άνθρωποι σκοτώθηκαν και πάνω από τριάντα τραυματίστηκαν από έκρηξη παγιδευμένου αυτοκινήτου σε αγορά της πόλης Τελ Αμπιάντ στη Συρία, κοντά στα σύνορα με την Τουρκία.
Η τουρκική κυβέρνηση έκανε λόγο για απάνθρωπη επίθεση, για την οποία κατηγόρησε τις κουρδικές Μονάδες Προστασίας του Λαού YPG και το Εργατικό Κόμμα του Κουρδιστάν ΡΚΚ.
Η Τελ Αμπιάντ ήταν μία από τις πόλεις, στις οποίες εστίασε ο τουρκικός στρατός στις πρόσφατες επιχειρήσεις του στη βόρεια Συρία κι εκεί έγιναν κάποιες από τις σκληρότερες μάχες. Σύμφωνα με το Συριακό Παρατηρητήριο Ανθρωπίνων Δικαιωμάτων, μεταξύ των νεκρών περιλαμβάνονται πολίτες, αλλά και μαχητές που πολέμησαν υπέρ των Τούρκων.
Η έκρηξη έρχεται έπειτα από σχετική ηρεμία δύο εβδομάδων στην περιοχή, αλλά και μία ημέρα μετά την έναρξη κοινών ρωσοτουρκικών περιπολιών στη μεθόριο Συρίας-Τουρκίας.
