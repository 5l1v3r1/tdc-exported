
# Извънредна ситуация на летището в Амстердам! Въоръжени опитаха да отвлекат самолет

Published at: **2019-11-06T21:30:00+00:00**

Author: ****

Original: [Blitz.bg](https://blitz.bg/svyat/izvnredna-situatsiya-na-letishcheto-v-amsterdam-vorzheni-opitakha-da-otvlekat-samolet_news707819.html)

https://blitz.bg/svyat/izvnredna-situatsiya-na-letishcheto-v-amsterdam-vorzheni-opitakha-da-otvlekat-samolet_news707819.html Blitz.bg

        Извънредна ситуация на летище „Схипхол” в Амстердам. Според непотвърдена информация мъж се е опитал да отвлече самолет.
      
Официално се казва, че службите за сигурност са били повикани на летището заради подозрителна ситуация на борда на самолет. Медицински хеликоптер също е на път.Някои холандски медии цитират свои източници, според които пилотът на самолета натиснал паник бутона за "ситуация с отвличане". Говорител на полицията отказва да съобщи за какво точно става въпрос. Очевидци разказаха, че на летището пристигат много линейки с включени сирени. Няколко изхода на летището също са затворени.
На пътниците от няколко кацащи самолета не им е било позволено да влязат през "ръкавите", а са били вкарани в летището по друг път.Има непотвърдени сведения, че мъже, въоръжени с ножове, са се опитали да отвлекат самолет на Air Europa, който тази вечер трябваше да лети за Мадрид.
"Има съмнителна ситуация и това е всичко, което мога да кажа", заяви говорител на военната полиция.Холандският новинарски сайт NU съобщи, че на мястото е пристигнала Службата за специални ситуации.Летището в момента е затворено, пътниците са оставени да чакат на специални места, обявена е тревога. Няма данни за пострадали. ОЧАКВАЙТЕ ПОДРОБНОСТИ В БЛИЦ
