
# Gay Pride: Argentína egy más világ

Published at: **2019-11-03T16:00:54+00:00**

Author: **Anna Flori**

Original: [euronews](https://hu.euronews.com/2019/11/03/gay-pride-argentina-egy-mas-vilag)

Sok ezren gyűltek össze idén is Buenos Airesben a Meleg Büszkeség Napján. Az argentin fővárosban háborítatlanul vonulhatott a tömeg, és éltethette a másságot. Argentína jogalkotását tekintve messze élen jár a nemi identitással összefüggő szabadság elismerésében, de a társadalom nehezen küzd meg ezzel ott is. Az azonos neműek házasságát - Latin-Amerikában elsőként - már 2010-ben törvény biztosította, 2012 óta pedig a nemi identitás is választás kérdése. Vagyis az argentinok eldönthetik, melyik nemhez akarnak tartozni. Megtehetik ezt úgy, hogy ehhez sem bírósági végzésre, sem pszichológus igazolására nincs szükségük, és nem is feltétlenül kell átoperáltatniuk magukat.
