
# เพื่อนๆให้กำลังใจมะนาว แนะรีบชี้แจงลูกข่าย-สังคม

Published at: **2019-11-03T04:22:00+00:00**

Author: ****

Original: [เดลินิวส์](https://www.dailynews.co.th/crime/739764)


        ลูกข่ายจี้ถาม “มะนาว” หลังหายจ้อยหยุดโพสต์เฟซบุ๊ก เพื่อนพ้องแห่ให้กำลังใจล้น แนะเจ้าตัวออกมาชี้แจงกับสื่อฯ จะได้หลุดพ้นคำครหา
      
กรณีตำรวจออกหมายจับ “แม่มณี” หรือ น.ส.วันทนีย์ ทิพย์ประเวช อายุ 28 ปี พร้อมนายเมธี ชิณภา แฟนหนุ่ม คดีโกงแชร์โดยถูกตั้งข้อหาหนัก 4 ข้อหา ขณะที่สังคมต่างจ้องจับผู้ที่อาจจะเป็นเครือข่ายอีกหลายคน ปรากฏชื่อของ น .ส.จุฑาทิพย์ นิ่มนวล หรือ “น้องมะนาว” เพราะในคดีดังกล่าวมียอดวงเงินสูงถึง 71 ล้านบาทเลยทีเดียว ทำให้ลูกข่ายจี้ไปยังสาวมะนาว แม้ก่อนหน้านี้เธอจะออกมาปฏิเสธว่าเป็นเพียงคนกลางเท่านั้น และได้หยุดการโพสต์เฟซบุ๊ก หลังแม่มณีถูกจับ
เกี่ยวกับเรื่องนี้ วันที่ 3 พ.ย. เฟซบุ๊กของมะนาว “Manow Jutathip Nimnual” แม้จะยังไม่มีการเคลื่อนไหว แต่ชาวเน็ตได้เข้าไปคอมเมนต์ถามไถ่ถึงความคืบหน้า และอยากให้เจ้าตัวออกมาชี้แจงกับสังคมว่าเรื่องราวเป็นอย่างไร สังคมจะได้ไม่เข้าใจเธอผิด บางรายซึ่งเป็นลูกข่ายและเข้าใจว่าสาวมะนาวมีส่วนเกี่ยวข้องกับคดี ได้แสดงตัวพากันเข้ามาคอมเมนต์ทวงถามเงินอีกด้วย นอกจากนี้ยังมีแฟน ๆ คนใก้ลชิด และญาติพี่น้อง รวมถึงเพื่อนพ้อง ได้แห่เข้ามาให้กำลังใจในทำนองว่า ไม่มีใครไม่เคยล้ม ไม่มีใครที่ล้มแล้วลุกไม่ได้ สู้ ๆ อดทนเข้าไว้เดี๋ยวก็ผ่านไปได้ จะอยู่ข้าง ๆ เสมอ แม้ใครไม่ให้โอกาส แต่อย่าลืมให้โอกาสตัวเองอย่างไรก็ตาม เมื่อช่วงคืนของวันที่ 2 พ.ย.ที่ผ่านมา แม่มณีถูกคุมตัวอยู่ในห้องขัง สภ.เมืองอุดรฯ กินได้นอนหลับไม่เครียด ส่วนแฟนหนุ่มเครียดเดินไปมาทั้งคืน ซึ่งเจ้าแม่แชร์คนดังยังประกาศกร้าวกับสื่อฯ จะฟ้องกลับทุกคน นักข่าวอย่ามายุ่ง และไม่ขอพูดเรื่องคืนเงินให้กับผู้เสียหาย เพราะเป็นเรื่องของคดีความ.ขอบคุณภาพ : @Manow Jutathip Nimnualอ่านข่าวที่เกี่ยวข้อง...'มะนาว'หายหลัง'แม่มณี'ถูกจับ แนะล่าเอาเงินจาก'แม่ทีม'  
