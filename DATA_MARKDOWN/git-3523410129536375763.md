
# 
        لبنانی‌ها با هوشیاری توطئه جنگ داخلی را خنثی کردند/ مقاومت با قدرت به مسیر خود ادامه می‌دهد
      

Published at: **2019-11-01T19:37:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637387/%D9%84%D8%A8%D9%86%D8%A7%D9%86%DB%8C%E2%80%8C%D9%87%D8%A7-%D8%A8%D8%A7-%D9%87%D9%88%D8%B4%DB%8C%D8%A7%D8%B1%DB%8C-%D8%AA%D9%88%D8%B7%D8%A6%D9%87-%D8%AC%D9%86%DA%AF-%D8%AF%D8%A7%D8%AE%D9%84%DB%8C-%D8%B1%D8%A7-%D8%AE%D9%86%D8%AB%DB%8C-%DA%A9%D8%B1%D8%AF%D9%86%D8%AF-%D9%85%D9%82%D8%A7%D9%88%D9%85%D8%AA-%D8%A8%D8%A7-%D9%82%D8%AF%D8%B1%D8%AA-%D8%A8%D9%87-%D9%85%D8%B3%DB%8C%D8%B1-%D8%AE%D9%88%D8%AF-%D8%A7%D8%AF%D8%A7%D9%85%D9%87-%D9%85%DB%8C%E2%80%8C%D8%AF%D9%87%D8%AF)

گروه بین الملل: این سخنرانی به مناسبت هفتمین روز درگذشت علامه آیت الله سید جعفر مرتضی العاملی در مجتمع «المجتبی» علیه السلام آغاز شده است که طی آن دبیرکل حزب الله درباره استعفای دولت لبنان و اوضاع سیاسی حاکم و چشم اندازهای مرحله آینده سخن خواهد گفت.
 
به گزارش بولتن نیوز، مهمترین محورهای سخنرانی سید حسن نصرالله :
 
سید جعفر مرتضی عمر مبارک خود را در راه تربیت و پرورش طلاب علوم دینی و تاسیس تعداد قابل توجهی از حوزه‌های علمیه سپری کرد.
 
سید جعفر مرتضی با هدف فعالیت‌های تبلیغاتی و جهادی به جبهه‌های نبرد می‌رفت و همواره از مقاومت حمایت می‌کرد.
 
ما وقتی برخی عبارت‌هایی را بیان می‌کنیم، برخی رسانه‌ها به تحریف آن به شکل کاملا مغایر با اصل سخنان دست می‌زنند که شاهد چنین مسئله‌ای در خلال تظاهرات در لبنان بودیم.
 
پس از گذشت دو هفته از آغاز تظاهرات و حوادثی که رخ داد، باید ، برخی نکات مثبت را مورد توجه قرار دهیم.
 
لبنانی‌ها به لطف بیداری و آگاهی خود توانستند برخی طرح‌ها را که هدف از آن بحرانی کردن اوضاع و رساندن آن به سطح درگیری داخلی بود، خنثی کنند.
 
بر اساس اطلاعات هیچ شکی نیست که برخی به دنبال کشاندن امور به سمت درگیری بودند.
 
کسانی که دنبال کشاندن کشور به سمت هرج و مرج و درگیری بودند، با قدرت در صحنه حضور داشتند، حجم فحاشی و ناسزاگویی بی سابقه‌ای در تاریخ لبنان را شاهد بودیم که هدف از آن بحرانی کردن جامعه از طریق اقدامات تحریک آمیز و رسیدن به سطح درگیری بود.
 
شاهد ناسزاگویی و تعدی به شهروندان و خبرنگاران شبکه‌های خبری بودیم.
 
کسانی که بر موج تظاهرات سوار شدند، به دنبال بهره‌برداری سیاسی و به تعطیلی کشاندن کشور به خاطر منافع سیاسی بودند.
 
آنچه مانع هرج و مرج شد، سطح آگاهی و هوشیاری و نظم و بصیرتی بود که بسیاری از لبنانی‌ها در خیلی از مناطق به آن آراسته بودند.
 
برخی حوادثی که رخ داد، در برابر نظم و  انضباطی که به وجود آمد، ناچیز بود، برخی از جامعه محافظت کرده و مانع رسیدن به حالت درگیری شدند.
 
هر کس به  دنبال  ادامه تظاهرات است، آن را ارج نهاده و به آنها احترام می‌گذاریم و میان آنها و کسانی که به  دنبال موج سواری هستند، تفاوت قائل می‌شویم، اما باید این تحرکات سالم وپاک باقی بماند.
 
هر کس که می‌خواهد اوضاع را به سمت درگیری داخلی سوق دهد، باید با صبر و حوصله با آن مقابله کرده بدون اینکه تمایلات و اهدافش را محقق کنیم.
 
قدرت این جنبش در عبور از طوایف بود و امروز هم نباید به سمت طایفه‌گری برود، بلکه باید بر موارد مثبت این جنبش تکیه کنیم.
 
تمام هم و  غم و دغدغه ما طی دو هفته گذشته که همچنان هم دغدغه ما است، این است که از افتادن کشور در وضعیت خلاء و هرج و مرج جلوگیری کنیم.
 
ما بر روی لبه شمشیر حرکت می‌کردیم، از یک طرف جنبش وخواسته‌های بر حقی و فساد در قدرت وجود داشت و از سوی دیگر وضعیت خطرناکی وجود داشت که کشور را به سمت خلاء سیاسی و مالی سوق می‌داد.
 
ما هرگز بر موج تظاهرات سوار نشدیم و آن را به سمت و سویی سوق ندادیم، بلکه با مسئولیت‌پذیری برای جلوگیری از بروز هرج و مرج در کشور عمل کردیم.
 
دولت در حالی استعفا کرد که ما خواهان آن نبودیم، نخست وزیر دلایلی برای استعفا داشت و از جمله پیامدهای این استعفا، تعلیق بسته اصلاحات بود.
 
برخی خواهان تعدیل کابینه بودند،‌ولی ما گفتیم این مسئله سبب افزایش احساسات خشم صرف نظر از اینکه چه کسی در تعدیل مورد هدف است، خواهد شد.
 
کشور متعلق به همه است و همه باید با مسئولیت‌پذیری عمل کنند.
 
همه را به گفت‌وگو میان تمام گروه‌ها و فراکسیون‌های سیاسی و تظاهرات کنندگان  دعوت می‌کنیم.
 
دولت جدید باید به خواسته‌های مردم توجه کند و به اعتمادسازی میان مردم و حاکمیت اقدام کند.
 
باید از نقش آمریکایی سخن گفت که مانع خروج لبنان از وضعیت کنونی‌اش می‌شود.
 
خواهان دولت حاکمیتی با حضور همه طیف‌ها هستیم که نقش ملی ایفا کنند و هیچ کدام با سفارت آمریکا و دیگر  مراکز برای تصمیم‌گیری ارتباط نداشته باشند.
 
ما اطمینان داریم که منطق و تجارب و توانمندی‌ها و ابتکاری که لبنانی‌ها دارند به آنها برای خروج از بحران کمک می‌کنند.
 
آنچه در جنوب شاهد بودیم و رزمندگان مقاومت با یک پهپاد اسرائیلی مقابله کنند، مسئله‌ای طبیعی و عادی بود.
 
ما معادله خود را تکمیل می‌کنیم و بخشی از فعالیت ما، پاکسازی و ایمن سازی فضاهای لبنان در برابر تجاوزات اسرائیل است و این شیوه ادامه خواهد یافت.
 
هیچ بحث و جدلی درباره مقاومت وجود ندارد، مقاومت بسیار قدرتمند است و به دور از تحولات داخلی و منطقه‌ای به فعالیت خود ادامه می‌دهد.
 
دشمن گمان می‌کرد که مقاومت هرگز جرات استفاده از سلاح کیفی و منحصر به فرد برای مقابله با دشمن را نخواهد داشت، درحالی که مقاومت جسور است و تحت تاثیر هیچ چیزی قرار نمی‌گیرد.
 
انتهای پیام/#
