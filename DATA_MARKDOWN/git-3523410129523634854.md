
# 
        گوشی منعطف موتورولا ریزر 2019 در تصاویر تازه‌ای خودنمایی کرد
      

Published at: **2019-11-03T11:25:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637726/%DA%AF%D9%88%D8%B4%DB%8C-%D9%85%D9%86%D8%B9%D8%B7%D9%81-%D9%85%D9%88%D8%AA%D9%88%D8%B1%D9%88%D9%84%D8%A7-%D8%B1%DB%8C%D8%B2%D8%B1-2019-%D8%AF%D8%B1-%D8%AA%D8%B5%D8%A7%D9%88%DB%8C%D8%B1-%D8%AA%D8%A7%D8%B2%D9%87%E2%80%8C%D8%A7%DB%8C-%D8%AE%D9%88%D8%AF%D9%86%D9%85%D8%A7%DB%8C%DB%8C-%DA%A9%D8%B1%D8%AF)

گروه IT: با نزدیک شدن به تاریخ رونمایی از موتورولا ریزر 2019 ، تصاویر بیشتری از این گوشی منعطف در حال انتشار است. در کنار چند رندر خبری، عکسی دیگری هم به بیرون درز کرده که Motorola razr را در دنیای واقعی نشان می‌دهد.   به گزارش بولتن نیوز به نقل از گجت نیوز، سه تصویر زیر، ذهنیت بهتری از کارکرد نمایشگر ثانویه در حالت تاشده به ما می‌دهند. می‌توان دید که نوتیفیکیشن‌ها، تاریخ و ساعت در آن نمایش داده می‌شوند؛ چیزی مشابه آنچه که در مدل 2004 ریزر وی 3 دیده بودیم. علاوه بر این‌ها، هنگام عکس گرفتن با دوربین پشتی هم  نمایشگر دوم موتورولا ریزر 2019 کاربرد دارد.  
 
دو رندر زیر اما این گوشی منعطف را در حالت باز شده نشان می‌دهند. صفحه نمایش اصلی این گوشی منعطف که ظاهرا 6.2 اینچی است، از وسط تا می‌خورد و به دو قسمت مساوی تقسیم می‌شود. یک ناچ در بخش فوقانی آن وجود دارد و چانه‌ی برجسته‌ی دستگاه، از حسگر اثر انگشت میزبانی می‌کند.  
آخری هم یک تصویر هندزآن است که کاملا واقعی به نظر می‌رسد؛ پس دیگر جای تردیدی درباره طراحی موتورولا ریزر ۲۰۱۹ باقی نمی‌ماند. البته هنوز اطلاعات تایید شده‌ای از مشخصات فنی دستگاه موجود نیست. برای آشنایی بیشتر با این موبایل انعطاف پذیر، باید منتظر رونمایی از آن در تاریخ 22 آبان (13 نوامبر) باشیم.  
