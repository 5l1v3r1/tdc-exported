
# گردانندگان کانال کِراش یاب در بیجار دستگیر شدند

Published at: **2019-11-05T14:14:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620043/%DA%AF%D8%B1%D8%AF%D8%A7%D9%86%D9%86%D8%AF%DA%AF%D8%A7%D9%86-%DA%A9%D8%A7%D9%86%D8%A7%D9%84-%DA%A9%D9%90%D8%B1%D8%A7%D8%B4-%DB%8C%D8%A7%D8%A8-%D8%AF%D8%B1-%D8%A8%DB%8C%D8%AC%D8%A7%D8%B1-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF)


        فرمانده انتظامی بیجار از انهدام اعضای کانال کِراش یاب و دستگیری گردانندگان آن خبر داد و گفت: این کانال که در فضای مجازی (تلگرام) فعالیت داشت اقدام به نشر فساد و ترویج بی بند و باری در جامعه می‌کرد.
      

        آفتاب‌‌نیوز :
      
سرهنگ محمدصادق پیروزی روز سه‌شنبه اظهار داشت: با توجه به فعالیت ۲ کانال تگرامی با عنوان (کِراش یاب بیجار) و نشر فساد اخلاقی در فضای مجازی، ترویج بی بندباری و ارتباط نامشروع دختران و پسران نوجوان، با اقدام به موقع پلیس فتا، ۲ نفر در این رابطه شناسایی و دستگیر شدند.
وی افزود: گردانندگان این ۲ کانال تگرامی که یک دختر و پسر نوجوان هستند با ایجاد این کانال و تبلیغ برای عضویت نوجوانان در آن، موجب اعتراض و نگرانی خانواده از افزایش کاربران آن، بازی با آبروی دختران و پسران مومن و نشر بی بندباری در جامعه می کردند که در کوتاهترین زمان ممکن شناسایی، دستگیر و به مراجع قضایی معرفی شدند.
سرهنگ پیروزی با اشاره به عدم نظارت والدین بر رفتار فرزندان خود در فضای مجازی یادآور شد: این ۲ نوجوان بدون هیچ سابقه کیفری یا حقوقی بخاطر عدم آشنایی با این فضا و خطراتی که آنها را تهدید می کند، اقدام به ایجاد کانال ها کرده و اکنون از این اقدام ناآگاهانه خود بشدت پیشمان هستند.
۲ کانال تگرامی با نام کِراش یاب بیجار ابتدا با آدرس دهی و برخی از نام و نشانی ها، توجه بسیاری از نوجوانان کم سن و سال را به خود جلب کرده و در مدت کوتاه فعالیت خود، بیش از ۲ هزار عضو داشتند.
شهرستان ۸۹ هزار نفری بیجار در ۱۴۲ کیلومتری شرق شهر سنندج مرکز استان کردستان قرار دارد.
