
# Суд заблокував указ Трампа про заборону в'їзду мігрантів без медстрахування 

Published at: **2019-11-03T23:06:09+00:00**

Author: ****

Original: [Українська правда](https://www.pravda.com.ua/news/2019/11/4/7230882/)

Федеральний суд в Портленді в штаті Орегон призупинив набрання чинності указу президента США Дональда Трампа, що забороняє в'їзд до країни мігрантам, які не здатні оплачувати медичні рахунки. 
Джерело: рішення суду, повідомляє Deutsche Welle
Позов до суду подали сім громадян США та некомерційна організація. Вони вважали, що указ Трампа завадить прибуттю двом третинам потенційних легальних мігрантів, а також істотно скоротить кількість осіб, що в'їжджають до країни за сімейним візами.
"Заборона, яка починає діяти ввечері, розділила б сім'ї та скоротила б на дві третини кількість мігрантів, які прибувають на підставі green card", - заявила представниця центру Justice Action Естер Сун, яка представляла інтереси позивачів. 
Заборона Трампа мала поширюватися лише на осіб, які подають заявки на отримання міграційних віз для в'їзду до країни, але не на тих, хто вже перебуває в США. Також ця норма не діє щодо осіб, які мають вид на проживання в США, які шукають притулку, біженців та дітей. Водночас ця норма діє для батьків, чоловіків і жінок американських громадян.

        Нагадаємо:
      
