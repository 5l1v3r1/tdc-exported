
# PLEBISCYT SPORTOWY 2019 | Wybierzemy sportowców, trenerów, drużyny i talenty. Zgłoś kandydata

Published at: **2019-11-02T06:44:00+00:00**

Author: **Natalia Turek**

Original: [Echo Dnia](https://echodnia.eu/radomskie/plebiscyt-sportowy-2019-wybierzemy-sportowcow-trenerow-druzyny-i-talenty-zglos-kandydata/ar/c2-14531277)


        Po raz kolejny ruszył najbardziej prestiżowy ranking radomskich sportowców. Wybierzemy najlepszych i najpopularniejszych sportowców, trenerów, drużyny i talenty. Laureaci zostaną wybrani w głosowaniu Czytelników, a osobno najlepszych sportowców nagrodzi kapituła. Na zgłoszenia Waszych faworytów czekamy do piątku 6 grudnia.
      
____________________Plebiscyt Sportowy Echa Dnia to najstarszy i najbardziej prestiżowy ranking sportowców z regionu radomskiego. Podobnie jak w ubiegłym roku najpopularniejszych sportowców osobno w Radomiu i każdym powiecie wybiorą kibice - Czytelnicy i internauci.Kandydatów do wyróżnień nominują dziennikarze z działu sportowego Echa Dnia, trenerzy i przedstawiciele klubów sportowych oraz nasi Czytelnicy.- Siłą plebiscytu jest to, że jest poświęcony sportowcom wszystkich dyscyplin i wszystkich szczebli – mówi Sylwester Szymczak z działu sportowego w redakcji „Echa Dnia”. - Nagradzamy zarówno mistrzów świata jak i sportowe talenty, które dopiero rodzą się w różnych zakątkach naszego regionu. W naszej akcji osobno zostaną docenieni ci, którzy już mają na koncie istotne sukcesy oraz najmłodsi stojący u progu sportowej kariery. - Podobnie jak w poprzednich edycjach akcji nagrodzimy sportowców, trenerów, perspektywiczne talenty i drużyny – dodaje. – Jednak w plebiscycie nie zabraknie nowości. W głosowaniu zostanie przyznanych więcej nagród. W kategoriach dla sportowców nasi Czytelnicy osobno będą głosować na panów oraz na sportowe reprezentantki płci pięknej. Podobnie wśród młodych talentów osobno nagrodzimy utalentowane sportowo dziewczynki i chłopców. Taki podział jest w pełni uzasadniony - wszak na sportowych arenach panie i panowie nigdy nie rywalizują ze sobą.
Plebiscyt zostanie przeprowadzony w dwóch etapach. W pierwszym, powiatowym etapie laureaci w każdej kategorii (sportowiec, talent, trener i drużyna) zostaną wybrani osobno w Radomiu oraz w powiatach. Awansują oni do regionalnego finału zachowując zdobyte głosy. Spośród nich zostaną wybrani Sportowcy, Talenty, Trenerzy i Drużyny Roku w regionie radomskim w 2019 roku. W każdym powiecie będziemy tworzyć i na bieżąco publikować klasyfikacje najpopularniejszych sportowców - kobiet i mężczyzn razem.

        RADOM | POWIAT RADOMSKI POWIAT BIAŁOBRZESKI | POWIAT GRÓJECKI | POWIAT KOZIENICKI | POWIAT LIPSKI POWIAT PRZYSUSKI | POWIAT SZYDŁOWIECKI | POWIAT ZWOLEŃSKI
      
Podobnie jak w latach ubiegłych kapituła składająca się z redaktorów sportowych Echa Dnia wytypuje sportowców oraz trenerów, którzy będą ubiegać się o tytuł Najlepszego Sportowca oraz Najlepszego Trenera. Po raz pierwszy jednak w gronie nominowanych będą mogli się znaleźć kandydaci wytypowani przez czytelników. Dziesięciu sportowców i trzech trenerów, którzy w drugim, wojewódzkim etapie zdobędzie najwięcej głosów powalczy o tytuł NAJLEPSZYCH. Nominowanych poznamy w poniedziałek, 30 grudnia 2019 roku. O ostatecznym zwycięstwie zdecydują głosy kapituły (75% głosu) oraz czytelników (25% głosu).Informacji udziela Katarzyna Pakułatel. 691 770 003e-mail: katarzyna.pakula@polskapress.plRegulamin
