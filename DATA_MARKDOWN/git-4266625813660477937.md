
# До лікарні у Львів привезли дев'ятьох бійців, один у важкому стані

Published at: **2019-11-06T09:37:00+00:00**

Author: ****

Original: [ZIK.UA](https://zik.ua/news/2019/11/06/do_likarni_u_lvovi_pryvezly_9_biytsiv_odyn_u_vazhkomu_stani_1684695)


        До львівського шпиталю привезли на лікування дев’ятьох військових, один із них у важкому стані.
      
Про це повідомив офіцер інформагенства Міністерства оборони України, полковник Олександр Поронюк, – передає ІП Діло.
Поронюк зазначив, що хлопцям надали першу допомогу, стабілізували їхній стан у Харківському шпиталі
«Оскільки нейрохірургічне відділення Військово-медичного клінічного центру Західного регіону вважається одним з найкращих в Україні, поранених із нейроушкодженнями стараються везти сюди», – пояснив він.
Один з бійців має множинні важкі травми та перебуває в реанімації під цілодобовим наглядом медиків. Інші восьмеро у кращому стані.
Олександр Поронюк попросив небайдужих львів’ян підтримати хлопців морально та зазначив, що медперсонал шпиталю і волонтери роблять все можливе, щоб відновити здоров’я поранених захисників.
Нагадаємо, упродовж 5 листопада незаконні збройні формування 7 разів відкривали вогонь на Донбасі.
