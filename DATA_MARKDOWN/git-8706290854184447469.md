
# Σοκάρουν οι λεπτομέρειες της δολοφονίας της 22χρονης Βρετανίδας στη Νέα Ζηλανδία - Το θανάσιμο ραντεβού μέσω Tinder και το άγριο σεξ - ΒΙΝΤΕΟ

Published at: **2019-11-06T13:34:00+00:00**

Author: ****

Original: [enikos.gr](http://www.enikos.gr/international/682577/sokaroun-oi-leptomereies-tis-dolofonias-tis-22chronis-vretanidas-)

Η Βρετανίδα Grace Millane, η οποία έκανε διακοπές στη Νέα Ζηλανδία, δολοφονήθηκε από τον άνδρα που γνώρισε μέσω του Tinder. Η δίκη του δολοφόνου της ξεκίνησε και οι λεπτομέρειες που έρχονται στο φως της δημοσιότητας σοκάρουν.
Όπως αναφέρθηκε στο δικαστήριο, ο 27χρονος φωτογραφήθηκε με το άψυχο σώμα της φοιτήτριας, ενώ στη συνέχεια έκλεισε κι άλλο ραντεβού μέσω της εφαρμογής ενώ είχε το πτώμα στο διαμέρισμά του.
Η φοιτήτρια, που είχε πάρει έναν χρόνο άδεια από τις σπουδές της για να ταξιδέψει σε διάφορες χώρες, εξαφανίστηκε την ημέρα των 22ων γενεθλίων της.
Ο κατηγορούμενος την στραγγάλισε μέχρι που έβγαλε αίμα από την μύτη της. Στη συνέχεια ο δολοφόνος αφιέρωσε περίπου μία ώρα σε διαδικτυακή έρευνα για το πώς μπορεί να ξεφορτωθεί το πτώμα, είδε ταινίες πορνό και τράβηκε γυμνές φωτογραφίες του άψυχου κορμιού της άτυχης κοπέλας.
Ο 27χρονος δήλωσε αθώος για τη δολοφονία αλλά παραδέχθηκε ότι η κοπέλα πέθανε στο διαμέρισμά του και στη συνέχεια την έβαλε σε μια βαλίτσα και την έθαψε στο δάσος. Οι Αρχές ανακάλυψαν το σημείο που είχε θάψει το πτώμα μία εβδομάδα μετά την εξαφάνισή της, στις 2 Δεκεμβρίου.
Ο δικηγόρος του ανέφερε ότι ο θάνατός της ήταν ατύχημα κατά τη διάρκεια συναινετικού "σκληρού" σεξ, όταν η ίδια ζήτησε από τον 27χρονο να βάλει τα χέρια του γύρω από τον λαιμό της.
