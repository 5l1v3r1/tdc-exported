
# Лечението на психически разстройства с канабис е опасно

Published at: **2019-11-03T11:30:00+00:00**

Author: **Павел Гълъбов**

Original: [Dnes.bg](https://www.dnes.bg/science/2019/11/03/lechenieto-na-psihicheski-razstroistva-s-kanabis-e-opasno.428363)

Използването на канабис като средство за лечение на психически разстройства е мит, стана ясно от изследване на учени от Националния център за изследване на наркотици и алкохол към Университета на Нов Уелс, пише МедиаПоток.
Според учените канабисът може да е опасен за хората с такива проблеми. Повод за проучването е тенденцията за узаконяване на този вид лечение в много държави по света. Най-често растението се използва при хора, страдащи от депресия, тревожност и други по-сериозни психически разстройства.  Изследването на учените от Нов Уелс не е могло да намери достатъчно количество доказателства за ефективността на този вид лечение. Според тях канабисът може да доведе до изостряне на психическите разстройства, което е тревожен факт.
