
# Real Sociedad vant uten Ødegaard

Published at: **2019-11-03T22:20:42+00:00**

Author: **NTB I**

Original: [Dagbladet.no](https://www.dagbladet.no/sport/real-sociedad-vant-uten-odegaard/71779301)

Granada ville med seier ha klatret til topps på tabellen, forbi Barcelona og Real Madrid. I stedet tok Real Sociedad med seg alle poengene hjem til San Sebastian, takket være to scoringer av Portu. Han ble matchvinner i det 89. minutt.

        Seieren gjør at Real Sociedad er på 3.-plass med like mange poeng som Barcelona og Real Madrid.
      
Bare to poeng skiller mellom de seks beste på tabellen.
Real Sociedad var det eneste av de seks lagene som vant i helgen. Barcelona, Real Madrid, Atlético Madrid og Sevilla spilte alle uavgjort lørdag (de to siste mot hverandre), mens Granada tapte søndag.
Getafe klatret til 7.-plass med 1-0-seier borte mot Celta søndag, takket være scoring av den innleide Chelsea-spilleren Kenedy.
