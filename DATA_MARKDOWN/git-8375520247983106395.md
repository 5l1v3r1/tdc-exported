
# Ferrari планує випускати автомобілі без керма і педалей

Published at: **2019-11-04T18:06:00+00:00**

Author: ****

Original: [ГЛАВКОМ](https://glavcom.ua/world/hitech/ferrari-planuje-vipuskati-avtomobili-bez-kerma-i-pedaley-637628.html)

Італійський автовиробник Ferrari запатентував джойстик для керування автомобілів замість керма і педалей.
Про це повідомляє портал Motor.
«Тепер салони суперкарів Ferrari будуть ще більше схожі на кокпіти літаків: італійці запатентували джойстик для керування, що може замінити звичне кермо і педалі», - йдеться в повідомленні.
Як повідомляє портал, Європейське патентне бюро зареєструвало патентну заявку компанії Ferrari на принципово нову схему управління автомобілем.
Її наріжним каменем є джойстик, вбудований в праву частину подушки водійського крісла.
За задумом компанії, він здатний замінити відразу і кермо, і педалі. Теоретично, схема управління досить проста: щоб поїхати, потрібно нахилити джойстик вперед, щоб зупинитися - назад, а нахиляючи його лівручо або праворуч, можна управляти поворотом передніх коліс
Зазначається, що від кута нахилу вперед буде залежати і швидкість руху автомобіля. Водночас, повернення джойстика в нейтральне положення означатиме утримання постійної швидкості руху.
У Ferrari стверджують, що джойстик виявиться набагато інтуїтивнішим за кермо і педалі як в місті, так і на автомагістралі.
Нині в патенті не вказані жодні терміни можливого введення джойстика в експлуатацію.
