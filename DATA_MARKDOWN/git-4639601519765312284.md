
# Προσοχή στα παραπλανητικά e-mail

Published at: **2019-11-02T19:19:41+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/science/prosoxi-sta-paraplanitika-e-mail/)

Παραπλανητικά email έκαναν την εμφάνισή τους το τελευταίο διάστημα, με σκοπό να σας αποπλανήσουν και να σας αποσπάσουν χρήματα.
Τα email που έρχονται στην συσκευή σου προέρχονται από την δική σου ηλεκτρονική διεύθυνση και κάπου εκεί ξεκινάει η σύγχυση.

        Διαβάστε ακόμη : Διάλογος για τη Συρία μέσα από αρχιτεκτονικές μινιατούρες
      
Το Γραφείο Καταπολέμησης Ηλεκτρονικού Εγκλήματος έχει λάβει αυξημένα παράπονα για νέα μορφή απάτης με παραπλανητικά e-mail.
Πρόκειται για e-mail, που αποστέλλονται το τελευταίο χρονικό διάστημα σε χρήστες του διαδικτύου και με το οποίο ο αποστολέας του μηνύματος ενημερώνει τον πολίτη ότι γνωρίζει κωδικούς του και του αναφέρει σαν παράδειγμα έναν κωδικό τον οποίο καταχώρησε ο ίδιος ο πολίτης σε κάποιες σελίδες που χρειάζονταν εγγραφή.
Ακολούθως τον ενημερώνει ότι εγκαταστάθηκε κακόβουλο λογισμικό στον υπολογιστή του με το οποίο είχε πρόσβαση στα αρχεία του και τον απειλεί ότι κατέχει στοιχεία εναντίον του και ζητά μεγάλο χρηματικό ποσό σε bitcoins για να μην τα δημοσιεύσει.
Ειδικότερα, το Γραφείο Καταπολέμησης Ηλεκτρονικού Εγκλήματος ενημερώνει τους χρήστες του διαδικτύου, ότι αυτού του είδους τα μηνύματα έχουν ως σκοπό να πείσουν με απατηλό τρόπο τους πολίτες να καταβάλουν τα χρηματικά ποσά για να μην δημοσιευθεί οτιδήποτε το ακατάλληλο.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
