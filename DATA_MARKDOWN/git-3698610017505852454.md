
# Платити зайве Газпрому при транспортуванні газу не доведеться — голова НКРЕКП

Published at: **2019-11-04T10:17:00+00:00**

Author: ****

Original: [DT.ua](https://dt.ua/ECONOMICS/platiti-zayve-gazpromu-pri-transportuvanni-gazu-ne-dovedetsya-golova-nkrekp-328327_.html)

Росіяни під час переговорів цікавилися: якщо вони погодяться на транзит нашою ГТС, наприклад, 60 млрд кубометрів на рік, а українська газотранспортна система розрахована на приймання 140 млрд, то що, їм доведеться платити і за невикористані потужності? На що ще під час технічних переговорів 21 жовтня глава НКРЕКП Оксана Кривенко відповіла, що тариф буде розрахований залежно від обсягу й терміну нового "транзитного" контракту. І платити зайве "Газпрому" не доведеться. Адже Україна працює за європейськими правилами, зокрема і в тарифоутворенні.
Про це у своїй статті для DT.UA пише Алла Єрьоменко. За її словами, голова НАКу Андрій Коболєв запросив росіян узяти участь в обговоренні моделей тарифоутворення на транспортування газу. 
Четвертий раунд "транзитних" переговорів РФ і "Газпрому" та "Нафтогазу" за посередництва Єврокомісії, який відбувся 28 жовтня, знову не дав результатів. Відносини між оператором ГТС України і "Газпромом" повинні будуватися на основі вимог європейського енергетичного законодавства, які Україна впроваджує як член Енергетичного співтовариства.
Детальніше про переговори між "Газпромом" і "Нафтогазом" читайте у статті Алли Єрьоменко "ГТС сльозами не зарадиш" у тижневику "Дзеркало тижня. Україна".
