
# Hideo Kojima: dopo Death Stranding un nuovo progetto, forse un horror in stile P.T.?

Published at: **2019-11-03T00:00:00+00:00**

Author: **Giorgio Melani**

Original: [Multiplayer.it](https://multiplayer.it/notizie/hideo-kojima-death-stranding-nuovo-progetto-horror-stile-pt.html)

È sorta in questi giorni una voce di corridoio che vorrebbe Hideo Kojima già al lavoro su un nuovo progetto, forse un'esperienza horror sulla scia di quanto fatto dall'autore in P.T., ovvero il prototipo di quello che sarebbe dovuto essere Silent Hills.Con lo sviluppo su Death Stranding concluso e considerando che la tipologia di gioco difficilmente richiederà un supporto post-lancio esteso, è probabile che in effetti Kojima stia già pensando al prossimo progetto e secondo quanto riferito dall'autore stesso a Rocket Beans Gaming in una recente intervista, è possibile che il nuovo progetto possa essere un horror.Il genere in questione è già stato testato dal game designer, che avrebbe dovuto dirigere Silent Hills e per il quale ha fatto uscire il teaser giocabile P.T., diventato in pratica un vero e proprio cult tra i giocatori."Voglio fare un gioco horror un giorno, sicuramente", ha affermato, "Ho alcune idee che credo possano funzionare ma non so ancora quando, dovrò pensarci bene in seguito". Riflettendo inoltre sul genere: "L'horror, quando si tratta di film, si può semplicemente chiudere gli oggi per non guardare una cosa particolarmente inquietante. I giochi sono cose diverse dai film, se chiudi gli occhi in un film puoi far passare il momento e il film continua, ma i giochi sono interattivi, devi muoverti da solo".Kojima ha inoltre affermato di voler provare a sviluppare un gioco horror che comunque possa invogliare anche altri a giocarlo, per evitare il problema che alcuni utenti, troppo spaventati, decidano semplicemente di non prenderne parte, puntando comunque sull'interattività dell'esperienza.
