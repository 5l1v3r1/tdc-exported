
# США ввели нові санкції проти Венесуели

Published at: **2019-11-05T23:23:00+00:00**

Author: ****

Original: [НВ](https://nv.ua/ukr/world/geopolitics/ssha-rozshirili-sankciji-proti-venesueli-novini-svitu-50051829.html)

Як говориться в заяві Міністерства фінансів США, введені санкції зосереджені проти діючих чиновників Венесуели, пов’язаних з насильством влади проти мирних протестувальників від опозиції, а також тих, хто продовжує отримувати доходи від операцій колишнього корумпованого режиму в цій країні.
«Міністерство фінансів виділяє чиновників високого рівня, що діють від імені репресивного режиму експрезидента Ніколаса Мадуро, який продовжує демонструвати кричущий рівень корупції та порушень прав людини», — заявив міністр фінансів Стівен Мнучін.
До списку потрапили командувач Стратегічного оперативного командування Реміджіо Кебайос Ікас, майор Національної гвардії Нестор Непталі Бланко Хуртадо, генеральний секретар Ради з національної оборони Хосе Аделіно Орнеласа Феррейра, заступник голови Національної конституційної асамблеї Педро Мігель Каррено і високопоставлений співробітник розвідки Карлос Альберто Кальдерон Чірінос.
Як підкреслили у Вашингтоні, усі офіційні особи, хто потрапив до списку санкцій, раніше піддалися санкціям з боку Євросоюзу або Канади.
На початку 2019 року лідер опозиції Венесуели Хуан Гуайдо оголосив себе «виконвачем обов’язків президента». США визнали Гуайдо тимчасовим президентом Венесуели і посилили санкційний тиск на президента Ніколаса Мадуро.
У той же час в РФ визнали Ніколаса Мадуро законним главою держави. Ніколас Мадуро заявив, що не має наміру залишати пост президента Венесуели до закінчення терміну повноважень у 2025 році.
