
# Rezidenţiatul va fi susţinut în 8 decembrie. Pintea: Am semnat ordinele care vizează examenul

Published at: **2019-11-01T13:15:19+00:00**

Author: **Roxana Din, Mediafax**

Original: [Ziarul Financiar](https://www.zf.ro/eveniment/rezidentiatul-va-fi-sustinut-in-8-decembrie-pintea-am-semnat-ordinele-care-vizeaza-examenul-18527852)

Examenul de rezidenţiat va fi susţinut în data de 8 decembrie, a declarat ministrul demis al Sănătăţii, Sorina Pintea, care a precizat că ordinele care vizează examenul au fost semnate şi trimise către Monitorul Oficial.
Sorina Pintea a declarat, vineri, în cadrul unei conferinţe de presă orgnizate la sediul Ministerului Sănătăţii, că examenul de rezidenţiat a intrat „în linie dreaptă”, după ce a semnat ordinele şi le-a trimis la Monitorul Oficial.
„Astăzi (vineri - n.r) am semnat Ordinele cu privire la rezidenţiat, prin urmare, examenul de rezidenţiat a intrat în linie dreaptă”, a spus ministrul Sănătăţii.
Potrivit acesteia, a apărut o nouă prevedere care reglementează speţa numărului de locuri, raportat la numărul absolvenţilor, astfel încât, acestea să fie egale.
B2: 640x160_adtext (2016) - thinkdigital_ro.zf.ro.HiTech.640x160_adtext
„A apărut o nouă prevedere, legată de numărul de locuri, astfel încât acestea să fie egale cu numărul absolvenţilor. Noi am aprobat printr-o Hotărâre de Guvern o cifră de şcolarizare de 4.710 (locuri, n.r). Practic, aceste discuţii legate de cifra absolvenţilor, a pornit de la faptul că s-a speculat în spaţiul public că locurile scoase la rezidenţiat pe medicină generală sunt mai mici decât numărul absolvenţilor (...) Avem în România 3.401 absolvenţi de medicină generală, numărul locurilor scoase la rezidenţiat pe medicină generală este 3.990. Totalul de 4.710 include şi zona de medicină dentară şi farmacie”, a mai spus Pintea.
Ministrul a menţionat şi faptul că diferenţa este foarte mare între numărul absolvenţilor şi numărul locurilor la medicină dentară şi farmacie, logica fiind, potrivit acesteia „foarte clară”, în sesnul că, în general, numărul posturilor pentru farmacişti este limitat.
„În general, numărul posturilor pentru faramacişti în spital este limitat. Farmacia, absolventul de farmacie se adresează incusiv zonei private, la fel medicul dentist, care odată ce termină facultatea poate să lucreze într-un cabinet. Aşa cum vă spuneam, numărul locurilor la rezidenţiat pe aceste specialităţi se stabileşte în urma unor discuţii solicitărilor Direcţiilor de Sănătate Publică”, a explicat ministrul demis al Sănătăţii.
„Acum, pentru că situaţia e de aşa natură, noi teoretic ar trebui să scoatem 3.401 la medicină generală (locuri - n.r), 1.000 de locuri la farmacie, 1.000 la medicină dentară, am considerat că vom merge pe 4.710 şi această cifră va fi suplimentată dacă la examenul de rezidenţiat se va obţine o medie corespunzătoare intrării în rezidenţiat. Ca să nu mai bulversăm lucrurile. Pentru că eu am spus-o (…) medicina generală are 3.400 de absolvenţi, 3.900 de locuri”, conchide Pintea.
Preşedintele Klaus Iohannis a promulgat, joi, legea pentru modificarea şi completarea Ordonanţei Guvernului nr. 18/2009 privind organizarea şi finanţarea rezidenţiatului. Potrivit legii votată de deputaţi, organizarea examenului de rezidenţiat este posibilă pe 8 decembrie.
