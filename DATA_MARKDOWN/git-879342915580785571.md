
# У «ЛНР» заявили про завершення відведення сил у Золотому

Published at: **2019-11-01T13:32:30+00:00**

Author: ****

Original: [Слово і Діло](https://www.slovoidilo.ua/2019/11/01/novyna/bezpeka/lnr-zayavyly-pro-zavershennya-vidvedennya-syl-zolotomu)


        Так звана народна міліція самопроголошеної «ЛНР» завершила процес відведення своїх сил на лінії зіткнення в Золотому.
      
Про це повідомив представник «ЛНР» у Спільному центрі з контролю і координації режиму припинення вогню (СЦКК) гвардії полковник Михайло Філіпоненко в п'ятницю, 1 листопада.
«Про відведення своїх сил було повідомлено представникам місії ОБСЄ, яка здійснювала моніторинг на ділянці розведення сил і засобів. Ми чекаємо інформації від місії ОБСЄ про ситуацію з розведенням на українській стороні», - заявив він.
Нагадаємо, у Золотому 29 жовтня розпочався процес розведення військ.
Також міністр закордонних справ Вадим Пристайко заявив, що до саміту «нормандської четвірки» має відбутися розведення сил на раніше узгоджених ділянках.
Президент України Володимир Зеленський привітав розведення сил у Золотому.
Хочете обговорити цю новину? Долучайтеся до телеграм-чату CHORNA RADA
