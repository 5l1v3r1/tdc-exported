
# Учениците в Италия задължително ще учат за климатичните промени

Published at: **2019-11-07T09:20:00+00:00**

Author: **Елка Василева**

Original: [Dnes.bg](https://www.dnes.bg/world/2019/11/07/uchenicite-v-italiia-zadyljitelno-shte-uchat-za-klimatichnite-promeni.428831)

Учениците в италианските държавни училища ще имат задължителни часове, посветени на климатичните промени, предаде Асошиейтед прес.Новината съобщи в Тwitter министърът на образованието Лоренцо Фиорамонти.
Така Италия ще бъде първата в света страна, която ще има задължителни часове, посветени на климатичните промени и устойчивото развитие. Учениците ще учат това от първи клас до гимназията.Фиорамонти е представител на антисистемното Движение 5 звезди. В началото на настоящата учебна година той беше казал, че учениците ще бъдат извинени за отсъствие от училище в петък, за да участват в протестите, наречени "Петъци за бъдещето", вдъхновени от шведската активистка Грета Тунберг, припомня БТА.
