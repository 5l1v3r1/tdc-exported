
# Україна зменшуватиме обсяги кредитів, – Гончарук

Published at: **2019-11-05T15:28:00+00:00**

Author: ****

Original: [ZIK.UA](https://zik.ua/news/2019/11/05/ukraina_zmenshuvatyme_obsyagy_kredytiv__goncharuk_1684163)


        Прем'єр-міністр України Олексій Гончарук заявив, що з часом країна зменшуватиме обсяги залучених запозичень, що допоможе скоротити державний борг.
      
Про це він сказав під час презентації держбюджету на 2020 рік, яку транслював телеканал ZIK.
Очільник уряду наголосив, що Україна постійно проводить консультації з МВФ про те, щоб не нарощувати борги і зменшувати дефіцит бюджету. 
"Єдине, про що ми постійно консультуємося з МВФ – це про те, щоб не продовжувати нарощувати борги. Фактично, їх цікавить реалістичність бюджету. Це щоб ми нікого не обманювали і не закладали туди якісь фантастичні цифри. Друге: щоб не збільшувався дефіцит державного бюджету. Тому з року в рік ми будемо зменшувати суму, яку ми повинні запозичувати. Цей зв'язок бюджетного процесу з МВФ реальний", – наголосив Гончарук.
