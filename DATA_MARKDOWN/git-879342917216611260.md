
# Українці стали рідше їздити до Криму – МінТОТ

Published at: **2019-11-07T07:56:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/suspilstvo/ukrayinczi-staly-ridshe-yizdyty-krym-mintot)


        Міністерство з питань тимчасово окупованих території та внутрішньо переміщених осіб повідомило, що у жовтні кількість перетинів адмінмежі з окупованим Кримським півостровом зменшилася порівняно з минулим місяцем.
      
Як повідомили у відомстві, протягом жовтня адміністративну межу у Херсонській області в обох напрямках перетнули трохи більше 192 тисяч осіб та майже 27 тисяч транспортних засобів.
Отже, порівняно з вереснем кількість перетинів транспортних засобів зменшилася на 32%, а людський потік на 40%.
Нагадаємо, КПВВ «Каланчак» на адмінкордоні з Кримом закривають на ремонт із 7 до 15 листопада. Пропуск громадян у зв'язку з ремонтними роботами підвищеної небезпеки здійснюватися не буде.
Також Україна має намір внести на розгляд Генеральної Асамблеї ООН оновлений проєкт резолюції щодо Криму.
Хочете обговорити цю новину? Долучайтеся до телеграм-чату CHORNA RADA
