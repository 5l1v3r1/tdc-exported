
# Аваков уточнив час початку розведення сил у Петрівському

Published at: **2019-11-07T18:02:02+00:00**

Author: ****

Original: [Слово і Діло](https://www.slovoidilo.ua/2019/11/07/novyna/bezpeka/avakov-utochnyv-chas-pochatku-rozvedennya-syl-petrovskomu)


        8 листопада в п'ятницю, о 12:00 за київським часом, розпочнеться розведення сил і засобів у районі населеного пункту Петрівське в зоні проведення операції Об'єднаних сил (ООС) на Донбасі.
      
Про це повідомив міністр внутрішніх справ Арсен Аваков у Twitter у четвер, 7 листопада.
За словами Авакова, в разі відсутності провокацій з боку бойовиків розведення сил розпочнеться 8 листопада о 12-й годині.
«Якщо все буде добре, завтра о 12:00 – початок розведення», – написав він.
Раніше повідомлялося, що ЗСУ готуються до розведення сил у Петрівському.
Також нагадаємо, ОБСЄ зафіксувала обстріли біля Петрівського.
Хочете обговорити цю новину? Долучайтеся до телеграм-чату CHORNA RADA
