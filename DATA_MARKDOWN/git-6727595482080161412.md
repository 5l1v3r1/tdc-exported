
# രാഷ്ട്രീയ ബോധമുള്ളവര്‍ നേരിന്റെ പക്ഷത്ത് അടിയുറച്ച് നില്‍ക്കണമെന്ന് കവി വീരാന്‍കുട്ടി

Published at: **2019-11-04T11:54:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/gulf-today-dubai-mn-vijayan-commemoration-programme564.html)

ദുബായ്: അനീതിയുടെ ഇരുള്‍ പടരുന്ന കാലത്ത് നേരിന്റെ പക്ഷത്ത് അടിയുറച്ചു നില്‍ക്കുകയെന്നത് സാഹിത്യകാരന്‍മാരുടെ മാത്രമല്ല, രാഷ്ട്രീയ ബോധമുള്ള എല്ലാവരുടെയും കടമയാണെന്ന് കവി വീരാന്‍കുട്ടി.
പ്രശസ്ത സാഹിത്യ നിരൂപകനും ഭാഷാധ്യാപകനുമായിരുന്ന എം.എന്‍ വിജയന്‍ അനുസ്മരണവുമായി ബന്ധപ്പെട്ട് ദുബായില്‍ വെച്ച് നടത്തിയ സെമിനാറിലായിരുന്നു വീരാന്‍കുട്ടിയുടെ പ്രതികരണം.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
പരിപാടിയില്‍ പങ്കെടുത്ത കഥാകൃത്ത് ശിഹാബുദ്ദീന്‍ പൊയ്ത്തും കടവും സാഹിത്യകാരന്‍ ലിജീഷ് കുമാറും ഇതുമായി ബന്ധപ്പെട്ട വിഷയങ്ങള്‍ സംസാരിച്ചു.
ഒത്തു തീര്‍പ്പുകളുടെയും വഴങ്ങലുകളുടെയും കാലത്ത് നിലപാടുകള്‍ ഉയര്‍ത്തിപ്പിടിച്ച് വിമതരാവുക തന്നെയാണ് വേണ്ടതെന്ന് ലിജീഷ് കുമാര്‍ സംസാരിക്കുന്നതിനിടെ വ്യക്തമാക്കി.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
‘ഇരുള്‍ പടരും കാലം എഴുത്തിന്റെ പക്ഷം’ എന്ന വിഷയത്തില്‍ സംസാരിക്കുകയായിരുന്നു എഴുത്തുകാര്‍. മ്യാവോ മ്യാവോ എന്ന കവിത ചൊല്ലിയാണ് കവി വീരാന്‍കുട്ടി അനുസ്മരണ പരിപാടിക്ക് തുടക്കം കുറിച്ചത്. 2017ല്‍ സാഹിത്യ അക്കാദമി അവാര്‍ഡ് വ്യക്തി കൂടിയാണ് കവി വീരാന്‍കുട്ടി.
