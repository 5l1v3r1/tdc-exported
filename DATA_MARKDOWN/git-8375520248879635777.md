
# Директор Інституту раку відсторонена від роботи

Published at: **2019-11-07T14:40:59+00:00**

Author: ****

Original: [ГЛАВКОМ](https://glavcom.ua/news/direktor-institutu-raku-vidstoronena-vid-roboti--638432.html)

Після проведення аудиту в інституті раку Міністерство охорони здоров'я вирішило відсторонити від роботи директора Інституту раку Олену Колесник.
Про це 7 листопада повідомляє 5 канал.
Аудит стосувався періоду із 1 січня по 20 вересня. Матеріали за результатами перевірки Міністерство охорони здоров'я направило до правоохоронних органів.
Як відомо, за результатами внутрішнього аудиту в Національному інституті раку були встановлені численні порушення.
В МОЗ України заявили, що надали рекомендації Національному інституту раку для негайного вирішення всіх проблемних питань. В тому числі, рекомендації керівництву Інституту, щоб притягнути до відповідальності осіб, з вини яких допущені всі порушення. 
Також міністерство направило до правоохоронних органів матеріали, отримані за результатом аудиту.
Нагадаємо, шестиденну перевірку, відповідно до наказу МОЗ України від 20.09.2019 № 100-Адм, проводило Управління внутрішнього аудиту МОЗ України під керівництвом міністра Зоряни Скалецької.
Раніше прокуратура Києва оголосила про підозру завідувачу поліклінічного відділення Національного інституту раку та лікарю-онкологу в заволодінні коштами онкохворих пацієнтів.
