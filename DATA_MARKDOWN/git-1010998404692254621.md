
# Моторист загина при сблъсък с пожарна в Слънчев бряг

Published at: **2019-11-06T16:44:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/motorist-se-zabi-v-pozharna-v-slanchev-brjag.html)

27-годишен моторист от Поморие почина, след като се вряза в противопожарен автомобил.
Мъжът беше настанен в бургаска болница, но е починал от нараняванията си.
Инцидентът е станал около 14 ч. на кръстовище в Слънчев бряг, информира „Фокус”. Пожарната е била с включена звукова и светлинна сигнализация, пътувала е към с. Оризаре по сигнал.
Причината за пътното произшествие все още не ясна. Извършва се оглед на място, работата по случая продължава.
