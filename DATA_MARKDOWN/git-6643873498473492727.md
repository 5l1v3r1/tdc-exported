
# Politiet: Hurtigruten kan ikke bebreides etter dødsulykke

Published at: **2019-11-01T15:06:41+00:00**

Author: **NTB**

Original: [Bergens Tidende](https://www.bt.no/innenriks/i/70omrw/politiet-hurtigruten-kan-ikke-bebreides-etter-doedsulykke)

Politiet er fredag i ferd med å avslutte etterforskningen på stedet, slår de fast i en pressemelding.
– Alt tyder på at det ikke er noen kriminell handling bak dødsulykken i tilknytning til Hurtigruten i Ålesund onsdag kveld, sier etterforskningsleder Charlotte Amalie Vaksdal i Møre og Romsdal politidistrikt.
Samtidig sier politiet at det ikke har kommet fram ting som peker i retning av at rederiet på noen måte kan bebreides for dødsfallet.
Kvinnen falt i vannet fra hurtigruteskipet Finnmarken da det var i ferd med å legge til kai i Ålesund.
