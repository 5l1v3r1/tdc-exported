
# Системне вбивство

Published at: **2019-11-04T20:29:40+00:00**

Author: **PonyShock**

Original: [ukrainian.d3.ru](https://ukrainian.d3.ru/sistemne-vbivstvo-1871961/)

Сьогодні річниця смерті Катерини. Держслужбовця та активістки з Херсона, яка викривала незаконну вирубку лісу і яку за це облили кислотою. Коротко перебіг справи: мусора знайшли "стрілочника", журналісти довели його алібі, справу забрали в Київ, потім знайшли справжніх виконавців, які начебто пішли на угоду зі слідством і отримали терміни в 3–6 років (за те що облили жінку кислотою). Замовники і посередник залишаються на волі.Але крім неї, я нагадаю про ще одне вбивство, щоб можна було оцінити як працює система.31 травня в місті Переяслав 5–річний хлопчик на подвір’ї отримав вогнепальне поранення у голову.Спочатку версія мусорів була — "він сам впав на камінь", потім з'ясувалось що п'яні мусора влаштували у себе на подвір'ї тир і поцілили в дитину."Пройшло 5 місяців, відколи в лікарні помер 5–річний Кирил Тлявов, якого, ймовірно, поцілили п'яні поліцейські, які вирішили постріляти по мішенях у житловому секторі Переяслав–Хмельницького.У нас є що розповісти нового про те, як поліція та ДБР дає раду цьому кейсу після затихання галасу.▪️ Службового розслідування щодо протоколу про "падіння на камінчик", яке обіцяв новий керівник обласної поліції Нєбитов — не провели.▪️ Слідче управління обласної поліці не встановило порушень норм кримінального процесуального законодавства у діях складачів протоколу про камінчик. Так буває, коли поліція оцінює дії поліції, так.▪️ Виглядає, що безпосередній керівник підозрюваних отримав підвищення. Заступником начальника Переяславської поліції у липні призначено Олега Немировського. На момент загибелі хлочика Немировський очолював сектор реагування у місцевій поліції. Один з підозрюваних у стрілянині — старший сержант групи реагування. Так, ймовірно, стріляли його підлеглі.▪️ Але отримати відповідь від переяславської поліції неможливо. Запити про те, чи був Немировський начальником підозрюваних телефоном та поштою лишаються без відповіді. А коли журналісти прийшли спитати про це у поліцейський відділок міста, то керівник виконав черговій драматичну постановку "Скажи, що мене немає", не врахувавши гучність зв'язку.▪️ Продовжують працювати і Козак з Олійником, які були на момент вбивства Кирила і лишаються по сьогодні заступниками керівника переяславської поліції.▪️ Дітей–свідків, які були з Кирилом, не опитували, сусідів також, — кажуть власне батьки дітей і сусіди▪️ Місце злочину адекватно не досліджувалось, не забезпечувалось його збереження в недоторканому вигляді — його навіть не обносили стрічками.▪️ Журналісти знайшли і сфотографували дробинки у стовпі рівно навпроти місця, звідки велась стрільба. Може, це наслідки пострілів у той день, а може у інший — невідомо. Це могло б з'ясувати слідство, але на 5–й місяць дробинки все ще у стовпі.▪️ На питання чи знайшли зброю, ДБР написало простиню про те, скільки кілометрів акваторії обстежили водолази. Ну, ви зрозуміли. Але передачу справи до суду вже анонсували"
