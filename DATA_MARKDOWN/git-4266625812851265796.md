
# Хокеїсти «Дніпра» з Херсону обіграли столичних «Крижаних Вовків» і повернулись на друге місце УХЛ

Published at: **2019-11-04T13:21:00+00:00**

Author: ****

Original: [ZIK.UA](https://zik.ua/news/2019/11/04/hokeisty_dnipra_z_hersonu_obigraly_stolychnyh_kryzhanyh_vovkiv_i_1683137)


        У матчі 14-го туру Української хокейної ліги (УХЛ) херсонське «Дніпро» впевнено перемогло вдома «Крижаних Вовків» з Києва – 9:4.
      
На своєму майданчику в Херсоні «Дніпро» не мало проблем з «Крижаними Вовками». 9:4 – восьма перемога «Дніпра» в сезоні, повідомляє ukrinform.ua.
У херсонців шайби закинули: Жвачкін, Каракулько, Ромащенко (три), Коваленко (дві), Дорофеєв, Целогородцев.
Після цієї перемоги «Дніпро» набрало 28 очок і піднялось на друге місце, відтіснивши на третю позицію донецький «Донбас». У лідера чемпіонату ХК «Кременчук» 35 очок після 14 матчів.
Нагадаємо, в центральному матчі 14-го туру УХЛ «Донбас» програв в Білій Церкві місцевому «Білому Барсу» з рахунком 2:3.
