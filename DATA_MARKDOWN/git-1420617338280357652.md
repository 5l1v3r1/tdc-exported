
# Monteverde, ubriaco da’ in escandescenze e blocca il traffico: due pattuglie dei carabinieri e due della polizia municipale per bloccarlo

Published at: **2019-11-06T19:23:06+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/monteverde-ubriaco-da-in-escandescenze-e-blocca-il-traffico-due-pattuglie-dei-carabinieri-e-due-della-polizia-municipale-per-bloccarlo.html)

Momenti di tensione questo pomeriggio in via di Donna Olimpia, a Monteverde. Un uomo, in evidente stato di alterazione, ha iniziato a dare in escandescenze, infastidendo prima i commercianti della zona, poi i passanti e creando problemi al traffico già congestionato a causa dell’ora di punta.
Per riuscire a “calmarlo” sono dovute intervenire due pattuglie dei carabinieri e due della polizia locale di Roma Capitale, oltre ai sanitari del 118. Alla fine l’uomo è stato arrestato, ammanettato e portato via in ambulanza, seguita dai militari dell’Arma.
