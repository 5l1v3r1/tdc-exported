
# Мексиканци и швейцарка са ранени при атака с нож в Йордания

Published at: **2019-11-06T14:41:00+00:00**

Author: **Елка Василева**

Original: [Dnes.bg](https://www.dnes.bg/world/2019/11/06/meksikanci-i-shveicarka-sa-raneni-pri-ataka-s-noj-v-iordaniia.428750)

Трима мексикански туристи и една швейцарка са ранени при нападение с нож в град Джераш в Северна Йордания, съобщи за Франс прес говорител на силите за сигурност.Йордански екскурзовод и служител на силите за сигурност също са пострадали, докато се опитвали да спрат нападателя, каза същият източник. С тях ранените при атаката стават шестима.Нападателят е задържан. Какви са мотивите му за нападението засега е неясно.По-рано Ройтерс съобщи за петима намушкани при атаката - три испански туристки, местен гид и охранител. Испанското външно министерство обаче опроверга информацията, че ранените туристи са испански граждани, пише БТА.Джераш е популярен сред туристите археологически обект.  
