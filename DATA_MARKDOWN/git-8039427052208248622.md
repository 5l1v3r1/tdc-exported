
# మధ్యాహ్నం 12.30 తర్వాత ఈ ఫోన్లు పనిచేయవ్.. అలా జరగకుండా ఉండాలంటే...

Published at: **2019-11-04T10:56:25+00:00**

Author: ****

Original: [Andhrajyothy](https://www.andhrajyothy.com/artical?SID=946138)

ADVT
యాపిల్ కంపెనీ 2012లో అందుబాటులోకి తెచ్చిన ఐఫోన్ 5 మోడల్ ఫోన్ వినియోగిస్తున్నవారికి ఆ సంస్థ డెడ్‌లైన్ విధించింది. ఈ మోడల్ ఐఫోన్ వినియోగదారులు ఫోన్‌ను అప్‌డేట్ చేయకపోతే ఐక్లౌడ్, యాప్ స్టోర్, ఈమెయిల్, వెబ్, ఇతర సర్వీసులు నిలిచిపోతాయని ఆ కంపెనీ పేర్కొంది. ఫోన్‌ను ఐఓఎస్ వెర్షన్ 10.3.4కు సోమవారం మధ్యాహ్నం 12.30 లోపు అప్‌డేట్ చేసుకోవాలని యాపిల్ సంస్థ తెలిపింది. ఒకవేళ.. ఆ సమయంలోపు ఫోన్‌ను అప్‌డేట్ చేసుకోకపోతే మ్యాక్‌కు గానీ, కంప్యూటర్‌కు గానీ కనెక్ట్ చేసి అప్‌డేట్ చేసుకోవచ్చు. ఐఫోన్ 5ను అప్‌డేట్ చేసుకోవడానికి సెట్టింగ్స్‌ను ఓపెన్ చేసి, జనరల్ ఆప్షన్‌ను క్లిక్ చేసి, అబౌట్‌ ఆప్షన్‌ను సెలెక్ట్ చేస్తే వెర్షన్ అప్‌డేట్ చేసుకునే ఆప్షన్ వస్తుంది.
