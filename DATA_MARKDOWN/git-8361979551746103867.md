
# Неофіційний радник Трампа веде переговори про покупку компанії Мотор Січ — WSJ

Published at: **2019-11-05T13:36:00+00:00**

Author: ****

Original: [НВ](https://nv.ua/ukr/biz/markets/motor-sich-neoficiyniy-radnik-trampa-vede-peregovori-pro-pokupku-kompaniji-wsj-novini-ukrajini-50051708.html)

Про це з посиланням на джерела пише видання Wall Street Journal.
Принс — засновник американської приватної військової компанії Blackwater (зараз — Academi). Він є виконавчим директором приватної компанії в сфері безпеки Frontier Services Group, яка базується в Гонконгу та Пекіні.
WSJ зазначає, що Вашингтон намагається перешкодити купівлі української Мотор Січі групою китайських компаній. В кінці вересня тимчасовий повірений у справах США в Україні Вільям Тейлор та старший радник Міноборони США по Україні Дональд Вінтер відвідали завод, який знаходиться в Запоріжжі.
WSJ пише з посиланням на дані Державної прикордонної служби України, що з 2014 року Принс приїжджав в Україну не менше дев’яти разів. Американський чиновник зустрівся з ним раніше в цьому році. Принс висловив зацікавленість в покупці підприємства, якщо компанія залишиться зареєстрованою в Україні і він отримає список її клієнтів.
Бізнесмен від коментарів відмовився. Представник Frontier Services Group і Принса сказав журналістам, що він хоче інвестувати в Україну. В Мотор Січі на запит не відповіли.
Видання зазначає, що Принс приїжджав в Україну 24−27 жовтня. Він відвідував підприємство. За словами співрозмовника WSJ в компанії, Принс був вражений «високим рівнем технологій».
Frontier Services Group надає матеріально-технічну підтримку і підтримку в сфері безпеки китайським підприємствам в Африці. Найбільшим акціонером групи є CITIC Group Corp., китайський інвестиційний фонд, який контролюється державою.
У Принса є також зв’язки в Росії. У квітні стало відомо, що мін'юст США підозрює, що він збрехав Конгресу про свою зустріч в січні 2017 року з главою Російського фонду прямих інвестицій Кирилом Дмитрієвим.
Представники адміністрації Трампа обговорювали можливість покупки підприємства з ще одним потенційним покупцем — Максимом Поляковим, власником аерокосмічного підприємства Firefly Aerospace, яке базується в Остіні (Штат Техас).
Нагадаємо, Мотор Січ довгий час одноосібно контролював її почесний президент В’ячеслав Богуслаєв. У 2016 році великі пакети акцій підприємства були продані іноземним компаніям. У вересні 2017 року Служба безпеки України порушила кримінальну справу за статтями «диверсія» і «підготовка до злочину», а Шевченківський райсуд Києва заарештував сконцентровані у власності п’яти офшорів 41% акцій Мотор Січі.
У серпні цього року стало відомо, що держава Україна в особі одного з підприємств концерну Укроборонпром на безоплатній основі отримає 25,2% акцій АТ Мотор Січ (Запоріжжя). При цьому контрольний пакет акцій перейде до інвесторів з Китаю. Договір про співпрацю підписано між державою Україна в особі держконцерну Укроборонпром, компаніями Skyrizon Aircraft і Xinwei Technology Group. Договір передбачає порядок спільного управління компанією (акціонерну угоду). ЗМІ писали, що в разі отримання дозволу на покупку понад 50% акцій Мотор Січі ці компанії заплатять до держбюджету $100 млн.
Читайте також:
