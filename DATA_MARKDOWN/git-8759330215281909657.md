
# Druk voor Play-off 1 stijgt bij Anderlecht: Moeten niet naar de stand kijken

Published at: **2019-11-02T11:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902053/druk-voor-play-off-1-stijgt-bij-anderlecht-moeten-niet-naar-de-stand-kijken-.html)


        RSC Anderlecht kon een 3-1 voorsprong tegen KAA Gent niet vasthouden. Door dat nieuwe puntenverlies moet paars-wit vol aan de bak, wil het Play-Off 1 zien te halen. Bij Anderlecht beseffen ze dat de punten moeten volgen.
      
"We weten dat Play-off 1 moeilijk wordt, maar iedereen gelooft er nog in", aldus Yari Verschaeren in Het Nieuwsblad. Toch wil het Anderlecht-talent de moed niet opgeven. "Als we dat niet meer doen, kunnen we beter stoppen met voetballen."
Zo zag Verschaeren dat Anderlecht tegen Gent met momenten best goed voetbalde. "Wij moeten vooral het positieve van onze laatste wedstrijden onthouden. We worden steeds gevaarlijker en zitten beter in ons vel. Met dit voetbal moeten we doorgaan."
Kemar Roofe, tegen Gent nog goed voor twee doelpunten, wil niet te veel naar het klassement kijken op dit moment. "Ach, we moeten niet naar de stand kijken. Gewoon elke wedstrijd onze job doen en dan zullen de zeges wel volgen."
