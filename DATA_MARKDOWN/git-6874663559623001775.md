
# הגירעון השנתי באוקטובר נותר גבוה מאוד - 3.7% מהתמג

Published at: **2019-11-06T00:00:00+00:00**

Author: **אדריאן פילוט**

Original: [כלכליסט - www.calcalist.co.il](https://www.calcalist.co.il/local/articles/0,7340,L-3773246,00.html)

הגירעון השנתי בחודש אוקטובר נותר גבוה וחריג מאוד ברמה של 3.7% מהתמ"ג - כך דיווח לפני זמן קצר אגף החשב הכללי באוצר. זאת, לעומת התקרה שאושרה בחוק ועומדת על 2.9% מהתמ"ג.
באוצר מעריכים שאם לא יהיו שינויים דרמטיים בחודשיים האחרונים של השנה הגירעון יסתכם בשנה כולה ב-3.7% - 3.8% - חריגה של 12 מיליארד שקל מהתקרה המותרת.
בספטמבר האחרון עמד שיעור הגירעון בפועל על 3.8% מהתמ"ג. זאת, אף שהנתון הרשמי הצביע על גירעון של 3.3% מהתמ"ג, אך נבע מדחייה של הכנסות ממסים מספטמבר 2018 לאוקטובר.
הגירעון בחודשים ינואר-אוקטובר עמד על 37.6 מיליארד שקל - זאת לעומת גירעון בתקופה המקבילה אשתקד של 24.7 מיליארד שקל בלבד - כלומר פער עצום של כ-13 מיליארד שקל המעיד על חומרת בעיית הגירעון.
