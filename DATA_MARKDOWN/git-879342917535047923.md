
# Нацбанк змінив незалежного аудитора

Published at: **2019-11-01T16:46:01+00:00**

Author: ****

Original: [Слово і Діло](https://www.slovoidilo.ua/2019/11/01/novyna/finansy/naczbank-zminyv-nezalezhnoho-audytora)


        НБУ визначив компанію «Ернст енд Янг Аудиторські послуги», виконавцем незалежного аудиту своєї річної фінансової звітності за міжнародними стандартами протягом наступних п'яти років.
      
Як повідомляється на сайті регулятора, компанія обрана за результатами процедури закупівлі відповідно до законодавства та затверджена рішенням ради НБУ.
Відзначається, що компанія «Ернст енд Янг Аудиторські послуги» відноситься до глобальної мережі Ernst&Young, що входить в четвірку найбільших аудиторських компаній в світі. Нацбанк нагадав, що вже співпрацював з компанією «Ернст енд Янг Аудиторські послуги», і вона підтверджувала звітність НБУ за 2011-2013 роки.
Нагадаємо, НБУ зберіг прогноз інфляції на три роки.
Також повідомлялося, що в Києві співробітника НБУ затримали на хабарі в $50 тисяч.
Хочете обговорити цю новину? Долучайтеся до телеграм-чату CHORNA RADA
