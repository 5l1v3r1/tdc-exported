
# Constructorul auto german Audi îşi creşte producţia de motoare din Ungaria

Published at: **2019-11-05T22:00:00+00:00**

Author: **Catalina Apostoiu**

Original: [Ziarul Financiar](https://www.zf.ro/business-international/constructorul-auto-german-audi-isi-creste-productia-de-motoare-din-ungaria-18544638)

Producătorul auto german Audi va majora producţia de motoare a fabricii sale din Ungaria până la 2,25 milioane de unităţi anul viitor, a anunţat ministrul ungar al afacerilor externe Peter Szijjarto, relatează Reuters.
„Intenţionează să producă 2,25 milioane de motoare anul viitor, iar până acum recordul anual a fost de 2 milioane“, a declarat Szijjarto în momentul în care a fost întrebat în legătură cu intenţia Audi de a face disponibilizări la fabrica din Ungaria. Audi produce motoare în Ungaria din 1994.
