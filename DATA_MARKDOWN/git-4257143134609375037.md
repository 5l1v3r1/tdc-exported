
# Varga Mihály: az euró az EU legígéretesebb kezdeményezése

Published at: **2019-11-06T07:57:25+00:00**

Author: **Infostart**

Original: [infostart](https://infostart.hu/gazdasag/2019/11/06/varga-mihaly-az-euro-az-eu-legigeretesebb-kezdemenyezese)

Matolcsy György jegybankelnök a közelmúltban egy cikket publikált az eurózóna problémáiról, lényegében reménytelen vállalkozásnak beállítva a közös pénzen alapuló monetáris rendszert, amely a tagjai legtöbbjének nem járt előnnyel. Arról is írt, hogy létre kellene hozni egy kilépési mechanizmust, továbbá az eurót egy új globális valutára cserélné le.
Ezzel kapcsolatban a Versenyképességi Tanács keddi ülése után az mfor.hu kérdezte Varga Mihályt. A pénzügyminiszter az unió egyik legígéretesebb, de befejezetlen kezdeményezésének nevezte az eurót. Rögzítette: uniós tagságunkkal vállaltuk az euró bevezetését. Bár nincs céldátum a közös pénz magyarországi bevezetésére, de szavaiból az derült ki, hogy a kormány nem tett le tervéről, az euró használatától. Jelezte, hogy ő is lát intézményes problémákat az eurózónában, de világossá tette, hogy a kormány Magyarországot ebben a monetáris keretben képzeli el, nem másban.

        Nyitókép: Pixabay
      
