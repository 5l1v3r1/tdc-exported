
# 
        قیمت تخم مرغ به 20 هزار تومان افزایش یافت
      

Published at: **2019-11-04T13:58:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638081/%D9%82%DB%8C%D9%85%D8%AA-%D8%AA%D8%AE%D9%85-%D9%85%D8%B1%D8%BA-%D8%A8%D9%87-20-%D9%87%D8%B2%D8%A7%D8%B1-%D8%AA%D9%88%D9%85%D8%A7%D9%86-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA)

به گزارش بولتن نیوز، قیمت تخم‌مرغ در بازار نسبت به هفته گذشته افزایش یافته است. گزارش میدانی حاکی است در بازار تهران هر شانه تخم‌مرغ 24 عددی به قیمت 20 هزار تومان به فروش می‌رود این در حالی است که هفته گذشته قیمت تخم‌مرغ شانه‌ای 17 هزار تومان بود و تقریباً یک ماه پیش هم هر شانه تخم‌مرغ 15 هزار تومان به فروش می‌رفت.
پیش از این مرغداران اعم از گوشتی و تخم‌گذار بالا بودن قیمت نهاده‌ها و در حقیقت بالا بودن قیمت تمام شده را عامل اصلی افزایش قیمت می‌دانستند.
فرزاد طلاکش دبیرکل کانون سراسری مرغ تخمگذار ایران دلیل افزایش قیمت تخم‌مرغ را صادرات این محصول به افغانستان دانست.
وی گفت: پیش از این افغانستان تخم‌مرغ موردنیاز را از پاکستان وارد می‌کرد و اکنون این کشور توان تأمین نیاز افغانستان را ندارد.
طلاکش گفت: به تازگی تقاضا از افغانستان برای تخم‌مرغ ایران وجود داشته اما صادرات به حدی نیست که بتواند مازاد تخم‌مرغ داخل را تخلیه کند.
به گفته دبیرکل کانون سراسری مرغ تخمگذار ایران، دلیل افزایش تخم‌مرغ در بازار جو روانی است وگرنه هنوز مازاد تخم‌مرغ در بازار وجود دارد.
