
# 
        Hátborzongató – Kivégzése előtti utolsó szavaival áldozata szülein gúnyolódott az alávaló gyilkos
      

Published at: **2019-11-06T18:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/hatborzongato-kivegzese-elotti-utolso-szavaival-aldozata-szulein-gunyolodott-az-alavalo-gyilkos/186037)


        Kegyetlen szavakkal búcsúzott a hidegvérű gyilkos. 
        Kegyetlen szavakkal búcsúzott a hidegvérű gyilkos.
      
November 4-én adták be a halálos injekciót annak a 63 éves Charles Rhines-nak, aki még 1992-ben különös kegyetlenséggel meggyilkolta az akkor 22 éves Donnivan Schaeffert.
A gyilkosság estéjén Rhines korábbi munkahelyét, egy fánkozót készült kirabolni, ám ezen rajtakapta a fiatal Schaeffer. A férfi rátámadt, és leszúrta áldozatát. Mikor az már könyörgött neki, hogy hívjon mentőt, vigye kórházba, és azt is megígérte, hogy nem szól a hatóságoknak, a gyilkos megkötözte a fiatal férfit, behurcolta a bolt raktárhelyiségébe és halálra szurkálta.
Rhines elfogása után mindent bevallott a bíróságon, tettét részletesen elmesélte – hátborzongató nevetéssel ötvözve. A férfire halálbüntetést szabtak ki, injekciója beadására csak most került sor. Utolsó szó jogán igen meglepő szavakkal élt.
Ed és Peggy Schaeffer, megbocsátok nektek az irántam érzett harag és utálat miatt. Imádkozom értetek, hogy Isten is megbocsássa nektek ezeket. Köszönöm a csapatomnak. Szeretlek mindannyitokat, viszlát! Gyerünk! Nincs több mondanivalóm. Viszlát.
Az injekció beadása után körülbelül öt perccel később Rhines-t halottnak nyilvánították.
Az áldozat szülei is részt vettek a kivégzésen. Tiszteletlennek tartják Rhines sértegetését, ezen kívül nem kívántak fiuk gyilkosáról több szót ejteni.
– Szerencsések vagyunk, hogy egy ilyen fiatalember a családunk tagja volt. Ma először beszélünk Donnivanről, a fiúról, aki imádta a családját, a menyasszonyát és a barátait – nyilatkozták az áldozat szülei.
(via)
