
# İsrailli yazılım firması Hint muhalif liderin telefonunu hackledi

Published at: **2019-11-03T16:25:35+00:00**

Author: **Enis Günaydın**

Original: [euronews](https://tr.euronews.com/2019/11/03/hindistanda-muhalefet-liderinin-telefonunu-israilli-yazilim-sirketi-hackledi)

Hindistan'da ana muhalefet partisi Genel Sekreteri Priyanka Ghandi Vadra'nın telefonunun İsrailli siber gözetim şirketi NSO Group tarafından izlendiği ortaya çıktı.
Hindistan Milli Kongresi Partisi üyesi Randeep Surjewala, pazar günü yaptığı açıklamada, "WhatsApp, telefonları hacklenen kişilere mesaj gönderdiği sırada böyle bir mesaj Priyanka Gandhi Vadra'ya da ulaştı." dedi.
Casusluk iddiası hakkında daha fazla detay vermeyen Surjewala, başka muhalefet liderlerinin telefonlarının da izlendiğini öne sürdü. Hindistan hükümeti konu hakkında hakkında açıklama yapmadı.
Dünyada en çok kullanılan mesajlaşma uygulamalarından biri olan WhatsApp, geçtiğimiz günlerde NSO Group'a casusluk suçlamasıyla dava açmıştı.
Şirketin mahkemeye verdiği dilekçede, İsrailli firma tarafından üretilen yazılımın 1400'den fazla kişinin telefonunun hacklenmesinde kullanıldığı anlaşılmıştı. WhatsApp, olayda etkilenen kişilere özel mesajla bu durumu bildirdiklerini duyurmuştu.
NSO Group geliştirdiği casusluk uygulamasıyla ilk defa gündeme gelmiyor. İstanbul'da katledilen Suudi gazeteci Cemal Kaşıkçı'nın da telefonunda söz konusu yazılımın bulunduğu iddia ediliyor.
Toronto Üniversitesi'nin geçen yıl yayımladığı bir raporda ise yazılımın en fazla kullanıldığı ülkelerden birinin Türkiye olduğunu öne sürülüyor.
Ek kaynaklar • Reuters
