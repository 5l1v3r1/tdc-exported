
# Рада хоче заслухати звіт голови антимонопольного комітету 14 листопада

Published at: **2019-11-01T13:20:00+00:00**

Author: ****

Original: [ZIK.UA](https://zik.ua/news/2019/11/01/rada_hoche_zasluhaty_zvit_golovy_antymonopolnogo_komitetu_1681539)


        Верховна Рада ухвалила проєкт постанови №2306 про заслуховування звіту Голови Антимонопольного комітету України.
      
Трансляцію наживо веде телеканал ZIK.
За відповідне рішення проголосували 328 народних депутатів.
Як зазначається у пояснювальній записці, з метою об’єктивного вивчення причин нестабільної економічної ситуації на ринках України виникла необхідність у заслуховуванні звіту Антимонопольного комітету України про виконання покладених на нього повноважень щодо дотримання законодавства про захист економічної конкуренції.
Очікується, що прийняття проекту Постанови Верховної Ради України дозволить отримати повну і всебічну інформацію щодо дотримання законодавства про захист економічної конкуренції на ринках України, що в свою чергу дасть змогу у разі необхідності прийняти рішення стабілізаційного характеру, направлені на покращення економічної ситуації держави.
Заслухати звіт голови АМКУ планується 14 листопада.
Онлайн-трансляція ранкового засідання доступна за посиланням.
