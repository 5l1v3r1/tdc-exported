
# Lokal it-millionær kjøper Sirdals dyreste hytte

Published at: **2019-11-01T20:38:51+00:00**

Author: **Julie Teresa Olsen**

Original: [Aftenbladet](https://www.aftenbladet.no/lokalt/i/8mVEn2/lokal-it-millionaer-kjoeper-sirdals-dyreste-hytte)

Det skriver Dagens Næringsliv.
– Jeg har ikke noen kommentar til akkurat dette. Det er av privat karakter, sier Fredrik Larsen da Aftenbladet ringer.
Hytten som setter prisrekord i Sirdal har tidligere tilhørt oljeservicegründer Dag Nedrum. Den ble lagt ut for salg i september til en prisantydning på 19 millioner kroner.
Ifølge Dagens Næringsliv har Larsen også kjøpt det som er en av de dyreste boligene i Stavanger, en villa på Eiganes til 23,5 millioner kroner.
Larsen er en hittil ukjent it-millionær fra Stavanger som var med på å starte it-selskapet Wellit, som leverer it-løsninger blant annet til oljeindustrien. I januar i år kjøpte private equity-selskapet Norvestor 60 prosent av Wellit. Ifølge DN fikk Larsen og medgründer Jan Inge Pedersen rundt 150 millioner kroner hver for salget.
I annonsen på Finn.no står det at hytten har høy teknisk standard, stor stue med skiferpeis og høyt under taket, eksklusivt kjøkken og spisestue til 20 personer.
Selve hytta, som ligger oppå bakken, er på 200 kvadratmeter. Under bakken ligger en 600 kvadratmeter stor kjeller, med blant annet badebasseng, golfsimulator og et overbygd parkeringsanlegg med plass til fem biler.
Med primærrom på 225 kvadratmeter, og bruksareal på 827 kvadratmeter skulle det være rikelig med boltreplass for en ny eier.
Hytten ligger på Slettekvæven ved Tjørhom.

        Aftenbladet omtalte også hytten da en var under bygging i 2012.
      

        Les mer:
      
