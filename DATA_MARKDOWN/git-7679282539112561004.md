
# सीआरपीएफ कोबरा बटालियन की छापेमारी में हथियार और कारतूस संग नक्सली गिरफ्तार

Published at: **2019-11-06T09:56:13+00:00**

Author: **लक्ष्मीपुर(जमुई)। निज संवाददाता **

Original: [https://www.livehindustan.com](https://www.livehindustan.com/bihar/bhagalpur/story-naxalite-arrested-with-arms-and-ammunition-in-raid-of-crpf-cobra-battalion-in-jamui-forest-2834808.html)

जमुई के लक्ष्मीपुर के थाड़ी जंगल से सीआरपीएफ कोबरा बटालियन लेवल थ्री ने छापेमारी कर मंगलवार को एक नक्सली को गिरफ्तार किया। गिरफ्तार नक्सली का नाम मंजय हेम्ब्रम पिता स्व. भोला हेम्ब्रम साकिन दोबतिया थाना बरहट है।
मंजय कुख्यात अपराधी रमेश हेम्ब्रम का भाई बताया जाता है।  मंजय के पास से दो देशी कट्टा और पांच जिन्दा कारतूस बरामद किया। बड़ी घटना को अंजाम देने की मंशा से बांका के बेलहर थाना के बगधसवा गांव में जुटे थे। सीआरपीएफ ने छापेमारी शुरू की। मंजय ने कहा वे लोग घायल नक्सली गोरेलाल बेसरा थाड़ी निवासी का ईलाज बगधसवा में करवा रहे थे। मंगलवार को दस्ता उन्हें थाड़ी जंगल छोड़ने गया था।पिंटू राणा सहित 18-20 लोग हथियार से लैस थे। दस्ता में महिला नक्सली भी थे। छापेमारी में कोबरा बटालियन की चार टीमें थी जीडी अमरनाथ , मुकेश कुमार मीणा,मुनीन्द्र बरुआऔर केलाश चहल शामिल थे।
