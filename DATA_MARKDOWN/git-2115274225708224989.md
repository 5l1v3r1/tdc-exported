
# Facebook ha cambiato il proprio marchio

Published at: **2019-11-04T20:29:00+00:00**

Author: **AGI - Agenzia Giornalistica Italia**

Original: [Agi](https://www.agi.it/economia/facebook_logo-6486800/news/2019-11-04/)

Facebook ha cambiato il proprio marchio aziendale. La società' si chiamerà 'FACEBOOK', scritto tutto in maiuscolo, ma con un carattere e una colorazione diversi rispetto a quelli usato finora. Lo ha comunicato la società sul proprio blog, dove ha pubblicato anche alcune fotografie del nuovo logo e come comparirà su tutte le applicazioni del network di Mark Zuckerberg. La decisione di cambiare il logo, fa sapere la società, serve a rendere ancora più esplicito il legame tra la casa madre e gli altri prodotti, da WhatsApp a Instagram, passando per Oculus e Calibra."Oggi abbiamo aggiornato il marchio della nostra azienda per essere piu' chiari sui prodotti che provengono da Facebook", ha scritto Antonio Lucio, direttore marketing dell'azienda, in un post. "Abbiamo introdotto un nuovo logo aziendale e stiamo ulteriormente distinguendo la società Facebook dall'app Facebook, che manterrà invece il proprio simbolo".Racchiudere tutti i prodotti della società sotto un unico marchio, che comparirà su tutte le applicazioni della casa madre, ha un tempismo singolare: arriva mentre la politica americana si interroga sulla necessità di spacchettare le società tecnologiche che in questi anni hanno creato monopoli attraverso i processi di acquisizione. Facebook, insieme a Google, è tra i principali indiziati.
