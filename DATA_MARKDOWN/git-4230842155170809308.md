
# Справа про бронежилети: ДБР оголосило підозру п’ятьом посадовцям Міноборони

Published at: **2019-11-05T15:38:26+00:00**

Author: ****

Original: [ФАКТИ](https://fakty.com.ua/ua/ukraine/20191105-sprava-pro-bronezhylety-dbr-ogolosylo-pidozru-p-yatom-posadovtsyam-minoborony/)

Державне бюро розслідувань 5 листопада оголосило про підозру п’яти топ-чиновникам Міноборони в рамках провадження про закупівлю неякісних бронежилетів Корсар.
Директор ДБР Роман Труба сказав на брифінгу, що повідомлено про підозру начальнику головного управління Міноборони, його заступникам та начальникам відділів, які закупили неякісне майно для ЗСУ за завищеними цінами.
За його словами, у дощову погоду ці бронежилети прострілюються.
Читайте: ДБР проводить близько 40 обшуків у посадовців Міноборони – причина
Міноборони закупило 20 тис. бронежилетів вартістю 176 млн грн, з яких 7 тис. виявилися бракованими. Сума збитків сягнула 61 млн грн.
Нагадаємо, у липні ДБР опублікувало фрагменти розмов чиновників Міноборони, які доводять, що вони закупили неякісні бронежилети.
