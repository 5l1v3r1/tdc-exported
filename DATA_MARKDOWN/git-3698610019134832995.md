
# Опубліковані перші стенограми свідчень від свідків у справі про імпічмент Трампа

Published at: **2019-11-05T10:27:00+00:00**

Author: ****

Original: [DT.ua](https://dt.ua/WORLD/opublikovani-pershi-stenogrami-svidchen-vid-svidkiv-u-spravi-pro-impichment-trampa-328502_.html)

У США оприлюднили стенограми показань експосла США в Україні Марі Йованович і колишнього радника держсекретаря Майкла Маккінлі по справі про імпічмент Дональда Трампа, повідомляє пресслужба Комітету з питань розвідки Палати представників.
Документи опубліковано на сайті Постійного спеціального комітету США по розвідці.
Раніше публікувалися тільки вступні промови тих, хто свідчив перед Конгресом, а їхні відповіді на питання залишалися в тіні.
Так колишній посол США в Україні Марі Йованович розповіла, що дізналася про спробу особистого адвоката президента Руді Джуліані дискредитувати її в кінці 2018 року від неназваних "українських чиновників". Вона згадала лише одне ім'я - главу МВС Арсена Авакова, який говорив їй про свою стурбованість можливим залученням України в політику Сполучених Штатів.
Йованович також повідомила про спробу Джуліані обійти заборону на видачу візи США колишньому гепрокурору України Віктору Шокіну, а посол США в ЄС Гордон Сондланд, до якого дипломатка звернулася за порадою, сказав їй писати більше позитивних твітів про Трампа.
За словами Маккінлі, він украй стурбований участю американських дипломатичних представництв у зборі "негативної політичної інформації у внутрішньополітичних цілях". Після оприлюднення стенограми телефонної розмови між Дональдом Трампа та Володимиром Зеленського 25 вересня Маккінлі неодноразово закликав держсекретаря США Майка Помпео публічно підтримати Йованович, але той не реагував на його звернення.
31 жовтня Палата Представників проголосувала за процедуру імпічменту, визначивши порядок публічних слухань, допиту свідків, права й обов'язки учасників процесу.
Перед цим протягом місяця члени трьох комітетів нижньої палати Конгресу проводили розслідування щодо Дональда Трампа, підставою для якого стала скарги анонімного представника розвідувального співтовариства.
Докладніше читайте у статті Володимира Кравченка "Як в Америці оголошують імпічмент" у тижневику "Дзеркало тижня. Україна".
