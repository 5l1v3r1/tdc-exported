
# На Донеччині ліквідували канал збуту боєприпасів

Published at: **2019-11-02T17:14:00+00:00**

Author: ****

Original: [ZIK.UA](https://zik.ua/news/2019/11/02/na_donechchyni_likviduvaly_kanal_zbutu_boieprypasiv_1682315)


        Співробітники карного розшуку отримали оперативну інформацію про збут гранат в селищі Андріївка Слов’янського району Донецької області. Під час перевірки факт підтвердився.
      
Про це повідомила пресслужба Слов’янського відділу поліції Донецької області.
«Незаконний «бізнес» влаштував 32-річний житель Слов’янського району. Під час другого етапу оперативної закупки оперативники та слідчі вилучили у нього 5 бойових гранат, півсотні патронів та димові шашки. Зловмисник затриманий в порядку ст. 208 Кримінального процесуального кодексу України», – йдеться у повідомленні.
У поліції зазначають, що під час двох оперативних закупок оперативники вилучили 4 бойові гранати РГД, 1 гранату Ф-1, дві димові шашки та півсотні патронів до пістолета Макарова. Кожен вибуховий предмет «бізнесмен» оцінив у 400 гривень. Отримані незаконним шляхом гроші та боєприпаси вилучено. Зловмисник затриманий в порядку ст.208 Кримінального процесуального кодексу України та поміщений в ізолятор тимчасового тримання. Поліцейські встановлюють походження боєприпасів.
За фактом відкрили кримінальне провадження за ч.1 ст.263 Кримінального кодексу України (Незаконне поводження зі зброєю, бойовими припасами або вибуховими речовинами). Максимальне покарання – від 3 до 7 років позбавлення волі.
Нагадаємо, у Львівській та Херсонській областях СБУ виявила схрони зі зброєю та боєприпасами.
 
