
# Po skambios „Olympiakos“ pergalės Maskvoje – skaudus „Maccabi“ smūgis

Published at: **2019-11-01T23:31:00+00:00**

Author: ****

Original: [basketnews.lt](https://www.basketnews.lt/news-134222-po-skambios-olympiakos-pergales-maskvoje-skaudus-maccabi-smugis.html)

Nuotr.: AFP - Scanpix
Nuotr. AFP - Scanpix
Lietuviškajam Pirėjo „Olympiakos“ (2-4) po skambios pergalės Maskvoje ir vėl teko pajusti pralaimėjimo kartėlį.
Šįkart Graikijos klubui skaudų smūgį sudavė Tel Avivo „Maccabi“ (4-2), kuri išvykoje 90:65 (24:21, 21:19, 23:16, 22:9) sutriuškino Mindaugo Kuzminsko ir Kęstučio Kemzūros atstovaujamą komandą.
Kuzminskas per 14 minučių pelnė 6 taškus (1/2 dvit., 1/3 trit., 1/2 baud. met.), atkovojo vieną kamuolį, išprovokavo 3 pražangas, tačiau du kartus pats pažeidė taisykles ir surinko 4 naudingumo balus.
Nors po dviejų kėlinių „Maccabi“ turėjo vos 5 taškų pranašumą (45:40), po Othello Hunterio dvitaškio trečiojo kėlinio pabaigoje persvara išaugo daugiau nei dvigubai – 68:56.
Lemiamame ketvirtyje „Maccabi“ varžovams leido įmesti 9 taškus, patys surinko 22 ir taip rungtynių pabaigoje susikrovė net 25 taškų pranašumą.

        „Olympiakos“: Georgios Printezis 16, Brandonas Paulas 12 (5 atk. kam.), Vassilis Spanoulis 8, Mindaugas Kuzminskas 6.
      

        „Maccabi“: Scottie Wilbekinas ir Tyleris Dorsey (4/6 trit.) po 19, Nate'as Woltersas 10, Omri Casspi 9, Quincy Acy (8 atk. kam.) ir Othello Hunteris (4/4 dvit., 5 atk. kam.) po 8.
      
