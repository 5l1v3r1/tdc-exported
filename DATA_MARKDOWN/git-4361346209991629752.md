
# 
        Sas József gyógyulását nagyban segíti Kulka János példája
      

Published at: **2019-11-05T05:19:00+00:00**

Author: **Bors**

Original: [www.borsonline.hu](http://www.borsonline.hu/aktualis/sas-jozsef-gyogyulasat-nagyban-segiti-kulka-janos-peldaja/185913)


        Januárban egy nyaraláson kapott sztrókot a népszerű humorista, azóta otthon lábadozik, de a beszéd még nem megy egyszerűen. De van mégis valaki, akire pozitív példaként tekint a gyógyulásban. 
        Januárban egy nyaraláson kapott sztrókot a népszerű humorista, azóta otthon lábadozik, de a beszéd még nem megy egyszerűen. De van mégis valaki, akire pozitív példaként tekint a gyógyulásban.
      
2016-ban Kulka János is sztrókot kapott aki azóta köszöni szépen, jól van. Sas József és felesége mindent megtesznek azért hogy a humorista is ilyen hamar erőre kapjon, mint sorstársa.
– Jóska nagyon akar fejlődni, gyógyulni, csak ez nem olyan egyszerű, nem olyan gyors, mint szeretnénk – kezdte a Blikknek Zsuzsa asszony.
– Mindent megteszünk annak érdekében, hogy javuljon az állapota, de ez egy nagyon csúnya betegség. Kulka művész úr többször mesélt már arról, hogy ő min ment keresztül, hogyan gyógyult meg, hogyan küzdött. Nemrégiben is adott interjút egy lapnak, azt együtt elolvastuk Jóskával, nagyon tanulságos volt. Sok erőt adott nekünk, mert látjuk azt, hogy kellő kitartással és akarattal még ebből a csúnya betegségből is ki lehet jönni – mesélte az asszony.
– Jóska 20 évvel idősebb, mint Kulka János, aki bár nem teljesen ugyanazon ment át, mint a férjem, de a beszédével neki is voltak gondok. A férjem kommunikációja lassabb, mint volt, de mindenről beszélget.
Szeretnénk, ha az is visszaállni a régi formájába, dolgozunk rajta. Néha hezitál, keresi a szavakat, de máskor verseket idéz vagy énekel. Nagyon változó, de látjuk a színész úr példájából is, hogy sokat tud javulni az ember beszéde a sztrók után, ha dolgozik rajta – nyilatkozta a humorista neje.
Sas József otthon sem unatkozik, sokan látogatják, ami sokat jelent neki.
