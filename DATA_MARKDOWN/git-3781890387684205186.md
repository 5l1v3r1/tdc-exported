
# คุม'แม่มณี'บินไปอุดรฯ เหยื่อแชร์224คน-บุกตามดูหน้า

Published at: **2019-11-02T02:34:00+00:00**

Author: ****

Original: [เดลินิวส์](https://www.dailynews.co.th/crime/739591)


        ตำรวจเตรียมคุมตัว "แม่มณี-ผัว" บินจาก กทม.ไปแถลงข่าวที่อุดรธานี ด้าน เหยื่อ 224 ราย จ่อบินไปดูตัว
      
เมื่อวันที่ 2 พ.ย. พล.ต.อ.สุวัจน์ แจ้งยอดสุข รองผู้บัญชาการตำรวจแห่งชาติ เปิดเผยว่า ตำรวจสามารถรวบตัว น.ส.วันทนีย์ ทิพย์ประเวช หรือแม่มณี พร้อมกับสามี ได้ที่ห้องพักแห่งหนึ่งใน อ.สัตหีบ จ.ชลบุรี เมื่อช่วงเช้าที่ผ่านมา และขณะนี้อยู่ระหว่างการตรวจค้นเพิ่มเติม จากนั้นจะนำตัวมาที่ บน.6 ดอนเมือง และนำตัวไปจังหวัดอุดรธานี เนื่องจากใช้หมายจับของศาลจังหวัดอุดรธานีเข้าจับกุม และจังหวัดอุดรธานีมีผู้เสียหายเข้าแจ้งความจำนวนมาก ประมาณ 244 คน ซึ่งทั้งหมดได้ติดต่อประสานกันเพื่อจะชักชวนกันไปดูตัวแม่มณีที่อุดรธานีแล้ว รวมถึงมีการทำธุรกรรมบัญชีต่างๆ และมีการใช้สถานที่ในการหลอกลวงประชาชน เช่น อาคารพาณิชย์ที่จัดฉากเป็นร้านทองด้วย ทั้งนี้ได้มอบหมายให้ผู้บัญชาการตำรวจภูธรภาค 4 เป็นผู้ดำเนินการรับผิดชอบ.

        ข่าวที่เกี่ยวข้อง...'แม่มณี-ผัว'สิ้นฤทธิ์!ถูกรวบที่สัตหีบ กบดานห้องเช่าถูกๆ
      
