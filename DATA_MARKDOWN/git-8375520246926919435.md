
# Путін дав орден болгарину, підозрюваному в шпигунстві на користь Росії

Published at: **2019-11-04T17:46:15+00:00**

Author: ****

Original: [ГЛАВКОМ](https://glavcom.ua/news/putin-dav-ordena-bolgarinu-pidozryuvanomu-v-shpigunstvi-na-korist-rosiji-637645.html)

Президент Росії Володимир Путін нагородив Орденом дружби болгарина, підозрюваного в шпигунстві у своїй власній країні на користь Росії.
Церемонія відбулася в Москві 4 листопада, через кілька днів після того, як болгарський суд дозволив Ніколаю Малінову залишити країну на п’ять днів, повідомляє Радіо Свобода.
Малінов – колишній член парламенту від «Болгарської соціалістичної партії» та голова неурядової організації «Національний рух «Русофіли». У вересні йому висунули звинувачення в шпигунстві на користь Росії та відмиванні грошей для російських організацій.
До слова, раніше «Главком» повідомляв, що прокуратура Болгарії розпочала досудове провадження щодо першого секретаря Посольства Російської Федерації в Софії. За інформацією прокуратури Болгарії, починаючи з вересня 2018 року, дипломат, перебуваючи на території Болгарії, займався збором інформації, яка є державною таємницею, з метою передачі іноземній державі.
Встановлено, що громадянин Російської Федерації проводив розвідувальну діяльність, зокрема, регулярні конспіративні зустрічі з громадянами Болгарії, включаючи високопосадовця, який має доступ до таємної інформації Республіки Болгарія, ЄС та НАТО.
Міністерство закордонних справ Болгарії дало підозрюваному в шпигунстві російському дипломату 24 години, щоб покинути країну.
