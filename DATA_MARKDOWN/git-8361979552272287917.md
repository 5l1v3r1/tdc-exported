
# ГПУ звільнить прокурора, який вів розслідування проти Burisma — Reuters

Published at: **2019-11-04T19:31:00+00:00**

Author: ****

Original: [НВ](https://nv.ua/ukr/ukraine/politics/kulik-bude-zvilneniy-z-gpu-novini-ukrajini-50051588.html)

Джерело повідомило, що рішення звільнити Костянтина Кулика прийнято, оскільки він не з’явився на атестацію, обов’язкову для переходу в новий Офіс генпрокурора.
Багато зі звільнених прокурорів відмовилися пройти атестацію на знак протесту проти «чистки», розпочатої для зміцнення контролю президента Володимира Зеленського над Генпрокуратурою, пише видання.
Читайте також:&nbspГПУ заявила про звільнення 218 прокурорів, які «відмовилися» пройти атестацію
За даними Reuters, Кулика звільнять до 31 грудня, якщо не раніше.
Раніше в цьому році Кулик підготував семисторінкове досьє про діяльність Хантера Байдена в Україні, який входив до ради директорів Burisma в 2014—2019 роках. За даними ЗМІ, в документі він звинуватив сина колишнього віце-президента США Джо Байдена в корупції.
Читайте також:&nbspТрамп хотів, щоб Зеленський публічно оголосив про розслідування проти Burisma. Від цього залежало «все» — топ-дипломат США
За даними Reuters, особистий адвокат президента США Дональда Трампа Руді Джуліані зустрічався з прокурором Костянтином Куликом, щоб обговорити звинувачення проти Байдена.
У недавньому інтерв'ю Джуліані сказав Reuters, що зустріч з Куликом відбулася в Парижі. За його словами, Кулик повторив твердження про те, що Джо Байден в 2016 році нібито намагався звільнити тодішнього генпрокурора України Віктора Шокіна, щоб закрити справу проти Burisma.
