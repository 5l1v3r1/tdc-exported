
# Shark attack! – un turista scozzese di 44 anni

Published at: **2019-11-07T15:18:39+00:00**

Author: ****

Original: [DAGOSPIA](https://www.dagospia.com/rubrica-29/cronache/squalo-mano-ndash-turista-scozzese-44-anni-divorato-218402.htm)


        UNO SQUALO ALLA MANO – UN TURISTA SCOZZESE DI 44 ANNI DIVORATO DA UNO SQUALO AL LARGO DELL’ISOLA DI REUNION: L’UOMO ERA SCOMPARSO DAL WEEKEND DURANTE UNA NUOTATA E LA SUA MANO È STATA TROVATA NELLO STOMACO DI UN PREDATORE UCCISO PERCHÉ TROPPO VICINO ALLA COSTA – A CONFERMARE CHE L’ARTO APPARTIENE ALL’UOMO È STATO…
      
Da "www.leggo.it"
Un 44enne scozzese è scomparso mentre faceva un bagno a largo dell'Isola della Riunione, nell'Oceano Indiano. Il turista sarebbe stato divorato da uno squalo. A confermare i sospetti è stato il ritrovamento di una mano, con una fede al dito, nello stomaco di uno squalo tigre ucciso perché troppo vicino alla spiaggia. La moglie del 44enne, riporta il tabloid The Sun, avrebbe riconosciuto l'anello nuziale.
«Il turista e la moglie erano in vacanza sull'isola e lui è scomparso mentre nuotava da solo nella Laguna Hermitage, a largo di Saint-Gilles, sabato scorso», ha raccontato un testimone alla stampa locale.
«Quando non è rientrato la moglie ha dato l'allarme e sono scattate le ricerche con imbarcazioni e un elicottero», ha aggiunto. L'Isola della Riunione, appartenente alla Francia, è nota proprio per i frequenti attacchi degli squali. Il ritrovamento della fede nuziale fugherebbe dunque ogni dubbio sulla triste fine del 44enne scozzese.
