
# Google Pixel si aggiornerà ancora, per un’ultima volta, a dicembre

Published at: **2019-11-06T09:32:00+00:00**

Author: **Enrico Paccusse**

Original: [AndroidWorld](https://www.androidworld.it/2019/11/06/google-pixel-si-aggiornera-ancora-unultima-volta-dicembre-678682/)

4 ottobre 2016 – questo è il giorno in cui la prima edizione di Google Pixel ha visto la luce (grazie alla collaborazione di HTC, pensate un po’). Uno smartphone che ha dato il via ad un pezzo di storia per Google.
Forse anche per questo la società americana si è spinta oltre ed ha aggiornato il telefono ad Android 10 anche se da un punto di vista puramente contrattuale non era tenuta a farlo (gli aggiornamenti di sistema sono garantiti per 2 anni).
Questo mese però Google Pixel non ha ricevuto l’aggiornamento di sicurezza come gli altri membri della famiglia. Questo perché, come confermato dalla stessa Google a Verge, le patch del mese saranno incluse nell’ultimo aggiornamento dell’anno e, nel caso di Pixel (e Pixel XL), della sua storia.
