
# Міноборони: у Петрівському були обстріли, розведення військ відкладаєтьсяся

Published at: **2019-11-01T12:09:52+00:00**

Author: **Daria Trokhimovich**

Original: [Рубрика](https://rubryka.com/2019/11/01/minoborony-u-petrivskomu-buly-obstrily-rozvedennya-vijsk-vidkladayetsyasya/)


        
          В Петровському 30 жовтня зафіксовано обстріли, тому дата розведення сил і засобів (раніше було погоджено 4 листопада) на цій ділянці буде переглянута.
        
      
Про це заявив міністр оборони України Андрій Загороднюк на брифінгу в п’ятницю в Києві, повідомляє “УП”.
“Дійсно обстріли були, і тому ми очікуємо перегляду дати розведення, тому що ми ждемо 7 днів від обстрілів”.
Він уточнив, що останні обстріли були зафіксовані 30 жовтня.
Напередодні президент України Володимир Зеленський заявив, що розведення у Петрівському розпочнеться 4 листопада, за умови дотримання семиденного режиму тиші.
Розведення сил у Золотому і Петрівському одна з основних умов зустрічі у Нормандському форматі на найвищому рівні. Президент України і міністр закордонних справ сподіваються, що зустріч відбудеться у листопаді.
Після повідомлення про розведення у Золотому 29 жовтня Зеленський розмовляв з канцлером Німеччини Ангелою Меркель.
Лідери “четвірки”: Зеленський, Меркель, президент РФ Володимир Путін, президент Франції Емманюель Макрон.
