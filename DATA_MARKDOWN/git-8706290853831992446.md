
# Ο ISIS της Σομαλίας ορκίστηκε πίστη στο νέο ηγέτη

Published at: **2019-11-04T01:20:00+00:00**

Author: ****

Original: [enikos.gr](http://www.enikos.gr/international/682117/o-isis-tis-somalias-orkistike-pisti-sto-neo-igeti)

Ο βραχίονας του Ισλαμικού Κράτους (ΙΚ) στη Σομαλία, ένας από τους σημαντικότερους της τζιχαντιστικής οργάνωσης, ορκίστηκε πίστη με ανακοίνωσή του χθες Κυριακή στον νέο ηγέτη της, που ανέλαβε μετά τον θάνατο του Αμπού Μπακρ αλ Μπαγκντάντι.
Η «Επαρχία της Σομαλίας» του ΙΚ μεταφόρτωσε στην πλατφόρμα Telegram φωτογραφίες δέκα και πλέον μαχητών της, με λεζάντα πως ορκίστηκαν πίστη στον Αμπού Ιμπραχίμ αλ Χασέμι αλ Κοραΐσι.
Ο Κοραΐσι ονομάστηκε νέος ηγέτης της τζιχαντιστικής οργάνωσης την Πέμπτη, σε ένα ηχητικό μήνυμα με το οποίο το ΙΚ επιβεβαίωσε επίσης ο θάνατος του Μπαγκντάντι και ορκίστηκε να πάρει εκδίκηση από τις ΗΠΑ. Μέλη των αμερικανικών ειδικών δυνάμεων σκότωσαν τον Μπαγκντάντι σε επιδρομή στη βορειοανατολική Συρία.
Πηγή: ΑΜΠΕ
