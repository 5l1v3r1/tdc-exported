
# Τούρκος ΥΠΕΣ: Η Τουρκία θα στείλει τα μέλη του Ισλάμ που έχει συλλάβει πίσω στις χώρες τους

Published at: **2019-11-02T12:36:16+00:00**

Author: ****

Original: [News.gr](https://www.news.gr/kosmos/article/2016736/tourkos-ipes-i-tourkia-tha-stili-ta-meli-tou-islam-pou-echi-sillavi-piso-stis-chores-tous.html)

Ο υπουργός Εσωτερικών της Τουρκίας Σουλεϊμάν Σοϊλού δήλωσε σήμερα ότι η Τουρκία θα στείλει μέλη του Ισλαμικού Κράτους που έχει συλλάβει και κρατεί πίσω στις χώρες καταγωγής τους, καθώς διαμαρτυρήθηκε για την αδράνεια των Ευρωπαίων στο θέμα αυτό.
«Αυτό δεν είναι αποδεκτό από μας. Είναι επίσης ανεύθυνο», είπε ο αξιωματούχος λέγοντας ότι η Ευρώπη αφήνει την Τουρκία να διαχειριστεί μόνη της το θέμα των φυλακισμένων. «Θα στείλουμε τα συλληφθέντα μέλη του Νταές πίσω στις χώρες τους»,είπε στους δημοσιογράφους χρησιμοποιώντας το αραβικό ακρωνύμιο της οργάνωσης Ισλαμικό Κράτος.
Η Τουρκία συνέλαβε μερικά από τα μέλη της τζιχαντιστικής οργάνωσης Ισλαμικό Κράτος που δραπέτευσαν από τις φυλακές όπου κρατούνταν στη βορειοανατολική Συρία τον περασμένο μήνα, μετά την έναρξη της στρατιωτικής επίθεσης της Άγκυρας στην περιοχή αυτή της Συρίας.
