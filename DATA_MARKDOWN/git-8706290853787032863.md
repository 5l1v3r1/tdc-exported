
# Χαλαρό “ραντεβού” Μητσοτάκη με τους βουλευτές της ΝΔ στο Καβούρι - Τα θέματα που θα συζητήσουν

Published at: **2019-11-05T19:12:00+00:00**

Author: ****

Original: [enikos.gr](http://www.enikos.gr/politics/682506/chalaro-rantevou-mitsotaki-me-tous-vouleftes-tis-nd-sto-kavouri-t)


        Του Γιώργου Σιαδήμα
      
Σε ξενοδοχείο στο Καβούρι έχει δοθεί το ραντεβού μεταξύ του Κυριάκου Μητσοτάκη και των βουλευτών της ΝΔ για να τα πουν σε πιο χαλαρό κλίμα το πρωί του Σαββάτου.
Εξάλλου και οι βουλευτές της ΝΔ έχουν ενημερωθεί να έχουν πιο χαλαρό dress code στη συνάντηση.
Στόχος αυτής της άτυπης συνεδρίασης της Κοινοβουλευτικής Ομάδας της ΝΔ όπως έγραφε από την Κυριακή η Realnews είναι να ακούσει ο Κυριάκος Μητσοτάκης από πρώτο χέρι τα προβλήματα που αντιμετωπίζουν στις περιφέρειες τους οι βουλευτές ειδικά σε μια περίοδο που το μεταναστευτικό καίει.
Βέβαια ο πρωθυπουργός πέρα από το μεταναστευτικό θα αναφερθεί στον ευρύτερο κυβερνητικό σχεδιασμό για το επόμενο διάστημα.
Σε αυτό το πλαίσιο θα ενημερώσουν τους βουλευτές για την Συνταγματική Αναθεώρηση ο Γιώργος Γεραπετρίτης, για το μεταναστευτικό ο Μιχάλης Χρυσοχοΐδης, για τον προϋπολογισμό ο Χρήστος Σταϊκούρας και για τις Επενδύσεις ο Άδωνις Γεωργιάδης.
Σύμφωνα με τον προγραμματισμό θα ακολουθήσουν οι ομιλίες των βουλευτών και στο τέλος θα τοποθετηθεί ο Κυριάκος Μητσοτάκης.
Πηγή: real.gr
