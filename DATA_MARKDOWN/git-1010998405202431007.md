
# Ахмед Башев влезе в ареста, за да излезе преди края на изборния ден (ОБЗОР)

Published at: **2019-11-03T19:17:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/ahmed-bashev-vleze-v-aresta-za-da-izleze-predi-kraja-na-izbornija-den-obzor.html)

Знаков арест на политик от Югозападна България беляза деня на балотажа на местния вот. Задържан беше бившият депутат и бивш дългогодишен кмет на Гърмен Ахмед Башев.
Той беше арестуван снощи в дома на свой братовчед в Рибново по подозрение за купуване на гласове.
Пред камерата на bTV хората от селото заявиха, че не знаят какво е причинило засиленото полицейско присъствие. За ареста съобщиха синът и дъщерята на Башев в социалните мрежи. Главният прокурор Сотир Цацаров потвърди 24-часовото задържане.
В късния следобед Башев беше пуснат, даже успя и да гласува. Пред bTV той обясни, че в колата му са били намерени малка сума пари и празни бюлетини от първия тур.
Каква е неговата версия за случилото се – гледайте утре сутрин в „Тази сутрин”!
