
# برجام نمود واقعی غیرقابل اعتماد بودن آمریکا است

Published at: **2019-11-04T15:35:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544911.html/%D8%A8%D8%B1%D8%AC%D8%A7%D9%85-%D9%86%D9%85%D9%88%D8%AF-%D9%88%D8%A7%D9%82%D8%B9%DB%8C-%D8%BA%DB%8C%D8%B1%D9%82%D8%A7%D8%A8%D9%84-%D8%A7%D8%B9%D8%AA%D9%85%D8%A7%D8%AF-%D8%A8%D9%88%D8%AF%D9%86-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA)

مجتبی بیهقی با اشاره به اینکه برجام نمود واقعی این است که آمریکا غیرقابل اعتماد است گفت: امریکا مخالف پیشرفت های ایران در زمینه های مختلف علمی و هسته ای است و به طرق مختلف سنگ اندازی می کند.
به گزارش شبکه اطلاع رسانی راه دانا؛ مجتبی بیهقی، معاون اجتماعی مرزبانی خراسان رضوی در گفت‌وگو با صبح‌توس، در حاشیه بازدید از غرفه صبح توس در نمایشگاه بین المللی اظهار کرد: رهنمودهای رهبر معظم انقلاب برای مردم و مسئولان فصل الخطاب است و در همین راستا آمریکا قابل اعتماد نیست و نخواهد بود.
وی افزود: ایران در راستای رسیدن به اهداف خودش گام هایی را برداشته است و امریکا مخالف پیشرفت های ایران در زمینه های مختلف علمی و هسته ای است و به طرق مختلف سنگ اندازی می کند.
معاون اجتماعی مرزبانی خراسان رضوی گفت: برجام نمود واقعی این است که آمریکا غیرقابل اعتماد است.
وی افزود: اتحاد و همدلی مردم ایران موجب پیشرفت کشور خواهد شد و حضور در عرصه بین المللی و راهپیمایی ها مشت محکمی بر دهان استکبار جهانی است.
انتهای پیام/
