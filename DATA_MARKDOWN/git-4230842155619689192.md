
# Зоряні війни і поява генія – найкращі відеоігри листопада 2019

Published at: **2019-11-01T11:50:07+00:00**

Author: ****

Original: [ФАКТИ](https://fakty.com.ua/ua/lifestyle/20191101-zoryani-vijny-i-poyava-geniya-najkrashhi-videoigry-lystopada-2019/)

Прийшов листопад, а це означає, що вже зовсім скоро з’являться номінанти на найкращу відеогру 2019 року. Однак це зовсім не означає, що геймерів не буде, чим порадувати.
Факти ICTV зібрали відеоігри, на які обов’язково потрібно звернути увагу у листопаді.
19 грудня в прокат в українських кінотеатрах вийде дев’ятий епізод Зоряних воєн, який закінчить третю трилогію фільмів. В очікуванні фіналу історії Скайвокерів у всіх фанатів всесвіту є можливість ознайомитися з невідомою оповіддю про одного з джедаїв в Star Wars Jedi: Fallen Order.
У цій відеогрі геймерам доведеться взяти на себе роль молодого падавана, одного з тих, що вижили після наказу 66, Кала Кестіса, який тривалий час переховувався від Галактичної імперії.
Відомо, що події Star Wars Jedi: Fallen Order відбуватимуться через кілька років після третього епізоду Зоряних воєн. Головному герою доведеться зустріти відомих персонажів саги під час своєї пригоди, подробиці якої наразі невідомі.
Зате про геймплей було сказано багато, і він повинен особливо порадувати любителів відеоігор в жанрі Soul-like.
Проте в арсеналі головного героя буде достатньо трюків, щоб протистояти кільком ворогам одночасно. Своєчасне парирування, вміння вичікувати правильний момент і знання, коли атакувати, стануть ключем до перемоги над воїнами Імперії.
Розробники обіцяють, що під час подорожі гравці зможуть побувати на різних планетах з всесвіту Зоряних воєн, на яких їх чекає багато секретів. Також буде доступна можливість відкривати нові вміння Кестіса, завдяки чому він зможе потрапляти в раніше недоступні місця на планетах.
Star Wars Jedi: Fallen Order повинен стати першою грою від видавця EA, яка дійсно порадує фанатів кіновсесвіту, а також тих, хто просто не знає, чим себе зайняти після проходження Sekiro: Shadows Die Twice.
