
# Йованович відповіла на закиди щодо підтримки Порошенка

Published at: **2019-11-04T18:47:00+00:00**

Author: ****

Original: [НВ](https://nv.ua/ukr/world/geopolitics/impichment-trampa-yovanovich-vidpovila-na-zakidi-shchodo-pidtrimki-poroshenka-50051582.html)

Про це йдеться в оприлюдненій стенограмі показань Йованович в комітеті з розвідки Палати представників США, передає CNN.
Під час слухань член Палати представників Марк Медоуз від Республіканської партії США заявив, що у американської делегації під час візиту в Україну склалося враження, що Йованович підтримувала колишнього президента Петра Порошенка.
Інший республіканець Джим Джордан зобразив Йованович як критика кандидата «реформатора» Володимира Зеленського, чия «кампанія була спрямована на те, щоб побороти корупцію».
Йованович заперечила ці твердження, сказавши, що у неї не було особистого інтересу. Вона розповіла, що її місія в Україні полягала в достовірній оцінці політичної ситуації і представленні інтересів США.
«Я думала, що час Порошенка минув, тому що український народ був такий злий на нього, і що нам потрібно було докласти максимальних зусиль, щоб спрацюватися з Зеленським, щоб це були міцні двосторонні відносини», — заявила Йованович.
«Я думаю, ви знаєте, з консервативної точки зору, було багато людей, які думали, що ми знаємо Порошенка, що нам з ним зручно, і так далі», — додала вона.
Читайте також:
Томас ФрідманБитва за США. Що розповіла Марі Йованович?
Під час скандальної телефонної розмови з президентом України Володимиром Зеленським Дональд Трамп розкритикував колишнього посла США в Україні Марі Йованович.
Зеленський погодився з Трампом в оцінці дипломата та заявив, що ставлення Йованович до його команди було далеко не найкращим, тому що вона нібито була на боці екс-президента Петра Порошенка.
Марі Йованович достроково завершила роботу в Україні 20 травня 2019 року.
За даними ЗМІ, Дональд Трамп розпорядився відкликати посла в Україні Марі Йованович після скарг свого адвоката Рудольфа Джуліані.
