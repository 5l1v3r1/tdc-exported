
# خلیج فارس متلاطم شد/ تعطیلی اسکله‌های هنگام و کیش

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696242/%D8%AE%D9%84%DB%8C%D8%AC-%D9%81%D8%A7%D8%B1%D8%B3-%D9%85%D8%AA%D9%84%D8%A7%D8%B7%D9%85-%D8%B4%D8%AF-%D8%AA%D8%B9%D8%B7%DB%8C%D9%84%DB%8C-%D8%A7%D8%B3%DA%A9%D9%84%D9%87%E2%80%8C%D9%87%D8%A7%DB%8C-%D9%87%D9%86%DA%AF%D8%A7%D9%85-%D9%88-%DA%A9%DB%8C%D8%B4)

اسکله‌های اصلی مسافری جزائر کیش و هنگام به دلیل تلاطم دریا تا اطلاع ثانوی تعطیل اعلام شد.
به گزارش خبرگزاری تسنیم از حوزه جزائر خلیج فارس، در ساعات گذشته به دلیل ورود سامانه‌های ناپایدار جنوب شرقی به سمت آب‌های هرمزگان، پدیده تلاطم و مواج بودن دریا سبب بروز اخلال در ترددهای دریایی شده است.
با توجه به ناپایداری جوی و دریایی، تردد تمامی شناورهای مسافری از کیش به بنادر چارک و آفتاب و بالعکس از ساعت 13:00 امروز جمعه 10 آبان 98، به طور کامل توسط اداره کل بنادر و دریانوردی تعطیل اعلام شده است.
همچنین این اداره به دلیل افزایش سرعت باد و تلاطم دریا، اسکله‌های گردشگری کندالو و شیب دراز برای تردد به جزیره هنگام از ساعت 12:45 امروز را نیز به طور کامل تعطیل اعلام کرده و از عموم خواسته شده از تجمع و تردد در این اسکله‌ها، به‌طور جدی خودداری شود.
