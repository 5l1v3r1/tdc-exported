
# El govern espanyol ofereix ajuda a Greta Thunberg per tornar a creuar l'Atlàntic

Published at: **2019-11-02T13:28:20+00:00**

Author: ****

Original: [Ara.cat](https://www.ara.cat/internacional/espanyol-ofereix-Greta-Thunberg-Atlantic_0_2336766505.html)

El govern espanyol s'ha ofert a ajudar l'activista sueca Greta Thunberga a creuar l'oceà Atlàntic, per poder participar a la conferència sobre el Canvi Climàtic de l'ONU (COP 25), que finalment se celebrarà el desembre a Madrid després de la renúncia del govern xilè a causa de l'onada de protestes que viu el país. Thunberg havia viatjat en un veler sense emissions de la família reial de Mònaco fins a Nova York per participar de la cimera que es va celebrar al setembre i tenia previst quedar-se al continent americà fins al desembre per participar de la reunió a Santiago.

        Així s'ho farà Greta Thunberg per viatjar de Suècia a Nova York sense agafar cap avió
      
L'anunci del govern espanyol l'ha fet a Twitter la ministra de Transició Ecològica en funcions, Teresa Ribera, en resposta al tuit de la jove: "Estimada Greta, seria fantàstic tenir-te aquí a Madrid. Vas fer un llarg viatge que ens va ajudar a despertar consciències, obrir ments i engegar l'acció. Ara ens encantaria ajudar-te a creuar l'Atlàntic de tornada". 
