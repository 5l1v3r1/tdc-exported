
# Lazio-Celtic in diretta TV e in streaming

Published at: **2019-11-07T13:38:51+00:00**

Author: ****

Original: [Il Post](https://www.ilpost.it/2019/11/07/lazio-celtic-tv-streaming/)

Lazio-Celtic è una delle partite valide per il quarto turno della fase a gironi di UEFA Europa League in programma stasera. Si gioca alle 18.55 allo Stadio Olimpico di Roma e sarà trasmessa da Sky. Dopo la sconfitta nella scorsa partita sempre con il Celtic, fuori casa, e la vittoria del Cluj sul Rennes, la Lazio si ritrova ora al terzo posto con soli tre punti. Una vittoria stasera la riporterebbe a un punto dal Celtic primo in classifica, mantenendo le distanze ravvicinate e la lotta per il primo posto ancora aperta. Intanto in campionato la Lazio sta attraversando un gran momento di forma con tre vittorie nelle ultime tre partite.
