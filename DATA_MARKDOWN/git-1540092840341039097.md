
# Νεκρή από υπερβολική δόση η 22χρονη εγγονή του Ρόμπερτ Κένεντι

Published at: ****

Author: ****

Original: [CNN.gr](https://www.cnn.gr/news/kosmos/story/195953/nekri-apo-ypervoliki-dosi-i-22xroni-eggoni-toy-rompert-kennenti)

Newsroom, CNN Greece 23:47 , 01 November 2019 - 00:06
Ένα πιστοποιητικό θανάτου που κυκλοφόρησε την Παρασκευή αποκάλυψε ότι η Σίρσα βρέθηκε αναίσθητη στην Kennedy Compound την 1η Αυγούστου, λόγω ενός θανατηφόρου συνδυασμού συνταγογραφημένων φαρμάκων, μεθαδόνης και αλκοόλ.
Σύμφωνα με τα αποτελέσματα των τοξικολογικών εξετάσεων που είδαν το φως της δημοσιότητας, μεταξύ των φαρμάκων που βρέθηκαν στον οργανισμό της ήταν, η διαζεπάμη και η νορδιαζεπάμη, η φλουοξετίνη και η  αντικαταθλιπτική ουσία νορφλουοξετίνη. 
Ο θάνατός της, ο οποίος έχει καταγραφεί ως ατύχημα, ήρθε μόλις ένα μήνα προτού να ξεκινήσει το τελευταίο της έτος στο Κολέγιο της Βοστώνης, ενώ η κηδεία της έγινε στις 5 Αυγούστου. 
Η Saoirse ήταν η κόρη της Κόρτνι Κένεντι Χιλλ, του τέταρτου από τα 11 παιδιά της Έθελ και του Ρόμπερτ Κένεντι.
Ο πατέρας της, Πολ Χιλ, ήταν ένας από τους τέσσερις Ιρλανδούς που καταδικάστηκε αδίκως για τον βομβαρδισμό του Guildford Club το 1974, εκτίοντας 20 χρόνια φυλάκισης.

        Διαβάστε επίσης
      
