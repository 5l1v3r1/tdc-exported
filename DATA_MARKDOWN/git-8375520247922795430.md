
# У Дагестані силовики жорстоко розігнали невдоволених будівництвом водопроводу селян

Published at: **2019-11-02T03:59:01+00:00**

Author: ****

Original: [ГЛАВКОМ](https://glavcom.ua/world/observe/u-dagestani-siloviki-zhorstoko-rozignali-nevdovolenih-budivnictvom-vodoprovodu-selyan-637142.html)

Жителі села Меусіша в Дагестані вийшли на масову акцію протесту проти будівництва водопроводу.
Про це повідомляє видання «Кавказький вузол».
Глава села Мусабеков Мусабеков розповів, що близько 400 осіб - чверть населення Меусіша - влаштували мітинг біля місця проведення будівельних робіт. Силовики розігнали протестувальників кийками.
На відеозаписі видно, що в результаті дій правоохоронних органів постраждали кілька людей, в тому числі жінки.
За даними видання, протести в селі тривають з початку жовтня. Місцеві жителі виступають проти проведення водопроводу в сусідній населений пункт Уркарах. Вони побоюються, що будівництво відріже їм доступ до 150 гектарів лісу, пасовищ і полів для сінокосу.
