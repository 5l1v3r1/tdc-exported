
# Nerimas dėl rungtynių herojaus: Grigoniui mačo pradžioje buvo nuskausminta pėda

Published at: **2019-11-01T23:00:00+00:00**

Author: **https://www.facebook.com/jmiklovas**

Original: [basketnews.lt](https://www.basketnews.lt/news-134224-nerimas-del-rungtyniu-herojaus-grigoniui-maco-pradzioje-buvo-nuskausminta-peda.html)

Nuotr.: D.Lukšta Nuotr.: BasketNews.lt/D.Lukšta Nuotr.: D.Lukšta Nuotr.: D.Lukšta Nuotr.: Basketnews.lt/D.Lukšta
Marius Grigonis per paskutinę rungtynių minutę pelnė 7 taškus ir Kauno „Žalgiriui“ padovanojo pergalę Stambule 79:76 prieš „Fenerbahče“, tačiau po mačo komanda dėl jo buvo susirūpinusi.
Dar pirmajame kėlinyje jis pasiprašė keitimo ir šlubuodamas paliko aikštę, o netrukus patraukė į rūbinę. Kaip paaiškėjo po rungtynių, tam, kad galėtų grįžti į aikštę, krepšininkui buvo suleisti nuskausminamieji
„Įspūdinga Mariaus rungtynių pabaiga, belieka tikėtis, kad nieko nėra su koja, nes ji buvo pilnai nuskausminta. Laukiame rezultatų. Tikrai nerimo yra labai daug“, – po akistatos sakė Šarūnas Jasikevičius.
„Kažką pajaučiau pėdoje, – apie momentą pirmajame kėlinyje teigė Grigonis. – Suleido nuskausminamųjų ir tiek. Dabar atrodo gerai. Nejauti, tai gerai. Pažiūrėsime. Rungtynių metu nieko nejaučiau.“
