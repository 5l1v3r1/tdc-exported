
# Новообрані Сейм і Сенат Польщі проведуть перше спільне засідання

Published at: **2019-11-06T07:15:00+00:00**

Author: ****

Original: [DT.ua](https://dt.ua/WORLD/novoobrani-seym-i-senat-polschi-provedut-pershe-spilne-zasidannya-328645_.html)

12 листопада в Польщі відбудеться перше спільне засідання новообраних Сейму і Сенату Польщі. Таке було рішення президента Польщі Анджея Дуди, передає Укрінформ.
Як повідомив журналістам речник Дуди Блажей Спихальський, глава польської держави виступить на урочистому засіданні парламенту нового скликання.
Президент також призначив маршалків-старійшин, які відкриватимуть засідання Сейму та Сенату. У нижній палаті це зробить ексміністр національної оборони Антоній Мацеревич, а у верхній палаті – сенатор Барбара Борис-Даменцька.
Як повідомлялося, парламентські вибори в Польщі відбулися 13 жовтня. За їх результатами у Сеймі впевнену перемогу здобула владна партія "Право і Справедливість", яка знову сформує однопартійний уряд.
Натомість у виборах до Сенату з мінімальною перевагою перемогла опозиція.
Перемігши на виборах, лідер партії "Права і справедливості" Ярослав Качинський сказав: "Попереду нас чекають чотири роки важкої роботи. Польща повинна змінитися більше, вона повинна змінюватися на краще".
Загальнонаціональна явка на виборах склала 61,1% виборців.
Поляки обирали 640 депутатів і 100 сенаторів. Всього було висунуто 5 тис. 112 кандидатів у депутати - в середньому по 11 кандидатів на одне місце.
На виборах в Сенат в цілому 278 кандидатів балотувалися по 100 одномандатних округах.
