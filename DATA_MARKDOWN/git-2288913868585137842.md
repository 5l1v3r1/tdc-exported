
# Getuigenis actrice Adèle Haenel schokt Franse filmwereld

Published at: **2019-11-07T10:50:00+00:00**

Author: ****

Original: [De Standaard](https://www.standaard.be/cnt/dmf20191107_04705208)


        Het Franse parket heeft een onderzoek geopend nadat de Franse actrice Adèle Haenel regisseur Christophe Ruggia van grensoverschrijdend gedrag heeft beschuldigd. De actrice krijgt steun van haar collega Marion Cotillard.
      
Adèle Haenel beschuldigt regisseur Christophe Ruggia van grensoverschrijdend gedrag. Dat gebeurde toen ze twaalf jaar oud was tot haar vijftiende, vertelde de nu dertigjarige actrice aan de nieuwssite Mediapart. Ze spreekt onder meer van ongewenste aanrakingen en kussen.
De actrice was twaalf toen ze gecast werd in de film Les Diables van Ruggia. Daarin speelde ze een weeskind dat met haar broer op zoek gaat naar haar ouders.
