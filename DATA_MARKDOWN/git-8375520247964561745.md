
# Імпічмент Трампа: У США опублікували стенограму показань Тейлора

Published at: **2019-11-07T00:34:03+00:00**

Author: ****

Original: [ГЛАВКОМ](https://glavcom.ua/news/impichment-trampa-u-ssha-opublikuvali-stenogramu-pokazan-teylora-638231.html)

Комітети Палати представників США опублікували стенограму показань у справі про імпічмент президента Сполучених Штатів Америки Дональда Трампа тимчасово повіреного у справах США в Україні Вільяма Тейлора.
Про це повідомляє пресслужба Комітету розвідки США.
«Все, що можу сказати, що я був стурбований, я назвав це ямою зі зміями в Києві та ямою зі зміями тут (у Вашингтоні, - ред.), і я не був упевнений, що зможу з користю служити в цьому контексті», - йдеться у тексті стенограми.
Крім того, Тейлор сказав, що він дізнався про те, що військова допомога Україні була заморожена в електронному листі від співробітника Сенатського комітету зі збройних сил 11 вересня.
«Це було 11 вересня. Отже, так, я пам'ятаю, як отримав лист від штатного співробітника Сенатського комітету зі збройних сил, звичайно, співробітника Сенату. Співробітники Білого дому теж, я впевнений, дізналися про це набагато раніше, ніж хто-небудь інший. Отже, я отримав електронний лист, який я потім відправив Тіму Моррісону і, можливо, Джорджу Кенту, сказав: «О, це чудові новини. Це те, чого ми так довго чекали. А Тім цього ще не чув». Вяк я вперше про це дізнався. А потім він пізніше в той же день підтвердив (заморожування військової допомоги - ред.)», - сказав Тейлор комітету Палати представників.
Також Тейлор разповів законодавцям, що він «чітко розумів«, що американська фінансова допомога Києву не буде надана, якщо президент України не скаже публічно, що він розслідує діяльність політичних конкурентів президента Трампа. 
