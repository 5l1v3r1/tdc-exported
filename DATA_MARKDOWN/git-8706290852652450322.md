
# Τούρκος υπουργός Ενέργειας: Ο Πορθητής θα ξεκινήσει νέα γεώτρηση

Published at: **2019-11-06T13:16:00+00:00**

Author: ****

Original: [enikos.gr](http://www.enikos.gr/international/682645/tourkos-ypourgos-energeias-o-porthitis-tha-xekinisei-nea-geotrisi)

Ο υπουργός Ενέργειας της Τουρκίας Φατίχ Ντονμέζ ανακοίνωσε ότι ο Πορθητής θα ξεκινήσει νέα γεώτρηση στην κατεχόμενη Κύπρο σε μερικές εβδομάδες και πως αυτή τη στιγμή το γεωτρύπανο βρίσκεται στη Μερσίνα για ανεφοδιασμό
Ο Ντονμέζ είπε ότι το γεωτρύπανο Γιαβούζ ξεκίνησε πριν από μερικές εβδομάδες τη γεώτρηση του στο σημείο Μόρφου.
Ο Τούρκος υπουργός Ενέργειας αναφερόμενο στον Πορθητή είπε ότι ολοκλήρωσε τη γεώτρηση του Φενίκε και ήρθε στον λιμάνι Τασουτζού της Μερσίνας για ανεφοδιασμό. “Εκεί, αφού σε λίγες βδομάδες κάνει εκεί εργασίες ανεφοδιασμού και συντήρησης θα ξεκινήσει ξανά γεώτρηση στις περιοχές που έχουμε αδειοδοτηθεί από την ‘τδβκ’”, ανέφερε.
Σύμφωνα με τον Ντονμέζ, το Ορούτς Ρέις και το Barbaros συνεχίζουν τις δισδιάστατες και τρισδιάστατες έρευνές τους. “Όπως έχουμε πει αν υπάρχει κάτι θα το βρούμε, όταν το βρούμε θα το ανακοινώσουμε στον λαό μας. Χρειάζεται λίγη υπομονή”, σημείωσε ο Ντονμέζ.
Πηγή πληροφοριών: philenews.com/ΚΥΠΕ
