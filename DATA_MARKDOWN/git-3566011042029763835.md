
# کشت و ترویج گیاهان کم آب‌بر در اولویت جهاد کشاورزی میاندوآب قرار دارد

Published at: **2019-11-05T10:49:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545077.html/%DA%A9%D8%B4%D8%AA-%D9%88-%D8%AA%D8%B1%D9%88%DB%8C%D8%AC-%DA%AF%DB%8C%D8%A7%D9%87%D8%A7%D9%86-%DA%A9%D9%85-%D8%A2%D8%A8-%D8%A8%D8%B1-%D8%AF%D8%B1-%D8%A7%D9%88%D9%84%D9%88%DB%8C%D8%AA-%D8%AC%D9%87%D8%A7%D8%AF-%DA%A9%D8%B4%D8%A7%D9%88%D8%B1%D8%B2%DB%8C-%D9%85%DB%8C%D8%A7%D9%86%D8%AF%D9%88%D8%A2%D8%A8-%D9%82%D8%B1%D8%A7%D8%B1-%D8%AF%D8%A7%D8%B1%D8%AF)

معاون رئیس سازمان و مدیر جهاد کشاورزی میاندوآب گفت: کشت و ترویج گیاهان کم آب بر یکی از الویتهای مهم سازمان جهاد کشاورزی است.
به گزارش شبکه اطلاع رسانی راه دانا؛ علی دیانتی در گفت و گو با زرین خبر با بیان اینکه کشت و ترویج گیاهان کم آب بر یکی از الویتهای مهم سازمان جهاد کشاورزی است، اظهار کرد: توسعه گیاهان دارویی مثل «زعفران»  و احداث محصولات باغی با نیاز آبی کم نظیر «پسته» می تواند در مدیریت بهینه مصرف آب، پایداری تولید، افزایش درآمد کشاورزان و رونق اقتصادی بخش کشاورزی شهرستان مفید واقع شود.
وی، گفت: امسال حدود پنج هکتار از اراضی شهرستان میاندوآب به کشت زعفران اختصاص یافته است که پیش بینی می شود میزان ۲۲٫۵ کیلو زعفران از مزارع این شهرستان برداشت شود.
معاون رئیس سازمان و مدیر جهاد کشاورزی میاندوآب، افزود: توسعه کشت زعفران با بهره وری مناسب می تواند موجب ایجاد اشتغالزایی در بخش کشاورزی منطقه گردد.
وی، با اشاره به اینکه ۳/۵ هکتار باغ پسته نیز در شهرستان میاندوآب احداث شده است، تصریح کرد: بکارگیری فنون جدید علمی در باغات پسته سبب شده در مصرف انرژی صرفه جویی قابل توجهی صورت گیرد.
انتهای پیام/
