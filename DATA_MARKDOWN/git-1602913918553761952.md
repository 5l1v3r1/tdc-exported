
# Proiect european de 10 mil. lei pentru modernizarea iluminatului public în municipiul Dej, judeţul Cluj

Published at: **2019-11-05T15:12:10+00:00**

Author: **Laurentiu Cotu**

Original: [Ziarul Financiar](https://www.zf.ro/zf-transilvania/proiect-european-de-10-mil-lei-pentru-modernizarea-iluminatului-public-in-municipiul-dej-judetul-cluj-18544353)

Primăria Dej, judeţul Cluj, a câştigat un proiect european de peste 10 mil. lei (2,1 mil. euro) pentru modenizarea sistemului de iluminat public din muncipiu. Investiţia este finanţată prin   Programul Operaţional Regional (POR) 2014-2020, coordonat de Ministerul Dezvoltării Regionale şi Administraţiei Publice (MDRAP).
Proiectul prevede schimbarea a 2.217 corpuri de iluminat şi implementarea unui sistem de telegestiune a sistemului de iluminat public în vederea scăderii consumului anual de energie din iluminat public cu peste 50% şi a emisiilor anuale de echivalent CO2 cu peste 50%.
Progrmul Operaţional Regional (POR) 2014-2020 este unul dintre programele prin care România poate accesa fondurile europene structurale şi de investiţii provenite din Fondul European pentru Dezvoltare Regională (FEDR), în perioada actuală de programare. Alocarea estimată se ridică la 8,38 miliarde euro, din care 6,86 miliarde de euro reprezintă sprijinul UE (prin FEDR), iar 1,52 miliarde de euro – contribuţia naţională. Autoritatea de Management a programului funcţionează la nivelul MDRAP.
POR 2014-2020 finanţează proiecte care contribuie la obiectivul general de creştere a competitivităţii economice şi îmbunătăţirea condiţiilor de viaţă ale comunităţilor locale şi regionale, prin sprijinirea dezvoltării mediului de afaceri, a infrastructurii şi serviciilor, pentru dezvoltarea durabilă a regiunilor, astfel încât acestea să-şi poată gestiona în mod eficient resursele şi să-şi valorifice potenţialul de inovare şi de asimilare a progresului tehnologic.
