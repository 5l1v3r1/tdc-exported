
# Op weg naar Europese stunt: Club Brugge mag blijven dromen van CL-overwintering

Published at: **2019-11-07T18:17:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902831/onmogelijke-opdracht-club-brugge-mag-blijven-hopen-op-overwintering-in-cl.html)


        Club Brugge werd na de kwalificatie voor de Champions League ingedeeld in een bijzonder zware groep. Met PSG, Real Madrid en Galatasaray als tegenstander leek Europese overwintering moeilijk te gaan worden. Na vier speeldagen lijkt een stunt echter nog steeds een optie.
      
De Bruggelingen staan na het nipte 1-0 verlies tegen PSG momenteel op een derde plek in groep A. Club Brugge wist met een gelijkspel tegen Galatasaray en Real Madrid al te overtuigen. Nu mag het dromen van Europese overwintering, in de Europa League of zelfs de Champions League.
Europese overwinteringZo is het mathematisch namelijk nog steeds mogelijk voor Club Brugge om te overwinteren in de Champions League. Al heeft het daarbij wel een portie geluk nodig en moet het nog beter gaan presteren op het Kampioenenbal.
Met de twee behaalde punten heeft Club Brugge momenteel vijf punten achterstand op Real Madrid. De Koninklijke moet de komende speeldag nog in actie komen tegen PSG, dat nog ongeslagen is en er – hopelijk voor Club Brugge – ook alles aan zal doen om te winnen.
Naast een nederlaag van Real Madrid zal Club Brugge dan zelf ook nog moeten overtuigen tegen Galatasaray. De Bruggelingen moeten winnen in Turkije. Bij winst heeft het dan vier punten voorsprong op Galatasaray én is het dus ook al zeker van een derde plek en dus Europese overwintering.
De stand momenteel:PSG – 12 puntenReal Madrid – 7 puntenClub Brugge – 2 puntenGalatasaray – 1 punt
Toch een stunt?Als Real Madrid verliest van PSG en Club Brugge wint van Galatasaray, dan hangt alles af van de allerlaatste speeldag in de groepsfase. Bij winst in eigen huis tegen de ploeg van Thibaut Courtois en Eden Hazard neemt Club Brugge dan de tweede plek in de groep over en overwintert het dus in de Champions League.
Een moeilijke opgave, maar niet onmogelijk voor Club Brugge. Als het daarin slaagt, volgt het KAA Gent op. De Buffalo's konden in 2015 ook overwinteren in een groep met Zenit Sint-Petersburg, Lyon en Valencia.
