
# «Аталанта» – «Кальярі». Прогноз і ставка Юрія Шевченка

Published at: **2019-11-02T19:57:00+00:00**

Author: **Юрій Шевченко**

Original: [Рейтинг Букмекерів](https://bookmaker-ratings.com.ua/tips/atalanta-kal-yari-prognoz-i-stavka-yuriya-shevchenka/)

Прогнозом на матч Серії А «Аталанта» – «Кальярі» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».

        13:30, 03 лис 2019
      
Зігравши внічию 2:2 з «Наполі», «Аталанта» встановила рекорд Серії А – жодна команда не забивала щонайменше два голи в кожному з перших десяти матчів чемпіонату. Наразі у бергамасків 30 голів – це найрезультативніший старт в Італії за 27 років. Так само багато забивав лише «Мілан» Фабіо Капелло.
Є голи – є результат. «Аталанта» третя, програла лише один раз. У «Кальярі» лише на одну поразку більше. Сарди розпочали з двох програшів, але після того беруть очки протягом восьми турів і йдуть врівень з «Наполі» – у обох команд по 18 очок.
«Кальярі» не програє в гостях: дві перемоги, дві нічиї, загальний рахунок 6:3. «Аталанта» вдома в 2019-му програла лише два матчі чемпіонату. Обидва суперники в чудовій формі, і це обіцяє голи – до того ж в шести останніх матчах в Бергамо їх було забито 28.
