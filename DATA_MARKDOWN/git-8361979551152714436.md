
# Президент Латвії підписав закон про автоматичне громадянство дітей негромадян

Published at: **2019-11-05T17:42:00+00:00**

Author: ****

Original: [НВ](https://nv.ua/ukr/world/countries/u-latviji-budut-davati-gromadyanstvo-dityam-negromadyan-50051792.html)

Про це повідомляє Delfi.
Підписаний закон скасував практику присвоєння статусу негромадян новонародженим дітям негромадян.
Відповідно до закону, з 1 січня 2020 року всі діти негромадян, які народилися в Латвії, будуть автоматично отримувати громадянство Латвії.
Якщо батьки не захочуть для дитини громадянство Латвії, вони зможуть письмово від нього відмовитися.
Законопроект про автоматичне надання латвійського громадянства дітям негромадян подав колишній президент Латвії Раймонд Вейоніс
У жовтні Сейм Латвії підтримав цей законопроект.
Термін «негромадяни» з’явився в Латвії після здобуття незалежності в 1991 році. Негромадяни — це колишні громадяни СРСР, які приїхали в країну після 1940 року і не є і не були громадянами ніякої держави.
У Латвії станом на 1 липня 2019 року налічувалося понад 220 тисяч негромадян (близько 10,5% населення).
У 2016 році як негромадяни були зареєстровані 47 дітей, у 2017 році - 51 дитина, а в 2018 році - 33 дитини.
