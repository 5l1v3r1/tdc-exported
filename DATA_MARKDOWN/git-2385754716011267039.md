
# Τουρκία:Συνελήφθησαν δύο Ρωσίδες με την υποψία ότι είναι μέλη του ISIS

Published at: **2019-11-01T19:20:00+00:00**

Author: **sigmalive**

Original: [SIGMALIVE](https://www.sigmalive.com/news/international/595330/tourkiasynelifthisan-dyo-rosides-me-tin-ypopsia-oti-einai-meli-tou-isis)

Οι τουρκικές αρχές συνέλαβαν δύο Ρωσίδες που πιστεύεται ότι είναι μέλη του Ισλαμικού Κράτους, κοντά στα σύνορα με τη Συρία, μετέδωσε η δημόσια τηλεόραση TRT σήμερα.
Οι δύο γυναίκες, που συνελήφθησαν στην επαρχία Κιλίς αφού πέρασαν παράνομα τα σύνορα των δύο χωρών, καταζητούνταν από την Ιντερπόλ. Είχαν μαζί τους τρία παιδιά και έχουν παραδοθεί στην υπηρεσία μετανάστευσης του Κιλίς.
Οι συλλήψεις αυτές σημειώνονται μερικές ημέρες μετά τον θάνατο του ηγέτη του ΙΚ, Άμπου Μπακρ αλ Μπαγκντάντι, σε επιχείρηση των αμερικανικών ειδικών δυνάμεων στη βορειοδυτική Συρία, κοντά στα σύνορα με την Τουρκία.
ΠΗΓΗ: ΑΠΕ-ΜΠΕ
