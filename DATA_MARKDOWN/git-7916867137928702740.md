
# Dulkio ekipa per pratęsimą įveikė Kulbokos komandą

Published at: **2019-11-02T21:42:00+00:00**

Author: ****

Original: [basketnews.lt](https://www.basketnews.lt/news-134260-dulkio-ekipa-per-pratesima-iveike-kulbokos-komanda.html)

Nuotr.: fiba.basketball
Nuotr. fiba.basketball
Dramatišką pergalę Ispanijos pirmenybėse iškovojo Manresos BAXI (2-5)ekipa su Deividu Dulkiu. Pedro Martinezo vadovaujama komanda savo aikštėje 101:97 (24:18, 13:11, 24:35, 18:15, 22:18) per pratęsimą nukovė Arnoldo Kulbokos atstovaujamą Bilbao „RETAbet“ (4-3) komandą ir nutraukė penkių pralaimėjimų seriją. 
Nuo suolo pakilęs Dulkys per 23 minutes įmetė 6 taškus (3/4 dvitaškiai, 0/3 tritaškiai), atkovojo 5 kamuolius, atliko rezultatyvų perdavimą, 4 kartus prasižengė ir surinko 4 naudingumo balus.
Dvikovą starto penkete pradėjęs Kulboka rungtyniavo 20 minučių, pasižymėjo 7 taškais (1/2 dvitaškiai, 1/5 tritaškiai, 2/2 baudos), sugriebė 3 kamuolius, sykį suklydo, 2 kartus prasižengė ir užfiksavo 4 balų naudingumą.
Kulboka vienintelį tritaškį pataikė pačioje pratęsimo pradžioje.

        BAXI: Frankie Ferrari 28 (6 atk. kam., 7 rez. perd.), Williamas Magarity 13, Jordanas Sakho 12 (10 atk. kam.), Davidas Kravishas 11, Eulisas Baezas 10.
      

        „RETAbet“: Axelis Bouteille 27, Rafa Martinezas 16, Jaylonas Brownas 12, Ondrejus Balvinas 10 (10 atk. kam.).
      
