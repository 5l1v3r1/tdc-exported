
# मेलानी जोन्स बनीं क्रिकेट ऑस्ट्रेलिया की नई निदेशक

Published at: **2019-11-06T08:24:34+00:00**

Author: **एजेंसी,मेलबर्न**

Original: [https://www.livehindustan.com](https://www.livehindustan.com/cricket/story-melanie-jones-appointed-cricket-australia-new-director-2834708.html)

क्रिकेट ऑस्ट्रेलिया ने बुधवार को पूर्व खिलाड़ी मेलानी जोन्स को अपना नया निदेशक नियुक्त किया है। जोन्स ने 1997 में ऑस्ट्रेलिया की महिला टीम से पदार्पण किया था। 
जोन्स को 2019 में ऑस्ट्रेलिया के सर्वोच्च सम्मान, 'द मेडल ऑफ द ऑर्डर ऑफ ऑस्ट्रेलिया' से सम्मानित किया गया है। 
जोन्स ने अपनी नियुक्ति पर कहा, “मैं बोर्ड के साथ समाज में क्रिकेट को मजबूत करने के लिए काम करने के लिए उत्साहित हूं। पिछले 18 महीने में जो काम किया गया है मैं उससे बेहद प्रभावित हूं, यह हमारे लिए काफी चुनौतीपूर्ण समय था।”
क्रिकेट ऑस्ट्रेलिया के चेयरमैन ईल एडिंग्स ने जोन्स का बोर्ड पर स्वागत किया है, “जोन्स लंबे समय से क्रिकेट में प्ररेणास्त्रोत रही हैं। बीते दो साल से ऑस्ट्रेलियाई क्रिकेट बड़े बदलावों से गुजर रही है। मुझे इसमें कोई शक नहीं है कि जोन्स का अनुभव मैदान के अंदर और बाहर टीम के लिए काफी उपयोगी साबित होगा।”
