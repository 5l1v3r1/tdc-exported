
# È iniziato uno sciopero di 48 ore di Lufthansa, con circa 1.300 voli cancellati tra giovedì e venerdì

Published at: **2019-11-07T07:32:18+00:00**

Author: ****

Original: [Il Post](https://www.ilpost.it/2019/11/07/sciopero-lufthansa-7-8-novembre/)

Oggi la compagnia aerea tedesca Lufthansa ha iniziato uno sciopero di 48 ore, con la cancellazione di circa 1.300 voli su un totale di 6.000: 700 di giovedì e 600 di venerdì, la maggior parte diretti dalla Germania all’estero. Mercoledì la dirigenza della società aveva cercato di fermare lo sciopero facendo causa al sindacato dell’equipaggio di cabina, ma un tribunale del lavoro dell’Assia ha confermato in appello quanto già stabilito da un tribunale del lavoro di Francoforte, cioè che il sindacato aveva indetto lo sciopero legalmente. Lo sciopero è stato organizzato per ottenere paghe migliori e indennità più alte nella trattativa salariale e per criticare quello che il sindacato ha definito «il rifiuto» della compagnia di negoziare.
Lufthansa ha detto che chi ha prenotato voli interni potrà convertirli in biglietti ferroviari con un procedimento online.
