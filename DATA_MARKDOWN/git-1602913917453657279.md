
# Începe votul în diaspora. Prima secţie de votare a fost deschisă în Noua Zeelandă

Published at: **2019-11-07T23:03:33+00:00**

Author: ****

Original: [Ziarul Financiar](https://www.zf.ro/eveniment/incepe-votul-in-diaspora-prima-sectie-de-votare-a-fost-deschisa-in-noua-zeelanda-18554251)

Prima secţie de votare se deschide în Auckland din Noua Zeelandă, vineri, 01.00 ora României, echivalentul orei locale 12.00. La alegerile prezidenţiale din acest an au fost organizate 835 de secţii de votare pentru românii din străinătate.
Tot vineri noaptea vor fi deschise şase secţii de votare în Australia, în oraşele Sidney, Melbourne, Brisbane, Canberra, Adelaide şi Perth.
În străinătate au fost organizate 835 de secţii de votare.
La primul tur de scrutin românii de peste hotare vor vota între 8 şi 10 noiembrie, iar la al doilea tur între 22 şi 24 noiembrie.
Prin urmare, votul în diaspora se va desfăşura vineri, 8 / 22 noiembrie, între orele 12.00 - 21.00, sâmbătă, 9 / 23 noiembrie, între orele 7.00 - 21.00 şi duminică, 10 / 24 noiembrie, între orele 7.00 - 21.00.
Potrivit AEP, numărul total de cetăţeni români cu domiciliul în străinătate care figurează cu drept de vot la acest scrutin este 715.752 de persoane.
De asemenea, numărul total al alegătorilor români din străinătate care au optat pentru votul la secţia de votare, prin înregistrarea pe site-ul votstrainatate.ro, este de 33.802 de cetăţeni.
În schimb, un număr de 35.917 români din străinătate au optat pentru votul prin corespondenţă, conform sursei citate.
