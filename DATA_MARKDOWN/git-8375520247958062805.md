
# У Франції перекинувся туристичний автобус: понад 30 постраждалих

Published at: **2019-11-03T19:14:01+00:00**

Author: ****

Original: [ГЛАВКОМ](https://glavcom.ua/world/observe/u-franciji-perekinuvsya-turistichniy-avtobus-ponad-30-postrazhdalih-637383.html)

У Франції в ДТП потрапив автобус компанії Flixbus, який виконував рейс із Парижа до Лондона. Як повідомляє видання Courrier Picard, інцидент стався біля муніципалітету Естрі-Деньєкур у департаменті Сомма.
Автобус злетів із дороги через мокрий асфальт, вдарився в огорожу і перекинувся. Були мобілізовані значні сили для надання надзвичайної допомоги.
Пасажири, що мають французьке, російське, іспанське та ірландське громадянства, були евакуйовані.
В останньому звіті надзвичайних служб повідомляється про 29 легко поранених, яких направили в лікарні Перонна і Мондідьє, та про чотирьох поранених, доставлених в університетську лікарню Ам'єна у важкому стані.
У момент аварії в автобусі перебували 33 людини, включаючи водія. Трасу, на якій сталася аварія, тимчасово перекривали.
Нагадаємо, вчора на Хмельниччині рейсовий автобус з’їхав у кювет та перекинувся: до лікарні було доставлено 13 потерпілих.
Як повідомлялося, шестирічна дитина залишилася живою після ДТП в Кіровській області РФ, в якій загинули її батьки, а потім в аварії зі «швидкою допомогою», яка перевозила дівчинку в лікарню.
