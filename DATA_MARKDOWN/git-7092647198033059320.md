
# یک کشته بر اثر برق گرفتگی در کشتی صیادی

Published at: **2019-11-05T10:09:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39611/%DB%8C%DA%A9-%DA%A9%D8%B4%D8%AA%D9%87-%D8%A8%D8%B1-%D8%A7%D8%AB%D8%B1-%D8%A8%D8%B1%D9%82-%DA%AF%D8%B1%D9%81%D8%AA%DA%AF%DB%8C-%D8%AF%D8%B1-%DA%A9%D8%B4%D8%AA%DB%8C-%D8%B5%DB%8C%D8%A7%D8%AF%DB%8C)


        معاون عملیات سازمان آتش نشانی و خدمات ایمنی شهرداری بندرعباس گفت: یک نفر بر اثر برق گرفتگی در کشتی صیادی در اسکله پشت شهر جان باخت.
      
به گزارش برق نیوز، معاون عملیات سازمان آتش نشانی و خدمات ایمنی شهرداری بندرعباس گفت: بی احتیاطی در کشتی صیادی در بندرعباس، یک کشته بر جای گذاشت.حسن امینی در بندرعباس اظهار داشت: طی مراجعه حضوری در ایستگاه آتش نشانی شماره ۸ بندرعباس، گزارشی مبنی بر برق گرفتگی یک نفر در کشتی صیادی در اسکله صیادی پشت شهر اطلاع داده شد.وی در ادامه افزود: پس از اطلاع، بلافاصله تیم‌های امدادی آتش‌نشانان از ایستگاه شماره، ۸، طی ۱ دقیقه و در ساعت ۲۰:۴۶ به محل حادثه رسیدند، این کشتی صیادی در نزدیکی کشتی حادثه روز گذشته قرار داشت.معاون عملیات سازمان آتش نشانی و خدمات ایمنی شهرداری بندرعباس گفت: متاسفانه در این حادثه که در اثر بی احتیاطی و سهل انگاری رخ داده بود، فردی ۳۳ ساله در حین تعمیر گاز برقی دچار برق گرفتگی می‌شود و در دم جان می‌سپارد. امینی ابراز داشت: تیم امدادی آتش‌نشانان پس از رهاسازی وی و انتقال به بیرون از کابین، وی را تحویل عوامل انتظامی دادند.
