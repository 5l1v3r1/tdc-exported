
# Лісосмуги в Україні можна оновити цінними породами дерев

Published at: **2019-11-01T10:10:00+00:00**

Author: ****

Original: [Инфоиндустрия](https://infoindustria.com.ua/lisosmugi-v-ukra%d1%97ni-mozhna-onoviti-czinnimi-porodami-derev/)


        В Агрофірмі «Колос», що в Сквирському районі на Київщині, кілька років тому додався ще один бізнес-напрямок – розсадництво горіхів. Саджанці цього дерева підуть не лише на продаж, а й на оновлення лісосмуг. В розсаднику площею 10 га, створеному три роки, тому зібрані сорти та форми з усіх куточків СНД, близького та далекого зарубіжжя.
      
Виконавець і координатор горіхового проекту Олександр Орел рекомендує звернути увагу на Чорний горіх, який має не лише цілющий плід, але й цінну деревину. Якщо один куб м дошки червоного дуба коштує 20 тис грн, то чорного горіха – 120 тис грн., причому деревина чорного горіха вдвічі легша від дуба, але в той же час вдвічі міцніша, дає вдвічі швидший приріст вегетативної маси, тобто він ідеальний і для заміщення дерев в лісосмугах, і для виробництва плодів, і для заготівлі деревини. Окрім цього Чорний горіх має вищу стійкість до посухи та морозів.
Керівник господарства Леонід Центило звертає увагу на особливу технологію вирощування горіхів, розроблену в господарстві, яка пришвидшує вегетацію рослини. Має бути гарна лунка, заповнена багатокомпонентним компостом, ґрунт має бути заселений відповідними видами мікроорганізмів, саджанець повинен одержувати достатньо води на першому етапі. «Підщепа Чорного горіха може в перспективі бути основою чудових горіхових садів, подібних до тих, якими славиться Каліфорнія» — говорить господар.

        Інфоіндустрія
      
