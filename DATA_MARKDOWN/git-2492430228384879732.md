
# Dode bij woningbrand Sommelsdijk

Published at: **2019-11-01T05:00:08+00:00**

Author: ****

Original: [RTV Rijnmond](https://www.rijnmond.nl/nieuws/187986/Dode-bij-woningbrand-Sommelsdijk)

De brand brak rond 03:30 uur uit aan de Oudelandsedijk. Volgens de brandweer sloegen de vlammen uit het huis en zijn ze bijna een uur bezig geweest met blussen. Uiteindelijk werd in de woning één lichaam gevonden.
Er wordt nog uitgezocht om wie het precies gaat, maar de brandweer gaat ervan uit dat het de bewoner van het huis is. Verder is niemand in het huis gevonden.
De schade aan de woning is volgens de brandweer enorm.
