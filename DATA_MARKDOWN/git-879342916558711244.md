
# Закупівля неякісних бронежилетів: чиновникам Міноборони повідомили про підозру

Published at: **2019-11-05T17:56:38+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/zakupivlya-neyakisnyx-bronezhyletiv-chynovnykam-minoborony-povidomyly-pro-pidozru)


        П'яти топчиновникам Мінборони було повідомлено про підозру у закупівлі неякісних бронежилетів «Корсар».
      
Про це на брифінгу у вівторок, 5 листопада, повідомив директор ДБР Роман Труба.
За словами Труби, було повідомлено про підозру начальнику головного управління Міноборони, заступникам управління та начальникам відділів.
Встановлено, що Міноборони закупило 20 тисяч бронежилетів вартістю 176 млн гривень, однак 7 тисяч бронежилетів виявилися бракованими.
Загальна вартість збитків становила 61 млн гривень. Труба повідомив, що в дощових умовах ці бронежилети прострілюються.
26 червня стало відомо, що ДБР провело 40 обшуків у чиновників Міністерства оборони в рамках розслідування щодо закупівлі неякісних бронежилетів та іншого речового майна для Збройних сил України за завищеними цінами. Загальні збитки за результатами закупівлі, яка відбулася на початку цього року, становили 100 млн грн.
Раніше в партії «Європейська солідарність» заявили про обшуки у Бірюкова. Пізніше стало відомо, що обшуки у Бірюкова та чиновників Міноборони проводить ДБР.
Хочете обговорити цю новину? Долучайтеся до телеграм-чату CHORNA RADA
