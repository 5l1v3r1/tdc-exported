
# Масвідаль переміг Діаза і завоював спеціальний пояс UFC

Published at: **2019-11-03T10:14:00+00:00**

Author: ****

Original: [DT.ua](https://dt.ua/SPORT/masvidal-peremig-diaza-i-zavoyuvav-specialniy-poyas-ufc-328317_.html)

У Нью-Йорку завершився UFC 244, в головній події якого побилися відомі американські бійці Нейт Діас і Хорхе Масвідаль.
Протягом усього бою ініціативою володів Масвідаль, який кілька разів відправив суперника в нокдаун і розсік Діасу бров. Саме через це лікарі зупинили поєдинок між третім і четвертим раундом, віддавши перемогу технічним нокаутом Хорхе.
Зазначимо, що бійці розігрували спеціальний пояс BMF ("головного засранця"), який був виконаний під замовлення і в єдиному екземплярі.
Головний приз переможцю вручив популярний рестлер Дуейн Джонсон на прізвисько "Скеля". Також повідомляється, що на івенті був присутній і президент США Дональд Трамп.
Після цього бою на рахунку Масвідаля 35 перемог і 13 поразок. Діаз зазнав десятої поразки при двадцяти перемогах.
Раніше повідомлялося про те, що Хабіб Нурмагомедов переміг Порьє і зберіг титул UFC.
