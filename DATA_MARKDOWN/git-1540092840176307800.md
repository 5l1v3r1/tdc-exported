
# «Nazinotstand»: Σε κόκκινο συναγερμό η Δρέσδη λόγω της διογκούμενης απειλής της ακροδεξιάς

Published at: ****

Author: ****

Original: [CNN.gr](https://www.cnn.gr/news/kosmos/story/196136/nazinotstand-se-kokkino-synagermo-i-dresdi-logo-tis-diogkoymenis-apeilis-tis-akrodexias)

Χρήστος Θ. Παναγόπουλος, CNN Greece 09:41 , 04 November 2019 - 09:41
Την περασμένη εβδομάδα το δημοτικό συμβούλιο της Δρέσδης αποφάσισε να περάσει ένα ψήφισμα, με το οποίο απηύθυνε σαφή προειδοποίηση ότι η Ακροδεξιά ενισχύεται στην πόλη.
«Η λέξη “Nazinostand” είναι ένας υπερβολικός χαρακτηρισμός, για το γεγονός ότι υπάρχει σοβαρό πρόβλημα – παρόμοιο με εκείνο της κλιματικής αλλαγής – με τον ακροδεξιό εξτρεμισμό να βρίσκεται στο μέσο της κοινωνίας», δήλωσε ο δημοτικός σύμβουλος, Μαξ Άσενμπαχ, στο CNNi.
Ο Άσενμπαχ, ο οποίος έθεσε επί τάπητος στο δημοτικό συμβούλιο το ψήφισμα, υπογράμμισε πως η κίνηση αυτή ήταν συμβολική και δεν θα έχει νομικές συνέπειες, αλλά λειτουργούσε ως ένα μέσο επισήμανσης της σοβαρής απειλής που συνιστά η άνοδος των ακροδεξιών δυνάμεων στη Δρέσδη.
