
# Iron Maiden actuaran a l'Estadi Olímpic Lluís Companys el 25 de juliol

Published at: **2019-11-07T09:16:50+00:00**

Author: ****

Original: [Ara.cat](https://www.ara.cat/cultura/Maiden-Estadi-Olimpic-Lluis-Companys_0_2339766107.html)

Iron Maiden actuaran a l'Estadi Olímpic Lluís Companys de Barcelona el 25 de juliol. Serà l'únic concert del grup britànic a l'Estat, i tindrà com a teloners la banda holandesa Within Temptation i l'australiana Airbourne. L'organització del concert la comparteixen el Festival Primavera Sound i la promotora Madness Live, especialitzada en rock i metal i que ja va organitzar l'actuació d'Iron Maiden al Wanda Metropolitano de Madrid l'any passat.
El concert d'Iron Maiden forma part de la tercera fase de la gira Legacy of Beast, que va començar el 2018 a Europa i que el 2019 es va fer a Amèrica. La gira és una celebració dels grans èxits d'un dels grups més emblemàtics del heavy metal britànic sorgit als anys 70. Les entrades es posaran a la venda el 12 de novembre i els preus seran a partir dels 65 euros. L'aforament serà superior a les 50.000 persones.
