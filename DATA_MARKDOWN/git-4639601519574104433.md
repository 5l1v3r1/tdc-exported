
# Την Αλ-Ιτιχάντ αναλαμβάνει ο Τεν Κάτε

Published at: **2019-11-04T21:23:45+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/sports/tin-al-itixant-analamvanei-o-ten-kate/)

Νέος τεχνικός της Αλ-Ιτιχάντ είναι ο Χενκ Τεν Κάτε, με τον πρώην προπονητή του Παναθηναϊκού να μένει στη Σαουδική Αραβία.
Ήδη, ο Ολλανδός τεχνικός, βρίσκεται από το 2016 στην ασιατική χώρα, καθώς έχει προπονήσει τις Αλ-Τζαζίρα και Αλ-Ουάντα, δύο χρόνια την πρώτη και έναν χρόνο τη δεύτερη.

        Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη
      
Μέσα σε λίγους μήνες η Αλ-Ιτιχάντ έχει αλλάξει τρεις προπονητές (ο Τεν Κάτε είναι ο τρίτος), με τους δύο προκατόχους του Ολλανδού να μην φεύγουν και με τον καλύτερο τρόπο. Πρόκειται για τους Σλάβεν Μπίλιτς και Χοσέ Λουίς Σιέρα.
Επιπλέον, στην Αλ-Ιτιχάντ αγωνίζεται και ο Αλεξάνταρ Πρίγιοβιτς, ο οποίος όμως δεν διανύει και την καλύτερη περίοδο στην ομάδα της Σαουδικής Αραβίας, καθώς είναι κοντά στην έξοδο. Η πρόσληψη του Τεν Κάτε δεν αποκλείεται να γυρίσει τα πράγματα υπέρ του Σέρβου επιθετικού και να τον κάνει ξανά ενεργό μέλος του συλλόγου.
 

        ΥΠΟΙΚ: Βελτιώσεις του πλαισίου προστασίας της κύριας κατοικίας
      
