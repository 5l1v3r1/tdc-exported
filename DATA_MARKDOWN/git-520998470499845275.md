
# Учень з Чернівців відзначився на виставці-конкурсі молодіжних інноваційних проектів

Published at: **2019-11-07T09:57:00+00:00**

Author: ****

Original: [Погляд](https://pogliad.ua/news/education/chernivchanin-vidznachivsya-na-vistavci-konkursi-molodizhnih-innovaciynih-proektiv-379942)

В перші дні листопада Національний центр «Мала академія наук України» вже вдесяте проводить фінальний етап Всеукраїнської виставки-конкурсу молодіжних інноваційних проектів «Майбутнє України».
Від Чернівецького територіального відділення МАН України на виставці-конкурсі свою роботу презентував учень 11 класу Чернівецького ліцею №1 Сливка Павло з темою «БЕЗКОНТАКТНИЙ ДЕТЕКТОР ВІБРАЦІЙ» (науковий керівник: Ушенко Ю. О., завідуючий кафедрою комп’ютерних наук  ЧНУ ім. Юрія Федьковича, доктор фіз.-мат. наук).
За успішний виступ учень отримав диплом ІІІ ступеня у номінації «Електроніка та приладобудування».
Роботи учасників конкурсу оцінювались за такими критеріями: актуальність, практичне значення, самостійність у виконанні роботи і творчий підхід, повнота в розкритті теми, презентаційні навички учасника, відповідність стендової доповіді вимогам і наявність демонстраційної моделі чи макета.
