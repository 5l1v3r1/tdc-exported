
# ముగిసిన బంగ్లాదేశ్ బ్యాటింగ్.. భారత్ లక్ష్యం ఎంతంటే..

Published at: **2019-11-07T20:51:26+00:00**

Author: ****

Original: [Andhrajyothy](https://www.andhrajyothy.com/artical?SID=948927)

ADVT
రాజ్‌కోట్: మూడు టీ-20ల సిరీస్‌లో భాగంగా ఇక్కడి సౌరాష్ట్ర క్రికెట్ అసోసియేషన్ స్టేడియం వేదికగా భారత్‌తో జరుగుతున్న రెండో టీ-20లో బంగ్లాదేశ్ బ్యాటింగ్ ముగిసింది. ఈ మ్యాచ్‌లో టీం ఇండియా టాస్ గెలిచి ఫీల్డింగ్ ఎంచుకోవడంతో.. తొలుత బ్యాటింగ్‌కి దిగిన బంగ్లాదేశ్‌కు మంచి ఆరంభం లభించింది. లిటన్ దాస్, మహ్మద్ నైమ్‌ల జోడీ తొలి వికెట్‌కి 60 పరుగులు జోడించారు. ఆ తర్వాత చాహల్ బౌలింగ్‌లో దాస్ ఔట్ అయ్యాడు. ఆ తర్వాత కొంత సమయానికే వాషింగ్టన్ సుందర్ బౌలింగ్‌లో నయిమ్(36) శ్రేయస్ అయ్యర్‌కు క్యాచ్ ఇచ్చి పెవిలియన్ చేరాడు. గత మ్యాచ్‌లో తన బ్యాటింగ్‌తో జట్టుకు విజయాన్ని అందించిన రహిమ్(4) ఈ దశలో స్వల్పస్కోర్‌కే వెనుదిరిగాడు. సౌమ్య సర్కార్(30), కెప్టెన్ మహ్మదుల్లా(30) జట్టును ఆదుకొనే ప్రయత్నం చేశారు. దీంతో బంగ్లాదేశ్ నిర్ణీత 20 ఓవర్లలో 6 వికెట్లు కో్ల్పోయి.. 153 పరుగులు చేసింది. భారత బౌలింగ్‌లో చాహల్ 2, దీపక్ చాహర్, ఖలీల్, సుందర్ తలో వికెట్ తీశారు.
