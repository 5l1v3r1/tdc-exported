
# ​Producătorul de bere Martens Galaţi şi-a adâncit pierderile cu 66% în primele nouă luni din 2019, la 7,7 mil. lei

Published at: **2019-11-01T12:59:11+00:00**

Author: **Tibi Oprea**

Original: [Ziarul Financiar](https://www.zf.ro/burse-fonduri-mutuale/producatorul-de-bere-martens-galati-si-a-adancit-pierderile-cu-66-in-primele-noua-luni-din-2019-la-7-7-mil-lei-18527692)

Producătorul de bere Martens din Galaţi (MABE) şi-a adâncit pierderile cu 66% în primele nouă luni din 2019, până la 7,7 mil. lei, la afaceri de 17,4 mil. lei, minus 18,3%, potrivit datelor din raportul trimestrial al companiei.
B2: 640x160_adtext (2016) - thinkdigital_ro.zf.ro.HiTech.640x160_adtext
Compania şi-a diminuat veniturile din exploatare în perioada ianuarie-septembrie 2019 cu aproape 5 milioane de lei, până la 18,1 milioane lei, în timp ce cheltuielile aferente exploatării s-au redus în perioada menţionată cu 2,7 mil. lei, la 23,9 mil. lei, astfel că rezultatul din exploatare a fost pierdere mai mare cu 2,2 mil. lei faţă de perioada ianuarie-septembrie 2018, de 5,8 mil. lei.
Martens Galaţi, cu 1,8 milioane lei capitalizare, este controlată de managerul de investiţii Bockhold, care are un pachet de 67,6% din producătorul de bere. Acţiunile companiei se tranzacţionează pe segmentul alternativ AeRO de la BVB pe rulaje modice.
