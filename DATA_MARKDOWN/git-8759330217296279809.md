
# Zelfs al had Van Crombrugge de bal niet klemvast, dan nog had ik goal afgekeurd

Published at: **2019-11-04T16:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902385/-zelfs-al-had-van-crombrugge-de-bal-niet-klemvast-dan-nog-had-ik-goal-afgekeurd-.html)


        RSC Anderlecht won dan wel van Cercle Brugge (2-1), in het slot kwam het nog goed weg. Een doelpunt van de Vereniging werd afgekeurd nadat de bal volgens de VAR uit de handen van Hendrik Van Crombrugge werd getrapt.
      
Ex-scheidsrechter Serge Gumienny vond het afgekeurde doelpunt terecht. De Limburger zag hoe Lyle Foster de bal uit de handen van de Anderlecht-doelman trapte. "Er zijn goeie redenen om dit doelpunt af te keuren. Na het bekijken van de beelden – en zeker van de foto’s – lijkt Van Crombrugge de bal vast te hebben", vertelt hij in Het Nieuwsblad.
Volgens Gumienny hoeft er zelfs geen discussie te zijn over het al dan niet klemvast hebben van de bal. "Maar zelfs mocht hij die niet vasthebben, zou ik de goal afgekeurd hebben. De aanvaller komt gevaarlijk in, met gestrekt been richting de keeper en dan moet de doelman beschermd worden."
