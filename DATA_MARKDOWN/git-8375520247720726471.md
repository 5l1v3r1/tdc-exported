
# У Чернігові зросла кількість хворих на гепатит

Published at: **2019-11-07T20:58:14+00:00**

Author: ****

Original: [ГЛАВКОМ](https://glavcom.ua/news/u-chernigovi-zrosla-kilkist-hvorih-na-gepatit-638506.html)

Кылькість людей, які захворіли на гепатит А у чернігівській школі, зросла до 29 осіб.
Про це повідомляє пресслужба Державної установи «Чернігівський обласний лабораторний центр Міністерства охорони здоров'я України».
«Станом на 07.11.2019 р. зареєстровано 29 хворих , серед них 24 дитини та 5 дорослих. Хворим встановлено діагноз вірусний гепатит А середнього ступеня тяжкості, підтверджений лабораторно», - йдеться у повідомленні.
Як зазначається, наразі 27 хворих шпиталізовано до медичних закладів, у 20 осіб діагноз підтверджено імунологічно.
Раніше повідомлялося, що у Чернігові кількість госпіталізованих дітей внаслідок спалаху гепатиту в школі №7 зросла до 20.
У Чернігові відкрили кримінальне провадження за фактом порушення санітарних норм в школі, в якій діти захворіли на вірусний гепатит.
