
# Індія передасть Україні 100 доз сироватки від дифтерії

Published at: **2019-11-01T21:30:00+00:00**

Author: ****

Original: [DT.ua](https://dt.ua/UKRAINE/indiya-peredast-ukrayini-100-doz-sirovatki-vid-difteriyi-328229_.html)

Посольство Індії надасть партію сироватки Україні в якості гуманітарної допомоги проти дифтерії. Про це повідомив директор центру громадського здоров'я Володимир Курпіта.
"Випадки дифтерії частішають і головною проблемою є недостатнє охоплення вакцинацією. Ми, фактично, почали прищеплювати дорослих заново, починаючи з 2017 року, тому що до цього часу вакцинація просто не проводилася. Серед дітей з 2010 по 2015 рік інший показник - 70%. В 2014-2015 році він взагалі становив 26% і 21%", - сказав Курпіта.
Директор зазначив, що в Україні налічується 189 флаконів сироватки і ще 150 небхідно закупити. Посольство Індії вирішило надати 100 флаконів вакцини в якості гуманітарної допомоги.
Він додав, що станом на 2019 рік виявили 31 випадок захворювання на дифтерію і діагноз підтвердили у 21 людини.
Новий випадок дифтерії був зафіксований в Харківській області та Хмельницькій.
Раніше повідомлялося про те, що в Києві закінчилася сироватка від дифтерії. Нова партія надійде протягом місяця. На закупівлю ліків ще на початку року виділили 36 млн гривень.
