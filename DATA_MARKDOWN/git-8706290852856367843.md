
# «Καμπανάκι» κινδύνου από την ΠΟΕΔΗΝ για τα κρούσματα ανομίας στο ΑΧΕΠΑ

Published at: **2019-11-05T00:51:00+00:00**

Author: ****

Original: [enikos.gr](http://www.enikos.gr/society/682325/kampanaki-kindynou-apo-tin-poedin-gia-ta-krousmata-anomias-sto-ac)

Στο θέμα των παραβατικών ατόμων που κυκλοφορούν στο νοσοκομείο ΑΧΕΠΑ και επιτίθενται σε εργαζόμενους, ασθενείς και συνοδούς, αναφέρεται με ανακοίνωση της η ΠΟΕΔΗΝ.
«Καθημερινό φαινόμενο είναι οι κλοπές με άσκηση βίας, διαρρήξεις αυτοκινήτων, κλοπές αυτοκινήτων, φθορές ιατρικών μηχανημάτων και ειδών ακόμη και διακίνηση και χρήση απαγορευτικών ουσιών εντός του Νοσοκομείου», όπως σημειώνεται.
Η Πανελλήνια Ομοσπονδία Εργαζόμενων στα Δημόσια Νοσοκομεία τονίζει ακόμη ότι «δεκάδες άστεγοι έχουν καταλάβει τους χώρους του Νοσοκομείου και κοιμούνται στους διαδρόμους των κλινικών ακόμη και έξω από τα χειρουργεία. Αφήνουν οπουδήποτε τα προσωπικά τους αντικείμενα και ακαθαρσίες…».
Η ΠΟΕΔΗΝ ζητά την άμεση λήψη μέτρων και την πρόσληψη περισσότερων φυλάκων.
