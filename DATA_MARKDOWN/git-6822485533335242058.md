
# اردوغان: تا زمان نابودی تروریست‌ها در عراق و سوریه می‌مانیم

Published at: **2019-11-05T15:16:00+00:00**

Author: ****

Original: [جامعه خبری تحلیلی الف](https://www.alef.ir/news/3980814119.html)

رئیس‌جمهور ترکیه تأکید کرد که نیروهای این کشور تا زمان نابودی "گروه‌های تروریستی" در عراق و سوریه می‌مانند.
به گزارش ایسنا اسکای نیوز گزارش داد، رجب طیب اردوغان، رئیس‌جمهور ترکیه گفت: ما به عملیات خود در سوریه تا زمان ایجاد منطقه امن ادامه خواهیم داد. یگان‌های مدافع خلق کرد عقب‌نشینی نکرده‌اند و ما عملیات را در سوریه ادامه می‌دهیم.
وی تأکید کرد: تا زمانی که گروه‌های تروریستی نابود نشده‌اند در عراق و سوریه می‌مانیم و همگان باید این را به خوبی درک کنند.
اردوغان گفت: آمریکا همچنان با یگان‌های مدافع خلق کرد گشت‌های مشترک انجام می‌دهد و این بخشی از توافق ما نبود.
