
# Поліція відкрила справу через обстріл швидкісного трамвая в Києві

Published at: **2019-11-01T15:35:00+00:00**

Author: ****

Original: [ZIK.UA](https://zik.ua/news/2019/11/01/politsiya_vidkryla_spravu_cherez_obstril_shvydkisnogo_tramvaya_v_kyievi_1681659)


        Правоохоронці відкрили кримінальне провадження за фактом обстрілу швидкісного трамвая у Києві, який стався в ніч на 1 листопада.
      
Про це повідомляє пресслужба столичної поліції.
Як повідомили в поліції, подія була кваліфікована за ч. 1 ст. 296 Кримінального кодексу України, тобто хуліганство. Наразі проводяться заходи з встановлення та затримання зловмисників.
Зазначається, що правопорушникам загрожує покарання у вигляді штрафу від 500 до 1000 неоподаткованих мінімумів, арешту терміном до 6 місяців, або обмеження волі на строк до 5 років.
Нагадаємо, гендиректор КП «Київпастранс» Дмитро Левченко повідомив, що в ніч на 1 листопада у столиці невідомі обстріляли швидкісний трамвай. Левченко зазначив, що справу вже розслідують правоохоронці. В результаті події ніхто не постраждав.
 
