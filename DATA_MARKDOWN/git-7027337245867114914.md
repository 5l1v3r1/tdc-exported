
# گاردین: هشدار هواپیماربایی در فرودگاه آمستردام اشتباهی بود

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697160/%DA%AF%D8%A7%D8%B1%D8%AF%DB%8C%D9%86-%D9%87%D8%B4%D8%AF%D8%A7%D8%B1-%D9%87%D9%88%D8%A7%D9%BE%DB%8C%D9%85%D8%A7%D8%B1%D8%A8%D8%A7%DB%8C%DB%8C-%D8%AF%D8%B1-%D9%81%D8%B1%D9%88%D8%AF%DA%AF%D8%A7%D9%87-%D8%A2%D9%85%D8%B3%D8%AA%D8%B1%D8%AF%D8%A7%D9%85-%D8%A7%D8%B4%D8%AA%D8%A8%D8%A7%D9%87%DB%8C-%D8%A8%D9%88%D8%AF)

هشدار هواپیما ربایی در فرودگاه آمستردام هلند که باعث حضور گسترده نیروهای امنیتی در این فرودگاه شد به اشتباه به صدا در آمده بود.
به گزارش خبرگزاری فارس، خبر رسانه‌های اروپایی درباره احتمال گروگان‌گیری در یک هواپیمای مسافربری در فرودگاه «اسکیفول» در آمستردام، پایتخت هلند به دلیل هشدار اشتباه بوده است.
روزنامه گاردین نوشت: « هشدار اشتباه سبب عملیات گسترده نیروهای امنیتی در فرودگاه اسکیوفل در آمستردام شد. این حادثه پس از آن روی داد که خدمه پرواز به صورت اشتباه هشدار گروگان‌گیری را ارسال کردند.»
خطوط هوایی ایراروپا در پیامی در توئیتر خبر داد که هشداری که پروتوکل گروگان‌گیری در فرودگاه را بوجود آورد اشتباهی بوده است و هیچ اتفاقی نیفتاده و تمامی مسافران در انتظار پرواز به سوی مادرید هستند.
پس از فعال شدن هشدار هواپیماربایی در فرودگاه اسکیفول آمستردام، نیروهای امنیتی ضمن بستن ورودی ترمینال خروجی، به تخلیه مسافران حاضر در سالن‌ها پرداختند
همچنین یگان‌های امنیتی زرهی به محاصره هواپیما پرداختند و حداقل دو فروند بالگرد بالای هواپیما حضور یافتند.
