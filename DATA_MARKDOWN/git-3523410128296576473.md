
# 
        آمادگی انصارالله یمن برای مذاکره با انقلابیون سودان
      

Published at: **2019-11-03T12:21:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637746/%D8%A2%D9%85%D8%A7%D8%AF%DA%AF%DB%8C-%D8%A7%D9%86%D8%B5%D8%A7%D8%B1%D8%A7%D9%84%D9%84%D9%87-%DB%8C%D9%85%D9%86-%D8%A8%D8%B1%D8%A7%DB%8C-%D9%85%D8%B0%D8%A7%DA%A9%D8%B1%D9%87-%D8%A8%D8%A7-%D8%A7%D9%86%D9%82%D9%84%D8%A7%D8%A8%DB%8C%D9%88%D9%86-%D8%B3%D9%88%D8%AF%D8%A7%D9%86)

به گزارش بولتن نیوز، محمد علی الحوثی، رئیس کمیته عالی انقلاب یمن در توییتی اعلام کرد: مردم سودان به خوبی می‌دانند که آخرین چیزی که عبدالفتاح البرهان، رئیس شورای حاکمیتی این کشور یا محمد حمدان دقلو حمیدتی، معاون وی یا قبل از آن عمر البشیر، رئیس‌جمهور مخلوع سودان به آن فکر می‌کنند دفاع از مقدسات است. چراکه این‌ها که مرتکب جرم و جنایت می‌شوند به دنبال پول هستند و سالخوردگان، جوانان یا کودکان را اجیر می‌کنند.
وی در توییت دیگری بر آمادگی انصارالله برای مذاکره با خارطوم درباره نیروهای سودانی که به دست این جنبش به اسارت گرفته شده‌اند تأکید کرد.
وی گفت: ما آماده مذاکره با انقلابیون سودانی هستیم.
انصارالله پیشتر اعلام کرده بود که بیش از ۸۰۰۰ سرباز سودانی طی جنگ یمن کشته، زخمی یا مفقود شده‌اند.
