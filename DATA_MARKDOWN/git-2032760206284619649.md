
# Druckerova Dobrá voľba odmietla predvolebnú spoluprácu s bugárovcami

Published at: **2019-11-03T18:35:10+00:00**

Author: **Webnoviny**

Original: [Denník politika](http://dennikpolitika.sk/archiv/88584)

3.11.2019 (Webnoviny.sk) – Dobrá voľba odmietla predvolebnú spoluprácu s koaličnou stranou Most-Híd. Informoval o tom Denník N. Strana tým reagovala na nedeľňajšie vyjadrenie podpredsedu Mosta-Híd Ábela Ravasza, ktorý v diskusnej relácii televízie Markíza Na telo s Michalom Kovačičom povedal, že s Dobrou voľbou rokujú o predvolebnej spolupráci a spoločnej kandidátke.
Dobrá voľba potvrdila, že Most-Híd prejavil záujem o rokovania s nimi. „Aktuálne predvolebnú spoluprácu so stranou Most-Híd nezvažujeme,“ priblížila strana. Tomáš Drucker v nedeľu odmietol aj to, že by oslovil ministerku Andreu Kalavskú, aby za jeho stranu kandidovala.
Viac k témam: Parlamentné voľby do NRSR na Slovensku 2020Zdroj: Webnoviny.sk – Druckerova Dobrá voľba odmietla predvolebnú spoluprácu s bugárovcami © SITA Všetky práva vyhradené.
