
# МЗС викликало посла Франції через заяву Макрона про «нелегальні українські банди»

Published at: **2019-11-01T19:27:00+00:00**

Author: ****

Original: [НВ](https://nv.ua/ukr/ukraine/politics/makron-poskarzhivsya-na-ukrajinski-bandi-reakciya-mzs-novini-ukrajini-50051199.html)

Як повідомили у дипломатичному відомстві, посла запросили до МЗС для надання роз‘яснень.
«Посол Франції відзначив, що претензій до громадян України, які подорожують Францією, у французької сторони немає. Відтак, слова Макрона, які стосувалися проблематики міграції та законного працевлаштування, були висмикнуті з контексту», — заявили в МЗС.
Президент Франції Еммануель Макрон в інтерв'ю правому журналу Valeurs Actuelles, коментуючи проблему нелегальної міграції, згадав про «нелегальні українські чи болгарські банди».
«Я віддаю перевагу легальним іммігрантам з Гвінеї чи Кот-д'Івуару (…) замість нелегальних українських чи болгарських банд», — сказав Макрон (цитата за DW).
