
# НЗФ від початку доби тричі атакували українські позиції на Донецькому напрямку

Published at: **2019-11-05T13:15:00+00:00**

Author: ****

Original: [ZIK.UA](https://zik.ua/news/2019/11/05/nzf_vid_pochatku_doby_trychi_atakuvaly_ukrainski_pozytsii_na_donetskomu_1683997)


        Сьогодні, 5 листопада, незаконні збройні формування тричі відкривали вогонь на Донецькому напрямку.
      
Про це повідомляє пресцентр Міноборони.
«З о пів на 10-ту ранку зі станкових і ручних протитанкових гранатометів та стрілецької зброї противник 25 хвилин обстрілював опорні пункти підрозділів Об’єднаних сил біля Водяного», – йдеться у повідомленні.
Також о 10.00 розпочався обстріл з кулеметів великого калібру та стрілецької зброї наших позицій неподалік Лебединського, який тривав 35 хвилин.
Крім того, з великокаліберних кулеметів окупанти після 11-ї години відкривали вогонь поблизу Старогнатівки.
У Міноборони додали, що втрат серед українських військових немає.
Нагадаємо, Спеціальною моніторинговою місією ОБСЄ зафіксовано поранення зі стрілецької зброї 16-річного хлопця. Подія сталася 21 вересня 2019 року у кав’ярні на вулиці Войкова в населеному пункті Золоте-5 на тимчасово окупованій, і у вересні, і зараз, території.
