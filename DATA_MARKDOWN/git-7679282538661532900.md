
# तीस हजारी विवाद LIVE: दिल्ली पुलिस को हाईकोर्ट से दोहरा झटका, गृह मंत्रालय और साकेत मामले में वकीलों पर FIR दर्ज करने की याचिका खारिज

Published at: **2019-11-06T04:01:11+00:00**

Author: **नई दिल्ली, लाइव हिन्दुस्तान टीम**

Original: [https://www.livehindustan.com](https://www.livehindustan.com/national/story-tis-hazari-dispute-lawyers-strike-continues-policeman-returns-to-work-hearing-in-high-court-today-live-update-2834519.html)

तीस हजारी अदालत परिसर में वकीलों से हिंसक झड़प के विरोध में मंगलवार को सैकड़ों पुलिसकर्मियों ने पुलिस मुख्यालय के बाहर प्रदर्शन किया था। दिल्ली पुलिस ने यह धरना प्रदर्शन 10 घंटे बाद खत्म तो करवा दिया लेकिन वकीलों की हड़ताल आज भी जारी है। दिल्ली के वकील पिछले तीन दिनों से हड़ताल पर है। बुधवार को साकेत में वकीलों ने कोर्ट के अंदर आने वाले सभी दरवाजों को बंद कर दिया। वहीं पटियाला और तीस हजार कोर्ट में भी वकीलों ने कामकाज ठप कर दिया। उधर, इस मामले की हाईकोर्ट की सुनवाई के दौरान दिल्ली पुलिस को दोहरा झटका लगा है। इस मामले में हाईकोर्ट ने गृह मंत्रालय और साकेत मामले में वकीलों पर FIR दर्ज करने की याचिका खारिज कर दिया है।

        पढ़ें LIVE UDPATES: 
      
- दिल्ली पुलिस को हाईकोर्ट से दोहरा झटका, गृह मंत्रालय और साकेत मामले में वकीलों पर FIR दर्ज करने की याचिका खारिज
-पुलिस-वकील झड़प मामले में दिल्ली हाईकोर्ट में सुनवाई शुरू हुई। गृह मंत्रालय की समीक्षा याचिका पर हाई कोर्ट में सुनवाई हो रही है।
