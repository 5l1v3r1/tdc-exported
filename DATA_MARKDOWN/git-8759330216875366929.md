
# Anderlecht laat zich al voor de vierde keer de kaas van het brood eten

Published at: **2019-11-01T11:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901940/anderlecht-laat-zich-al-voor-de-vierde-keer-de-kaas-van-het-brood-eten.html)


        RSC Anderlecht heeft in de Jupiler Pro League opnieuw niet kunnen winnen. Donderdag kwam het tegen KAA Gent niet verder dan een 3-3 gelijkspel. Het is al de vierde keer dit seizoen dat Anderlecht een voorsprong niet kan vasthouden.
      
De Jupiler Pro League is dertien speeldagen ver, maar Anderlecht wist maar drie keer te winnen. Toch kwam het al vaak op voorsprong, maar de zege over de streep trekken lijkt een probleem in Brussel te zijn.
Op de eerste speeldag ging het al mis. Tegen KV Oostende bracht Michel Vlap Anderlecht op voorsprong. De Nederlander dacht ook de 2-0 gescoord te hebben, maar de VAR dacht daar anders over. Uiteindelijk verloor Anderlecht op de openingsspeeldag met 1-2. Het zou de voorbode worden voor meer pijnlijke uitslagen.
Ook tegen KV Kortrijk en Club Brugge kwam het op voorsprong. Maar het verloor respectievelijk met 4-2 en 2-1. Tegen KAA Gent hield Anderlecht nog een punt over nadat het op voorsprong kwam. Al voelde het gelijkspel aan als een nederlaag.
Nog nooit achterstand goedgemaaktTerugkeren van een achterstand lukte Anderlecht dit seizoen nog nooit. In de zeges tegen Standard (1-0), Sporting Charleroi (1-2) en STVV (4-1) kwam Anderlecht nooit op achterstand. Anderlecht speelde ook vier keer 0-0 gelijk (Moeskroen, KV Mechelen, Waasland-Beveren en KAS Eupen).
