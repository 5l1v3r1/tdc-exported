
# Кирил Десподов е в полезрението на скаути от Серия А

Published at: **2019-11-03T12:38:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/bulgariansabroad/kiril-despodov-e-v-polezrenieto-na-skauti-ot-seriq-a-1391266.html)

Скаути от Италия се очакват в Австрия, за да наблюдават Кирил Десподов. Това съобщава „Кронен цайтунг". В 2 мача на Щурм (Грац) в рамките на 4 дни футболист номер 1 на България за миналата година отбеляза 4 попадения. Според  изданието това е активирало интереса към 22-годишния нападател на Ботуша.
Десподов играе в Щурм като преотстъпен от Каляри. В договора няма клауза за откупуване, от която да се възползват австрийците, пише "24 часа". „Рано е да се спекулира за бъдещи сценарии. Радвам се, че Кирил се чувства добре при нас", казва спортният директор на Щурм Гюнтер Крайсъл. Десподов наскоро каза, че би останал още 1 г. под наем в Щурм.
Тимът на българина обаче загуби тежко с 0:4 като домакин на Волфсбергер в последния си двубой, а Десподов получи жълт картон и беше заменен в 63-ата минута при 0:3. И все пак нападателят се радва на отлични показатели за новия си тим до момента - 4 гола и 4 асистенции в 8 мача във всички турнири.
Иначе самият Десподов даде интересен коментар на впечатляващото си представяне (четете подробности тук).
