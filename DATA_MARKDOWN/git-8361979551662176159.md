
# Вижила завдяки льодяникам і пакетам: в Егейському морі врятували жінку, яка два дні дрейфувала в шлюпці

Published at: **2019-11-05T15:00:00+00:00**

Author: ****

Original: [НВ](https://nv.ua/ukr/world/countries/v-egeyskomu-mori-vryatuvali-zhinku-yaka-dva-dni-dreyfuvala-v-shlyupci-50051747.html)

Про це повідомляє Reuters.
Жінка, яка відпочивала на яхті недалеко від грецького острова Фолегандрос, близько полудня 1 листопада вирушила на надувній шлюпці за припасами. На зворотному шляху одне весло впало за борт, а сильний вітер збив шлюпку з курсу.
Через день берегову охорону Греції повідомили про її зникнення. На її пошуки відправили сім суден берегової охорони, три приватні катери, літак і вертоліт.
Майже через два дні після зникнення її знайшли в 40 морських милях на північний захід від Фолегандроса, недалеко від острова Крит.
Читайте також:&nbspЧотири дні без води. У Тихому океані врятували сімох осіб, які вижили в корабельній аварії
За інформацією новозеландської газети Stuff, 47-річна Кушіла Штейн з Нової Зеландії вижила в Егейському морі завдяки жменьці льодяників і розумному використанню трьох пластикових пакетів.
Вона, як досвідчений моряк, була навчена навичкам виживання. Кушіла обмотала себе поліетиленовими пакетами для утримання тепла і через брак прісної води харчувалася схованими льодяниками.
Кожного разу, коли літак пролітав над головою, вона направляла дзеркало у бік сонця, сподіваючись, що спалах яскравого світла приверне увагу пасажирів.
Кушіла була в морі від 37 до 40 годин, коли судно берегової охорони помітило її «на півдорозі між Критом і Фолегандосом».
