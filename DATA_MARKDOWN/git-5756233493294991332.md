
# تصاویری از مک کین در کنار سران داعش منتشر شده است/عکس

Published at: **2019-11-02T13:38:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619432/%D8%AA%D8%B5%D8%A7%D9%88%DB%8C%D8%B1%DB%8C-%D8%A7%D8%B2-%D9%85%DA%A9-%DA%A9%DB%8C%D9%86-%D8%AF%D8%B1-%DA%A9%D9%86%D8%A7%D8%B1-%D8%B3%D8%B1%D8%A7%D9%86-%D8%AF%D8%A7%D8%B9%D8%B4-%D9%85%D9%86%D8%AA%D8%B4%D8%B1-%D8%B4%D8%AF%D9%87-%D8%A7%D8%B3%D8%AA%D8%B9%DA%A9%D8%B3)


        در حالی که دونالد ترامپ، رئیس جمهور آمریکا ادعا می‌کند که تنها دولت باراک اوبامای دموکرات در ایجاد و تقویت داعش نقش داشته، تصاویری در فضای مجازی وجود دارد که در آن سناتور جمهوری‌خواه سابق جان مک‌کین، در جلسه‌ای با مخالفان سوری حضور دارد و گفته می‌شود یکی از افراد حاضر در این جلسه ابوبکر البغدادی، سرکرده کشته شده تشکیلات تروریستی داعش است.
      

        آفتاب‌‌نیوز :
      
در این تصویر سناتور آمریکایی در ماه مه ۲۰۱۳ (در اوج جنگ داخلی در سوریه) در مرز سوریه با ترکیه در حال دیدار با جمعی از شورشیان سوری است که به نظر می‌رسد ابوبکر البغدادی، سرکرده وقت داعش نیز در میان آنهاست. این تصاویر نشان دهنده ارتباط مخفیانه و نزدیک داعش با یکی از سران حزب جمهوی خواه آمریکا است.
یک روزنامه نگار به نام "تراویس تورنتون" در گزارشی درباره همین دیدار نوشته است: اینها همان شورشیانی هستند که با القاعده ارتباط دارند. سناتور مک‌کین (درگذشته در اوت ۲۰۱۸) در این دیدار از شورشیان می‌خواهد که عمق بیشتری به جنگ خود با بشار اسد در سوریه بدهند.
یادآور می شود، هیلاری کلینتون، وزیر خارجه اسبق آمریکا از حزب دموکرات در کتاب خاطرات خود به تشکیل داعش و حمایت از آن توسط دولت آمریکا اشاره کرده است. اما تصاویر مورد اشاره حکایت از این دارد که حزب جمهوری خواه نیز در تقویت و توجه داعش نقش فعال و موثری داشته است.
