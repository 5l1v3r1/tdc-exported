
# Пропекински депутат ранен с нож в Хонконг

Published at: **2019-11-06T08:32:00+00:00**

Author: **Елка Василева**

Original: [Dnes.bg](https://www.dnes.bg/world/2019/11/06/propekinski-deputat-ranen-s-noj-v-honkong.428704)

Антиправителствен демонстрант е намушкал с нож пропекински представител на законодателния съвет в Хонконг, съобщи полицията, цитирана от Асошиейтед прес.Правителството осъди извършеното тази сутрин нападение срещу Джуниос Хо. Полицията е арестувала извършителя. Хо, негов асистент и нападателят са приети в болница, каза полицейски източник.
На видео, публикувано в социалните мрежи, се вижда как мъжът подарява цветя на Хо и иска позволение да се снима с него, пише БТА.Мъжът след това изважда нож от чантата си и намушква Хо в гърдите, но бързо бива повален на земята от Хо и от няколко други хора.  
