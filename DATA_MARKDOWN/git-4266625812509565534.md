
# У Києві легковик врізався в дерево, є травмовані

Published at: **2019-11-05T02:51:00+00:00**

Author: ****

Original: [ZIK.UA](https://zik.ua/news/2019/11/05/u_kyievi_legkovyk_vrizavsya_v_derevo_ie_travmovani_1683731)


        У Голосіївському районі міста Києва відбулася дорожньо-транспортна пригода за участю автомобіля BMW, у результаті дві особи отримали травми.
      
Про це повідомляє Інформатор. 
Як зазначається, легковик їхав по вулиці Генерала Родимцева у сторону Блакитного. Під час руху водій автомобіля не впорався з кермуванням та врізався у дерево. У результаті зіткнення водій легковика та пасажир отримали травми та були госпіталізовані до лікарні. 
За попередньою інформацією, у потерпілих діагностували травми голови та в одного із них травму ноги. Також у поліції зазначили, що за зовнішніми ознаками водій авто знаходився у тверезому стані. 
Наразі правоохоронці з'ясовують обставини дорожньо-транспортної пригоди. 
Нагадаємо, вчора на Львівщині на автодорозі «Львів-Самбір-Ужгород» сталася ДТП за участі мотоцикла та автомобіля. Внаслідок аварії загинув 23-річний мотоцикліст. 

        
          Читайте більше новин на тему: ДТП
        
      
