
# Multiplayer.it cerca redattori per la realizzazione di guide strategiche

Published at: **2019-11-04T00:00:00+00:00**

Author: **Multiplayer.it**

Original: [Multiplayer.it](https://multiplayer.it/notizie/multiplayerit-cerca-redattori-per-la-realizzazione-di-guide-strategiche.html)

Multiplayer.it intende sviluppare l'offerta di guide, consigli e soluzioni sui principali giochi in uscita ed è per questo alla ricerca di redattori che possano assolvere al compito. L'idea è di aumentare la copertura dedicata ai titoli più importanti e conosciuti, producendo una serie di contenuti scritti dedicati ad aspetti specifici delle produzioni più popolari. Tutti i contenuti verranno pubblicati sul sito. Per candidarsi è sufficiente scrivere a redazione@multiplayer.it allegando una breve presentazione e un CV oppure, in alternativa, una sintesi di quanto fatto in precedenza su altri siti del settore e possibilmente nella redazione di guide. Segnalare anche l'eventuale disponibilità a realizzare / montare video dedicati. La posizione è, ovviamente, retribuita.
