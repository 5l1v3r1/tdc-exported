
# ГЕРБ катастрофира тежко в много от населените места около Пловдив

Published at: **2019-11-04T09:07:00+00:00**

Author: ****

Original: [Plovdiv24.bg](https://www.plovdiv24.bg/novini/regionalni/GERB-katastrofira-tezhko-v-mnogo-ot-naselenite-mesta-okolo-Plovdiv-910976)

ГЕРБ претърпя много загуби в населените места около Пловдив, предава репортер на Plovdiv24.bg. Подобно развитие на изборите за кметове бе очаквано, заради водената на моменти скандална и позорна политика от страна на областния координатор на партията Георги Мараджиев.
ГЕРБ загуби община Родопи, където преди изборите не се очакваше да има проблеми. Там младият юрист Павел Михайлов успя да победи кандидатът на ГЕРБ с повече от 1000 гласа.
В село Труд Красимир Минков от БСП победи Николай Тошев от ГЕРБ.
В село Градина Йордан Стоев от БСП победи Петър Апостолов от ГЕРБ.
В Белозем Виолета Петрова от АБВ победи Иван Тачев от ГЕРБ.
В Белащица Костадин Николов от Местна коалиция Движение ЗАЕДНО за промяна победи Цветанка Читакова от ГЕРБ.
В Златитрап Анелия Уланова от Местна коалиция Обединени земеделци победи Цветелина Черешарова от ГЕРБ.
В Марково Десислава Терзиева от Земеделски съюз "Ал. Стамболийски“ победи Веселин Кузмов от ГЕРБ.
В Първенец, както вече ви информирахме, едно от селата-бастиони на ГЕРБ до скоро, спечели Ренета Плевнелиева от Местна коалиция Обединени земеделци (СДС, ВМРО–БНД) срещу Георги Стаменов от ГЕРБ.
В Цалапица Ивайло Данаилов от БСП победи Стойко Дичев от ГЕРБ.
В Сопот ГЕРБ също загуби, като там кандидатът им Георги Григоров бе победен в балотажа от Деян Филчев Дойнов от Местна коалиция ВОЛЯ (ЗЕМЕДЕЛСКИ СЪЮЗ АЛЕКСАНДЪР СТАМБОЛИЙСКИ).
