
# Pomladni dan s srebrnim leskom

Published at: **2019-11-03T10:11:00+00:00**

Author: **Mojca Marot**

Original: [Slovenske novice](https://www.slovenskenovice.si/bulvar/glasba-in-film/clanek/pomladni-dan-s-srebrnim-leskom-245345)

Tudi skupina Pomladni dan, v kateri sodelujejo pevke in glasbeniki starejše generacije, prihaja od tam. Njihovi člani so se dolga leta vsak po svoje ukvarjali z glasbo, v resnem obdobju življenj pa so zaradi podobnega pogleda na glasbo in zaradi ljubezni do nje združili moči. Pevke Sonja Ozebek in Tatjana Golja prihajata iz Dolenje Trebuše, Mirjam Klinkon iz Modreja pri Mostu na Soči, harmonikar Rado Kovačič iz Dolenje Trebuše, a živi v Volčah, kitarist Teodor Čujec - Tedi je Tolminec, basist Milan Jež je prav tako Trebušan, ki živi v Novi Gorici, harmonikar, klaviaturist in aranžer Bogdan Kosmač, nečak pisatelja Cirila Kosmača, pa prihaja s Slapa ob Idrijci, kjer imata v Kosmačevi Bukovci skupina Pomladni dan in Kulturno-umetniško društvo Pomladni dan, pod katerega okriljem skupina deluje, tudi sedež.
»Preigravamo glasbo iz druge polovice prejšnjega stoletja, predvsem zaradi domačega glasbenega izraza in odličnih besedil. Prav tako opevamo domače kraje in njih posebneže. Pripravljamo pa še nekaj avtorskih skladb, ki bodo kmalu ugledale luč sveta,« nam pove Milan Jež, priznani pesnik in tekstopisec. Kot dodaja, so Pomladni dan nekomercialna skupina, ki se rada odzove povabilu na nastop. Med zadnje odmevnejše spadajo majski koncert Pomladni praznični pozdrav, ki so ga pripravili z Mešanim pevskim zborom Zdravko Munih z Mosta na Soči, ki ga vodi njihova pevka Mirjam Klinkon, nastop v tolminskem kino gledališču in avgustovski Koncert pri fontani na starem tolminskem placu.
Pred kratkim pa so se vrnili z gostovanja na Češkem, kjer so v Pragi nastopili ob odprtju fotografske razstave trebuškega rojaka Roka Alboja v organizaciji Slovenskega društva Jožeta Plečnika, ki ga vodi predsednik Iztok Toplak. Slovenski večer je z nagovorom obogatila slovenska veleposlanica na Češkem Tanja Strniša.»Mi smo res vsestranski, saj izvajamo tudi glasbo Avsenikov, preigravamo uspešnice skupine Pepel in kri in oživljamo prelepe skladbe Borisa Kovačiča. Nastopamo tudi kot skupina ljudskih godcev in pevk, s čimer izkazujemo ljubezen in spoštovanje do narodnega blaga. In četudi se na nastopih pohvalimo, da smo pomladniki samo še lepi, mladost pa nas je že zapustila, v naših srcih večno živi pomladni dan, ki je mlad in lep, kot bi bil iz srebra ulit. Glasbo pa delimo med poslušalce tudi zato, ker tako ohranjamo spomin na našega velikega rojaka Cirila Kosmača,« pravi Jež.Preigravamo glasbo iz druge polovice prejšnjega stoletja, predvsem zaradi domačega glasbenega izraza in odličnih besedil.
