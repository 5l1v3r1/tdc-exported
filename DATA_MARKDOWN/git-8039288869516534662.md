
# Skoda Kamiq GT – Acesta e SUV-ul sportiv care nu va ajunge niciodată în Europa

Published at: **2019-11-04T15:14:50+00:00**

Author: **Elena Luchian**

Original: [AutoExpert](https://www.autoexpert.ro/skoda-kamiq-gt-acesta-e-suv-ul-sportiv-care-nu-va-ajunge-niciodata-in-europa/)


        Skoda Kamiq GT este SUV-ul sportiv care nu va ajunge niciodat
        ă în Europa. constructorul ceh îl construiește în China exclusiv pentru piața chineză.
      
China este cea mai mare piață și pentru Skoda, așa că cehii depun eforturi pentru a le face pe plac asiaticilor. Nu mai puțin de patru modele Skoda sunt disponibile, la ora actuală, acolo. Celor deja consacrate, Kamiq, Karoq, Kodiaq și Kodiaq GT, li se alătură acum și Kamiq GT.
Noua Skoda Kamiq GT dispune de o serie de elemente care o fac să pară mai sportivă. Vine cu bare redesenate, cu faruri mai late și cu jante cu design special, de 17 inci.

        Cât costă noua Skoda Kamiq în România?
      
Designul modelului a fost realizat de echipa de specialiști de la Mlada Boleslav, în colaborare cu designerii chinezi de la SAIC Skoda. Împreună, aceștia au încercat să se conformeze cerințelor pieței chineze. Pentru acest lucru, Tot pentru a le face pe plac chinezilor, Kamiq GT este cu 19 milimetri mai lung decât versiunea standard, ajungând la 4.409 milimetri. Rămân neschimbate lățimea (1.781 milimetri) și lățimea (1.606 milimetri).
Doar modificări minore au fost operate în cabina noului SUV. Logo-ul GT apare pe bord și pe tetiere, își fac apariția dungi orizontale și verticale pe scaune, dar și cusături decorative în nuanțe contrastante. Șoferul de Kamiq GT mai primește un ecran tactil de 8 inci, conexiune Apple CarPlay, Baidu CarLife și MirrorLink, buton de pornire a motorului și numeroase spații de depozitare, care mențin natura practică a modelului. Se pot comanda contra cost vopsea metalizată și un acoperiș panoramic.

        Laura de la Skoda. 7 lucruri interesante pe care știe să le facă
      
Skoda păstrează misterul asupra celui mai important aspect: motorizarea SUV-ului cu logo GT. În versiune standard, Kamiq comercializat în China este disponibil cu motorul de 1,5 litri MPI cu 111 cai putere și de unitatea turbo de 1,2 litri cu 116 cai putere, cuplate la o transmisie manuală cu 5 sau 6 trepte sau automată DCT cu 7 trepte.
