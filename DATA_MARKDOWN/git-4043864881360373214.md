
# Бойовики на Донбасі за жовтень втратили майже 100 осіб – ООС

Published at: **2019-11-01T08:54:00+00:00**

Author: ****

Original: [Українська правда](https://www.pravda.com.ua/news/2019/11/1/7230704/)

За інформацією розвідки Об’єднаних сил у жовтні незаконні збройні формування на Донбасі втратили 96 осіб.
Джерело: пресслужба ООС
Дослівно: "У жовтні 2019 року, втрати незаконних збройних формувань так званих "ЛДНР" та бойовиків Російської Федерації склали 96 осіб. Із них безповоротних – 33 особи.
Це тільки достовірно підтверджені втрати ворога, які можуть бути меншими від реальних".
Деталі: У штабі відзначили, що у разі загрози життю та здоров’ю, захоплення територій, проникнення ворожих розвідувально-диверсійних груп військовослужбовці ООС дають адекватну відповідь, відкриваючи вогонь по противнику.
