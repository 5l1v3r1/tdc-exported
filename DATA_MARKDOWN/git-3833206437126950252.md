
# Автомобил се озова по таван в река

Published at: **2019-11-03T07:01:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Avtomobil-se-ozova-po-tavan-v-reka-910646)

Лек автомобил е излетял от "Крайречен булевард“ във Враца и е паднал в дерето на река Лева. Това се е случило късно снощи, съобщава BulNews. Колата е отивала към "Червения площад“, когато внезапно напуснала пътя и паднала в дълбокото около 10 м дере.
Пожарна, полиция и екип на спешна помощ се отзовали на мястото на инцидента. Спасителите се опитали да стигнат до лекия автомобил, който бил по таван в коритото на реката. Единствените стълби са в района на "Табашкия мост“ и отнело малко време, за да стигнат по хората в смачканото возило.
По неофициална информация в него имало мъж и жена, като дамата е подала сигнал за инцидента. Шофьорът на колата обаче бил мъртво пиян и след като бил изваден на булеварда започна да буйства и полицаите незабавно го арестували. След това той бил натоварен в линейката и под охрана закаран в болницата.
