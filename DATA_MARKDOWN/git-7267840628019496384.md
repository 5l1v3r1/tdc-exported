
# В Харькове пытались сформировать у молодежи положительный образ армии

Published at: **2019-11-03T18:20:00+00:00**

Author: ****

Original: [Главное™](https://glavnoe.ua/news/n357007961-v-harkove-pytalis-sformirovat-u-molodezhi-polozhitelnyj-obraz-armii)

У Харкові за ініціативи Центру гендерної культури та культурного центру «Арт-завод «Механіка» відбувся профорієнтаційний захід для молоді «Тест-драйв. Професія – за покликанням», у якому взяли участь близько двадцяти вищих навчальних закладів міста. Долучилися до події і військові виші – Харківський військовий інститут танкових військ НТУ «ХПІ» та Харківський національний університет Повітряних Сил ім. Івана Кожедуба.
На тематичних локаціях курсанти військових ВНЗ демонстрували свої відео-презентації, знайомили з навчально-матеріальною базою, професійним складом викладачів, показували свої спортивні досягнення. А розповіді про цікаве та насичене курсантське життя у багатьох школярів та їхніх батьків зламали сталі негативні стереотипи та уявлення про армію.
Подбали військові й про креативну демонстрацію своєї професії – будь-хто з відвідувачів заходу міг побувати у середині зенітно-ракетного комплексу «Оса» та «С-300» або здійснити віртуальну подорож до танка за допомогою мультимедійного програмного комплексу, розробленого фахівцями для підвищення ефективності підготовки танкістів.
– Наша основна мета – не лише надати інформацію про військові навчальні заклади та зорієнтувати старшокласників щодо вибору майбутньої професійної діяльності, – розповіла начальник навчального відділу Військового інституту танкових військ підполковник Ганна Каракуркчі. – Ми також намагаємося розширити уявлення суспільства про сучасну армію, сформувати позитивне ставлення до неї.
Джерело: armyinform.com.ua
