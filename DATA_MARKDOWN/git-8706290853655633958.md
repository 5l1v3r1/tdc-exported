
# Κουρμούσης στον Real fm: Η ρύθμιση για την πρώτη κατοικία είναι πάρα πολύ ευνοϊκή - Με τις βελτιώσεις θεραπεύονται τα εμπόδια

Published at: **2019-11-05T16:22:00+00:00**

Author: ****

Original: [enikos.gr](http://www.enikos.gr/economy/682450/kourmousis-ston-real-fm-i-rythmisi-gia-tin-proti-katoikia-einai-p)

«Η ρύθμιση για την πρώτη κατοικία είναι πάρα πολύ ευνοϊκή και καλό θα είναι να την αξιοποιήσουν όσοι περισσότεροι μπορούν. Η διαδικασία δεν είναι με το πάτημα ενός κουμπιού, η διαδικασία είναι πιο σύνθετη. Θέλει δικαιολογητικά, θέλει χαρτιά, να καταχωρήσεις πράγματα», δήλωσε στον Realfm 97,8 και στην εκπομπή «τεντιμπόηδες» με τους Μάνο Νιφλή και Άκη Παυλόπουλο ο Ειδικός Γραμματέας Διαχείρισης Ιδιωτικού Χρέους, Φώτης Κουρμούσης.
«Τα στατιστικά δείχνουν ότι αφορούν πάνω από το 90% των κόκκινων στεγαστικών δανείων. Τη διαδικασία την έχουν ξεκινήσει 30.000, έχουν καταθέσει αίτηση περίπου 300 και από αυτούς που έχουν καταθέσει την αίτηση έχουν τελειώσει τη διαδρομή περίπου 30», πρόσθεσε.
Αναφερόμενος στις αλλαγές που προωθούνται στην ρύθμιση των δανείων για την πρώτη κατοικία, ο κ. Κουρμούσης τόνισε ότι «οι αλλαγές εστιάζουν ώστε οι 30.000 άνθρωποι που έχουν έρθει στην πλατφόρμα και προσπαθούν να καταθέσουν την αίτηση και δυσκολεύονται, θα τους διευκολύνει τη διαδικασία. Όλες αυτές οι βελτιώσεις προέκυψαν από ανάλυση των 30.000 ατόμων που έχουν έρθει στην πλατφόρμα και έβρισκαν κάποιο εμπόδιο. Αυτά τα εμπόδια θεραπεύονται τώρα. Πάντως, δεν θα αλλάξει κάποιος όρος της ρύθμισης».

        Ακούστε το ηχητικό:
      
