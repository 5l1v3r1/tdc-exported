
# Samsung rozdáva poriadne zľavy: Toto všetko kúpite lacnejšie!

Published at: **2019-11-07T18:15:36+00:00**

Author: **Lukáš Zachar**

Original: [Android Portal](https://androidportal.zoznam.sk/2019/11/samsung-zlavova-horucka-kupony/)


        Samsung spustil 4. novembra vo svojom e-shope akciu, ktorú označil ako nákupnú horúčku plnú zľavových kupónov. Pri kúpe vybraných produktov zákazník získa zľavu (kupón) na nákup ďalšieho tovaru.
      
V internetovom obchode si môže zákazník uplatniť zľavu pri zakúpení smartfónov, tabletov a nositeľnej elektroniky. Akcia potrvá do 17. novembra alebo do vyčerpania ponuky zľavových kupónov.
Hodnota zľavového kupónu sa odvíja od hodnoty nákupu v košíku, t.j. hodnota nákupu v košíku sa počíta len na telefóny, tablety a nositeľné zariadenia, neplatí na príslušenstvo a zariadenia Galaxy A10 a Galaxy S8.
Zákazník získa zľavový kupón najskôr po 15 pracovných dňoch od obdržania objednaného tovaru na emailovú adresu. Zľavový kupón si môže následne uplatniť pri ďalšom nákupe v internetovom obchode Samsung.
Platnosť kupónu je do 31. decembra 2019 a nie je možné ho kombinovať s inými akciovými ponukami v internetovom obchode. Kupón s maximálnou zľavou vo výške 300 EUR dostane ten zákazník, ktorý v e-shope Samsung nakúpi aspoň za 1100 EUR.
Naopak, najmenšia zľava v hodnote 40 EUR bude vygenerovaná pri nákupe do 150 EUR. Podrobnosti nájdete na tejto adrese, v oficiálnom e-shope Samsung.
