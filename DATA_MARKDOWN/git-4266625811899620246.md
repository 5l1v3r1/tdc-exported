
# В уряді узгодили термін проведення перепису населення

Published at: **2019-11-05T17:10:00+00:00**

Author: ****

Original: [ZIK.UA](https://zik.ua/news/2019/11/05/v_uryadi_uzgodyly_termin_provedennya_perepysu_naselennya_1684295)


        В уряді нарешті остаточно узгодили терміни проведення всеукраїнського перепису населення. Він відбудеться у листопаді-грудні наступного року.
      
Про це повідомили на сторінці Офісу омбудсмена у Фейсбуці.
«В Офісі Омбудсмана відбулась робоча зустріч Представника Уповноваженого у сфері захисту персональних даних Миколи Смука з представниками Державної служби статистики України. Під час зустрічі сторони обговорили питання обґрунтованості обсягу відомостей про особу, які будуть збиратись під час проведення пробного перепису населення; вдосконалення форм переписної документації; дотримання балансу між правом особи на приватність та втручанням держави у приватне життя особи у чітко визначених законом межах», – йдеться у повідомленні.
Нагадаємо, раніше повідомляли, що Всеукраїнський перепис населення заплановано провести у період з 10 листопада по 23 грудня 2020 року.
