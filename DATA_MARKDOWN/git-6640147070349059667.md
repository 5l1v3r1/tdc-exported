
# Metal Build Evangelion: le novità a Lucca Comics & Games

Published at: **2019-11-02T16:00:00+00:00**

Author: **Alex Enuncio**

Original: [Tom&#39;s Hardware](https://www.tomshw.it/culturapop/metal-build-evangelion-le-novita-a-lucca-comics-games/)

Torniamo nello stand di Tamashii Nations per parlarvi questa volta della linea Metal Build dedicata a Neon Genesis Evangelion. Questa linea, che già dal nome dovrebbe farvi intuire qualcosa, offre una buona parte del prodotto in metallo. Chiaramente questi non sono gli unici prodotti a cui la linea è dedicata, oltre alla licenza di Evangelion ne possiede tante altre come Gundam per citarne una. Neon Genesis Evangelion è una serie animata prodotta dallo studio Gainax e diretta e animata da Hideaki Anno. E’ un Anime Cult che molti di noi hanno imparato a conoscere grazie al mitico Anime Night di MTV, dove ogni martedì sera era possibile vedere svariati prodotti dell’animazione giapponese doppiati in italiano. Dopo aver avuto una serie intera e diversi OAV conclusivi la serie Neon Genesis Evangelion è stata protagonista di un Reboot chiamato Rebuilt of Evangelion ed è proprio da questo che i prodotti sono ispirati.
L’ultimo e attesissimo film della tetralogia reboot deve ancora uscire e si chiamerà Evangelion: 3.0 + 1.0. Ma andiamo a vedere cosa era esposto dentro il padiglione Tamashii Nations
L’Eva 01 è la prima unità robotica concepita per il combattimento. Il robot è pilotato da Shinji Ikari, un giovane ragazzo reclutato dall’agenzia Nerv per pilotare un Mecha gigante e combattere dei misteriosi esseri chiamati Angeli. L’Eva 01 è di colore viola, verde e arancione. Se cerchi il Metal Build dell’Eva 01 Test Type è già disponibile a questo link.
Come seconda e ultima figure troviamo l’Eva-02, pilotato da Asuka Sōryū Langley, una giovane ragazza addestrata in Germania. Il Mecha è di colore rosso,arancione e bianco.
La Figure saranno dotate di numerosi punti di snodo, parti intercambiabili, armatura removibile con base per alloggiare l’Eva con tutte le sue numerose armi.
