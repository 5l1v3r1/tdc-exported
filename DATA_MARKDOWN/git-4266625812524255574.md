
# У Києві на семи вулицях обмежили швидкість руху на дорогах

Published at: **2019-11-01T08:54:00+00:00**

Author: ****

Original: [ZIK.UA](https://zik.ua/news/2019/11/01/u_kyievi_na_semy_vulytsyah_obmezhyly_shvydkist_ruhu_na_dorogah_1681277)


        З 1 листопада максимально допустима швидкість руху на дорогах Києва 50 км/год.
      
Про це повідомляє Центр організації дорожнього руху.
Обмеження діятиме на семи столичних автошляхах, зокрема: на проспекті Шухевича (від Північного мосту до вул. О. Бальзака), вулиці Набережно-Рибальська (від Гаванського мосту до вул. Електриків), Наддніпрянське шосе, Набережне шосе (від Поштової площі до Наддніпрянського шосе), Столичне шосе (до вул. Академіка Заболотного), вулиці Саперно-Слобідська (від вул. М. Грінченка до Південного мосту), проспекті Миколи Бажана (від Південного мостового переходу до Харківської площі).
Зазначимо, що у літній час швидкість руху була дозволена до 80 км/год.
Нагадаємо, Міністерство інфраструктури планує побудувати наземне метро навколо столиці, яке сполучатиметься з метрополітеном та буде проходити через Троєщину.
