
# Jo Squillo: chi è, vita privata, curiosità e social dell’esperta di moda ospite oggi a Detto Fatto

Published at: **2019-11-05T13:06:44+00:00**

Author: **Federica Rosato**

Original: [Il Corriere della Città](https://www.ilcorrieredellacitta.com/news/spettacolo/jo-squillo-chi-e-vita-privata-curiosita-e-social-dellesperta-di-moda-ospite-oggi-a-detto-fatto.html)

Nella puntata di Detto Fatto che andrà in onda, oggi martedì 5 novembre, come sempre alle 14 su Rai 2 – grande spazio sarà dedicato alla cucina, al benessere e alla moda. Gli ospiti della puntata saranno lo chef Roberto Di Pinto, la personal trainer ed insegnante di fitness Jill Cooper e l’esperta di moda e tendenze Jo Squillo. 
Jo Squillo, all’anagrafe Giovanna Coletti, è nata a Milano, il 22 giugno del 1962, sotto il segno del Cancro. Gli esordi musicali la vedono schierata nell’avanguardia musicale del movimento punk italiano. La sua prima incisione risale al 1980 con l’etichetta Cramps per la quale pubblica Sono cattiva/Orrore con il gruppo tutto al femminile Kandeggina Gang. Nel giugno del 1980 è capolista del Partito Rock che arriva addirittura a presentarsi alle elezioni comunali. Nel 1981, Jo Squillo passa alla casa discografica indipendente 20th Secret per la quale pubblica l’LP solista Girl senza paura. Nel corso degli anni ’80, la cantante sperimenta diversi generi musicali, abbracciando anche il movimento new wave. Nel 1989 partecipa a Sanremo Rock e si esibisce nella serata in cui sono presenti gli ospiti internazionali. Nel 1991 ha partecipato in duetto con la collega e amica Sabrina Salerno con la canzone “Siamo donne”, tormentone ancora oggi attuale. 
È l’icona sexy degli anni ’80: è stata eletta simbolo della lotta al maschilismo, e negli anni 2000 è stata il portavoce della battaglia contro la violenza sulle donne. Nel 2018 ha tenuto un concerto per le detenute di San Vittore, dove è stato proiettato il suo documentario Futuro è donna – tutto incentrato sui temi della lotta alla violenza di genere e al femminicidio. 
Jo Squillo è sposata con Gianni Muciaccia, ex componente del gruppo punk italiano Kaos Rock: dall’unione però non sono nati figli. La cantante è molto attiva sui social e sul suo profilo Instagram tante sono le foto della sua vita professionale e quotidiana. 
Nel 2005 Jo Squillo ha partecipato come concorrente al reality show La Fattoria 2, da cui è stata squalificata per non aver rispettato il regolamento. 
Nel 2019 è stata tra i concorrenti dell’Isola dei Famosi, ma ha dovuto abbandonare il gioco per un problema fisico. 
 
