
# Μαθήματα οδικής ασφάλειας σε μαθητές της Δωδεκανήσου

Published at: **2019-11-02T09:00:03+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424984/mathhmata-odikhs-asfaleias-se-mathhtes-ths-dwdekanhsoy)


        Περισσότεροι από 1000 μαθητές σε Ρόδο, Κω, Κάλυμνο και Λέρο, ενημερώθηκαν από τις διαλέξεις που πραγματοποιήθηκαν τον προηγούμενο μήνα, για την οδική ασφάλεια από προσωπικό των Υπηρεσιών της Γενικής Περιφερειακής Αστυνομικής Διεύθυνσης Νοτίου Αιγαίου.
      
Στο πλαίσιο υλοποίησης στόχων που τέθηκαν από τη Γενική Περιφερειακή Αστυνομική Διεύθυνση Νοτίου και αφορούν, μεταξύ άλλων, την ευαισθητοποίηση της μαθητικής κοινότητας και την ενημέρωση των πολιτών σε θέματα οδικής ασφάλειας και πρόληψης τροχαίων ατυχημάτων, υλοποιείται προγραμματισμός ενημερωτικών διαλέξεων.
Κατά τον μήνα Οκτώβριο 2019 καταρτισμένοι Αξιωματικοί και στελέχη Αστυνομικών Υπηρεσιών σε Ρόδο, Κω, Κάλυμνο και Λέρο πραγματοποίησαν συνολικά πέντε ομιλίες σε μαθητές εκπαιδευτικών μονάδων:
Αστυνομική Υπηρεσία: Τμήμα Τροχαίας ΡόδουΣχολική Μονάδα-Φορέας: Εκδηλώσεις Historica 2019Ημερομηνία: 10/13-10-2019
Αστυνομική Υπηρεσία: Τμήμα Τροχαίας Κω Σχολική Μονάδα-Φορέας: 5ο Δημοτικό Σχολείο Κω (Πάρκο κυκλοφοριακής Αγωγής Κω) Ημερομηνία: 17-10-2019
Αστυνομική Υπηρεσία: Αστυνομικό Τμήμα ΛέρουΣχολική Μονάδα-Φορέας: 1ο Γυμνάσιο Λακκίου ΛέρουΗμερομηνία: 18-10-2019
Αστυνομική Υπηρεσία: Αστυνομικό Τμήμα ΛέρουΣχολική Μονάδα-Φορέας: Δημοτικό Σχολείο Λακκίου ΛέρουΗμερομηνία: 18-10-2019
Αστυνομική Υπηρεσία: Αστυνομικό Τμήμα ΚαλυμνίωνΣχολική Μονάδα-Φορέας: 3ο Δημοτικό Σχολείο ΚαλύμνουΗμερομηνία: 21-10-2019.
Κατά τις ομιλίες επισημάνθηκαν συμβουλές άμεσα συνυφασμένες με τη μαθητική καθημερινότητα, η επιλογή του ασφαλέστερου δρομολογίου από και προς το σχολείο, η κίνηση στο δρόμο, το πεζοδρόμιο, οι διαβάσεις πεζών, η κυκλοφορία με ποδήλατο, η χρήση ζώνης στο αυτοκίνητο - προστατευτικού κράνους στο δίκυκλο και ενέργειες σε περίπτωση τροχαίου ατυχήματος.
Παράλληλα έγινε παρουσίαση των μέσων - εξοπλισμού που χρησιμοποιούν οι αστυνομικοί τροχονόμοι κατά την εκτέλεση των καθηκόντων τους.
Τις ομιλίες παρακολούθησαν -1.025- μαθητές οι οποίοι μαζί με τους εκπαιδευτικούς τους είχαν την ευκαιρία να υποβάλουν ερωτήματα και να ενημερωθούν, επιδεικνύοντας ιδιαίτερο ενδιαφέρον.
Υπενθυμίζεται ότι, η Ελληνική Αστυνομία ανταποκρίνεται θετικά σε αιτήματα παροχής διαλέξεων ανάλογης θεματολογίας σε σχολεία, φορείς και συλλόγους.
