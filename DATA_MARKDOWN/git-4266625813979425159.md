
# ​На кордоні із Польщею вилучили контрабанду елітного взуття та автозапчастин на 100 тисяч доларів

Published at: **2019-11-04T13:05:00+00:00**

Author: ****

Original: [ZIK.UA](https://zik.ua/news/2019/11/04/na_kordoni_iz_polshcheyu_vyluchyly_kontrabandu_elitnogo_vzuttya_ta_avtozapchastyn_1683157)


        На польсько-українському кордоні затримали та вилучили контрабанду елітного взуття та автозапчастин вартістю понад 100 тис. доларів.
      
Про це повідомв на своїй сторінці у Facebook голова Державної митної служби Максим Нефьодов.
"Ось вам приклад "контрабанди", який більше відповідає стереотипам. Їде собі рейсовий автобус "Аахен – Київ" через Краковець, а в ньому 33 пари елітного взуття (оті чобітки на сайті Fendi по $1490) і 770 різних автозапчастин для Мерседеса, Порше та Ленд Ровера", - йдеться у дописі.
Як зазначається, за фактом було складено протокол, а нелегальний товар конфісковано. Наразі немає офіційної оцінки вартості вилучених речей, але за попереденіми підрахунками – це близько 100 тис. доларів.
"Суттєва кількість контрабанди на Західному кордоні так і виглядає - сотні чи тисячі бусіків та фур, які щось потроху тягнуть. І боротьба - це регулярні затримання", - заявив Нефьодов.
За його словами, окремим питанням є встановлення провини і виявлення реальних організаторів, адже водій "просто взяв якусь суму за провезення".
Нагадаємо, ексголова Державної фіскальної служби України Роман Насіров заявив, що державний бюджет України кожного місяця недоотримує близько 400-500 млн доларів через неналежну роботу митниці. 
