
# سفر عراقچی به مسکو

Published at: **2019-11-04T09:09:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619778/%D8%B3%D9%81%D8%B1-%D8%B9%D8%B1%D8%A7%D9%82%DA%86%DB%8C-%D8%A8%D9%87-%D9%85%D8%B3%DA%A9%D9%88)


        معاون سیاسی وزیر امورخارجه برای شرکت در کنفرانس بین‌المللی عدم اشاعه با عنوان ( انرژی هسته‌ای- خلع سلاح و عدم اشاعه) به مسکو سفر می‌کند.
      

        آفتاب‌‌نیوز :
      
کنفرانس بین‌المللی عدم اشاعه ( انرژی هسته ای- خلع سلاح و عدم اشاعه) یکی از بزرگترین کنفرانس‌ها با موضوع هسته‌ای است که قرار است از تاریخ 16 لغایت 18 آبان ماه با حضور 40 کشور و 250 شخصیت بین‌المللی در مسکو برگزار شود .
در این کنفرانس که نمایندگانی از سازمانهای بین المللی IAEA,CTBTO , UNODA نیز حضور خواهند داشت موضوعاتی از قبیل کنترل تسلیحات بین روسیه و آمریکا- جنبه های مختلف برنامه جامع اقدام مشترک ( برجام) - تنشهای خاورمیانه - عدم پیشرفت در خلع سلاح هسته ای کره شمالی و سایر موضوعات مرتبط مورد بحث و تبادل نظر قرار خواهد گرفت .
عباس عراقچی معاون سیاسی وزیر خارجه کشورمان که در این کنفرانس شرکت خواهد کرد در پنل اختصاصی با موضوع توافق هسته ای ایران ، آخرین وضعیت برجام را تشریح خواهد کرد.
در این پنل سرگئی ریابکوف، معاون وزیر خارجه روسیه ، هلگا اشمیت مسئول سیاست خارجی اتحادیه اروپا و فو کونگ مدیر کل دپارتمان کنترل تسلیحات و خلع سلاح وزارت خارجه چین نیز سخنرانی خواهند داشت .
