
# Електромобіль встановив світовий рекорд швидкості (ФОТО)

Published at: **2019-11-05T04:18:08+00:00**

Author: ****

Original: [ГЛАВКОМ](https://glavcom.ua/world/hitech/elektromobil-vstanoviv-svitoviy-rekord-shvidkosti-foto-637498.html)

Автономний електромобіль Robocar від компанії Roborace встановив світовий рекорд швидкості, що був занесений в Книгу рекордів Гіннеса.
Про це йдеться на сайті премії.
Зазначається, що рекорд був встановлений на гоночній трасі, розташованій на військовому аеродромі Елвінгтон в англійському графстві Йоркшир.
За результатами заїзду в одному напрямку середня швидкість була зафіксована на позначці в 280,37 км/год, а в іншому - 284,49 км/год. Середня швидкість заїзду в 282,42 км/год офіційно підтверджена Асоціацією часу Великобританії (UKTA).
Перший прототип безпілотного гоночного боліда Robocar був розроблений в 2017 році, з того часу інженери компанії зробили кілька версій електромобіля. У тому числі є версія Robocar з місцем для водія.
Дизайном безпілотного електромобіля Robocar займався німецький художник-футурист Даніель Саймон. Раніше він вже займався подібною роботою, але це були розробки для фантастичних блокбастерів – транспортні засоби для фільмів «Tron: Legacy» та «Captain America: The First Avenger».
Бортовий комп'ютер електромобіля Robocar заснований на спеціальній розробці NVIDIA для безпілотних автомобілів – NVIDIA Drive PX2. Технологія дозволяє захоплювати і обробляти дані, що йдуть від безлічі спеціальних датчиків на борту електромобіля, включаючи кілька відеокамер, лідар та GPS.
Кузов електромобіля Robocar виконаний з карбонових елементів. Кожне з чотирьох коліс працює від окремого електродвигуна, сумарна потужність яких становить 720 к.с. На борту електромобіля встановлена акумуляторна батарея потужністю 58 кВт* од.
