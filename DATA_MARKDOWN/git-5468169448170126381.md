
# 'Ontploffing woning Bunschoten is gerichte actie'

Published at: **2019-11-07T11:57:00+00:00**

Author: ****

Original: [Blik op nieuws](https://www.blikopnieuws.nl/nieuws/277511/ontploffing-woning-bunschoten-is-gerichte-actie.html)

Bunschoten - Woensdagavond heeft de politie twee mannen uit Bunschoten aangehouden op verdenking van betrokkenheid bij een ontploffing door zwaar vuurwerk bij een huis aan de Sweelinckstraat. Dit meldt de politie donderdagmiddag.
Bunschoten - Woensdagavond heeft de politie twee mannen uit Bunschoten aangehouden op verdenking van betrokkenheid bij een ontploffing door zwaar vuurwerk bij een huis aan de Sweelinckstraat. Dit meldt de politie donderdagmiddag.
'Door de explosie ontstond schade aan de voorzijde van het huis en werd het glas van de ramen tot in een nabijgelegen speeltuin teruggevonden. Er is niemand gewond geraakt', aldus de politie.
De explosie vond woensdagavond rond 19.30 uur plaats. Uit forensische (sporen)onderzoek blijkt dat deze is veroorzaakt door zwaar vuurwerk. De recherche vermoedt op basis van onderzoek dat het om een gerichte actie gaat om het vuurwerk bij het huis te laten ontploffen.Â 
Dit onderzoek leidde ook naar twee verdachten, een 20-jarige en een 21-jarige man. Beiden zijn aangehouden op verdenking van betrokkenheid bij de explosie. Zij zitten vast voor onderzoek en verhoor.
