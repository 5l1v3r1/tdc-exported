
# دندانپزشک قلابی در بابل به دام افتاد

Published at: **2019-11-05T10:03:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619973/%D8%AF%D9%86%D8%AF%D8%A7%D9%86%D9%BE%D8%B2%D8%B4%DA%A9-%D9%82%D9%84%D8%A7%D8%A8%DB%8C-%D8%AF%D8%B1-%D8%A8%D8%A7%D8%A8%D9%84-%D8%A8%D9%87-%D8%AF%D8%A7%D9%85-%D8%A7%D9%81%D8%AA%D8%A7%D8%AF)


        معاونت درمان دانشگاه علوم پزشکی بابل از به دام افتادن دندانپزشک قلابی در این شهرستان خبر داد.
      

        آفتاب‌‌نیوز :
      
سید مصطفی قاسم‌زاده از پلمپ مطب دندانپزشک قلابی که در بابل فعالیت می‌کرد، خبر داد و گفت: این فرد مرد حدودا ۳۵ساله که فعالیت غیر مجاز داشته است، دستگیر شد.
وی تصریح کرد: این فرد در کمربندی غربی بابل مطب دندانپزشکی داشته است وبیماران را ویزیت می‌کرد.
معاونت درمان دانشگاه علوم پزشکی بابل خاطرنشان کرد: با هماهنگی‌های به‌عمل آمده با دادستان عمومی و انقلاب بابل و تیم نظارت به سرپرستی دکتر علی نتاج کارشناس مسئول نظارت بر دندانپزشکی معاونت درمان دانشگاه علوم پزشکی بابل محل کار این فرد مداخله‌گر در امور دندانپزشکی پلمب و پرونده جهت رسیدگی به مراجع قضایی ارسال شد.
قاسم‌زاده ضمن تاکید بر عزم جدی دانشگاه علوم پزشکی بابل در برخورد با افراد غیرمجاز در حوزه‌ دندانپزشکی، پوست و زیبایی و طب سنتی از مردم خواست: فریب تبلیغات غیر واقعی و اغواکننده‌ در این حوزه‌ها را نخورند.
