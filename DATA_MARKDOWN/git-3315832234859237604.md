
# PSG, salariu faraonic pentru a-l feri pe Kylian Mbappe de tentaţia Real Madrid

Published at: **2019-11-05T11:10:04+00:00**

Author: **Jurnal.md**

Original: [Jurnal.md](http://jurnal.md/ro/news/b688b57a986528f4/psg-salariu-faraonic-pentru-a-l-feri-pe-kylian-mbappe-de-tentatia-real-madrid.html?utm_source=RSS&utm_medium=RSS&utm_campaign=RSS)


        Paris Saint Germain face totul pentru a-l păstra şi sezonul viitor pe Kylian Mbappe. Le Parisien susţine că liderul din Ligue 1 a pregătit o ofertă consistentă pentru a-l feri pe fotbalistul francez de tentaţia Real Madrid: e gata să-i ofere un salariu net de 40 de milioane de euro pe an.
      
Atacantul în vârstă de 20 de ani este printre principalele ţinte din 2020 ale preşedintelui lui Real Madrid, Florentino Perez. "Galacticii" au rezervat 300 de milioane de euro pentru a-l oferta vara viitoare pe Mbappe, conform presei franceze.
Real Madrid ştie că Mbappe vrea să câştige Liga Campionilor şi "Balonul de Aur" şi consideră că tânărul atacant francez n-ar avea şanse să-şi îndeplinească aceste obiective la PSG.
Kylian Mbappe este deja al doilea cel mai scump fotbalist din istorie: a fost cumpărat de Paris Saint Germain, de la Monaco, pentru 180 de milioane de euro.
