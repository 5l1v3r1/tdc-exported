
# Ветровито днес, в Южна България ще вали силен дъжд

Published at: **2019-11-04T12:27:00+00:00**

Author: ****

Original: [bTV Новините](https://btvnovinite.bg/bulgaria/vetrovito-dnes-v-juzhna-balgarija-sas-silen-dazhd.html)

Код жълто важи днес почти за цялата страна за силен и бурен вятър от юг и югозапад.
По северното крайбрежие морското вълнение ще се усили. За областите Благоевград, Смолян и Кърджали важи жълт код не само за вятър, но и за възможни значителни валежи днес.
Днес ще бъде ветровито, особено в планинските райони. Облачността над по-голямата част от страната ще бъде значителна. Предимно в югозападната половина на България ще има места с краткотрайни валежи от дъжд. Възможни са и значителни количества дъжд, също и гръмотевици. Температурите днес чувствително ще се повишат. В повечето райони максималните ще бъдат между 18° и 23 °, в Централна Северна България са възможни и стойности над 25° .
През нощта краткотрайни валежи и гръмотевици ще има в източната половина на страната.
Утре ще преобладава слънчево време. Ще остане топло за сезона. Повече облаци ще има сутринта над източните райони. Вятърът ще се задържи от югозапад и ще е слаб, в планинските райони – до умерен. Температурите ще останат много по-високи от обичайните за това време на годината. Максималните ще бъдат между 20° и 25°. Ветровито и топло за ноември ще се задържи и до края на седмицата.
