
# Львівські митники виявили в авто контрабандних пітонів (відео)

Published at: **2019-11-05T16:51:25+00:00**

Author: ****

Original: [ГЛАВКОМ](https://glavcom.ua/news/lvivski-mitniki-viyavili-v-avto-kontrabandnih-pitoniv-video-637918.html)

Працівники Львівської митниці вилучили із авто мешканця Чернівецької області, який прибув із Польщі, холодильник, в якому перебували 13 живих пітонів.
Про це 5 листопада повідомляється на сторонці Львівської митниці ДФС у Facebook.
Випадок стався у пункті пропуску «Краковець - Корчова».
«Формою проходження митного контролю водій Mercedes-Sprinter обрав смугу «зелений коридор». Однак під час митного контролю мікроавтобуса в багажному відділенні митники побачили холодильник, в якому у коробці в шести мішках були 13 живих змій. Громадянин запевнив, що його попросили перевезти холодильник, а про змій він нічого не знав», - говориться у повідомленні.
