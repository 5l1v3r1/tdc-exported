
# Warcraft III: Reforged zal oude cutscenes upscalen 

Published at: **2019-11-04T00:00:00+00:00**

Author: **Alie**

Original: [Power Unlimited](https://www.pu.nl/artikelen/nachtwacht/warcraft-iii-reforged-zal-oude-cutscenes-upscalen/)


        Hebben jullie genoten van BlizzCon? Een game die een beetje ondergesneeuwd is geraakt in de nieuwsstroom is Warcraft III: Reforged. Dat maakt de Wachtster vannacht goed met nieuwe details! Ander nieuws deze N8W8: meer 3DS-games naar Switch, Yakuza: Like A Dragon-demo aangekondigd en nieuwe DLC fighter voor Soulcalibur VI.
      
       
Hebben jullie BlizzCon nog een beetje gevolgd? Het nieuws over Warcraft III: Reforged verzoop een beetje naast de aankondigingen van Diablo IV, World of Warcraft: Shadowlands en Overwatch 2. Toch is er ook best wat te vertellen over deze remaster. Te beginnen met de cutscenes!
Blizzard heeft alle originele cutscenes uit Warcraft III namelijk netjes bewaard. Dat betekent dat de ontwikkelaar deze kan 'hergebruiken' voor Reforged. Dat zit zo: het team vertelde tijdens het Deep Dive-panel dat de originele tussenfilmpjes in 2002 tot 240p waren gecomprimeerd, maar eigenlijk in 1080p-kwaliteit waren. Zodoende kiest Blizzard ervoor de originele renders (in verbeterde vorm!) te gebruiken voor Reforged.
Alhoewel een groot deel van Reforged trouw blijft aan het originele Warcraft III, besloot het team de game toch flink te verfraaien. Het panel sprak daarbij bijvoorbeeld over een paar van de saaiere omgevingen, zoals het originele Silvermoon City. Deze stad heeft in Reforged meer 'persoonlijkheid' gekregen door goed te kijken naar de World of Warcraft-versie van de stad.
Ook op gameplay-gebied mogen we rekenen op een flink aantal upgrades, bijvoorbeeld bij het selecteren van meerdere camerahoeken en uitbreiding van individuele unit-instellingen, in tegenstelling tot het doorvoeren van stat-wijzigingen voor hele groepen units in het originele Warcraft III. Ten slotte is er de nieuwe story-moeilijkheidsgraad voor nieuwkomers en mensen die gewoon enkel van het verhaal willen genieten.
Warcraft III: Reforged krijgt op 5 november een volledige bèta voor BlizzCon-bezoekers en Virtual Ticket-bezitters. De game heeft nog geen officiële releasedatum, maar staat vooralsnog gewoon gepland voor 2019.      
Nu de Switch (Lite) een flink succes is gebleken, lijkt het een logische vervolgstap om wat meer 3DS-franchises naar de console te brengen. Dat vindt Nintendo zelf ook!
Via deze Wall Street Journal-journalist leren we namelijk dat Nintendo-president, Shuntaro Furukawa, heeft laten weten dat 'het bedrijf meer 3DS-franchises beschikbaar wil stellen op de Switch om de aantrekkingskracht van Lite over te brengen.'
Die uitspraak roept natuurlijk de vraag op wat de president van Nintendo precies bedoelt met dat beschikbaar stellen van 3DS-franchises. Krijgen we echt nieuwe titels binnen bestaande franchises? Gaat het om ports van 3DS-titels? Of zoals Eurogamer denkt, misschien wel om games die eerder werden geannuleerd?
Aangezien de catalogus van de Nintendo-handheld enorm indrukwekkend is, vindt de Wachtster alle opties meer dan prima! Vraagje: welke 3DS-games hopen jullie (terug) te zien op de Switch?     
Wrijf de slaap uit je ogen met deze vijf versche trailers! Kijk deze maandagmorgen snel mee naar:
