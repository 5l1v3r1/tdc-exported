
# В Україні майже 300 тис. ветеранів АТО, - Колумбет

Published at: **2019-11-05T22:22:00+00:00**

Author: ****

Original: [ZIK.UA](https://zik.ua/news/2019/11/05/v_ukraini_mayzhe_300_tys_veteraniv_ato__kolumbet_1684533)


        Перший заступник міністра у справах ветеранів, тимчасово окупованих територій та внутрішньо переміщених осіб Антон Колумбет зазначив, що в Україні є майже 300 тис. ветеранів війни на Донбасі.
      
Про це повідомляє УНН.
"Ми вже маємо майже триста тисяч ветеранів АТО/ООС — це люди з досвідом та переконаннями. І майже всі вони знов підуть воювати за Україну, коли знадобиться. Тому вони повинні бути добре навчені, треновані та мотивовані", - сказав Колумбет.
Також він наголосив, що вони готові почати широку дискусію щодо системи територіальної оборони на якісно нових принципах, ключовий з яких — опора на ветеранську спільноту.
Раніше повідомлялося, що в Івано-Франківській області відкрився центр духовної реабілітації для учасників бойових дій, який створив військовий капелан та волонтер Василь Довганюк. 
