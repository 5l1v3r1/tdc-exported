
# Martin Scorsese, ktorý nemusí komiksovky, rozmýšľal o režírovaní Jokera 4 roky. Prečo sa toho nakoniec vzdal?

Published at: **2019-11-04T21:08:00+00:00**

Author: **Dominik Vetrák**

Original: [REFRESHER](https://refresher.sk/76254-Martin-Scorsese-ktory-nemusi-komiksovky-rozmyslal-o-rezirovani-Jokera-4-roky-Preco-sa-toho-nakoniec-vzdal)


        Martin Scorsese prezrádza dôvody, prečo Jokera nezrežíroval on, ale Todd Phillips.
      
Martin Scorsese sa v uplynulých týždňoch teší veľkej obľube médií. Jednak sa na Netflix už tento mesiac dostane jeho údajne najlepší film kariéry, The Irishman, a jednak sa začal navážať do marveloviek. V mnohom majú jeho vyhlásenia pravdu, no zároveň sa dá povedať, že sa v niečom aj mýli. Celý ten karneval sa však už pomaličky končí, a tak sa môžeme sústrediť na iné témy. 
Režisér v rozhovore pre BBC odpovedal na otázku, čo si myslí o Jokerovi, veľmi pozitívne. 
„Je to zaujímavá otázka, pretože som o Jokerovi (a jeho režírovaní, pozn. red.) uvažoval 4 roky a nakoniec som sa rozhodol, že na to nemám čas. Todd (režisér Todd Phillips) mi povedal: ’Marty, je to tvoje.’ a ja som povedal: ’Neviem, či to chcem urobiť.’ Z osobných dôvodov som sa nechcel angažovať, no scenár poznám veľmi dobre. Netuším, či by som ja osobne dokázal zachytiť ten prerod postavy z civila na komiksového Jokera. Vtedy sa zmení na abstrakciu. Neznamená to, že je to zlá forma umenia. Jednoducho to nie je pre mňa. Superhrdinské filmy sú, ako som už povedal, inou formou umenia. Nie je jednoduché vytvoriť ich. Robí ich množstvo veľmi talentovaných ľudí, ktorí robia dobrú prácu a zároveň je tu množstvo mladých ľudí užívajúc si tieto filmy.“Scorsese mal snímku po odmietnutí réžie produkovať, nakoniec sa vzdal aj tejto roly. Možno je to aj dobre. Legendárny tvorca cítil, že by tú látku nedokázal objektívne spracovať na najvyššej možnej úrovni, a tak sa jej vzdal. Ťažko povedať, či by dokázal natočiť rovnako dobrý film, no vôbec nás nemrzí, že do režisérskeho kresla si nakoniec sadol Todd Phillips. Aj keď je pravda, že ten scenár a geniálny Joaquin Phoenix sa postarali o množstvo kvalitných elementov filmu. 
