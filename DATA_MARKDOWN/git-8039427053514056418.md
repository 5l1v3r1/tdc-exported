
# ఆర్టీసీ కార్మికులపై టీఆర్ఎస్ నేత బూతులు.. భద్రాచలంలో ఉద్రిక్తత

Published at: **2019-11-05T14:19:22+00:00**

Author: ****

Original: [Andhrajyothy](https://www.andhrajyothy.com/artical?SID=947095)

ADVT
భద్రాచలం: సమ్మెలో పాల్గొన్న ఆర్టీసీ కార్మికులను టీఆర్ఎస్ నేత మామిడి పుల్లారావు అసభ్య పదజాలంతో దూషించారు. మహిళలు అని కూడా చూడకుండా నోటికొచ్చినట్లు బూతులు తిట్టడంతో కార్మికులు ఆగ్రహం వ్యక్తం చేశారు. దీంతో భద్రాచలంలో ఉద్రిక్త పరిస్థితులు ఏర్పడ్డాయి.
 పుల్లారావును అడ్డుకున్న కార్మికులు(ఫొటోలు)  
ఆర్టీసీ కార్మికులు 32వ రోజు సమ్మె చేస్తుండగా భద్రాచలం డిపో పరిధిలోని కొంతమంది కార్మికులకు చేయుత నిచ్చేందుకు పలువురు దాతలు విరాళాలు సేకరిస్తున్నారు. అయితే ఆ సమయంలో అటువైపు వచ్చిన టీఆర్ఎస్ నేత పుల్లారావు ఆర్టీసీ కార్మికుల అసభ్యకర వ్యాఖ్యలు చేశారు. దీంతో కార్మికులంతా ఒక్కసారిగా ఆగ్రహానికి గురయ్యారు. పుల్లారావును చుట్టుముట్టి కార్మికులకు వెంటనే క్షమాపణ చెప్పాలని డిమాండ్ చేశారు. దీంతో పరిస్థితి ఉద్రిక్తంగా మారడంతో పోలీసులు పుల్లారావును తరలించే ప్రయత్నం చేశారు. ఈ సమయంలో పోలీసు వాహనాన్ని కార్మికులు చుట్టుముట్టడంతో పరిస్థితి మరింత ఉద్రిక్తంగా మారింది. కార్మికులకు నచ్చజెప్పే ప్రయత్నం చేసినా ఫలితం లేకపోవడంతో ఎలాగోలా పుల్లారావును ఆటోలో స్టేషన్‌కు తరలించారు. తమను అభ్యంతరకర రీతిలో దూషించిన టీఆర్ఎస్ నేత పుల్లారావుపై పోలీసులకు ఆర్టీసీ కార్మికులు ఫిర్యాదు చేశారు.
