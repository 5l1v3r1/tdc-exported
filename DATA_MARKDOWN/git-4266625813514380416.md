
# У Золотому завершилося розведення військ

Published at: **2019-11-01T19:06:00+00:00**

Author: ****

Original: [ZIK.UA](https://zik.ua/news/2019/11/01/u_zolotomu_zavershylosya_rozvedennya_viysk_1681879)


        У п'ятницю, 1 листопада, завершився етап розведення сил і засобів з обох сторін (дзеркально) на ділянці №2 у районі населеного пункту Золоте-4 Луганської області.
      
Про це повідомляє пресцентр ООС у Facebook.
Представники СММ ОБСЄ, зокрема і з використанням БПЛА, виконали верифікацію проведених нами заходів.
У разі загрози – життю та здоров’ю, захоплення територій або проникнення ворожих розвідувально-диверсійних груп військовослужбовці Об’єднаних сил дають адекватну відповідь, відкриваючи вогонь по противнику.
Щодо загальної ситуації на лінії розмежування, вказується, що впродовж поточної доби збройні формування Російської Федерації та її найманці 5 разів порушили режим припинення вогню. Противник обстріляв позиції української армії з мінометів калібру 120 мм, а також гранатометів різних систем, великокаліберних кулеметів та стрілецької зброї. впродовж поточної доби втрат внаслідок обстрілів серед особового складу Об'єднаних сил не зафіксовано.
Нагадаємо, 29 жовтня у Золотому розпочалося дзеркальне розведення сил. У штабі ООС повідомили, що розведення військ у Золотому буде тривати 3 дні, розмінування – 30.

        
          Читайте більше новин на тему: війна на Донбасі
        
      
