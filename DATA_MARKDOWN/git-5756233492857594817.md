
# انتقاد پیشکسوت باشگاه پرسپولیس از علیپور

Published at: **2019-11-02T00:55:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619261/%D8%A7%D9%86%D8%AA%D9%82%D8%A7%D8%AF-%D9%BE%DB%8C%D8%B4%DA%A9%D8%B3%D9%88%D8%AA-%D8%A8%D8%A7%D8%B4%DA%AF%D8%A7%D9%87-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%A7%D8%B2-%D8%B9%D9%84%DB%8C%D9%BE%D9%88%D8%B1)


        پیشکسوت باشگاه پرسپولیس گفت: هواداران بابت ضربه پنالتی علیپور ناراحت بودند و علیه او شعار دادند آنها سرمایه اصلی باشگاه هستند و حق دارند ناراحت باشند .
      

        آفتاب‌‌نیوز :
      
«مرتضی فنونی‌زاده» روز جمعه اظهار داشت: اینکه چرا «علی علیپور» در آن شرایط حساس تصمیم می‌گیرد پنالتی را چیپ بزند باید خودش به آن پاسخ دهد.
وی افزود: در حالی که بازی با تساوی بدون گل دنبال می‌شد اگر ضربه علیپور تبدیل به گل می‌نشست پرسپولیس سه امتیاز کامل را به دست می‌آورد اما خودخواهی این بازیکن باعث شد تا قرمزپوشان از برد محروم شوند.
پیشکسوت پرسپولیس خاطرنشان کرد: علیپور باید بابت این اتفاق از هواداران پرسپولیس عذرخواهی کرده و دیگر در پرسپولیس پنالتی نزند.
فنونی‌زاده تصریح کرد: پرسپولیس در بازی مقابل ماشین‌سازی تبریز نتوانست عملکرد خوبی را از خود به نمایش بگذارد و با آن تیمی که در بوشهر مشاهده کردیم فاصله زیادی داشت.
وی تاکید کرد: به نظر می‌رسید بازیکنان پرسپولیس به خاطر پیروزی پرگل مقابل شاهین شهرداری بوشهر مغرور شده و حریف را دست کم گرفته بودند.
بازیکن اسبق پرسپولیس در پایان گفت: هواداران در آن لحظات حساس احساساتی شده و بابت ضربه پنالتی علیپور ناراحت بودند و علیه او شعار دادند آنها سرمایه اصلی باشگاه هستند و حق داشتند ناراحت شده و شعار بدهند اما عیلیپور باید بداند این روزها می‌گذرد و باید از این پس تلاش بیشتری از خود داشته باشد البته نباید منکر زحمات این بازیکن با پیراهن پرسپولیس شد و به او فرصت جبران داد.
