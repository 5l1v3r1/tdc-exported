
# Царско село удари Арда като гост след два гола на Антуи

Published at: **2019-11-07T17:33:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/bgfootballother/carsko-selo-udari-arda-kato-gost-sled-dva-gola-na-antui-1404046.html)

Отборът на Царско село записа четвърти успех от началото на сезона, след като победи Арда Кърджали с 2:0 като гост в последен мач от 15-ия кръг на Първа лига.
На стадион "Лаута" в Пловдив, където Арда играе домакинските си мачове, нямаше голове до почивката, но само шест минути след началото на втората част звездата на Царско село Родни Антуи откри резултата. 13 минути по-късно холандското крило на гостите удвои преднина на своите с втори гол. До края Арда хвърли всичко в атака и създаде няколко много опасни положения, но така и не успя да намали изоставането си.
По този начин възпитаниците на Николай Колев вече имат 15 точки и се изкачиха до девето място в класирането, докато Арда е една позиция по-нагоре с актив от 19 точки. За "царете" предстои домакинство на закъсалия финансово Дунав Русе в следващия кръг на родния шампионат, докато Арда гостува в Стара Загора на Берое.
