
# В Одесі футбольні ворота смертельно травмували студента

Published at: **2019-11-06T14:47:29+00:00**

Author: ****

Original: [ГЛАВКОМ](https://glavcom.ua/odesa/news/v-odesi-futbolni-vorota-smertelno-travmuvali-studenta-638147.html)

В Одесі внаслідок падіння футбольних воріт на стадіоні студент-іноземець отримав травми, несумісні з життям.
Про це 6 листопада повідомляє Приморський відділ поліції в м. Одесі.
Трагедія сталася в нічний час на стадіоні в Приморському районі Одеси.  
Попередньо встановлено, що 23-річний іноземець прийшов з приятелями на стадіон пограти у футбол.
«Стоячи на воротах, хлопець вирішив виконати гімнастичну вправу на їх металевій конструкції. В результаті падіння воріт потерпілий отримав травми, від яких помер до приїзду швидкої», - заявили в поліції.
Тіло загиблого направлено на експертизу. Відомості за вказаним фактом внесені до Єдиного реєстру досудових розслідувань за ч.1 ст.115 (умисне вбивство з позначкою «нещасний випадок») Кримінального кодексу України.
Раніше повідомлялося, що у Севастополі в школі загинув 13-річний хлопчик, на якого впали старі футбольні ворота.
