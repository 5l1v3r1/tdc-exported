
# Απορρίφθηκαν οι πρώτες αγωγές του Δήμου Πάτμου κατά κατοίκων του Κάμπου για καταπάτηση ιδιοκτησιών

Published at: **2019-11-06T14:25:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425270/aporrifthhkan-oi-prwtes-agwges-toy-dhmoy-patmoy-kata-katoikwn-toy-kampoy-gia-katapathsh-idiokthsiwn)

Γράφει ο Νίκος Μελιανός στο patmostimes.gr
Για μαλλί πήγαινε διαχρονικά ο Δήμος και φαίνεται ότι θα βγει κουρεμένος και ο ίδιος, όσον αφορά το θέμα των ιδιοκτησιών που επαγγέλλεται ότι έχει, ενώ στην ουσία δεν έχει.
Βάσει αυτού που νόμιζε ότι είχε έκανε 106 αγωγές κατά κατοίκων κυρίως του Κάμπου κατηγορώντας τους ως καταπατητές ενώ ο ίδιος ήταν καταπατητής.
Βγήκαν λοιπόν οι πρώτες 10 αποφάσεις από το αρμόδιο δικαστήριο και είναι όλες απορριπτικές. Όπως το είχαμε προβλέψει.
Χαράς ευαγγέλια λοιπόν για τους κατοίκους του Κάμπου και όχι μόνο, αφού αυτό θα αποτελέσει δεδικασμένο και για τις υπόλοιπες.
Το ερώτημα είναι: Τι θα κάνει ο Δήμος από δω και πέρα. Ίσως να πήγε «στράφι» η μυστική συνάντηση κεκλεισμένων των θυρών που είχε πραγματοποιηθεί στη Μονή μεταξύ του ηγουμένου της νομικής συμβούλου της Μονής και ανεπίσημης αντιπροσωπίας του δήμου με το δήμαρχος, τον αντιδήμαρχο και τον πρόεδρο του λιμενικού ταμείου.
