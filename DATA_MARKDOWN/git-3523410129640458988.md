
# 
        جو سوینسون: هنوز مي توان در اتحاديه اروپا باقي ماند
      

Published at: **2019-11-02T23:40:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637663/%D8%AC%D9%88-%D8%B3%D9%88%DB%8C%D9%86%D8%B3%D9%88%D9%86-%D9%87%D9%86%D9%88%D8%B2-%D9%85%D9%8A-%D8%AA%D9%88%D8%A7%D9%86-%D8%AF%D8%B1-%D8%A7%D8%AA%D8%AD%D8%A7%D8%AF%D9%8A%D9%87-%D8%A7%D8%B1%D9%88%D9%BE%D8%A7-%D8%A8%D8%A7%D9%82%D9%8A-%D9%85%D8%A7%D9%86%D8%AF)

به گزارش بولتن نیوز، به نقل از رويترز؛ جو سوینسون رئیس حزب لیبرال دموکرات انگلیس گفت این کشور هنوز این بخت را دارد که در اتحادیه اروپا بماند.سوینسون افزود ما هنوز این بخت را داریم که مسیری را انتخاب کنیم که در اتحادیه اروپا بمانیم. با این کار ما به شکوفائی و امنیت می رسیم و از ارزش های لیبرال، از باورهای مشترک خود به حاکمیت قانون، حقوق بشر و حمایت از یکدیگر و داشتن جامعه ای باز، عادل و فراگیر محافظت می کنیم.»وی افزود «ما اجازه نمی دهیم آینده مان در دستان او (بوریس جانسون) قرار گیرد. او برای پست نخست وزیری مناسب نیست. جرمی کوربین (رهبر حزب کارگر و اپوزیسیون) نیز برای این جایگاه مناسب نیست. من حتی انتظارش را هم نداشتم که در اینجا بایستم و بگویم من نامزد جایگاه نخست وزیری هستم. اما اکنون این گونه است. به علاوه، من مطمئن هستم که می توانم بهتر از آنها کارها را به سرانجام برسانم.»
