
# Въвеждат воден режим в Перник

Published at: **2019-11-07T15:32:33+00:00**

Author: **Стандарт**

Original: [Стандарт Новини](https://standartnews.com/regionalni/vvezhdat-voden-rezhim-v-pernik-406119.html)

Въвежда се воден режим в Перник от 18 ноември, поради силно намаленото количество вода в язовир "Студена". Вода ще има само от 16 до 22 часа, включително събота и неделя.
Разчетите са направени така, че ако няма валежи, наличното количество вода в язовир „Студена“ да стигне до края на април следващата година.
Освен за Перник, режимът ще е в сила още за град Батановци и за 9 села в общината, съобщава БНР.
В момента водният обем на язовира е под 6 млн куб. метра. при максимален над 25 млн. кубика.
Въвеждането на режим е наложително, каза по-рано новоизбраният кмет Станислав Владимиров.
По думите му само така можело да се избегне хуманитарна криза.
