
# रिपोर्ट: नोटबंदी के बाद लोगों ने तीन गुना ज्यादा कैश होल्ड किया, बैंकों में जमा निचले स्तर पर 

Published at: **2019-11-06T23:29:16+00:00**

Author: **हिटी।,नई दिल्ली।**

Original: [https://www.livehindustan.com](https://www.livehindustan.com/business/story-according-to-nas-report-people-hold-three-times-more-cash-after-demonetisation-deposits-in-banks-at-lower-level-2836168.html)

काले धन पर प्रहार और डिजिटल लेनदेन के प्रसार के लिए की गई नोटबंदी के अभियान को लोग पलीता लगाने में जुटे हैं। एक ताजा रिपोर्ट में कहा गया है कि लोगों ने नोटबंदी के एक साल बाद ही करीब तीन गुना नकद जमा कर लिया है। वर्ष 2011-12 से और नोटबंदी के ठीक पहले 2015-16 तक घरों में जमा नकदी बाजार में चल रही कुल करेंसी का 9 से 12 फीसदी के करीब थी। लेकिन वर्ष 2017-18 में ही यह 26 प्रतिशत तक पहुंच गई। राष्ट्रीय सांख्यिकी आंकड़ा (एनएएस) के ताजा आंकड़ों में यह सामने आया है कि लोग तेजी से नकदी जमा करने में जुटे हैं।
नोटबंदी के दौरान गंवाई गई पूंजी को वापस जुटाने की कवायद में लोग नकदी जुटा रहे हैं। अजीम प्रेमजी यूनिवर्सिटी के रिसर्च फेलो अविनाश त्रिपाठी के मुताबिक, हम पहले ही कह चुके हैं कि नोटबंदी के दौरान नकदी की कमी अस्थायी है और पूंजी की उपलब्धता बढ़ते ही अर्थव्यवस्था की स्थिति में सुधार आएगा। लेकिन नोटबंदी के बाद लोग खर्च करने की बजाय ज्यादा पूंजी जमा करने की कोशिश करेंगे। इससे नकदी की उपलब्धता तो रहेगी मगर उसका लेनदेन कम होने से अर्थव्यवस्था में सुस्ती आएगी जो अभी देखने को मिल रहा है।
मार्च 2017 के बाद तेजी से बढ़ने लगी जमा पूंजीरिजर्व बैंक लगातार ब्याज दर में कटौती कर अर्थव्यवस्था को रफ्तार देने की कोशिश कर रहा है, लेकिन बाजार में पूंजी प्रवाह न बढ़ पाने से मुश्किलें पेश आ रही हैं। एनएएस के मुताबिक, नोटबंदी के चार माह बाद मार्च 2017 तक सामान्य स्थिति बहाल होने के बाद घरों में जमा रकम दोबारा तेजी से बढ़ने लगी और लोगों ने पहले के मुकाबले काफी ज्यादा रकम बाहर निकाली। बैंकों के मुकाबले घरों में जमा रकम बढ़ना खर्च में कमी और इस कारण अर्थव्यवस्था में सुस्ती की एक वजह वजह माना जा रहा है।

        Read Also: भारत में SUV कारों को लेकर फोक्सवैगन ने बताई अपनी भविष्य की योजना
      
तीन साल पहले हुई थी नोटबंदीसरकार ने आठ नवंबर 2016 को 500 और 1000 रुपये के नोटों को वापस लेते हुए नोटबंदी की घोषणा की थी, लेकिन 99 फीसदी नकदी बैंकिंग सिस्टम में वापस आ गई थी।
बैंकों में जमा निचले स्तर पर रिपोर्ट में यह सामने आया कि लोगों की कुल बचत में घरों में जमा रकम की हिस्सेदारी 2017-18 में 25 फीसदी थी। यह वर्ष 2011-12 के बाद सर्वोच्च स्तर पर थी। जबकि कुल वित्तीय बचत में बैंकों में जमा की हिस्सेदारी 28 फीसदी थी, जो वर्ष 2011-12 के बाद सबसे निचले स्तर पर थी। 
बाजार में चलन में नोट के मुकाबले घरों में जमा रकम वर्ष :           जमा  2011-12 :  10.08%2012-13 :  9.49%2013-14 :  7.75%2014-15 :  9.33%2015-16 :  12.22%2016-17 :  24.15%2017-18 :  26.10%

        (स्रोत : सीएमआईई और एमओएसपीआई)
      
पाइए देश-दुनिया की हर खबर सबसे पहले www.livehindustan.com पर। लाइव हिन्दुस्तान से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    
