
# Μειώσεις φόρων: Αναλυτικά οι αλλαγές που έρχονται από το 2020

Published at: ****

Author: ****

Original: [CNN.gr](https://www.cnn.gr/oikonomia/story/195998/meioseis-foron-analytika-oi-allages-poy-erxontai-apo-to-2020)

Newsroom, CNN Greece 01:00 , 03 November 2019
Οι πλέον ωφελούμενοι από τις αλλαγές, σύμφωνα με δημοσίευμα της εφημερίδας «Ελεύθερος Τύπος», είναι οι μισθωτοί, οι συνταξιούχοι και οι κατ’ επάγγελμα αγρότες με ετήσια εισοδήματα μικρότερα των 20.000 ευρώ ή μεγαλύτερα των 50.000 ευρώ, οι οποίοι είτε δεν βαρύνονται με τέκνα είτε βαρύνονται με 1 ή 2 τέκνα, καθώς επίσης και οι τρίτεκνοι και πολύτεκνοι μισθωτοί.
Στους πίνακες που δίνει στη δημοσιότητα η εφημερίδα, αποτυπώνονται οι μεταβολές που θα προκαλέσουν στους φόρους εισοδήματος των μισθωτών, των συνταξιούχων, των κατ’ επάγγελμα αγροτών και των ατομικών επιχειρήσεων οι επικείμενες αλλαγές στην κλίμακα φορολόγησης των εισοδημάτων τους.
Με το φορολογικό νομοσχέδιο που θα κατατεθεί στη Βουλή και θα ψηφιστεί εντός των προσεχών εβδομάδων, θα επέλθουν οι ακόλουθες αλλαγές στην κλίμακα φορολογίας εισοδήματος των μισθωτών, των συνταξιούχων και των κατ’ επάγγελμα αγροτών:

        Πηγή: Ελεύθερος Τύπος
      
Συνεπώς:
* Η συνολική έκπτωση φόρου για κάθε μισθωτό, συνταξιούχο και κατ’ επάγγελμα αγρότη με 3 εξαρτώμενα τέκνα θα ανέρχεται σε 1.120 ευρώ (900 ευρώ μέχρι τα 2 τέκνα + 220 ευρώ για το 3ο τέκνο). Η έκπτωση αυτή θα ισοδυναμεί με «έμμεσο» αφορολόγητο όριο εισοδήματος 11.000 ευρώ (έναντι 9.545 ευρώ σήμερα).
* Η συνολική έκπτωση φόρου για κάθε μισθωτό, συνταξιούχο και κατ’ επάγγελμα αγρότη με 4 εξαρτώμενα τέκνα θα ανέρχεται σε 1.340 ευρώ (900 ευρώ μέχρι τα 2 τέκνα + 220 ευρώ για το 3ο τέκνο + 220 ευρώ για το 4ο τέκνο). Η έκπτωση αυτή αντιστοιχεί σε «έμμεσο» αφορολόγητο όριο εισοδήματος 12.000 ευρώ (έναντι 9.545 ευρώ σήμερα).
Όπως δείχνουν οι αναλυτικοί πίνακες παραδειγμάτων, από την εφαρμογή των παραπάνω αλλαγών στη φορολογική κλίμακα θα προκύψουν μειώσεις ετήσιων φορολογικών επιβαρύνσεων οι οποίες σε ποσοστά θα είναι μεγαλύτερες για τους μισθωτούς, τους συνταξιούχους και τους κατ’ επάγγελμα αγρότες εισοδήματα μέχρι 19.000 ευρώ και πάνω από 50.000 ευρώ.

        Ενδεικτικά θα επέλθουν οι ακόλουθες μεταβολές στους φόρους εισοδήματος των μισθωτών, των συνταξιούχων και των κατ’ επάγγελμα αγροτών:
      
α) μειώσεις φόρων εισοδήματος έως 320 ευρώ ετησίως για όσους δηλώνουν ετήσια εισοδήματα πάνω από 8.636 και μέχρι 19.000 ευρώ και έχουν έως και τρία εξαρτώμενα τέκνα,
β) μειώσεις φόρων εισοδήματος μόλις κατά 17 ευρώ ετησίως για όσους δεν βαρύνονται με τέκνα και δηλώνουν ετήσια εισοδήματα άνω των 19.000 και μέχρι 50.000 ευρώ,
γ) μηδενικές μεταβολές φόρων εισοδήματος για όσους βαρύνονται με ένα εξαρτώμενο τέκνο και δηλώνουν ετήσια εισοδήματα πάνω από 19.000 και μέχρι 52.000 ευρώ,
δ) μειώσεις φόρων εισοδήματος μόλις κατά 40 ευρώ ετησίως για όσους βαρύνονται με δύο εξαρτώμενα τέκνα και δηλώνουν ετήσια εισοδήματα από 20.000 έως 57.000 ευρώ,
ε) μειώσεις φόρων εισοδήματος κατά 160 ευρώ ετησίως για όσους βαρύνονται με τρία εξαρτώμενα τέκνα και δηλώνουν ετήσια εισοδήματα από 20.000 έως 68.000 ευρώ,
στ) μειώσεις φόρων εισοδήματος κατά 200 έως 1.000 ευρώ ετησίως για όσους δηλώνουν ετήσια εισοδήματα άνω των 68.000 και μέχρι 100.000 ευρώ,
ζ) μειώσεις φόρων εισοδήματος κατά 810 έως 11.100 ευρώ ετησίως για όσους δηλώνουν ετήσια εισοδήματα άνω των 100.000 ευρώ και μέχρι 1.000.000 ευρώ.
Οι παραπάνω μεταβολές στους φόρους αφορούν στα εισοδήματα που θα αποκτηθούν από το 2020 και μετά. Ειδικά στους μισθωτούς και τους συνταξιούχους, οι μεταβολές αυτές θα αρχίσουν να γίνονται αντιληπτές από τον Ιανουάριο του 2020 μέσω μειώσεων στις μηνιαίες κρατήσεις φόρου εισοδήματος επί των αποδοχών τους. Για τους κατ’ επάγγελμα αγρότες, οι μειώσεις φόρων θα γίνουν αντιληπτές το 2021 με τα εκκαθαριστικά που θα λάβουν για τις δηλώσεις φόρου εισοδήματος του φορολογικού έτους 2020.

        Διαβάστε επίσης
      
