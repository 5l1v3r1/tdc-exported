
# 
        Egy cipőfűzővel mentette meg felesége és kisfia életét a hős apa
      

Published at: **2019-11-05T12:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/egy-cipofuzovel-mentette-meg-felesege-es-kisfia-eletet-a-hos-apa/185951)


        A 38 éves Dan Sparrownak nem volt sok ideje gondolkodni, hogy mivel akadályozza meg felesége és gyermeke halálát, így az első tárgyat használta, ami a kezébe akadt az életmentésre. 
        A 38 éves Dan Sparrownak nem volt sok ideje gondolkodni, hogy mivel akadályozza meg felesége és gyermeke halálát, így az első tárgyat használta, ami a kezébe akadt az életmentésre.
      
A walaesi férfi 28 éves feleségének váratlanul indult be a szülés otthonukban, és annyira gyorsan történt minden, hogy esélyük sem volt a mentősöknek idejében a helyszínre érni.
A szülés azonban korántsem zajlott rendben, a köldökzsinór ugyanis duplán rátekeredett a születendő gyermek nyakára. A halálra rémült apa látta, hogy kisfia és felesége élete is nagy veszélyben van, ezért gyorsan keresett valamit, amivel elvághatja a köldökzsinórt mielőtt az megfojtja a gyermekét. Nem volt sok ideje keresgetni, így nem talált mást mint egy cipőfűzőt, amivel sikerült elvágnia a köldökzsinórt. A mentősök csak ezután húsz perccel érkeztek meg hozzájuk, és azonnal kórházba szállították a kismamát, és az újszülöttet.
– Amikor tudatosult bennem, hogy otthon fog megszületni a gyermekem, mindenféle orvosi segítség nélkül, pánikba estem. Miután Kayden megszületett felsírt, de néhány másodperc múlva elhallgatott. Még lélegzett, de végig attól rettegtem, hogy a kisfiam a karjaimban fog meghalni – emlékezett vissza az apa a rémisztő pillanatokra, akinek azt mondták az orvosok, hogy Kayden biztosan meghalt volna, ha nem vágja el idejében a köldökzsinórt.
