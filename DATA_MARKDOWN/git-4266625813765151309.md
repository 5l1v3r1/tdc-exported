
# Тренер загребського «Динамо» Ненад Бьєліца: На мою думку, ми награли на перемогу

Published at: **2019-11-07T08:34:00+00:00**

Author: ****

Original: [ZIK.UA](https://zik.ua/news/2019/11/07/trener_zagrebskogo_dynamo_nenad_bielytsya_na_moyu_dumku_my_nagraly_na_1685607)


        Головний тренер загребського «Динамо» Ненад Бьєліца на післяматчевій прес-конференції підбив підсумок битви з «Шахтарем» (3:3) у Лізі чемпіонів.
      

        – Ви вже не раз говорили, що виступаєте проти системи VAR. Напевно не поміняли свою думку? І чи встигли ви поговорити з суддею Феліксом Брихом?
      
– Наша розмова з арбітром нехай залишиться таємницею. Ну а з приводу VAR... Так, я давно виступаю проти нього. Вважаю, що він забирає емоції. Він іноді створює абсолютно безглузді ситуації. Звичайно, з одного боку VAR є перевагою, але з іншого – створює нові проблеми. Я вважаю, що нехай навіть суддя помилиться, але це буде людський фактор. Гра з VAR може вбити емоції, створює купу проблем. Мені це не подобається.

        – Склалося враження, що Динамо в Харкові грало краще. Чому так?
      
– Ну, справа в тому, що цього разу гра була дуже нервовою. Особливо кінцівка. До того ж, нас дещо здивувала тактична схема Шахтаря, коли Тайсон і Марлос грали глибоко на флангах. Так, можливо, в Харкові ми були дещо краще, але тепер, на мою думку, ми награли на перемогу. Ну що сказати, це футбол. Мені немає в чому дорікнути хлопцям. Ми пробували, намагалися, грали від серця.

        – Ви зіграли чотири матчі на високому рівні Ліги чемпіонів. Як думаєте, наскільки високі шанси команди пробитися в плей-оф?
      
– Чесно кажучи, поки що немає далекосяжних планів. Далі у нас матч з Аталантою, і до нього будемо готуватися. Ну а там подивимося.

        – Як ви вважаєте, з точки зору боротьби в групі, ця нічия в вашу користь чи на користь Шахтаря?
      
– Подивимося... Як показала паралельна гра в Мілані, Манчестер Сіті теж не є ідеальною командою. Можна і у нього відібрати очки. Ну і з Аталантою гратимемо по максимуму.

        – Як думаєте, чи можна цей матч списувати на невезіння?
      
– Важко сказати. Можливо це не вдача чи невдача, а просто втрата концентрації. Шахтар забив два голи в Харкові і три голи тут. Можливо, необов’язкових, але це і наші помилки теж. Що ж, будемо сподіватися, що в матчі з Аталантою ми цих помилок не повторимо. Я вірю в перемогу у Мілані.
 
