
# Lufthansa schrapt 1.300 vluchten door staking

Published at: **2019-11-07T04:14:00+00:00**

Author: ****

Original: [De Standaard](https://www.standaard.be/cnt/dmf20191106_04703627)


        De Duitse luchtvaartmaatschappij Lufthansa schrapt donderdag en vrijdag in totaal 1.300 vluchten door een staking van het cabinepersoneel.
      
Ongeveer 180.000 passagiers zullen getroffen zijn, zo meldt Lufthansa. Zij kunnen hun vlucht volgens de luchtvaartmaatschappij kosteloos omboeken
De geschrapte vluchten vertegenwoordigen ruim een vijfde van de in totaal 6.000 vluchten die donderdag en vrijdag gepland zijn.
De staking heeft alleen betrekking op de vluchten van het Lufthansa-merk. Vluchten van andere maatschappijen van de groep, zoals Austrian Airlines, Swiss en ook Brussels Airlines, worden niet getroffen.
BrusselEr werden door de staking in totaal veertien vluchten geannuleerd vanop Brussels Airport. Er stonden 13 inkomende  vluchten gepland, waarvan er zeven geannulleerd zijn. Ook van de 13 vertrekkende Lufthansa-vluchten zijn er zeven geannuleerd. Lufthansa-dochteronderneming Brussels Airlines heeft donderdag op Brussels Airport daarom twee heen- en terugvluchten extra ingelegd naar Frankfurt.Voor vrijdag heeft de luchthaven nog geen informatie. Die dag zijn bij Lufthansa eveneens 13 vluchten van en 13 vluchten naar Brussels Airport gepland.  

        Staking
      
De Duitse vakbond van het cabinepersoneel heeft de werknemers eerder deze week opgeroepen tot een staking van 48 uur. De bond onderhandelt over hogere salarissen en betere werkomstandigheden.
Een arbeidsrechtbank in Frankfurt oordeelde woensdag dat de staking mag plaatsvinden. Lufthansa liet wel al weten nog in beroep te gaan tegen dat vonnis.
