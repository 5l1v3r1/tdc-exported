
# Prvi obisk pri veterinarju

Published at: **2019-11-02T15:01:00+00:00**

Author: **Katja Zdovc***

Original: [Slovenske novice](https://www.slovenskenovice.si/stil/bivanje/clanek/prvi-obisk-pri-veterinarju-242982)

Novi družinski ljubljenček v vašem domu vas nedvomno razveseli, hkrati prinese tudi določene obveznosti, o katerih se je priporočljivo pozanimati pri izbranem veterinarju.
Pri prvem obisku v ambulanti bo veterinar vašega ljubljenčka najprej temeljito pregledal, nato pa se boste pogovorili o tem, kaj vse je treba zanj urediti. Vsaka žival dobi kartoteko, kamor se bodo vpisovali vsi nadaljnji obiski, rezultati pregledov in morebitna zdravljenja. 
Označitev z mikročipom in registracija sta za vse pse obvezni. Mladiček mora biti označen do tretjega meseca starosti. Številka mikročipa, ki ga veterinar vstavi pod kožo na levi strani vratu in se lahko odčita s posebnim čitalnikom, služi za prepoznavanje živali. Pod to številko se namreč psa vpiše v centralni register, kamor se zapiše tudi podatke njegovega lastnika. Ob tem se za kužka izda tudi potni list. Za registracijo mladička potrebujete številko mikročipa njegove mame ter svoj osebni dokument.
Če ste dobili psa, ki je že označen in ima veljaven potni list, je v prvem tednu treba urediti le še spremembo lastništva, za kar potrebujete izjavo o spremembi, ki jo mora podpisati tudi prejšnji lastnik.Za mačke mikročipiranje ni obvezno, razen če z njo potujete v tujino. Vsekakor se označitev priporoča, še posebno pri mačkah, ki imajo omogočen izhod iz hiše, saj se jo, če se izgubi, veliko lažje in hitreje prepozna ter vrne lastniku. 
Pri prvem obisku vam bo veterinar razložil protokol obveznih in priporočljivih cepljenj. Običajno je pasji mladiček najprej cepljen proti kužnim boleznim. Ob tem se opravi splošni klinični pregled, s katerim se veterinar prepriča, da je žival zdrava in primerna za cepljenje. Med dopolnjenim tretjim in četrtim mesecem starosti pa mora biti prvič cepljen proti steklini.Oskrba živaliČe ste prvič postali lastnik živali in z oskrbo še nimate veliko izkušenj, je obisk pri veterinarju tudi odlična priložnost, da se pogovorite še o pravilni negi (čiščenje zob, krajšanje krempljev), o primerni prehrani in, če se odločate tudi o tem, o možnosti sterilizacije in kastracije.To je za pse obvezno in mora biti opravljeno redno prva tri leta, nato pa vsako tretje leto. Vsako cepljenje se vpiše tudi v potni list, kamor vam bo veterinar napisal še datum naslednjega cepljenja.Pri mačkah se najbolj priporoča redno cepljenje proti kužnim boleznim in mačji levkozi. Cepljenje proti steklini zanje ni obvezno, razen če boste z njo potovali v tujino. 
Pri vsakem psu in mački, še posebno pri mladičkih, je priporočljiva še skrb za zaščito pred notranjimi in zunanjimi zajedavci. Najbolj učinkovito odpravljanje notranjih parazitov, kot so gliste in trakulje, je z rednim dajanjem tabletk za razglistenje, za zaščito pred bolhami, klopi in drugimi zunanjimi paraziti pa obstaja več možnosti (tabletka, ovratnica, ampula), o katerih se lahko pogovorite z veterinarjem.*Katja Zdovc je dr. vet. med.
