
# VIDEO: रानू मंडल का महिला प्रशंसक के साथ व्यवहार देख भड़के लोग, सोशल मीडिया पर जमकर हो रही है आलोचना

Published at: **2019-11-06T07:13:04+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/ranu-mondal-troll-on-twitter-after-misbehave-with-women-fan-deny-selfie/271551/)

पश्चिम बंगाल के रानाघाट रेलवे स्टेशन पर बैठकर लता मंगेशकर का लोकप्रिय गाना ‘एक प्यार का नगमा है’ गाना गाकर रातों रात सोशल मीडिया सेंसेशन बनीं रानू मंडल का एक वीडियो इन दिनों तेजी से वायरल हो रहा है। रानू मंडल के इस वीडियो को लेकर सोशल मीडिया पर उनकी जमकर आलोचना हो रही है।
दरअसल, हाल ही में सोशल मीडिया सेंसेशन रानू मंडल सुपरमार्केट में शॉपिंग करने पहुंचीं थी। इस दौरान जब एक महिला प्रशंसक ने उन्हें छूआ और सेल्फी लेने के लिए बोला तो इसपर रानू मंडल भड़क गईं। रानू मंडल फैन पर उन्हें टच करने के लिए बरस पड़ी। वायरल वीडियो में साफ देखा जा सकता है कि किस तरह रानू मंडल फैन पर नाराज हो रही हैं।रानू मंडल का यह वीडियो अब सोशल मीडिया पर तेजी से वायरल हो रहा है।
वीडियो में रानू मंडल का व्यवहार देख लोगों ने सोशल मीडिया पर अपनी नाराजगी जताई। रानू मंडल के इस वीडियो पर सोशल मीडिया यूजर्स जमकर अपनी प्रतिक्रिया दे रहे हैं, साथ ही उन्हें अपने पुराने दिनों को याद करने की सलाह भी दे रहे हैं।
एक यूजर ने रानू मंडल के इस तरीके पर गुस्सा होते हुए कहा, “मुझे मत छुओ, मैं अब सेलिब्रिटी हूं: रानू मंडल। हमने उन्हें सेलिब्रिटी बनाया और अब इनका व्यवहार देखो।” इसके अलावा दूसरे यूजर ने लिखा, “रानू मंडल उन लोगों के लिए उदाहरण हैं, जो फेम के लायक ही नहीं हैं। वो कह रही हैं कि मैं अब सेलेब्रिटी हूं, कोई उन्हें जगाओ और उन्हें बताओ की लोग ही हैं, जिन्होंने इन्हें स्टार बनाया है।”
वहीं एक अन्य यूजर ने लिखा, “इसको बोलते हैं हवा में आना।” बता दें कि, इसी तरह तमाम यूजर्स रानू मंडल के इस वीडियो पर अपनी प्रतिक्रिया दे रहे हैं।

        देखिए कुछ ऐसे ही ट्वीट
      
