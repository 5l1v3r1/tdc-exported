
# Erdoğan'ın şikayeti üzerine hakim karşısına çıkan şehit annesi beraat etti

Published at: **2019-11-07T08:32:00+00:00**

Author: ****

Original: [medya faresi](http://www.medyafaresi.com/haber/erdoganin-sikayeti-uzerine-hakim-karsisina-cikan-sehit-annesi-beraat-etti/926404)

Ankara 5. Asliye Ceza Mahkemesi'ndeki duruşmaya Pakize Akbaba, elinde bastonu ile zorlukla yürüyerek geldi. Kimlik tespiti sırasında katibin kaç çocuğu olduğuna ilişkin sorusuna Akbaba, “6 cocuk, ikincisi şehit" dedi. Savunmasında hakaret etmediğini belirten Akbaba, doğruları söylediğini kaydetti. Akbaba, mahkemenin kadın hakimine de “Ben isterdim ki bana oğlun nerede kaç yaşında şehit oldu, bu zamana kadar neler yaşadın diye sormanızı. Ama sormadınız” diye sitem etti.
Akbaba'nın avukatları, Erdoğan'ın avukatlarının şikayetinin devam edip etmediğinin sorulmasını istedi. Erdoğan'ın avukatı, katılma talepleri olduğunu belirterek, dilekçelerini tekrar etti. Ancak duruşmada 10 dakika sonra ise Erdoğan'ın avukatı yeniden söz alarak, “Dilekçeyi sehven gönderdik.
Şikayetçi değiliz” dedi. Mahkeme, duruşma sonunda suçun unsurları oluşmadığı gerekçesiyle Şehit Annesi'nin beraatine karar verdi.
Akbaba karar sonrası şöyle konuştu;
"Bütün şehitlere sesleniyorum, Oğlum siz güçlüsünüz her zaman yanımdasınız, anneni hiç kimse ne susturacak ne yıldıracak. Vatan için son nefesime kadar davanızı omzumdan indirmeyeceğim"

        PAKİZE AKBABA NE DEMİŞTİ?
      
Şehit Anaları Derneği Başkanı Pakize Alp Akbaba,5 Aralık 2017 tarihinde Cumhuriyet Halk Partisi tarafından düzenlenen 'Eşitlik ve Adalet Kadın Buluşması'nda kürsüden yaptığı konuşmada“Herkes haddini bilsin. Şimdi PKK bitti, FETÖ çıktı piyasaya. FETÖ Meclis'tedir önce Meclis'i temizle Meclis'i. Ben şehit verdim, saçımı süpürge ettim. Hepsi Atatürkçü, vatanını, milletini seven çocuklar yetiştirdim. Çocuklarımdan birisini askere yolladık. Ne yazık ki, hain bir kurşunla şehit oldu. ‘Analar ağlamayacak' dediler… Niçin şehit geliyor? Gücünüz yetmiyorsa bırakın o görevi”demiş ve iktidarı eleştirmişti.
(CUMHURİYET)
