
# Cosa si dice di “Doctor Sleep”

Published at: **2019-11-05T09:16:18+00:00**

Author: ****

Original: [Il Post](https://www.ilpost.it/2019/11/05/doctor-sleep-film/)

Da giovedì è nei cinema italiani Doctor Sleep, il “sequel” di Shining, il famoso film diretto da Stanley Kubrick, recitato da Jack Nicholson e tratto da un romanzo di Stephen King. Doctor Sleep è un sequel di Shining perché è tratto da un libro che King ha scritto nel 2013 immaginandosi la vita di Danny Torrance, il bambino di Shining, una volta cresciuto. In Doctor Sleep Danny Torrance è interpretato da Ewan McGregor e il regista è Mike Flanagan, che prima aveva diretto horror non particolarmente memorabili come Oculus – Il riflesso del male e Ouija – L’origine del male.
