
# Osasuna Pamplona porazila v gólové přestřelce Alavés 4:2

Published at: **2019-11-03T18:13:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/osasuna-pamplona-porazila-v-golove-prestrelce-alaves-4-2/1816734?utm_source=rss&utm_medium=feed)

Madrid - Osasuna Pamplona porazila ve 12. kole španělské ligy Alavés 4:2. Tři branky v gólově bohatém utkání padly z pokutových kopů.
Skóre otevřel v 20. minutě domácí Rubén García, který si naběhl na přízemní centr Chimyho Ávily a střílel do odkryté brány. Sám Ávila se trefil o šest minut později ranou bez přípravy z hranice pokutového území. Alavés snížil minutu poté, po centru pálil Víctor Laguardia.
Další góly už padaly pouze z penalt. V nastavení prvního poločasu se radoval Roberto Torres z Pamplony, v 51. minutě pak korigoval Lucas Pérez a trefil se v šestém utkání za sebou. Pojistku přidal o čtyři minuty později Juan Villar.

        Španělská fotbalová liga - 12. kolo:
      
Valladolid - Mallorca 3:0 (40. Fernández, 50. Ünal z pen., 90.+3 Ramírez), Villarreal - Bilbao 0:0, Pamplona - Alavés 4:2 (20. García, 26. Chimy Ávila, 45.+6 Torres z pen., 55. Villar z pen. - 27. Laguardia, 51. Pérez z pen.),
18:30 Leganés - Eibar, Vigo - Getafe,
21:00 Granada - San Sebastian.

        Tabulka:
      
