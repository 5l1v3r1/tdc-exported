
# Директору-хабарнику з Харківщини повідомили про підозру

Published at: **2019-11-01T12:44:14+00:00**

Author: ****

Original: [Слово і Діло](https://www.slovoidilo.ua/2019/11/01/novyna/finansy/dyrektoru-xabarnyku-xarkivshhyny-povidomyly-pro-pidozru)


        Повідомлено про підозру директору одного з держпідприємств, якого викритого на хабарі старшому детективу НАБУ.
      
Як інформує САП, чоловіку інкриміновано вчинення злочину, передбаченого ч. 3 ст. 369 КК України.
Вирішується питання про обрання підозрюваному запобіжного заходу.
Нагадаємо, директор підприємства пропонував детективу 100 тис. доларів США за вирішення питання про закриття кримінального провадження щодо протиправного відчуження значних обсягів деревини, що належала держпідприємству, а також щодо продажу лісоматеріалів за заниженими цінами на користь підконтрольним йому приватним суб’єктам господарювання.
«Слово і Діло» писало, що Віктор Сиса затриманий на хабарі в 100 тисяч доларів США.
Раніше детективи НАБУ під процесуальним керівництвом САП здійснювали обшуки в Харківській області за місцем проживання окремих посадових осіб ДП «Гутянське лісове господарство» та комерційних компаній.
Хочете обговорити цю новину? Долучайтеся до телеграм-чату CHORNA RADA
