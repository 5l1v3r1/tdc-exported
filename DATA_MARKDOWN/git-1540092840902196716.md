
# Αυτή είναι η πρώτη μέλισσα… influencer

Published at: **2019-11-04T10:33:00+00:00**

Author: **Newsroom**

Original: [CNN.gr](https://www.cnn.gr/news/kosmos/gallery/18986/ayti-einai-i-proti-melissa-influencer)

Η εντατικοποιημένη γεωργία, τα παρασιτοκτόνα-μυκητοκτόνα, η αλλαγή του κλίματος είναι μερικοί μόνο από τους παράγοντες που οδηγούν στη συρρίκνωση του πληθυσμού των μελισσών και, ίσως, στην εξαφάνισή τους.
Απαιτούνται κονδύλια για τη διατήρηση αυτού του τόσο σημαντικού είδους, οπότε ήρθε η ώρα να γνωρίσετε την πρώτη μέλισσα… influencer στον πλανήτη, την «B».
Η πλέον πρόσφατη «Instafamous» των μέσων κοινωνικής δικτύωσης έχει έναν λογαριασμό στο Instagram με περισσότερους από 122.000 followers και συγκεντρώνει χρήματα για την προστασία του είδους της (και του δικού μας).
Ο λογαριασμός της «B» στο Instagram είναι σχεδόν απαράλλαχτος των λογαριασμών των πιο διάσημων influencers: φωτογραφίες σε όμορφα περιβάλλοντα-σκηνικά, ασκήσεις γιόγκα κάθε πρωί στη φύση, επίδειξη των καλλίγραμμων μηρών της, στην μπανιέρα απαντά στους followers της, απολαμβάνει θεσπέσια ηλιοβασιλέματα στη Μονμάρτρη κλπ. Δεν είναι εύκολο να μην την «ακολουθήσει» κανείς.
Οι άνθρωποι πίσω από την «B» είναι το Fondation de France (FDF) ένα φιλανθρωπικό δίκτυο που έχει συγκροτήσει η γαλλική κυβέρνηση σε μια προσπάθεια να διασωθούν οι μέλισσες: το Bee Fund χρηματοδοτεί δράσεις για την αποτροπή της περαιτέρω συρρίκνωσης του πληθυσμού αυτών των αξιαγάπητων και τόσο απαραίτητων -λόγω επικονίασης- πετούμενων.
