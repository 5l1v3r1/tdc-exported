
# На авіаційному шоу в США розбився військовий літак

Published at: **2019-11-01T22:49:26+00:00**

Author: ****

Original: [Українська правда](https://www.pravda.com.ua/news/2019/11/2/7230777/)

Під час авіаційного шоу в американському штаті Флорида сталася авіакатастрофа, внаслідок якої загинув пілот військового літака.
Джерело: речник Національної ради з безпеки, передає CNN
"Одна людина загинула у другій половині дня п'ятниці внаслідок авіакатастрофи на авіашоу "Стюарт" у штаті Флорида", - заявив речник Національної ради безпеки на транспорті Пітер Кнудсон.
У Федеральному управлінні авіації США уточнили, що аварія сталася з військовим літаком Grumman OV-1 Mohawk. На борту в цей момент перебував лише один пілот.
У п'ятницю проходив перший з трьох днів авіашоу "Стюарт". Місцева влада заявила, що решта заходів, запланованих на цей день, перенесена на суботу.
