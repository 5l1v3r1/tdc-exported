
# Chrome si aggiorna e riceve un menù contestuale per i link tutto nuovo: l’avete ricevuto? (foto)

Published at: **2019-11-05T16:45:40+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/05/chrome-si-aggiorna-riceve-un-menu-contestuale-link-lavete-ricevuto-foto-678484/)

Google ha rilasciato un nuovo aggiornamento per l’app Android di Chrome, il suo browser web multi-piattaforma, che ha introdotto una notevole novità per il menù contestuale dei link.
Come potete vedere dall’esempio che abbiamo riportato nella galleria in basso, la novità consiste nel rinnovamento grafico del menù che appare dopo la pressione prolungata di un link presente nella pagina web. Il nuovo menù è inoltre associato ad una nuova animazione a comparsa, che potete vedere nell’animazione riportata in basso. L’esempio in galleria mostra anche come sia stato integrato il collegamento diretto all’app più usata per la condivisione del link.
La pressione prolungata su un’immagine darà accesso al menù contestuale che vedete nella seconda immagine in galleria: trovate la stessa opzione per condividerla velocemente attraverso l’app usata più recentemente.
La novità appena descritta è stata implementata nella versione 78 di Chrome, in fase di distribuzione attraverso il Play Store. Alternativamente potete scaricarla ed installarla manualmente attraverso il link riportato qui sotto. Potete anche abilitare manualmente la feature, attraverso il corrispondente flag enable revamped context menu.

        Disponibile su Google Play
      

        Google Chrome: Fast & Secure 78.0.3904.90 | Download APKMirror
      
Via: Android Police
