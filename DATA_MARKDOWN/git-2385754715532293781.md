
# Αίγυπτος: Η «Επαρχία Σινά» ορκίζεται πίστη στον νέο ηγέτη του IK

Published at: **2019-11-02T19:07:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595456/aigyptos-i-eparxia-sina-orkizetai-pisti-ston-neo-igeti-tou-ik)

Το παρακλάδι της οργάνωσης Ισλαμικό Κράτος στην Αίγυπτο, "Επαρχία Σινά", ορκίστηκε πίστη στον νέο ηγέτη που όρισε η τζιχαντιστική οργάνωση μετά τον θάνατο του Αμπού Μπακρ αλ-Μπαγκντάντι, σύμφωνα με ανακοίνωσή του που ανάρτησε σήμερα στο δίκτυο Telegram. Η οργάνωση "Επαρχία Σινά", που κάνει εξέγερση κατά του αιγυπτιακού κράτους, δημοσίευσε φωτογραφίες που δείχνουν περίπου 20 μαχητές να στέκονται ανάμεσα σε δέντρα, με μια λεζάντα που γράφει ότι οι μαχητές ορκίζονται πίστη στον Αμπού Ιμπραήμ αλ Χασέμι αλ Κουράσι.
