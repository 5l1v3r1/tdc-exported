
# O nouă tragedie în box! Nicola Rattray avea 18 ani și devenise recent mămică

Published at: **2019-11-06T09:44:44+00:00**

Author: **Jurnal.md**

Original: [Jurnal.md](http://jurnal.md/ro/news/03adcecccf243816/o-noua-tragedie-in-box-nicola-rattray-avea-18-ani-si-devenise-recent-mamica.html?utm_source=RSS&utm_medium=RSS&utm_campaign=RSS)


        Tragedie în boxul din Anglia - o sportivă de doar 18 ani a încetat fulgerător din viaţă la revenirea în ring. Nicola Rattray a fost găsită fără suflare la domiciliul său din Inverness, în Scoţia. Pugilista devenise mama unei fetiţe, Breigha, în martie 2018 şi de câteva luni reluase antrenamentele la Merkinch Hall.
      
Unul din antrenorii de la clubul de box din Inverness a fost şocat de vestea dispariţiei celei care impresionase de la primul meci şi era o stea în devenire.
"Am văzut-o la sparring şi la antrenamente şi arăta mai bine ca niciodată! Părea fericită. Nu mi-a venit să cred când am aflat. Este teribil. Toţi suntem îndureraţi. Avea doar 18 ani, era o fată minunată," a mărturisit Laurie Redfearn.
Prietenii şi familia au deschis o pagină unde lumea poate face donaţii pentru a ajuta la creşterea copilului.
"Viaţa tuturor a fost dată peste cap de dispariţia neaşteptată a lui Nicole Rattray. Toţi cei care au cunoscut-o pe Nicola ştiu ce fată minunată a fost şi va rămâne. A fost extrem de talentată, a fost pasionată de box dar, cel mai important, a dorit să fie cea mai bună mămică pentru fetiţa ei.
Este o perioadă grea pentru toată lumea, mai ales acum când se apropie Crăciunul.
Noi toţi dorim ca Breigha să crească ştiind cât de mult a iubit-o mama ei", a fost mesajul celor dragi.
Poliţia a anunţat că nu există circumstanţe care să provoace suspiciuni în privinţa morţii lui Nicole Rattray.
