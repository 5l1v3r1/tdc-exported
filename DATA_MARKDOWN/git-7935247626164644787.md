
# 'Rat İn vivo- İn vitro Hastalıkları Kursu' yüksek katılımla gerçekleşti

Published at: **2019-11-06T15:22:51+00:00**

Author: ****

Original: [OLAY](https://www.olay.com.tr/rat-in-vivo-in-vitro-hastaliklari-kursu-yuksek-katilimla-gerceklesti-214355h.htm)

Bursa Uludağ Üniversitesi Tıp Fakültesi ve Üreme Sağlığı ve İnfertilite (TSRM) Derneğinin destekleri, Tıp Fakültesi Histoloji ve Embriyoloji AD ile Kadın Hastalıkları ve Doğum AD’nın işbirliğiyle gerçekleştirilen ‘Üreme Biyolojisinde Uygulamalı Rat İn vivo- İn vitro Hastalıkları Kursu’ 02-03 Kasım 2019 tarihlerinde BUÜ Görükle kampüsünde yüksek katılımla gerçekleşti. Kursun kuramsal bölümü 02 Kasım 2019 tarihinde Prof.Dr.M.Mete CENGİZ Kültür Merkezinde, uygulama bölümü Tıp Fakültesi Histoloji ve Embriyoloji Araştırma Laboratuvarlarında yapıldı.
Bir araştırma üniversitesi olan kurumumuzda gerçekleştirdiğimiz hastalık modeli oluşturma kursu, ülkemizde multidisipliner çalışmalara öncülük edecek nitelikte, klinik ve preklinik disiplinlerin birarada organize ettiği ilk kurstur. Benzer eğitimleri almak için yurtdışında gerçekleştirilen organizasyonların arayışında olan, Üreme Biyolojisi  ve İnfertilite alanında çalışan değerli meslektaşlarımıza akademik çalışmalarında yol gösterici olması temel amacımızdır.

        Doç.Dr.Berrin Avcı (Kurs Yürütücüsü)
      

        BUÜTF Histoloji ve Embriyoloji AD Öğretim Üyesi
      

        BUÜTF Kadın Hastalıkları ve Doğum AD Üremeye Yardımcı Tedavi Merkezi Laboratuvarları Sorumlusu
      
