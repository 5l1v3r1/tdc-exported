
# 
        مخالفت جریان صدر عراق با تغییر نظام پارلمانی
      

Published at: **2019-11-03T16:26:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637841/%D9%85%D8%AE%D8%A7%D9%84%D9%81%D8%AA-%D8%AC%D8%B1%DB%8C%D8%A7%D9%86-%D8%B5%D8%AF%D8%B1-%D8%B9%D8%B1%D8%A7%D9%82-%D8%A8%D8%A7-%D8%AA%D8%BA%DB%8C%DB%8C%D8%B1-%D9%86%D8%B8%D8%A7%D9%85-%D9%BE%D8%A7%D8%B1%D9%84%D9%85%D8%A7%D9%86%DB%8C)

به گزارش بولتن نیوز، «قصی الیاسری»، از اعضای ائتلاف سائرون به ریاست «مقتدی صدر»، رهبر جریان صدر عراق موضع این ائتلاف در قبال درخواست «هادی العامری»، رئیس ائتلاف فتح برای تبدیل نظام پارلمانی به نظام ریاست جمهوری را اعلام کرد.
الیاسری گفت: «ائتلاف سائرون در کنار خواسته‌های مردم است، این خواسته‌ها قانونی هستند و ما با آنها موافق هستیم اما خلل موجود به نظام پارلمانی و یا ریاستی مرتبط نیست».
وی تأکید کرد که خلل موجود به نظام سهمیه‌بندی سیاسی و فساد سرایت کرده در مؤسسه‌های دولتی عراق بازمی‌گردد و این همان خللی است که عراق را به نقطه فعلی رسانده است، بنابراین مشکل به نظام بازنمی‌گردد.
رئیس ائتلاف سائرون تأکید کرد که این ائتلاف همچنان بر موضوع برکناری دولت «عادل عبدالمهدی» اصرار دارد.
«هادی العامری»، رئیس ائتلاف فتح جمعه گذشته تأکید کرده بود که شکست نظام پارلمانی ثابت شده و این نظام دیگر مفید فایده نیست. ما تنها راهکار حقیقی را در لزوم بازبینی ساختار بر اساس انجام اصلاحات قانونی و اساسی می‌بینیم.
