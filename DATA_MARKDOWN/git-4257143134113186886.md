
# Kína szigorűan fellép az e-cigik ellen

Published at: **2019-11-02T14:25:12+00:00**

Author: **Infostart / MTI**

Original: [infostart](https://infostart.hu/kulfold/2019/11/02/kina-szigoruan-fellep-az-e-cigik-ellen)

A felügyelet internetes oldalán megjelent felhívás szerint a termék gyártóinak és viszonteladóinak egyaránt fel kell függeszteniük az e-cigaretták forgalmazását webhelyeiken, a nagyobb online vásárlást kínáló platformoknak pedig szintén le kell zárniuk az e-cigarettát kínáló felületeik működését, valamint be kell szüntetniük az árucikk reklámozását is.
Az intézkedést egyrészt azzal indokolják, hogy a magas egészségi kockázattal járó terméket az interneten kiskorúak is könnyedén beszerezhetik maguknak, másrészt pedig azzal, hogy az e-cigaretták minőségi kontrollja viszonylag alacsony szintű, ezért sok esetben nem zárható ki a hibás termékek okozta biztonsági kockázat sem.
Az Egészségügyi Világszervezet (WHO) 2015-ben közölt adatai szerint Kína a világ legnagyobb dohánytermék-előállítója és -fogyasztója is egyben. A távol-keleti országban mintegy 300 millióan dohányoznak.
Az e-cigaretták gyártására létrejött kínai start-upok jogilag szürke zónában folytatják tevékenységüket a hazai piacon, ugyanis jelenleg nincsen egységes, a teljes országra kiterjedő törvényi keret a termék biztonságos előállítására és forgalmazására vonatkozóan.
