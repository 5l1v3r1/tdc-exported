
# تاکید هند و آلمان بر حمایت کامل از برجام

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696285/%D8%AA%D8%A7%DA%A9%DB%8C%D8%AF-%D9%87%D9%86%D8%AF-%D9%88-%D8%A2%D9%84%D9%85%D8%A7%D9%86-%D8%A8%D8%B1-%D8%AD%D9%85%D8%A7%DB%8C%D8%AA-%DA%A9%D8%A7%D9%85%D9%84-%D8%A7%D8%B2-%D8%A8%D8%B1%D8%AC%D8%A7%D9%85)

نارندرا مودی نخست وزیر هند و آنگلا مرکل صدر اعظم آلمان روز جمعه در بیانیه ای مشترک بر حمایت کامل دو کشور از توافق هسته ای ایران یا برجام تاکید کردند.
به گزارش ایرنا؛ تارنمای "اردو پوینت" روز جمعه نوشت: در بیانیه مشترک هند و آلمان آمده است: مسائل مربوط به برجام باید به صورت صلح آمیز و از طریق مذاکره سیاسی حل شود.
هند و آلمان همچنین در بیانیه خود با بیان این که ایران به توافق هسته ای پایبند باشد، افزودند:مسائل مهم مربوط به برجام باید به صورت صلح آمیز و از طریق مذاکره و اقدامات اعتماد سازی و همچنین تلاش برای کاهش تنش های موجود حل و فصل شوند.
آنگلا مرکل صدر اعظم آلمان دیشب در سفری دو روزه وارد دهلی نو شد. وی امروز با نارندرا مودی نخست وزیر و رام نات کویند رییس جمهوری هند دیدار و گفت و گو کرد.
