
# Українець Безус забив за Гент у чемпіонаті Бельгії

Published at: **2019-11-03T21:11:00+00:00**

Author: ****

Original: [DT.ua](https://dt.ua/SPORT/ukrayinec-bezus-zabiv-za-gent-u-chempionati-belgiyi-328345_.html)

Український хавбек "Гента" Роман Безус зрівняв рахунок у матчі зі "Стандардом" у 14-му турі чемпіонату Бельгії.
Безус дальнім ударом на 48-й хвилині зробив рахунок 1:1, а сама зустріч завершилася перемогою "Гента" з рахунком 3:1.
Для 29-річного футболіста це третій гол у 12 матчах сезону. Перші два він забив ще 4 серпня. У матчі також взяли участь українці Ігор Пластун та Роман Яремчук.
Нагадаємо, раніше в Бельгії Безус виступав за "Сент-Труйден", за який провів 70 матчів, забив 12 голів і зробив 13 асистів.
Роман Безус перейшов в "Сент-Трюйден" з "Дніпра" на правах вільного агента в 2016 році. За дніпровський клуб півзахисник виступав з 2015 року, а перед цим захищав кольори "Ворскли" і "Динамо".
У січні Роман Безус став гравцем "Гента". Контракт з бельгійським клубом розрахований до 2022 року.
Раніше повідомлялося про те, що форвард збірної України Яремчук продовжив контракт з бельгійським "Гентом".
