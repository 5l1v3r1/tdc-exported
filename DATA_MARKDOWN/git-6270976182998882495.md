
# В Україні на 10% скоротилося виробництво хліба

Published at: **2019-11-01T10:43:38+00:00**

Author: **Богдан Петришин**

Original: [Рубрика](https://rubryka.com/2019/11/01/v-ukrayini-na-10-skorotylosya-vyrobnytstvo-hliba/)


        
          Виробництво хліба та хлібобулочних виробів в Україні в січні-вересні 2019 року становило 645,5 тис. тонн, що на 10% менше, ніж за аналогічний період 2018 року
        
      
Про це повідомила Державна служба статистики, передає УНІАН.
Згідно з повідомленням, у вересні цього року в Україні було вироблено 70,1 тис. тонн хліба, що на 11,6% менше, ніж у вересні минулого року.
Лідерами з виробництва хліба в Україні в січні-вересні стали Дніпропетровська область з обсягом виробництва 82,9 тис. тонн, Київська – 70 тис. тонн, Харківська – 48,9 тис. тонн.
Обсяг виробництва пшеничного і пшенично-житнього борошна за січень-вересень 2019 року становив 1 млн 167 тис. тонн, що на 3,1% менше за показник минулого року.
При цьому, у вересні обсяг виробництва борошна становив 141,1 тис. тонн, що на 8,5% перевищує показник вересня минулого року. Найбільше борошна за звітний період виробили у Вінницькій області – 179,5 тис. тонн. На другому місці Харківська область – 145 тис. тонн, на третьому – Київська (111,4 тис. тонн).
