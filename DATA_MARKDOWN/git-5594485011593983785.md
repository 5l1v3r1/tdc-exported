
# Над сто седмокласници подкрепиха кампанията за четенето на книги

Published at: **2019-11-05T17:37:00+00:00**

Author: ****

Original: [Blitz.bg](https://blitz.bg/obshtestvo/kultura/nad-sto-sedmoklasnitsi-podkrepikha-kampaniyata-za-cheteneto-na-knigi_news707562.html)

https://blitz.bg/obshtestvo/kultura/nad-sto-sedmoklasnitsi-podkrepikha-kampaniyata-za-cheteneto-na-knigi_news707562.html Blitz.bg
Седмокласниците от Първо СУ „Св.Седмочисленици“ в гр.Търговище отбелязаха Деня на народните будители като се включиха в кампанията „Модерно е да се чете“. Те посетиха учебните часове с любимите си книги, разменяха ги помежду си и дискутираха прочетеното.​​​​​​​
Инициативата се осъществи с подкрепата на началника на РУО-Търговище Елка Станчева и директора на Първо СУ „Св.Седмочисленици“ Севдалина Зафирова.
В дните преди празника учениците се срещнаха с известни актьори, музиканти и писатели, които им разказаха вдъхновяващи истории за това как прочетените книги са станали повод да променят живота им.
Децата посетиха и родните места на едни от най-значимите автори в българската литература – Иван Вазов и Христо Ботев, а също изкачиха и историческия връх Шипка. В подножието му, облечени с тениските с лого на кампанията, си направиха снимки, които споделиха в социалните мрежи.
„Учениците приеха идеята с ентусиазъм. Те са се специализирали в интернет общуването - социални мрежи и групи - и по-рядко намират време за четене. Реших, че е добре да съчетаем книгата с компютъра и да включим елемента „споделяне в социалните мрежи“. И нещата се получиха“ – каза учителят по български език Анета Милева. Според нея е добре първо да научим децата да четат с любов, а след това и с разбиране.
Повече за кампанията„Модерно е да се чете“ е кампания създадена с цел да призове хората, които обичат да четат книги, да споделят с други това приятно и полезно занимание, като постват снимки с любимите си четива в личните си профили в социалните мрежи.Веднага след създаването си инициативата привлече активно четящите, които се включиха с интересни постове, цитирайки най-силните моменти от своите любими книги.От друга страна, таргет група са също активните младежи в социалните мрежи, които четат малко или изобщо не го правят. Тези, които се влияят от налаганите във виртуалното пространство моди. Неслучайно мото на инициативата стана „Троянският кон в света на нечетящите“.Кампанията бе активно подкрепена и от над 30 популярни лица от всички сфери на обществения живот, част от тях се включиха в инициативата с любима книга, а други го направиха като се снимаха с тишърта на „Модерно е да се чете“. Като лица-примери за подражание, които имат силата да създават „модите“ и да въздействат на младите, всеки от тях с особен ентусиазъм застана зад каузата за едно по-добро и четящо бъдещо поколение. Организаторите използваха влиянието и на световни личности като създадоха тишърти, които изобразяват техни цитати свързани с книгите. Теодор Рузвелт е опитал да обясни на света, че книгите са го изградили като успешен политик - "Аз съм част от всичко, което съм прочел". Джаки Кенеди е казала "Има множество малки начини да разширите света на детето си. Любовта към книгите е най-добрият от тях". Няма как да не споменем и култовия цитат на неповторимия български актьор Тодор Колев: „Няма как да обясниш нещо на човек, с когото ви делят два вагона книги“.„Модерно е да се чете“ бе подпомогната и от редица български издателства, които предстои да подарят някои от хитовите си заглавия на последователите на кампанията. В следващите няколко месеца организаторите ще зарадват феновете и с много други подаръци. Единственото, което ще трябва да направят, за да се сдобият с награда е да се снимат с любимите си книги, а подробностите ще бъдат обявени в социалните мрежи.„Забелязах, че активно четящите книги са хора от определени социални кръгове, но те малко или много изолират всички останали. Много от тях казват „ние четящите“ и „вие нечетящите“. Затова създадохме кампания, която да обедини всички. В групите на „Модерно е да се чете“ няма разделения и всеки е добре дошъл. Там всеки може да научи нещо ново и защо пък да не хване и първата си книга в ръка“ – коментира създателят на кампанията Иван Комита.Тази година един от най-успешните летни културни фестивали „Арт Поток“, който се провежда в Царево и Лозенец, подкрепи „Модерно е да се чете“ и го превърна в свой партньор.„Модерно е да се чете“ се осъществява с безвъзмездната подкрепа на ПР агенция „IGM“, фирмата за дигитален маркетинг „Hashbook” и клуб „Hacienda Beach“ в Лозенец.Профили на „Модерно е да се чете“ в социалните мрежи:https://www.instagram.com/modernoedasechete/https://www.facebook.com/modernoedasechete/ 
