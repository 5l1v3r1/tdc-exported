
# 
        حرارت راهپیمایی ۱۳ آبان، قدرت آمریکا را ذوب کرد
      

Published at: **2019-11-04T10:23:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637984/%D8%AD%D8%B1%D8%A7%D8%B1%D8%AA-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%DB%B1%DB%B3-%D8%A2%D8%A8%D8%A7%D9%86-%D9%82%D8%AF%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%B0%D9%88%D8%A8-%DA%A9%D8%B1%D8%AF)

به گزارش بولتن نیوز، اقشار مختلف مردم، دانشجویان و دانش آموزان ایران اسلامی صبح امروز ( یکشنبه ۱۳ آبان ۹۸) با حضور گسترده در راهپیمایی روز ملـی مبـارزه با اسـتکبار یک بار دیگر انزجار و نفرت خود را از مستکبران جهان و شیطان بزرگ آمریکای جنایتکار نشان خواهند داد.
گزارش کامل از راهپیمایی ۱۳ آبان ۱۳۹۸ روز ملی مبارزه با استکبار به شرح زیر است:
آغاز راهپیمایی در تهران و سراسر کشور
با وجود آنکه آغاز رسمی مراسم از ساعت ۹:۳۰ صبح اعلام شده بود، اما انبوه جمعیت ساعتی قبل تر از ساعت اعلامی در مقابل لانه سابق جاسوسی آمریکا در تهران حضور یافتند.
همزمان با تهران در سراسر کشور نیز این راهپیمایی از ساعت ۹:۳۰ دقیقه صبح آغاز شد.
شرکت کنندگان در راهپیمایی روز ۱۳ آبان از همان ابتدا با سردادن شعارهای مرگ بر آمریکا، مرگ بر اسرائیل خشم و انزجار خود را به مستکبران نشان دادند.
حضور گسترده دانشجویان و دانش‌ آموزان در این راهپیمایی، عروسک‌های سران استکبار و تصاویری که در دستان راهپیمایان قرار دارد، جلوه های ویژه‌ای را به این راهپیمایی بخشیده است.
حضور گسترده دانشجویان در راهپیمایی ۱۳ آبان
همزمان با آغاز راهپیمایی ۱۳ آبان اعضای اتحادیه و تشکل‌های مختلف دانشجویی در کنار اقشار مختلف مردم و دانش آموزان با حضور در مقابل لانه جاسوسی آمریکا و با سردادن شعارهای ضداستکباری انزجار خود را به سیاست‌های خصمانه آمریکا و مستکبران عالم نشان دادند.
برخی از تشکل‌ها و اتحادیه‌های دانشجویی نیز با برگزاری برنامه‌های مختلف در مسیر راهپیمایی این روز را گرامی داشتند.
به آتش کشیدن پرچم آمریکا و اسرائیل
دانشجویان، دانش آموزان و اقشار مختلف مردم با آتش زدن پرچم آمریکا و اسرائیل انزجار خود را به سیاست های خصمانه مستکبران نشان دادند. دانشجویان، دانش آموزان و اقشار مختلف مردم با آتش زدن پرچم آمریکا و اسرائیل انزجار خود را به سیاست های خصمانه مستکبران نشان دادند.
نمایش افول قدرت آمریکا و هم‌پیمانان
جمعی از شرکت کنندگان در این مراسم با اجرای نمایش‌های میدانی افول قدرت آمریکا و اسارت هم پیمانانش را به تصویر کشیدند.
همچنین در بخش دیگری از این نمایش میدانی، شرکت کنندگان با نمایش یخ‌هایی با پرچم آمریکا، ذوب شدن قدرت آمریکا در قرن بیست و یکم را به تصویر کشیدند.
اسارت ترامپ در تهران!
در بخش دیگری نیز، راهپیمایی کنندگان با خلق تصویری از دونالد ترامپ رئیس جمهور ایالات متحده، اسارت وی را به جهانیان نشان دادند.
