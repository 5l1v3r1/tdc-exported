
# Вище голови. 10 непростих кроків, що ведуть до успіху

Published at: **2019-11-06T17:12:00+00:00**

Author: ****

Original: [НВ](https://style.nv.ua/ukr/blogs/shchastya-i-uspih-10-rad-yak-dosyagti-uspihu-v-zhitti-50038980.html)


        Тревіс БредберріАвтор книги «Емоційний інтелект 2.0»
      
Т. С. Еліот безумовно був близький до істини, коли питав: «Якщо ви не стрибнете вище своєї голови, як ви дізнаєтеся, якого ви зросту?». Вихід із зони комфорту має вирішальне значення для вашого успіху і благополуччя.
Наш мозок влаштований так, що нам складно здійснювати якісь дії доти, доки ми не відчуємо хоча б найменший стрес або незручність. Насправді, продуктивність досягає максимуму коли ми переступаємо межу зони комфорту. Надмірний комфорт призводить до пасивності, а якщо ви виходите занадто далеко за межі зони комфорту, стрес зашкалює і ви терпите крах.
Максимальна продуктивність і дискомфорт йдуть пліч-о-пліч. Вихід за межі зони комфорту робить вас краще, і це не повинно бути щось настільки ж екстремальне, як підкорення Евересту. В першу чергу ваші кордони розсовують повсякденні завдання, жодне з яких не вимагає польоту в Непал.
1 Вставайте рано вранці
Якщо ви не жайворонок, більш ранній підйом, ніж зазвичай, може вивести вас із зони комфорту. У будь-якому випадку, пробудження задовго до того, як приходить час збиратися на роботу, того варте. У вас з’являється час, щоб зібратися з думками і морально підготуватися до майбутнього дня — а не просто кидатися від однієї справи до іншої. Це також дає вам можливість спокійно поснідати і позайматися спортом — як відомо, і те й інше дуже корисно для здоров’я.
2 Виконуйте «нездійсненні» завдання
Небагато чого може зрівнятися з захопленням від виконання чогось, що, як ви думали, вам не під силу. Ці звершення настільки виходять за межі вашої зони комфорту, що здаються неможливими — наприклад, участь у марафоні або виступ на конференції. Такі перемоги варті всіх страждань, які доведеться витерпіти заради них, тому що як тільки ви нарешті зробите це, ви відчуєте себе непереможним. І це відчуття тріумфу залишиться з вами назавжди.
3 Медитуйте
Легко застрягти в зоні комфорту, якщо ви так зайняті, що немає можливості зменшити темп і задуматися про те, що ви, власне, робите і навіщо. Медитація — чудовий спосіб розірвати це коло, а крім того вона може бути дуже корисною для вашого мозку. Гарвардський нейробіолог Сара Лазар виявила, що медитація призводить до істотних змін в мозку. Вона підвищує щільність мозкової речовини в областях, що відповідають за самовладання, концентрацію уваги, здатність до вирішення завдань, гнучкість і стійкість до стресів. Більше того, ці зміни зберігаються тривалий час.
4 Концентруйтесь на одній речі за один раз
Зосереджуючись на одному-єдиному завданні, ми дуже ризикуємо — зазнати невдачі в чомусь, чому віддали всі сили. Ось чому це приносить такий дискомфорт. Але альтернатива цьому — багатозадачність — справжня вбивця продуктивності. Дослідження, проведені в Стенфорді, підтвердили, що багатозадачність призводить до меншої продуктивності, ніж виконання однієї речі за раз.
Дослідники виявили, що люди, на яких регулярно обрушується відразу кілька потоків електронної інформації, менш уважні, гірше згадують інформацію і не переключаться з однієї роботи на іншу так само добре як ті, хто виконує одну задачу за раз. Коли ви намагаєтеся робити дві речі одночасно, вашому мозку не вистачає потужності, щоб успішно справлятися з обома. Коли ви занадто розпорошуєтеся і відволікаєтеся на все яскраве і блискуче, що потрапляє в поле зору, ви втрачаєте важливу можливість для особистого зростання.
5 Займайтеся волонтерською діяльністю
Було б чудово, якби з чисто альтруїстичних міркувань волонтерством займався кожен з нас, але ми всі відчуваємо брак часу і змушені розставляти пріоритети. Проблема в тому, що після довгого робочого дня волонтерство може за рівнем пріоритетності опинитися десь за переглядом відео з епікфейлами на YouTube. Волонтерство — неймовірний досвід, який одночасно піднімає настрій і розширює ваше коло спілкування. Чи зустрічали ви когось, хто зробив би волонтерську діяльність одним зі своїх пріоритетів і з часом не змінився б на краще? От і я не зустрічав.
Читайте також:
Джон МашніБез них нічого не вийде. Два найважливіших слова в житті
6 Виступайте перед публікою
Ви напевно чули, що більшість людей боїться публічних виступів більше, ніж смерті. Дійсно, 74% американців страждають на глоссофобію — модне слівце, що означає страх публічних виступів. Так що так, це виклик. Але і це того варте. Чи звертаєтеся ви до п’ятьох, що сидять за столом, чи до п’ятитисячної аудиторії, вміння виступати перед публікою може стати величезною перевагою для вашої кар'єри.
7 Говоріть з незнайомцями
Якщо ви не крайній екстраверт і не політик, розмовляючи з новими людьми, ви, ймовірно, відчуваєте певну незручність. І тим не менше, робіть це. Соціальна взаємодія добре впливає на настрій (навіть якщо ви залишилися нею не задоволені), розширить коло спілкування, підказує нові ідеї та підвищує вашу впевненість у собі.
8 Прикусіть язика
Безумовно, може здатися таким приємним зірватися на комусь і повідомити їм все, що ви насправді думаєте. Але це приємне відчуття тимчасове. Що станеться наступного дня, за тиждень, за рік? Прагнення довести свою правоту — частина людської природи, але воно рідко йде на користь. Неконтрольовані емоції під час конфлікту можуть позбавити вас шляхів до відступу і втягнути у такий бій, який завдасть серйозної шкоди і вам, і вашим відносинам. Коли ж ви розпізнаєте свої емоції і реагуєте на них, ви можете з розумом вибирати, в якій битві брати участь, і продовжувати стояти на своєму лише коли це необхідно. У переважній більшості випадків необхідно, навпаки, прикусити язика.
Читайте також:
Тревіс БредберріШість причин, чому розумні люди програють
9 Говоріть ні
Дослідження, проведені Каліфорнійським університетом у Сан-Франциско, показали, що чим важче вам дається відмова, тим вище ймовірність, що ви зіткнетеся зі стресом, вигоранням і навіть депресією. Сказати «ні» — одна з найскладніших речей для багатьох людей. «Ні» — сильне слово, але ви не повинні боятися його використовувати. Коли приходить час сказати «ні», уникайте таких фраз як «Не думаю, що я зможу …» або «Я не впевнений …». Ви кажете «ні» новим зобов’язанням заради дотримання вже існуючих — і підвищуєте ймовірність їх успішного виконання. Коли ви навчитеся говорити «ні», ви вивільните час і енергію для по-справжньому важливих речей.
10 Припиніть відкладати на потім
Зміни даються нелегко. Самовдосконалення — це непросто. Важко знайти в собі сили, щоб досягти бажаного. А коли щось дається нелегко, завжди простіше вирішити, що це може почекати до завтра. Проблема в тому, що завтра ніколи не настане. Говорячи собі, що ви зробите це завтра, ви лише виправдовуєтеся — ви або не хочете в дійсності цього робити, або мрієте отримати результат без супутньої важкої роботи.

        Підсумовуючи
      
Перебування в зоні комфорту означає застій. Так само, як устриця створює перлину лише коли її подразнює піщинка, ніхто не робить нічого видатного, залишаючись в зоні комфорту.
Переклад НВ

        НВ володіє ексклюзивним правом перекладу і публікації колонок Тревіса Бредберрі.
      
Оригінал опубліковано на  talentsmart.com. Републікація повної версії тексту заборонена.

        Тревіс Бредберрі — володар нагород і співавтор бестселера «Емоційний інтелект 2.0», співзасновник TalentSmart, світового лідера з тестування та навчання емоційного інтелекту, що працює з 75% компаній зі списку Fortune 500.
      

        Його книги перекладені на 25 мов і продаються в 150 країнах світу. Він також співпрацював з виданнями Newsweek, Time, BusinessWeek, Fortune. Forbes, USA Today, The Wall Street Journal, The Washington Post, The Harvard Business Review.
      

        
          Приєднуйтесь до нашого телеграм-каналу
        
        
          
             Мнения НВ
          
        
      
Більше блогів тут
