
# VIDEO: सवाल पूछने पर टाइम्स नाउ के रिपोर्टर पर भड़के केंद्रीय मंत्री प्रकाश जावड़ेकर, चैनल की संपादक नविका कुमार से बात करने की दी धमकी!

Published at: **2019-11-06T12:05:10+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/prakash-javdekar-faces-condemnation-for-bullying-times-now-journalist/271587/)

भारतीय जनता पार्टी (भाजपा) के वरिष्ठ नेता और केंद्रीय पर्यावरण मंत्री प्रकाश जावड़ेकर का एक वीडियो सामने आया है, जो अब सोशल मीडिया पर तेजी से वायरल हो रहा है। वायरल हो रहे इस वीडियो में दिख रहा है कि सवाल पूछने पर प्रकाश जावड़ेकर टाइम्स नाउ के रिपोर्टर पर भड़क जाते है और चैनल की संपादक नविका कुमार से बात करने की धमकी देने लग जाते है।
सोशल नेटवर्किंग साइट ट्विटर पर तेजी से वायरल हो रहे इस वीडियो में दिख रहा है कि, कुछ मीडियाकर्मी किसी सवाल को लेकर केंद्रीय मंत्री प्रकाश जावड़ेकर की प्रतिक्रिया लेने की कोशिश कर रहे है। इस बीच पत्रकारों से घिरे, प्रकाश जावड़ेकर टाइम्स नाउ के रिपोर्टर पर भड़के जाते है। केंद्रीय मंत्री रिपोर्टर से उसका नाम पूछते है और कहते है- “तो ढंग से बात करों न।”
केंद्रीय मंत्री रिपोर्टर से आगे कहते है, “आप शाम को सात बजे इंटरव्यू के लिए आयो, और मैं नविका (टाइम्स नाउ चैनल की संपादक) से बात करता हूं।” इतना कहते हुए प्रकाश जावड़ेकर आगे निकल जाते है। केंद्रीय मंत्री का यह वीडियो अब सोशल मीडिया पर तेजी से वायरल हो रहा है।
