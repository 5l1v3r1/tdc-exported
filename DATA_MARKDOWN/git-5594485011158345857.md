
# Шефът на Явлена обяви тревожна тенденция на имотния пазар в България

Published at: **2019-11-01T14:11:00+00:00**

Author: ****

Original: [Blitz.bg](https://blitz.bg/ikonomika/sheft-na-yavlena-obyavi-trevozhna-tendentsiya-na-imotniya-pazar-v-blgariya_news706695.html)

https://blitz.bg/ikonomika/sheft-na-yavlena-obyavi-trevozhna-tendentsiya-na-imotniya-pazar-v-blgariya_news706695.html Blitz.bg
Пазарът на недвижими имоти у нас е изключително силен вече четвърта година. Това, което го характеризира, е че през тази година има намаляване на броя на ипотечните кредити от страна на банките. Вече  обаче сме в обратна крива, при която пазарът се насочва към охлаждане.Спадът в цените зависи от темпа на охлаждане. Това мнение изрази Страхил Иванов, изп. директор на "Явлена", в предаването "Светът е бизнес" по Bloomberg TV Bulgaria.

        
          Страхил Иванов, изп. директор на Явлена, Снимка: Bloomberg TV Bulgaria
        
      
"Годишно генерираме около 210-220 хил. сделки в цялата страна, а в София покупко-продажбите са приблизително 25-30 хиляди", обясни Иванов.Той обясни, че цените на имотите в София тази година почти се доближават до тези през 2008 г."Ако сега са около 1125-1140 евро средна цена, през 2008 са били на ниво от 1190 евро", поясни той."Застрояването е мащабно. Наблюдава се недооценяване накъде върви потребителското търсене. Зависими сме от отношението на потребителите", каза още гостът.Иванов добави още, че от балканските столици София е с най-ниски цени на недвижими имоти."Навикът, традицията и егото на хората ги карат да инвестират в определени предпочитани квартали, дори и да няма основание да са такива", добави още той.Гостът коментира и факта, че кредитният лихвен процент е изключително добър, а банките в момента са в условия на сериозна надпревара.
