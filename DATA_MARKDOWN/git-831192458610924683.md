
# Έφοδος της Επιτροπής Ανταγωνισμού σε Εθνική, Eurobank, Alpha και Πειραιώς

Published at: **2019-11-07T18:30:49+00:00**

Author: ****

Original: [europost.gr](https://europost.gr/efodos-tis-epitropis-antagonismoy-se-ethniki-eurobank-alpha-kai-peiraios/)

Έφοδος της Επιτροπής Ανταγωνισμού στα κεντρικά γραφεία των τεσσάρων συστημικών τραπεζών αλλά και στην Ελληνική Ένωση Τραπεζών είναι σε εξέλιξη αυτή την ώρα.
Σύμφωνα με πληροφορίες, κλιμάκιο της Επιτροπής Ανταγωνισμού εμφανίστηκε αιφνιδιαστικά στα γραφεία της διοίκησης των τραπεζών Εθνική, Eurobank, Alpha και Πειραιώς και τους ζήτησε να απομακρυνθούν χωρίς να αγγίξουν τίποτε. Αυτή την ώρα ερευνούν τα γραφεία τους.
Οι λόγοι της εφόδου, για την οποία δεν υπάρχουν προς το παρόν περισσότερες πληροφορίες καθώς είναι σε εξέλιξη, εκτιμάται ότι συνδέονται με την πολιτική επιβολής προμηθειών από τις τράπεζες. Οι πληροφορίες αναφέρουν ότι η έφοδος συνδέεται με αυτεπάγγελτη δίωξη που είχε ασκηθεί το καλοκαιρι για ανάλογες πρακτικές. Υπενθυμίζεται ότι ο υπουργός Ανάπτυξης Αδ. Γεωργιάδης είχε δηλώσει πως ακούει από την αγορά πως οι τρεις από τις τέσσερις τράπεζες έχουν συνεννοηθεί για την επιβολή προμηθειών.
Η πληροφορία για την έφοδο έχει επιβεβαιωθεί και από επίσημη πηγή χωρίς να έχει διευκρινιστεί ο λόγος.
Υπενθυμίζεται ότι ανάλογη έφοδος είχε γίνει από την Επιτροπή Ανταγωνισμού και στο παρελθόν στον κατασκευαστικό κλάδο όταν δεκάδες υπάλληλοι εισέβαλαν στα γραφεία των μεγάλων εταιρειών συγκεντρώνοντας υλικό, ξηλώνοντας σκληρούς δίσκους από τα γραφεία κ.λ.
