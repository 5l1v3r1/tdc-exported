
# 
        Gigamellekkel veri agyon ellenfeleit Dana – brutál szexi fotók
      

Published at: **2019-11-06T08:15:00+00:00**

Author: **Bors**

Original: [www.borsonline.hu](http://www.borsonline.hu/sport/gigamellekkel-veri-agyon-ellenfeleit-dana-brutal-szexi-fotok/185980)


        Dana Brooke a női pankráció nagy sztárja. 
        Dana Brooke a női pankráció nagy sztárja.
      
Ép ésszel nehéz felfogni, a 31 éves Dana Brooke hogyan képes akkora mellekkel a ringben repkedni, óriási ütközéseket elviselni, amekkorával megáldotta a természet (meg a plasztikai sebésze).
A mindössze 160 centis szépség gyerekként tornásznak készült, de több súlyos sérülés után áttért a testépítő versenyekre, ahol nem vallott szégyent, sőt döntőbe jutott például az Arnold Classicon, mígnem aztán 2013-ban meghívta a WWE nevű, egyik legismertebb pankrációs szervezet, hogy verekedjen már ott a csajok között. Na mármost, olyan jól ütött, vágott és repkedett, hogy akkora sztár lett, hogy a tengerentúlon már akciófigurák mintázzák elképesztő vo­nalait. Mondjuk az ideg is dolgozott ben-ne: 2017-ben meghalt testépítő szerelme. Dallas McCarver halálát elvileg a félre nyelt étel okozta.
– Te voltál az életem – kesergett akkor Dana, aki azóta is csak csépel, akivel összehozza a sors a ringben. Párja nincsen, de az biztos, aki nem színizom, az nála szóba sem jöhet.
