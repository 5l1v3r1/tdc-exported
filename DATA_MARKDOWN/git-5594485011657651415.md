
# Хорър по пернишки: Прокурор спасява кучета от „дом на ужасите” СНИМКИ

Published at: **2019-11-01T21:50:00+00:00**

Author: ****

Original: [Blitz.bg](https://blitz.bg/obshtestvo/khorr-po-pernishki-prokuror-spasyava-kucheta-ot-dom-na-uzhasite-snimki_news706787.html)

https://blitz.bg/obshtestvo/khorr-po-pernishki-prokuror-spasyava-kucheta-ot-dom-na-uzhasite-snimki_news706787.html Blitz.bg

        Кучета бяха принудително изведени от апартамент  от общински служители на приюта в Перник. Клипове за извеждането им и поставянето им в клетки, за да бъдат транспортирани до приюта, се разпространиха в социалните мрежи.
      
Извеждането е станало на 30-ти ноември от блок 1 на ул. Лом кв. Изток. От Общинския приют в Перник съобщиха, че кучетата са били в риск и за това са изведени и настанени в приюта. Някои от общо петте кучета са били несоциални, а други – със здравословни проблеми. Към момента вече са прегледани, обезпаразитени, нахранени. Ще бъдат лекувани, кастрирани, чипирани, ваксинирани против Бяс. Нуждаят се от дом, съобщи „За Перник”. Според запознати кучетата са гледани от жена, която в момента е настанена в психиатрия. Брат й също имал психични проблеми. Перничани разказват, че преди пет дни същият е пребил и пробол едното куче и го е изхвърлил пред блока. То се е мъчило цяла нощ и на сутринта е починало.
Останалите четирикраки обитатели на апартамента на ужасите са били връзвани със сезал и малтретирани, държани са гладни, разказва Марияна Николова във фейсбук групата „Видяно в Перник“.
„Опитахме се да вземем кучетата с полиция, но не можахме. Обещаха да ги изземат с прокуратура и с приюта. Така и са направили“, казва още Марияна. „Целият блок подава жалби от много години. Това разбрах преди седмица от домоуправителката. Но в тези жалби не се споменават кучетата, а само тормоза и мръсотията, които търпят 23 семейства там.Хората споделиха, че Румяна е затворена за 30 дни в психиатрията, след като е станала агресивна и е гонела с ножове децата им около блока“, споделя по случая природозащитничката Аделина Александрова.
Малко по-късно от общинския приют съобщиха:
„Кученцата, иззети от дома в кв. Изток с всеки изминал ден се чувстват по-спокойни и сигурни, все повече се доверяват на хората, които ги обгрижват. Получават внимание, грижи, медикаменти. Малкото бонбонче получи първата си ваксина и вече има осиновител.
