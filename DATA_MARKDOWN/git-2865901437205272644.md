
# REZZIME DANA (ponedeljak): Slavlje u Nemačkoj i na severu, tuga u Italiji i Francuskoj

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/rezzime-dana-ponedeljak-slavlje-u-nemackoj-i-na-severu-tuga-u-italiji-i-francuskoj/341630)

NAPOMENA: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.
OVDE pogledajte kako smo mi prošli u rubrici PREDLOZZI I TIPOVANJA.
Evo kako ste vi tipovali...

        ZAOKRUŽENO
      
BOHUM - NIRNBERG (tip tgg gg, kvota 1,57) - rezultat 3:1Sjajno prvo poluvreme Bohuma za beg iz opasne zone. Popularni klub iz rurske oblasti je vrednim trijumfom nad Nirnbergom od 3:1 najavio pohod ka sredini tabele koja mu je na samo tri boda, iako ne igra u skladu sa očekivanjima od početka sezone. Samo dve pobede na poslednjih deset utakmica u Cvajti imaju igrači Bohuma, ali je dolazak novog trenera Tomasa Rejsa definitivno pokrenuo stvari u gradu o kojem prelepo peva Herbert Grenemajer. Vama je najbitnije da su oba tima postigla po gol. IZVEŠTAJ.
LOKOMOTIVA ZAGREB - VARAŽDIN (tip 1, kvota 1,35) - rezultat 2:1Fenjeraš Varaždin namučio je Lokomotivu iz Zagreba, ali ništa više od toga. Domaćin je uspeo da upiše veoma važnu pobedu na zatvaranju kola u hrvatskom šampionatu, te da se izjednači sa Rijekom po broju bodova na tabeli. Pobedu domaći doneli su Tolić i Tuci, dok je Glavina pokušao da vam pokvari slavlje pogotkom za Varaždin. Nije uspeo, a vi ste mogli da zaokružite prolaz.
SILKEBORG - BRONDBI (tip 2, kvota 1,62) - rezultat 0:1Jedan, ali vredan gol za četvrtu vezanu pobedu Brondbija i vaš dobitak! Fenjeraš Silkeborg danas je pružio dostojan otpor znatno poznatijem i slavnijem danskom timu, ali uspeo je samo "časno" da izgubi - minimalcem. Jedini pogodak na meču postigao je Heldund u 14. minutu utakmice i tako nagovestio da bi ova sezona mogla da bude daleko bolja za Brondbi od prethodne.
OD GRENLAND - MJONDALEN (tip 1, kvota 1,50) - rezultat 3:2Dobitak u Norveškoj za koji možete da se zahvalite isključivo Torgiru Bovenu. Sjajni napadač domaće ekipe postigao je het-trik i vodio je svoju ekipu do preokreta protiv veoma žilavog Mjondalena. Dva puta su gosti vodili na ovom susretu, ali je Boven uspeo da golovima u 78. i 84. minutu donese Odu važne bodove u borbi za Ligu Evrope.
DUIZBURG - URDINGEN (tip 1, kvota 1,95) - rezultat 2:0Na utakmici iz trećeg ranga Nemačke gotovo da se niste ni nervirali. Duizburg je gotovo rutinski savladao Urdingen na svom terenu i ponovo izbio na čelo tabele. Domaćin je poveo već u 22. minutu preko Dahnera, a Mikels je u nadoknadi prvog dela povećao na 2:0. Ispostavilo se da je to konačan rezultat, iako je domaćin mogao do još kojeg gola.
STOUK - VBA (tip 2, kvota 2,40) - rezultat 0:2Mnogi iz šale kažu da je najteže odneti bodove na kišnoj večeri u Stouku. Ali tako nije mislio Vest Bromvič Albion, koji je samo dodatno produbio letargiju koja inače vlada kod nekadašnjeg Premijerligaša, koji se trenutno nalazi zakucan za samo dno tabele u Čempionšipu sa samo osam osvojenih bodova. Tim Slavena Bilića je do prvog pogotka došao još u 8. minutu preko Filipsa, da bi rivala potpuno dokrajčio Hal Robson-Kanu golom iz penala sredinom drugog poluvremena. Lep dobitak na vašim tiketima.

        PRECRTANO
      
SPAL - SAMPDORIJA (tip 1, kvota 2,45) - rezultat 0:1U meču dva najlošija tima pred početak kola u Seriji A, trijumfovao je onaj koji je bio slabije pozicioniran na tabeli i to u prvom minutu nadoknade drugog poluvremena. Veoma tvrda i za publiku neinteresantna utakmica odigrana je u Italiji, a epilog je takav da je Spal na kraju morao da "pokupi" fenjer. Kaprari je na teren ušao u 90. minutu, nekih 60 sekundi kasnije postigao gol i obavio svoj posao, a vama pokvario veče. IZVEŠTAJ.
ZLIN - PLZENJ (tip 2, kvota 1,60) - rezultat 1:1Neprijatan kiks Plzenja na meču na kojem je dvojka bila sasvim realna. Domaćin je bio u katastrofalnoj seriji rezultata pred ovu utakmicu, ali je uspeo da iznenadi drugoplasirani tim na tabeli, Plzenj i tako dodatno obraduje sve navijače i fudbalere praške Slavije, koja se sada nalazi 11 bodova ispred prvih pratilaca na tabeli. Za vas, raspoloženje je bilo daleko od idealnog nakon ovog meča. Krmenčik je doveo gosta u prednost u 72. minutu, a Vagner je izjednačio sedam minuta kasnije. Šteta.
AJAKS II - VOLENDAM (tip 1, kvota 1,45) - rezultat 1:3Neprijatno iznenađenje u drugoj ligi Holandije. Nadali ste se da će mladi tim Ajaksa uspeti da uzme meru Volendamu, ali desilo se nešto potpuno suprotno. Da sve bude gore, nada je tinjala čitavo prvo poluvreme, ali je onda ugašena u nastavku. Dodeman je u 50. minutu doveo goste u vodstvo, a prednost je duplirao Tol samo devet minuta kasnije. Nadu da bi moglo da se desi čudo dao je Gravenberh u 73. minutu, ali je Antonući u nadoknadi samo potvrdio ono što je bilo jasno od starta.
AVR - NANSI (tip 1, kvota 2,60) - rezultat 1:1Malo je nedostajalo da na ovom meču vidimo keca, ali je na vašu veliku žalost ipak došao "iks". Avr je vodio protiv Nansija golom Kadeverea u 39. minutu iz penala, a njega možete da krivite što još jednom nije zatresao mrežu gosta 15 minuta ranije, takođe iz jedanaesterca. Ovako, kazna je stigla u 62. minutu, opet iz penala preko Vagnera i lep kec je "propao".
