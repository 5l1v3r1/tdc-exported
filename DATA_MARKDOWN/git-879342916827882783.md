
# Палата громад британського парламенту обрала нового лідера

Published at: **2019-11-05T06:10:02+00:00**

Author: ****

Original: [Слово і Діло](https://www.slovoidilo.ua/2019/11/05/novyna/svit/palata-hromad-brytanskoho-parlamentu-obrala-novoho-lidera)


        Лейборист Ліндсей Хойл обраний спікером Палати громад британського парламенту.
      
Про це свідчать результати проведеного у понеділок таємного голосування членів нижньої палати парламенту королівства.
За 62-річного Хойла, який обіймав посаду старшого заступника спікера з 2010 року, в четвертому турі віддали голоси 325 депутатів. Кандидатуру його опонента, також лейбориста Кріса Брайанта підтримали 213 депутатів.
Новий спікер прийде на зміну Джону Беркоу, який обіймав цю посаду протягом 10 років і за власним бажанням пішов у відставку 31 жовтня. Цю дату, в яку Великобританія повинна була покинути ЄС, він визначив заздалегідь і не став міняти, незважаючи на те, що крайній термін Brexit був перенесений на 31 січня 2020 року.
Тепер кандидатура спікера повинна бути затверджена Палатою лордів і королевою Єлизаветою II, проте ці процедури розглядаються як формальність.
Нагадаємо, парламент Великобританії проголосував за проведення дострокових виборів.
Хочете обговорити цю новину? Долучайтеся до телеграм-чату CHORNA RADA
