
# Британський інженер запевняє, що створив батарею, яка дозволить електромобілям проїжджати 2400 км

Published at: **2019-11-02T16:41:42+00:00**

Author: ****

Original: [ГЛАВКОМ](https://glavcom.ua/world/hitech/britanskiy-inzhener-zapevnyaje-shcho-stvoriv-batareyu-yaka-dozvolit-elektromobilyam-projizhdzhati-2400-km--636781.html)

Акумулятори, що дадуть можливість електромобілям проїжджати 2400 км, вже готові до виробництва.
Про це заявив британський інженер Тревер Джексон, повідомляє Автоцентр.
Зазначається, що сьогодні електромобілі в кращому випадку можуть проїхати на одному заряді до 600 км і навіть такий показник доступний далеко не всім машинам.
При цьому споживачі хочуть більшого, тому багато автовиробників і лабораторії зараз концентрують свої сили на тому, щоб істотно збільшити автономність машини.
Загалом можна сказати, що еталонним на даному етапі є показник в 800-1000 км, однак британський інженер Тревер Джексон запевняє, що йому вдалося розробити батарею, що може забезпечити пробіг до 2400 км!
Такий пробіг з його слів може бути доступний, скажімо, для Tesla Model S, що зараз здатна проїжджати на одному заряді 592 км. Щоб збільшити «хід» каліфорнійського ліфтбеку у чотири рази, необхідно замінити рідну літій-іонну АКБ на аналогічний за розмірами алюмінієво-повітряний акумулятор, що створив Джексон. Таке джерело живлення, як стверджується, при цьому ще й важить менше.
Над з'єднанням металу і повітря вчені працювали ще в 1960-х роках, але не змогли його комерціалізувати. Головною суттю системи було отримання електроенергії шляхом з'єднання алюмінію з електролітом і подальшої його реакції з повітрям.
У шістдесяті роки технологія мала багато обмежень: для отримання відповідної реакції потрібно використання дорогого і чистого алюмінію; електроліт був отруйним і їдким; а сама реакція привела до утворення гелю, що забивав повітряні шляхи.
І ось, як заявляє Джексон, у нього вийшло вдосконалити електроліт до такої міри (зокрема, зробити його нешкідливим), що тепер його можна сміливо застосовувати в подібного роду технологіях. Крім того, батарея його авторства вже не потребує дорогого і чистого алюмінію (зараз алюміній є найбільш поширеним металом на землі, і його набагато простіше і дешевше переробляти, ніж елементи літій-іонної батареї), а перші тести показали, що алюмінієво-повітряний акумулятор має щільність енергії в 8-9 разів більше, ніж у літій-іонного аналога.
Єдиний і разом з тим дуже суттєвий недолік такої батареї – її не можна «перезарядити», оскільки вступаючи в реакцію електроліт «з'їдає» алюміній. І це при тому, що коштувати вона буде недешево - приблизно 5000 фунтів стерлінгів (майже 5 800 євро). Але є і хороший момент: батарею, зі слів творця, легко замінити: на це необхідно всього 90 секунд.
Згідно із задумом, купити такий «акум» можна буде у будь-якому супермаркеті. Британська компанія Austin Electric вже проявила інтерес до даного продукту і зайнялася його просуванням,.
«Планується, що на ринок алюмінієво-повітряний акумулятор вийде наступного року», - запевняє винахідник.
Відверто кажучи, з боку це все схоже на божевілля - аж надто багато підводних каменів і нестиковок. Втім, ми не можемо виключати того, що Джексон розробив дійсно сенсаційну батарею, що, можливо, переверне автомобільну індустрію з ніг на голову. Але це всього лише «можливо» ...
