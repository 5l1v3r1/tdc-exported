
# สองพี่น้องไม่สบายใจ ยันแม่ตายเองพ่อแค่ฝังไม่ได้ฆ่า!!

Published at: **2019-11-06T12:20:00+00:00**

Author: ****

Original: [เดลินิวส์](https://www.dailynews.co.th/crime/740347)


        สองพี่น้องไม่สบายใจ ยันพ่อไม่ได้ฆ่าแม่ ตามที่ตกเป็นข่าว ลั่นแม่เสียชีวิตเอง เข้าบ้านมาเจอศพเลยช่วยกันนำไปฝัง หลังจากนี้ต้องรอให้เจ้าหน้าที่นำรถมาขุดเอาศพ เอาขึ้นมาบำเพ็ญกุศล
      
จากกรณีการติดตามหาศพของ นางบุปผา อำไพ อายุ 58 ปี อดีตภรรยา ในพื้นที่ตลาดเอกชนพื้นที่ จ.ชุมพร หลังจากสามีนำศพมาฝังไว้เมื่อ 2 ปีก่อน โดยวิญญาณของผู้ตายไปเข้าฝันบุตรสาวคนโต ว่าหนาวอยากได้ผ้าห่ม เนื่องจากศพถูกฝังไว้ใต้ห้องน้ำด้วยฝีมือของ นายสมบูรณ์ สุขมนตรี อายุ 52 ปี ซึ่งขณะนี้ถูกคุมขังเพราะต้องคดีมีกัญชาไว้ในครอบครอง เบื้องต้น นายสมบูรณ์ให้การอ้างว่า ภรรยาเสียชีวิตเอง ประกอบกับไม่มีเงินทำศพจึงนำมาฝั่งไว้ในพื้นที่ตลาดเอกชน และเมื่อขุดค้นก็ยังไม่เจอศพ ตามที่ได้เสนอข่าวไปแล้วนั้นเกี่ยวกับเรื่องนี้ เมื่อวันที่ 6 พ.ย. น.ส.อำพร อำไพ อายุ 24 ปี และ นายสมหมาย สุขมนตรี อายุ 17 ปี ได้มาจุดธูปบอกวิญญาณของมารดาบริเวณห้องน้ำของตลาดเอกชน ว่าจะทำบุญไปให้ก่อนจะมาให้ข่าวกับสื่อทำนองว่า รู้สึกไม่สบายใจกับข่าวที่ออกมาทำนองว่า "พ่อ" เป็นคนฆ่าแม่ ซึ่งข้อเท็จจริงเกี่ยวกับการเสียชีวิตของ น.ส.อำพร นั้นยังทราบสาเหตุแน่ชัด โดยก่อนที่ผู้ตายจะเสียชีวิตได้ไปกินเหล้าจนเมาล้ม และพยายามคลานกลับบ้านขึ้นไปนอนบนเตียง ภายหลังสามีและบุตรชาย กลับมาบ้านก็พบว่าเสียชีวิตไปแล้ว ด้วยความตกใจกลัวและไม่มีเงินทำศพ สองพ่อลูกจึงพากันยกศพไปฝังที่ใต้ต้นกระถินและดงต้นกล้วย มีการนำผ้าห่มมาห่อร่างของผู้ตายไว้ด้วย พอกลบหลุมเสร็จก็เดินทางไป จ.จันทบุรี ก่อนที่ นายสมหมายจะย้ายไปอยู่กับพี่สาวที่ อ.ท่าชนะ จ.สุราษฏร์ธานี จนนำสู่การแจ้งความ โดยหลังจากนี้คงต้องรอเจ้าหน้าที่มาขุดค้นหาศพต่อไป.ข่าวที่เกี่ยวข้องทนเห็นภาพพ่อฝังร่างแม่2ปี วิญญาณเข้าฝันแจ้งตร.ช่วย
