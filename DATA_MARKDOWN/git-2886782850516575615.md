
# Újabb 30 korszerű IR-6-os urándúsító centrifugát helyez üzembe Irán

Published at: **2019-11-04T16:27:29+00:00**

Author: **Euronews **

Original: [euronews](https://hu.euronews.com/2019/11/04/ujabb-30-korszeru-ir-6-os-urandusito-centrifugat-helyez-uzembe-iran)

Irán újabb 30 korszerű IR-6-os típusú urándúsító centrifugát helyez üzembe, így már összesen 60 centrifugát alkalmaz urándúsításra. Irán naponta 5 kilogramm dúsított uránt állít elő, amivel két hónap alatt tízszeresére növelte a készletét. Ezzel a 2015 júliusában Bécsben megkötött iráni atomalku újabb kötelezettségét szegte meg.
„ Meg kell köszönnünk az ellenségeinknek, hogy megteremtették a lehetőséget Irán számára, de különösen a nukleáris technológiai ipar számára, hogy megmutassuk, ilyen rövid idő alatt is képesek vagyunk S8-as gépeket előállítani”- mondta Ali Akbar Szálehi az Iráni Atomenergia-ügynökség (AEOI) vezetője
Az iráni atomalku értelmében az ország csak 5 ezer első generációs IR-1-es centrifugát alkalmazhat urándúsításra.
„ Következetesen kifejeztük aggályunkat, mivel úgy gondoljuk, hogy az iráni nukleáris megállapodást meg kell őrizni. A biztonságunk a tét. Nem csak Európáé. Ez már globális kérdés. Ez egy nemzetközi megállapodás, az ENSZ jóváhagyásával, aminek véleményünk szerint a helyén kellene maradnia.”-szögezte le Maja Kocijančič, az Európai Unió szóvivője
Az amerikai elnök tavaly egyoldalúan kiléptette az Egyesült Államokat a megállapodásból, és szankciókkal akarta rávenni Iránt egy szigorúbb egyezségre. Teherán válaszul fokozatosan felmondta kötelezettségvállalásait, és három lépésben jelentett be intézkedéseket, hogy a többi országnak, hogy tegyenek valamit az amerikai szankciók ellen.
A novemberi fázisban Irán korlátlanul kezdte el dúsítani az uránt a korszerű, és így a korábbinál sokkal gyorsabb centrifugáiban.
