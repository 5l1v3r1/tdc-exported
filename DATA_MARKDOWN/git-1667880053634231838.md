
# Masvidal e Diaz hanno combattuto tre round epici

Published at: **2019-11-05T13:40:23+00:00**

Author: **Giovanni Bongiorno e Gianluca Faelutti**

Original: [L&#39;Ultimo Uomo](https://www.ultimouomo.com/ufc-244-masvidal-diaz/)


        di Giovanni Bongiorno
      
 
Il main event di UFC 244, nella cornice del Madison Square Garden di New York (con la presenza, non gradita a tutti, del Presidente degli Stati Uniti Donald Trump) che ha assegnato la cintura di “Baddest Motherfucker” è stato epico, un instant classic della storia delle MMA e della promotion. Nonostante abbia avuto un finale non soddisfacente – come non può esserlo mai uno stop medico tra un round e l’altro, indipendentemente da quanto si possa essere o meno d’accordo con la decisione del medico – l’incontro fra Jorge Masvidal e Nate Diaz ha messo in chiaro alcune cose.
 
Anzitutto Masvidal ha dominato tre round in maniera netta, assestando colpi pesantissimi a Diaz, che sembrava potesse venir fuori nei championship round, notoriamente territorio di sfogo del suo motore diesel. E se non si è arrivati al quarto round la colpa è anche di un inizio a dir poco concitato che Diaz ha pagato caro. 
 
