
# Ціна на газ для населення: все буде видно в платіжках

Published at: **2019-11-04T07:25:00+00:00**

Author: ****

Original: [ZIK.UA](https://zik.ua/news/2019/11/04/tsina_na_gaz_dlya_naselennya_vse_bude_vydno_v_platizhkah_1682809)


        В Україні заявляють про істотне зниження ціни на газ для населення та анонсують фінансове полегшення, яке буде відображене в платіжках.
      
Про це повідомив у своїй сторінці у Facebook представник президента в Кабінеті міністрів, голова комітету Верховної ради з питань енергетики та ЖКГ Андрій Герус.
У відповідності до оприлюднених ним відомостей, ціна на газ для населення за останні сім місяців поточного року знизилася на 35%. У той же час, у жовтні спостерігалося значне зниження, яке у відсотком виразі склало 5%.
«Новини енергетичних ринків. Ціна на газ для населення в жовтні знизилася майже на 5%. Це буде відображено в платіжках, які українці отримають за минулий місяць. За останні сім місяців зниження ціни на газ для населення становило майже 35%», – написав він.
Він відзначив, що ціна на електроенергію у Бурштинському енергоострові є завищеною та на 22% вище ніж в ОЕС Україна.
Нагадаємо, Герус також заявив, що всі непобутові споживачі в ОЕС України у жовтні-листопаді отримають менші рахунки на електроенергію, де тариф буде на 40-45 коп нижчий, аніж був у липні (зниження на 15%-17%).
 
