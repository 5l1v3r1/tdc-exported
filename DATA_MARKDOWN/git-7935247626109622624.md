
# Yeniden ‘hızlı tren’ için umut: Bakanlar Kurulu gündeminde

Published at: **2019-11-04T01:00:00+00:00**

Author: **Ahmet Emin Yılmaz**

Original: [OLAY](https://www.olay.com.tr/yeniden-hizli-tren-icin-umut-bakanlar-kurulu-gundeminde-15520yy.htm)

İnşaat Mühendisleri Odası Bursa Şubesi Başkanı Mehmet Albayrak’ın oluşturduğu ve kent ulaşımını mercek altında tutup öneriler üretmeyi amaçlayan Ulaşım Komisyonu sessiz sedasız önemli çalışmalar yapıyor.
Geçmişte…
Osmangazi Köprüsü’nden demiryolu rayları çıkarıldığında itiraz edip sesini çıkaran tek kurum olan İMO, bugün de Bursa’nın demiryolu ulaşımını gündeminde tutuyor.
Nitekim…

        İMO Ulaşım Komisyonu Başkanı M. Tözün Bingöl’
      
ün davetiyle katıldığımız toplantıda tren tartışmalarını ve ortaya konan görüşleri heyecanla dinledik. Albayrak ve komisyon üyeleriyle değerlendirmeler yaptık.
Ulaşım, özellikle de demiryolu konusunda otorite kabul edilen Eskişehir’deki Osmangazi Üniversitesi İnşaat Mühendisliği Bölümü Ulaştırma Anabilim Dalı Öğretim Üyesi Dr. Şafak Bilgiç’i bu toplantıda tanıdık.
Eşi Mudanyalı olduğu için bir ayağı Bursa’da yaşayan Dr. Bilgiç’in değerlendirmeleri önemliydi.
Ulaşım Komisyonu Başkanı M. Tözün Bingöl’ün hazırladığı ve Bursa’nın demiryolu projesini tüm ayrıntılarıyla ele alan sunumu da etkileyiciydi.
Kritik nokta ise şu oldu:
Demiryolu ulaşımında hızı saatte 250 kilometre üzerinde olan trenler yüksek hızlı, 250 kilometre hızın altında kalanlar hızlı olarak adlandırılıyor. 200 kilometreye uygun trenler de konvansiyonel tren hattının iyileştirilmiş şekli olan Yüksek Standartlı Demiryolu kabul ediliyor.
Bursa hattının, TCDD’nin 2019 Yatırım Ptogramı’nda 1 Ağustos’ta yaptığı revizyonla hızlı trenden Yüksek Standartlı Demiryolu Hattı’na alındığını bu sütunlardan duyurmuştuk.
İşte…
Bursa’da geniş hayal kırıklığına yol açan kategori değişikliği için Ankara’da yeni bir umut doğduğunu İMO Ulaşım Komisyonu’nda öğrendik.
Buna göre…
Ulaştırma Bakanlığı’nın projenin yeniden hızlı tren olması için yaptığı çalışma Bakanlar Kurulu gündemine geldi. Bütçe olanakları doğrultusunda yapılacak yeni ihale buna göre olacak.
Tam bu noktada Bursa lobisi önem kazanıyor.
Kentin tüm dinamiklerinin, başta da en büyük ve en etkili çatı kuruluşu olarak BTSO’nun siyasileri yalnız bırakmayıp ağır destek vermeleri gerekiyor.

        Bursa olarak hızlı treni çok istediğimizi göstermeliyiz.
      
 

        Balıkesir bizim tren için TCDD’ye gitti
      
 
Önce… Çanakkale yerel gazetelerinde hızlı trenle Bursa’ya bağlanma haberi okuduk. Cumartesi günü Balıkesir gazetelerindeki haberi dün de Bandırma yerel basınında gördük.
Yazılan şu:
Balıkesir'in AK Partili milletvekilleri Yavuz Subaşı, Adil Çelik, Mustafa Canbey, yanlarına Büyükşehir Belediye Başkanı Yücel Yılmaz ve Karesi Belediye Başkanı Dinçer Orkan'ı da alarak TCDD Genel Müdürü  Ali İhsan Uygun'u ziyaret etti.
Haberde, Ankara-Bursa-Bandırma hızlı treninin 2021 yılında hizmete gireceği yazıyor.
 

        Dr. Şafak Bilgiç’ten hızlı tren istasyonları ve T2 hattı için kritik öneri
      
 

        Eskişehir’
      
deki Osmangazi Üniversitesi İnşaat Mühendisliği Bölümü Ulaştırma Anabilim Dalı Öğretim Üyesi Dr. Şafak Bilgiç özellikle demiryolu ulaşımı konusunda otorite kabul edilen isimlerden.
Bir ayağı Bursa’da olan Dr. Şafak, iki ulaşım proje için öneride bulundu:
Bir…

        “Tren için yalnızca Balat’a istasyon Bursa’ya yetmez. Öğrencilerime araştırma yaptırdım. Terminal yanına ve Yıldırım bölgesi için Kazıklı civarına birer istasyon daha olmalı.”
      
İki…

        “T2 tramvay hattını yeraltına almak için vakit geçmiş değil. Yeraltından giden hafif raylı sisteme dönüşmeli.”
      
Şunu da vurguladı:

        “Yer üstünden olacaksa bile hafif raylı sisteme dönüşmeli ve Bursaray’a bağlanmalı. Bunun için durakları uzatmak yeterli. Ray serme işi de çok hızlı ilerler. Beton zemin de şart değil, balaslı hat hızlı yapılır.”
      
Şunu da ekledi:

        “Bu hat için alınan tramvay araçları kentin başka bölgelerinde değerlendirilir, kayıp olmaz.”
      
 

        Tünelde kaldırılan tabela yerine asıldı
      
 

        Çevre Yolu’
      
nda İstanbul Caddesi’ni geçip Ankara yönüne  gidenler Demirtaş Tüneli girişini ve önünde uzanan viyadükteki çalışmaları izleyip gözlemliyorlar.
Tünelin girişinde…
Çalışmaların ilk gününden itibaren Yüksek Hızlı Tren tabelası vardı. Fakat, TCDD 2019 Yatırım Programı’nda projenin hızlı tren kategorisinden çıkarılmasından sonra tabela kaldırılmıştı.
O tabelanın…
Yeniden yerine asıldığını, cuma günü yoldan geçerken gördük ve umutlandık.
 

        Şükrü Kaplan beklediği terfiyi aldı ve 1. Sınıf Emniyet Müdürü oldu
      
 
Biz onu… 1997-2009 yılları arasında Bursa Emniyet Müdürlüğü Güvenlik Şube’de çalışırken tanıdık. Siyasi partilerin faaliyetlerini öylesine iyi takip ederdi ki, kongrelerde salona bakar kimin delege olup olmadığını söyleyebilecek kadar teşkilatları tanırdı.
Değişik partilerin kongrelerinde ve toplantılarında, özellikle parti yapılarıyla ilgili Şükrü Kaplan’dan bilgi desteği aldık.
Aynı zaman da şair olan Şükrü Kaplan’ı 2009’da Ardahan’a uğurladık. Dönüşünde önce Orhangazi’de, sonra İnegöl’de İlçe Emniyet Müdürü olarak görev yaptı. 3 yıl süren İnegöl görevinin ardından Bursa Emniyet Müdür Yardımcısı olup merkeze geldi.
Hafta içinde de…
Uzun süredir beklediği ve çoktan hak ettiği terfiyi alıp 1. Sınıf Emniyet Müdürü kadrosuna yükseldi. Bu nedenle Emniyet Müdürlüğü’ndeki görevine veda edip Polis Teftiş Kurulu’nda göreve başladı.
Önünde artık İl Emniyet Müdürlüğü’ne uzanan yeni bir yol var.
 

        Füsun Hoca’ya TÜBED’den onur ödülü
      
 

        Çukurova 
      
ve Uludağ üniversitelerinde Eğitim Fakültesi Beden Eğitimi ve Spor Bölümü Başkanı olarak yıllarca öğrenci yetiştirdi, Aydın Üniversitesi’nde yetiştirmeye devam ediyor.
Milli Olimpiyat Komitesi Üyesi olan Prof. Dr. Füsun Öztürk Kuter ülkemizin önde gelen spor bilimi hocalarından biri.
Nitekim…
Antalya’da açılış ve kapanış konuşmalarını yaptığı 10. Uluslararası Beden Eğitimi Öğretmenleri Kongresi’nde, Türkiye Beden Eğitimi Öğretmenleri Derneği tarafından Füsun Hoca’ya onur ödülü verildi.
