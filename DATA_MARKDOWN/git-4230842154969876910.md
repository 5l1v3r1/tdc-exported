
# Ювентус вирвав перемогу над Локомотивом на останніх хвилинах

Published at: **2019-11-06T21:29:30+00:00**

Author: ****

Original: [ФАКТИ](https://fakty.com.ua/ua/sport/20191106-yuventus-vyrvav-peremogu-nad-lokomotyvom-na-ostannih-hvylynah/)

Ювентусу вдалося обіграти московський Локомотив в рамках четвертого туру групового етапу Ліги чемпіонів.
6 листопада на стадіоні Локомотив у Москві в рамках четвертого туру групового етапу Ліги чемпіонів відбувся матч Локомотив – Ювентус.
Зустріч закінчилася з рахунком 1:2.
Матч почався дуже динамічно і вже на третій хвилині Гільєрме не вдалося схопити в руки м’яч після штрафного Роналду. А Ремзі загнав м’яч в ворота.
Читайте: Ліга чемпіонів-2019/20: календар і результати матчів
Відповідь не змусила себе довго чекати і вже через кілька хвилин біля воріт Ювентуса створили кілька небезпечних моментів.
А на 12-й хвилині Локомотив провів контратаку, яка закінчилася взяттям воріт. Гол забив Олексій Міранчук.
У першому таймі Ювентусу вдалося створити більше небезпечних моментів біля воріт суперника, проте Гільєрме кілька разів блискуче рятував ситуацію.
У другому таймі команди не зменшували темп, однак жоден гол не вдалося забити в основному часі.
Арбітр додав п’ять хвилин, на яких прекрасно себе проявили гравці Ювентуса.
На 93-й хвилині Дуглас Коста перепасувався з Ігуаїном і зміг пробити між ніг Гільєрме.
До слова, в матчі четвертого туру групового етапу Ліги чемпіонів Челсі та Аякс влаштували справжнє шоу, забивши по чотири голи.
