
# Шок! Строеж погълна алея в кв. Кръстова вада в София СНИМКА

Published at: **2019-11-01T21:40:00+00:00**

Author: ****

Original: [Blitz.bg](https://blitz.bg/obshtestvo/stolitsa/shok-stroezh-poglna-aleya-v-kv-krstova-vada-v-sofiya-snimka_news706789.html)

https://blitz.bg/obshtestvo/stolitsa/shok-stroezh-poglna-aleya-v-kv-krstova-vada-v-sofiya-snimka_news706789.html Blitz.bg

        Алея на жилищен комплекс се срути в столичния квартал „Кръстова вада”. Инцидентът е станал снощи, а хората са били посъветвани да напуснат домовете си, предаде bTV.
      
Ровът е обхванал няколко къщи в съседство, а собствениците им се притесняват да не бъдат повлечени и те.
„Моят имот граничи с този строеж. Засегнат съм от случващото се тук. Моите притеснения са, че това срутване, което се случи снощи, може да се случи и на моята алея и да падне оградата, мазето, като не знам какви ще са последствията след това”, коментира Кирил Григоров, който е собственик на съседна сграда.
Строителна грешка е причината за инцидента, обясняват от община „Триадица”. „Причината е абсолютно ясна, тя е плод на безхаберието и неспазването на строителните норми. Строено е, доколкото всички разбрахме, изключително бързо, т.е. без никакво укрепване са направили този изкоп”, посочи главен арх. Иван Шишков.
Според архитекта на район „Триадица” се очаква от ДНСК да наложат санкции на строителната фирма.
