
# Ο Έντουαρντ Σνόουντεν μιλά για την ηλεκτρονική παρακολούθηση (Vid)

Published at: **2019-11-06T12:14:39+00:00**

Author: **neolaia.gr Team**

Original: [neolaia.gr](https://neolaia.gr/2019/11/06/edward-joseph-snowden-gia-parakoluthisi-meso-kinitou/)

O Έντουαρντ Τζόζεφ Σνόουντεν (Edward Joseph Snowden) είναι αυτός ο άνθρωπος που έκανε γνωστό το εκτεταμένο πλέγμα καταπάτησης των συνταγματικών ελευθεριών από τη CIA, την NSA και το Πεντάγωνο.
Ο Σνόουντεν, τεχνικός (διαχειριστής συστημάτων) εργαζόταν, βάσει συμβολαίου, για την NSA και την CIA, μέχρι που το 2013 διοχέτευσε στον τύπο απόρρητες πληροφορίες από την NSA σχετικά με τα πρoγράμματα μαζικής παρακολούθησης που εφαρμόζουν οι Αμερικανικές και Βρετανικές κυβερνήσεις. Οι απόρρητες αυτές πληροφορίες απεκάλυψαν τα προγράμματα παρακολούθησης που «έτρεχε» η NSA με τη συνεργασία εταιριών τηλεπικοινωνιών και Ευρωπαϊκών κυβερνήσεων.
Ο Αμερικάνος τεχνικός, Έντουαρντ Σνόουντεν, μίλησε πρόσφατα στον Joe Rogan («The Joe Rogan Experience») για το καθεστώς και την έκταση της παρακολούθησης των πολιτών.

        Σύμφωνα με τον ίδιο:
      

        «Δεν είναι μόνο το γεγονός ότι μετατρεπόμαστε άθελά μας σε γρανάζια ενός αστυνομικού κράτους που μπορεί να κατασκοπεύει τους πάντες, αλλά και ότι τροφοδοτούμε χωρίς να ξέρουμε το νέο αυτό καθεστώς με προσωπικές πληροφορίες που θα γυρίσουν μπούμερανγκ αν κάποιος θελήσει να τις χρησιμοποιήσει εναντίον μας».
      
Κατά τη διάρκεια του 3ωρου podcast του Rogan, οπού και εμφανίστηκε ο Σνόουντεν, είπε πως από το 2019, όταν έκανε τις περιβόητες αποκαλύψεις του, το βάρος της κατασκοπείας έχει δοθεί πια στις φορητές συσκευές, αφού «οι κινήσεις του κινητού σου είναι οι δικές σου κινήσεις, ως άνθρωπος».

        «Κάθε smartphone είναι συνεχώς συνδεδεμένο στον πλησιέστερο κυψελοειδή πύργο. Ακόμα και αν η οθόνη είναι σβηστή, το smartphone σου συνεχίζει να ουρλιάζει ‘‘είμαι εδώ. Εδώ είναι τα στοιχεία μου’’».
      

        Οι μυστικές υπηρεσίες μπορούν να αποκτήσουν πρόσβαση στην ταυτότητα του κατόχου, με βάση τα αρχεία καταγραφής από τους παρόχους κινητής τηλεφωνίας. Αυτά τα στοιχεία «δεν είναι υποχρεωτικό να τα κρατάνε για πάντα και δεν υπάρχει και καλό επιχείρημα να τα κρατάς για πάντα. Αλλά οι εταιρίες τα θεωρούν πολύτιμες πληροφορίες».«Καλό είναι να μην κάνουμε ποτέ τίποτα που θα μπορούσαμε να το μετανιώσουμε στο μέλλον. Καλό είναι να μην πληκτρολογήσεις δηλαδή ποτέ τίποτα «ύποπτο» στην αναζήτηση της Google. Πώς παίρνεις γραπτές ειδοποιήσεις; Πώς παίρνεις ειδοποιήσεις ηλεκτρονικού ταχυδρομείου; Πώς ξέρει το Facebook πού βρίσκεσαι;».
      

        Μόνο αν βγάλεις την μπαταρία είσαι ασφαλής, αλλά τα smartphones είναι σφραγισμένα πια και δεν μπορείς να αφαιρέσεις την μπαταρία τους. Τα κινητά προδίδουν τη θέση μας ακόμα και όταν είναι κλειστά.» […] «Το βασικό πρόβλημα με τα σημερινά smartphones είναι ότι δεν έχεις ιδέα τι στο καλό κάνουν».
      

        «Αν υπήρχε ένα κουμπί στο κινητό που έλεγε ‘‘θα κάνω ό,τι θέλω και δεν θα με κατασκοπεύεις’’, θα το πατούσες αυτό το κουμπί. Αυτό το κουμπί δεν υπάρχει όμως. Και οι Google και Apple δεν θα άφηναν να υπάρξει ένα τέτοιο κουμπί».
      

        Δείτε το σχετικό βίντεο:
      
