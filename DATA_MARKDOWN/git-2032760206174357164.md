
# Levante v La Lige pred vlastnými fanúšikmi zničilo FC Barcelona behom desiatich minút

Published at: **2019-11-02T22:35:03+00:00**

Author: **Webnoviny**

Original: [Denník politika](http://dennikpolitika.sk/archiv/88531)

2.11.2019 (Webnoviny.sk) – Poriadny šok pripravili hráčom FC Barcelona futbalisti Levante v sobotňajšom súboji 12. kola španielskej La Ligy. Favorit síce viedol na pôde klubu z Valencie presným zásahom Lionela Messiho z pokutového kopu 1:0, no Levante malo v druhom polčase skvelú desaťminútovku, počas ktorej prekonalo brankára Marca-Andreho ter Stegena hneď trikrát.
Na 1:1 vyrovnal Jose Campana, vzápätí skóroval Borja Mayoral a klinec do barcelonskej „rakvy“ zatĺkol srbský obranca Nemanja Radoja.
„Len ťažko sa hodnotí takýto súboj. V prvom polčase sme sa poriadne nadreli na náš gól, no po zmene strán sme v krátkom okamihu dostali tri góly. Na taký úder sme nedokázali vhodne zareagovať a prehra nás veľmi mrzí,“ zhodnotil po súboji stredopoliar Kataláncov Sergio Busquets.
Espanyol Barcelona prehral s Valenciou 1:2 (1:0). Barcelončania síce viedli gólom Marca Rocu z pokutového kopu, no po zmene strán Daniel Parejo rovnako z penalty vyrovnal a tri body pre hostí zariadil Maxi Gómez. Espanyol je v tabuľke súťaže stále na predposlednej 19. priečke.
12. kolo – sobota
Espanyol Barcelona – Valencia 1:2 (1:0)Góly: 31. Roca ( z pok. kopu) – 69. Parejo (z pok. kopu), 80. Maxi Gómez
Levante – FC Barcelona 3:1 (0:1)Góly: 61. Campana, 63. Mayoral, 68. Radoja – 38. Messi (z pok. kopu)
FC Sevilla – Atlético Madrid 1:1 (1:0)Góly: 28. Vazquez – 60. Morata
Viac k témam: La LigaZdroj: Webnoviny.sk – Levante v La Lige pred vlastnými fanúšikmi zničilo FC Barcelona behom desiatich minút © SITA Všetky práva vyhradené.
