
# Неманя Матич е готов да напусне Юнайтед още през януари

Published at: **2019-11-06T17:41:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/nemanq-matich-e-gotov-da-napusne-yunajted-oshte-prez-qnuari-1403652.html)

Полузащитникът на Манчестър Юнайтед Неманя Матич е готов да смени клуба по време на зимния трансферен прозорец, съобщава "Manchester Evening News". През този сезон сърбинът се появи само два пъти в стартовия състав на "червените дяволи" в двубои от Висшата лига и общо проведе 350 минути на терена.
Тази ситуация не устройва Матич, който иска да бъде в добра форма за евентуално участие на националния си отбор на Евро 2020. Контрактът на 31-годишния футболист изтича в края на сезона, но клубът може да го продължи автоматично с 12 месеца. Това означава, че Юнайтед има възможност да чака добра оферта за Матич.
В случай че сърбинът напусне, на "червените дяволи" ще им бъде нужен нов халф, но приоритет за клуба ще продължи да бъде подсилване на атаката. Неманя Матич премина на "Олд Трафорд" през лятото на 2017 г. от Челси. А кой голям клуб е готов да го вземе вижте в този материал.
