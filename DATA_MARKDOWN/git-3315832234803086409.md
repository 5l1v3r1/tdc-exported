
# UPDATE: Achiziționarea celor 31 de autobuze: A fost pornită urmărirea penală pentru abuz de putere // FOTO

Published at: **2019-11-05T09:53:21+00:00**

Author: **Jurnal.md**

Original: [Jurnal.md](http://jurnal.md/ro/news/5b07ddfc1e362898/update-achizitionarea-celor-31-de-autobuze-a-fost-pornita-urmarirea-penala-pentru-abuz-de-putere-foto.html?utm_source=RSS&utm_medium=RSS&utm_campaign=RSS)


        UPDATE 11.42 // Forțele de ordine au desfășurat percheziții în cinci locații din Chișinău, în cauza penală privind licitația în cazul achiziționării unui număr de 31 de autobuze de model „Isuzu” pentru Parcul Urban de Autobuze din Chișinău.
      

        Trei persoane au fost escortate la Direcția Generală Urmărire Penală a IGP pentru audieri.
      

        În rezultatul acestora, au fost ridicate documente privind procedura de licitație în cazul vizat, telefoane, dispozitive electronice de stocare a informației.
      

        Totodată, au fost identificate unele bunuri, asupra cărora există suspiciuni că ar fi fost procurate din venituri ilicite. Toate acestea vor fi examinate în vederea stabilirii circumstanțelor pe faptul pretinselor încălcări sesizate de către Inspectoratul Național de Investigații al IGP, în privința persoanelor publice din Primăria municipiului Chișinău.
      

        Ca urmare a sesizării depuse, a fost pornită urmărirea penală pe faptul abuzului de putere și abuzului de serviciu, adică folosirea intenționată de către o persoană publică a situației de serviciu, cauzând daune în proporții considerabile drepturilor și intereselor ocrotite de lege ale persoanelor fizice sau juridice, faptă care este comisă din interes material, în scopul realizării unor interese personale sau în interesul unei persoane terțe, soldată cu urmări grave.
      

        Dacă vor fi găsite vinovate, persoanele vizate riscă o amendă în mărime de până 117 500 de lei sau pedeapsă cu închisoare de la 2 la 6 ani, în ambele cazuri cu privarea de dreptul de a ocupa anumite funcţii sau de a exercita o anumită activitate pe un termen de la 5 la 10 ani.
      

        _______________________________
      

        Ofițerii Inspectoratului Național de Investigații, Direcției Generale Urmărire Penală al IGP în comun cu procurorii PCCOCS efectuează percheziții pe mai multe adrese din Chișinău.
      
Acțiunile au loc în dosarul cu privire la achiziţioarea a celor 31 de autobuze ISUZU de către Parcul Urban de Autobuze din municipiul Chişinău.
Revenim cu detalii.
