
# Сексуальне насильство та муки: у США вимагають закрити хоррор-гру Будинок з привидами

Published at: **2019-11-01T15:31:50+00:00**

Author: ****

Original: [ФАКТИ](https://fakty.com.ua/ua/svit/20191101-seksualne-nasylstvo-ta-muky-u-ssha-vymagayut-zakryty-horror-gru-budynok-z-pryvydamy/)

У США створили петицію про закриття квесту Будинок з привидами через насильство, яке там здійснюється.
У США розгорівся скандал навколо хоррор-гри під назвою Будинок з привидами у штатах Теннессі та Алабама.
На сайті Change.org з’явилася петиція із закликом закрити квест, яку підписали вже понад 80 тис. чоловік. У ній йдеться про те, що квест – це замаскована камера тортур.
Згідно з петицією, організатори гри шукають людей, якими легко маніпулювати, а потім знущаються над ними під час квесту.
Читайте: Грибники натрапили на містичний будинок у лісі під Києвом
За правилами учасник у будь-який момент може назвати стоп-слово та припинити гру, однак це правило порушують.
Також, нібито були повідомлення про сексуальне насильство в Будинку з привидами, вживання наркотиків і речовин, які викликають галюцинації.
Петиція адресована губернатору Теннессі та сенату штату Алабама, проте влада поки на неї не відреагували.
Будинок з привидами – хоррор-гра, учасниками якої можуть стати люди старше 21 року. Також є обмеження за здоров’ям.
Кожного зобов’язують підписати 40-сторінковий контракт і подивитися двогодинний фільм перед початком гри. Квест триває близько 10 годин. Ще жодна людина не протрималася до кінця.
Раніше Факти ICTV писали, що голлівудська актриса Демі Мур розкрила ім’я чоловіка, який її зґвалтував у 15 років.
