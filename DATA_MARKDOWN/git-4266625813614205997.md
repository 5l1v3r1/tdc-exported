
# Генпрокурор Рябошапка: У багатьох прокурорів є свої наставники, власники чи куратори

Published at: **2019-11-06T17:40:00+00:00**

Author: ****

Original: [ZIK.UA](https://zik.ua/news/2019/11/06/genprokuror_ryaboshapka_u_bagatoh_prokuroriv_ie_svoi_nastavnyky_vlasnyky_chy_1685107)


        Генпрокурор Руслан Рябошапка розповів про те, хто є наставниками прокурорів, кого президент Зеленський мав на увазі "100% своїм Генпрокурором" та кого ще з народних депутатів чекають "посадки".
      
Хто є "наставниками" прокурорів; кого Зеленський мав на увазі, кажучи в розмові з Дональдом Трампом про "100% свого Генпрокурора" та кого ще з народних депутатів чекають "посадки", - в інтерв'ю LB.ua з Генпрокурором Русланом Рябошапкою.

        Про атестацію прокурорів
      

        Минулого тижня відбулося тестування прокурорів – перший етап реформи, яку формально запустив президент.
      
У багатьох прокурорів є свої наставники, власники чи куратори, які їх спрямовують. Є люди, які утримують когось із прокурорів. І це система. Тому атестація може бути одним із інструментів, що допоможе виявити контрольованих прокурорів і позбутись їх.
Порядок проведення співбесіди буде максимально деталізований, щоб вона була схожа на ту, що застосовувалась під час конкурсу до Вищого антикорупційного суду.
Також братиметься до уваги профайл кожного кандидата, в тому числі матеріали Національного агентства з питань запобігання корупції. Якщо в кадрової комісії виникатимуть запитання до прокурора, то їх надсилатимуть завчасно до співбесіди. Прокурор матиме змогу відповісти на них і додати до матеріалів співбесіди.
Кожне інтерв’ю триватиме до 45 хвилин. І буде приблизно уніфікований перелік запитань. Крім того, кожен прокурор готуватиме письмове завдання.
При цьому, лише з Генпрокуратури наразі відмовилися писати заяву про згоду проходити переатестацію 218 прокурорів.
Повна переатестація усіх прокурорів може бути завершена до 1 вересня 2020 року.

        Розслідування Майдану
      
ГПУ втрачає слідство через місяць (від 20 листопада Генпрокуратура не матиме повноважень вести слідство, усі незавершені справи будуть передані в НАБУ і ДБР, - Ред.).

        Про вплив олігархів
      

        Наразі щодо Генпрокурора розгортається масштабна інформаційна кампанія – І не тільки зі сторони депутатів, яких асоціюють з Коломойським.
      
Олена Лукаш ще до оголошення їй підозри називала Рябошапку незалежним і професійним. А одразу після оголошення підозри – думка змінилася у протилежний бік. Крім того, люди Коломойського також проти ГПУ активно працюють.
"У мене немає ніяких стосунків з Коломойським, мене ніхто нічого не просив щодо Коломойського. І я не просив Богдана, щоб він просив Коломойського, щоб його люди заспокоїлися", - каже Рябошапка.
Треба, щоб президент виявив політичну волю, і щоб усі правоохоронні органи працювали разом більш активно. Поки завдання немає, що треба «догнати» Гладковського, Пашинського чи Порошенка. До тогож є декілька проваджень щодо Гладковського, І вони підслідні НАБУ. Вони ними займаються.
По справі Пашинського, все очевидно і логічно. Достатньо все скласти і довести до суду.
По справі на Дубневича: наразі є одне провадження, на якому концентруються зусилля. Можливо, буде змінена підозра чи буде додаткова підозра, - побачимо.

        Соня Кошкіна, Вікторія Матола
      
