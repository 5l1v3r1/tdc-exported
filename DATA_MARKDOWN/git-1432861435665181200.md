
# Никол Шерцингер в прегръдките на Роналдо (СНИМКА)

Published at: **2019-11-05T09:39:00+00:00**

Author: **Sportlive.bg**

Original: [SPORT LIVE](https://www.sportlive.bg/timeout/timeoutother/nikol-shercinger-v-pregrydkite-na-ronaldo-(snimka)--1402774.html)

Бившата приятелка на Григор Димитров - певицата Никол Шерцингер, публикува снимка в социалните мрежи с футболната звезда Кристиано Роналдо. Двамата бяха сред гостите на наградите на MTV, като португалската звезда не пропусна да прегърне Шерцингер за обща снимка.
Разбира се, отношенията между Роналдо и Шерцингер са чисто приятелски, като дори снимката бе пред погледа на половинката на Кристиано - Джорджина. "Толкова много забавление на наградите на MTV", написа Шерцингер, публикувайки снимки, сред които и тази с Роналдо.
Както е известно, Никол Шерцингер и Григор Димитров вече не са заедно, след като по-рано през годината музикалната изпълнителка потвърди за раздялата й с хасковлията. Шерцингер определено си "пада" по спортни личности, след като преди беше половинка на пилота от Ф1 Люис Хамилтън, който наскоро спечели шестата си световна титла.

        Наскоро пък Никол Шерцингер отново стана жертва на хакери, като този път беше разбит личния й профил в Instagram, където беше пусната чисто гола (снимки и подробности вижте тук).
      
