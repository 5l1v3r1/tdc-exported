
# Агуеро: Големият мач е срещу Юнайтед, а не срещу Ливърпул

Published at: **2019-11-05T15:20:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/aguero-golemiqt-mach-e-sreshtu-yunajted-a-ne-sreshtu-livyrpul-1402939.html)

Звездата на Манчестър Сити Серхио Агуеро "подразни" феновете на Ливърпул. Припомняме, че двата отбора са главните претенденти за титлата във Висшата лига и играят един срещу друг в предстоящия кръг (в неделя от 18:30 часа българско време).
"Може да бъде класиката за телевизията, но за нас класиката е срещу Манчестър Юнайтед" - заяви Агуеро относно двубоя срещу мърсисайдци. Все пак, той призна класата на съперника: "През последните сезони Ливърпул се превърна в изключително силен отбор и сега се борят срещу нас за Висшата лига. Това е единственият отбор в първенството, който може да ни нарани".
"Гражданите" не са печелили на "Анфийлд" от 2003-та година. Евентуална загуба за тях в неделя би била изключително неприятна, защото Ливърпул ще се откъсне на 9 точки от тях. Междувременно, очертава се изключително любопитен сезон в топ първенствата на Европа. Вижте подробности - в този материал на SportLive.
