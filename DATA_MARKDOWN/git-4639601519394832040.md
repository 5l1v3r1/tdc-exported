
# «Κεραυνοί» Παναθηναϊκού για διαιτησία και προπηλακισμούς στην Τούμπα

Published at: **2019-11-03T22:16:29+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/sports/keraynoi-panathinaikou-gia-diaitisia-kai-propilakismous-stin-toumpa/)

Η ΠΑΕ Παναθηναϊκός κατήγγειλε επιθέσεις σε παίκτες και μέλη του προπονητικού επιτελείου από ανθρώπους του ΠΑΟΚ, μετά τη λήξη του παιχνιδιού στην Τούμπα. «Μύδροι» κατά της διαιτησίας από το Τριφύλλι.

        Αναλυτικά η ανακοίνωση της ΠΑΕ Παναθηναϊκός:
      

        Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα
      
«Από την αρχή της εφετινής σεζόν ο Παναθηναϊκός αποτελεί μόνιμο θύμα της διαιτησίας. Ακόμα και η χρήση του VAR φαντάζει σαν να ανακαλύφθηκε ένας νέος τρόπος για να αδικείται η ομάδα μας. Ο Παναθηναϊκός έχει αποδείξει ότι δεν καταφεύγει σε παρασκηνιακές μεθοδεύσεις σχετικά με τη διαιτησία. Αλλά σίγουρα δεν μπορεί σε κάθε αγωνιστική να αποτελεί θύμα λαθών της διαιτησίας.
Σήμερα στην Τούμπα είδαμε το αποτέλεσμα να κρίνεται από δύο λανθασμένες διαιτητικές αποφάσεις και ένα αμφισβητούμενο πέναλτι. Δόθηκαν 5 λεπτά καθυστερήσεις σε παιχνίδι που είχε δύο αλλαγές στο ημίχρονο και καμιά χρήση VAR, δεν καταλογίστηκε πεντακάθαρο φάουλ στον Περέα στις καθυστερήσεις και τέλος στο 5.20 έξτρα χρόνου δόθηκε πέναλτι σε μια αμφισβητουμενη φάση.
Επίσης η ΠΑΕ Παναθηναϊκός θέλει να καταγγείλει όσα ακολούθησαν της λήξης του αγώνα στην είσοδο των αποδυτηρίων, που σε κάθε περίπτωση απέχει παρασάγγας από την έννοια της φιλοξενίας και της ποδοσφαιρικής προόδου που επιδιώκει η ΠΑΕ ΠΑΟΚ. Ύβρεις, χυδαίες συμπεριφορές και προπηλακισμοί ποδοσφαιριστών και τεχνικού επιτελείου από ανθρώπους του ΠΑΟΚ οφείλουν να εκλείψουν από τα γήπεδα, εάν πραγματικά υπάρχει διάθεση να φτιαχτεί κάτι διαφορετικό στο ελληνικό ποδόσφαιρο».

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
