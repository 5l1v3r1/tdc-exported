
# Všetko o Apple TV+ – od aktivácie až po plnohodnotný zážitok

Published at: **2019-11-01T00:00:00+00:00**

Author: **Juraj Recký**

Original: [TECHBOX](https://techbox.dennikn.sk/temy/vsetko-o-apple-tv-od-aktivacie-az-po-plnohodnotny-zazitok/)


        Netrpezlivo očakávaná video streamovacia služba Apple TV+ je tu. Čo potrebujete vedieť, ako ju aktivovať a ovládať? Všetko sa dozviete v našom článku.
      
Apple oznámilo Apple TV+, video streamovaciu platenú službu, v marci 2019. Už počas predstavenia spoločnosť prisľúbila dostupnosť vo viac ako stovke krajín, dobrou správou bolo, že novinka má odštartovať už na jeseň 2019.
Ako je u spoločnosti s logom nahryznutého jablka zvykom, službu predstavili naozaj vo veľkom a ako hotovú vec prezentovali účasť mien ako Steven Spielberg, Ron Howard, J. J. Abrams, Jennifer Aniston, Reese Witherspoon, Jason Momoa alebo Oprah Winfrey.
Nie len fanúšikovia Apple si v tých chvíľach povzdychli, ako príjemné bude, keď raz príde služba aj do našich končín. O to väčšie prekvapenie bolo, keď vyšlo najavo, že Apple TV+ bude na Slovensku dostupné od prvotného spustenia, naviac so slovenskou lokalizáciou. Úplnou bombou bola informácia cene 4,99 € za mesiac.
Streamovaciu video službu Apple TV+ nájdete na adrese tv.apple.com a v natívnej aplikácií Apple TV, ktorá je na všetkých zariadeniach Apple od operačného systému iOS 12.3 a macOS Catalina, okrem Apple Watch a AirPods. Aplikáciu tiež nájdete v najnovších televízoroch Samsung, LG, Sony a platformách VIZIO, Roku a Amazon Fire TV. Ak pôjdete do služby cez prehliadač, tak budete potrebovať Safari, Chrome alebo Firefox.
Dôležitým údajom je cena. Tá je 4,99 € na mesiac, alebo 49,99 € na rok. Vrámci rodinného zdieľania môže predplatné využívať dokopy na 6 zariadeniach. Po aktivácií služby ju môžete využívať týždeň zdarma, po siedmych dňoch sa automaticky stiahne mesačný poplatok. S kúpou nového zariadenia Apple od 10. septembra 2019, konkrétne iPhone, iPad, Apple TV, iPod touch alebo Mac, dostanete Apple TV+ na rok zadarmo.
Podmienkou ročného bezplatného využívania služby je mať na novom zariadení najaktuálnejší softvér. Apple TV+ si musíte aktivovať najneskôr 3 mesiace od kúpy zariadenia. Po roku sa automaticky aktivuje mesačné predplatné za 4,99 €. Ak v roku, kedy máte Apple TV+ zdarma, službu deaktivujete vzdáte sa tým nároku na bezplatné mesiace, ktoré ste nevyužili.
Po opätovnej aktivácií služby už budete platiť mesačné predplatné. Akcia platí ako v oficiálnych predajniach Apple, tak u oficiálnych predajcov vo všetkých krajinách, kde je Apple TV+ dostupná. Pre jedno rodinné zdieľanie je akcia možná iba na jedno zariadenie.
Podľa Instagramu Hailee Steinfeld, herečky originálneho seriálu Apple TV+ Dickinson, Apple ponúkne vrámci študentského predplatného Apple Music, ktoré stojí 4,99 €, Apple TV+ bez ďalších poplatkov, teda zadarmo. Bližšie informácie v čase písania článku neboli známe.
Sledovanie predplateného Apple TV+ je samozrejme bez reklám, filmy a seriály môžete sledovať ako on-line, tak off-line. Zo začiatku budú z každého seriálu k dispozícií prvé 3 epizódy, každý týždeň pribudne ďalšia. Vybrané seriály sú oddnes k dispozícií s komplet sezónami.
Filmy a seriály sú k dispozícií približne v 40 jazykoch, niektoré dabované, všetky s titulkami. Nechýbajú slovenské titulky. K dispozícií sú tiež titulky pre slabo počujúcich a nepočujúcich. Popisy filmov a zvukové popisy filmov sú k dispozícií v ôsmych jazykoch.
Apple TV+ ponúka filmy a seriály v kvalite UltraHD, teda 4K. K dispozícií je priestorový zvuk Dolby Atmos. Medzi vlakové lode obsahu patrí The Morning Show, See, Dickinson, For All Mankind, Oprah, Helpsters, Snoopy vo Vesmíre, Ghostwriter a ďalšie.
Do služby Apple TV+ sa cez prehliadač prihlásite tak, že na adrese tv.apple.com v pravom hornom rohu vyberiete Sing In.
Následne na prihlásenie použijete svoje Apple ID.
Bude potrebné 2. stupňové overenie, ak ho máte aktivované, majte preto po ruke iPhone alebo iPad.
Služba sa vás môže spýtať, či chcete nastaviť prehliadač ako dôveryhodný.
Ak prihlásenie prebehlo úspešne, zobrazí sa vám domáca obrazovka s ponukou na začatie 7 dňovej bezplatnej skúšobnej doby. Zároveň je tu informácia, že po jej uplynutí je mesačný poplatok 4,99€ mesačne.
Opäť sa budete musieť prihlásiť pomocou Apple ID.
Po prihlásení budete musieť potvrdiť predplatné, v tomto prípade 1 týždeň zdarma. Nechýbajú informácie do kedy týždenné predplatné platí a koľko bude mesačný poplatok.
Nasleduje uvítanie v službe Apple TV+.
Apple vás upozorní na možnosť nastaviť rodičovskú ochranu.
Teraz môžete začať sledovať obsah Apple TV+. Ak sledujete Apple TV+ v prehliadači, pod riadkom s web adresou je stála lišta s logom Apple TV+, to slúži na návrat na hlavnú obrazovku, a symbol vášho účtu.
Ak na symbol kliknete objaví sa menu s nastaveniami účtu a možnosť odhlásiť sa.
V nastaveniach účtu máte informácie o vašom Apple ID, Typ platby, Fakturačnú adresu, vašu Karjinu/región a zostatok Apple ID. Všetky údaje sú prevzaté z vášho Apple ID, teda nemusíte nič zadávať, poplatok za Apple TV+ sa vám stiahne z karty, ktorou platíte napríklad aplikácie alebo viac úložného priestoru na iCloud.
V nastaveniach účtu môžete tiež nastaviť Rodičovskú kontrolu samostatne pre filmy a seriály.
Poslednou časťou nastavení je informácia o predplatnom. Môžete ho spravovať.
K dispozícií máte na výber buď platiť mesačne alebo môžete zvoliť výhodnejšie jednorázový poplatok na celý rok.
Po vykonaní zmeny vás Apple TV+ informuje, že všetko prebehlo správne.
Prihlásenie cez aplikáciu v iOS a iPadOS prebieha nasledovne. Otvorte aplikáciu.
Kliknite na symbol účtu v pravom hornom rohu.
Zadajte Apple ID a heslo.
Prihlásiť sa musíte cez riadok pod zadanými prihlasovacími údajmi, ak kliknete na Hotovo v pravom hornom rohu, prihlásenie neprebehne úspešne.
Dnes, teda počas prvého dňa služby, je všetkých 11 seriálov vo webovom rozhraní služby zoradených na hlavnej stránke pod sebou. Pri každom titule máte na výber buď to spustiť epizódu alebo si pozrieť podrobnosti o seriály.
Ak vyberiete možnosť Prehrať epizódu, otvorí sa vám vo webovom prehliadači obraz na celú plochu okna prehliadača. Ovládacie prvky sú bežné. V ľavom rohu máte ovládanie hlasitosti a AirPlay, pravý roh ponúka výber dabingu a titulkov. Slovenčinu nájdete len medzi titulkami. (Čierny obraz na obrázku nižšie je spôsobený tým, že Apple neumožňuje robiť screenshoty zo seriálov).
Ak na hlavnej stránke vyberiete informácie o seriály, Apple TV+ vám ponúkne nasledujúci pohľad. Okrem prehrania epizódy,, možnosti uložiť ju ako ďalšiu na prehratie, je tu tiež anotácia seriálu a mená hercov. Malými písmenkami žáner, vekové obmedzenie, no najmä informácia o tom, že je obraz v 4K a zvuk v Dolby Atmos.
Nižšie je k dispozícií výber epizód, trailer a ponuka ďalšieho obsahu Apple TV+.
Ak preskrolujete ešte nižšie, môžete si prezrieť zoznam hercov a výrobný tím seriálu, anotáciu seriálu a ďalšie informácie.
Informácie o hercoch ponúkajú krátky životopis a zoznam filmov a seriálov, v ktorých hrali alebo sa na nich spolupodielali.
Otvorte aplikáciu Apple TV. Na úvodnej obrazovke preskrolujte na časť Apple TV+. Ak chcete, aby sa vám zobrazila kompletná ponuka seriálov, kliknite na logo služby.
Otvorí sa vám kompletná ponuka Apple TV+ rozdelená do viacerých kategórií.
Ak si vyberiete konkrétny seriál, prostredie je takmer totožné s tým v prehliadači. Pribudla však možnosť Stiahnuť. Ak spustíte epizódu, obraz sa automaticky roztiahne na celú obrazovku.
V prípade, že chcete o seriály viac informácií, preskrolujte nižšie a vyberte možnosť Viac z… po otvorení nového okna bude prostredie totožné s tým, ktoré sme už opisovali vyššie pri používaní služby v prehliadači.
V prehliadači choďte na stránku tv.apple.com, kliknite na symbol účtu a z menu vyberte Nastavenia účtu.
V Nastaveniach účtu prejdite na správu predplatného.
Tu máte v ponuke zrušiť predplatné.
Apple TV+ vyžiada potvrdenie zrušenia.
Nasleduje už len informácia o úspešnom zrušení predplatného.
Ak chcete zrušiť predplatné na iOS alebo iPadOS zariadení ako prvé otvorte aplikáciu Apple TV a v pravom hornom rohu otvorte nastavenia vášho účtu.
Z menu vyberte spravovať predplatné.
Označte Apple TV+.
Vyberte zrušiť predplatné.
Posledný krok je potvrdenie zrušenia.
