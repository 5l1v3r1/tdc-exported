
# Українські аграрії викопали цукрові буряки на 80% площ

Published at: **2019-11-05T07:30:00+00:00**

Author: ****

Original: [Инфоиндустрия](https://infoindustria.com.ua/ukra%d1%97nski-agrari%d1%97-vikopali-czukrovi-buryaki-na-80-ploshh/)


        Станом на 1 листопада в Україні зібрано 7,8 млн т цукрових буряків. Про це повідомила прес-служба Мінагрополітики. Українські аграрії зібрали цукрові буряки з площі 178 тис. га або 81% від прогнозу при середній урожайності 438 ц/га. Корпорація «Сварог Вест Груп» завершила збір цукрових буряків і стала лідером по врожайності буряків у Західній Україні. Про це повідомила прес-служба компанії.
      
За даними агрономічної служби, з полів компанії зібрано близько 90 тис. т цукрових буряків із цукристістю 17,6%. За результатами нинішнього сезону, врожаєм задоволені. Середня урожайність в заліковій вазі становить 66,5 т/га. Такі показники для компанії є вищими, ніж минулорічні, більше того, цього року Корпорація «Сварог Вест Груп» є лідером по врожайності цукрових буряків у Західній Україні. 
«Ми відпрацювали за повною агрономічною схемою, і , як наслідок, задоволені проробленою роботою. На майбутню врожайність цієї сільськогосподарської культури впливає чимало факторів, які треба враховувати: терміни сівби/збирання, технологія вирощування, яка може максимально розкрити потенціал гібридів, раціональне використання агротехнічних та агрохімічних прийомів. Щоб отримати гарні врожаї та високу цукристість солодких коренеплодів, потрібно, найперше, внести необхідні мінеральні добрива, згодом вберегти рослини від надлишкового використання гербіцидів, адже, як відомо, цукровий буряк надзвичайно чутливий до дії останніх. Обов’язково потрібно захистити “солодку” культуру від хвороб та шкідників. Листкова поверхня рослини має бути чистою», — ділиться Сергій Філюк, член Ради директорів, виконавчий директор (Проект «Рослинництво»).
Гарні результати стали логічним підсумком послідовного, систематичного, а головне, вчасного підвищення рівня організації виробництва і трудової дисципліни, чіткого дотримання обов’язків агрономічної та інженерної служб.

        Інфоіндустрія
      
