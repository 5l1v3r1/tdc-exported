
# Snakker ut om blemma: - Total bom

Published at: **2019-11-04T21:20:41+00:00**

Author: **Anders Grønneberg**

Original: [Dagbladet.no](https://www.dagbladet.no/kultur/snakker-ut-om-blemma---total-bom/71782816)

Tirsdag 4. november ble komiker Tore Sagen, kjent fra den populære tv-serien «Side om side» og «Radioresepsjonen» i NRK, presentert i podkasten «Juicy med Jonis» til humorkollega Jonis Josef.
Jonis Josef var en av dem som gikk hardest ut og kritiserte Tore Sagens innslag i «Radioresepsjonen» i forrige uke, der han lirer av seg klassiske rasefordommer forkledd som humor og ironi.

        - Til og med jeg blir sint av å høre på teksten, det er jo bare rasisme, sier Tore Sagen i podkasten.
      
I innslaget «Flauhetskonkurransen» ytrer Tore Sagen noe av det flaueste han kan tenke seg: rasisme og klimafornekting.
Slik åpner Tore Sagen når han skal snakke om rase, og sammenlikner den afrikanske rasen med aper:
- Jeg tror negre er dårligere mennesker enn hvite, fordi det er kortere tid siden de var jegere og sankere på savannen.

        Tiraden på noen minutter er isolert sett grovt krenkende og rasistisk, men Sagens intensjon er det motsatte.
      
To dager seinere, torsdag, ble Kringkastingsrådet bombardert av klager. Det kokte i aviser og sosiale medier, og innslaget ble raskt fjernet fra NRKs nettsider.

        - Jeg ville overgå alle
      
- Det tok helt av, både du og jeg mottok grove trusler. Jeg måtte til slutt fjerne mitt innlegg, sier Jonis (uttales Jørnis) i podkasten, som ble spilt inn mandag ettermiddag.

        Både han og Sagen ble overrasket over reaksjonene, og folk trodde det faktisk var Sagens oppriktige meninger.
      
- Jeg ville overgå alle, inkludert meg selv, forteller Sagen, og forklarer at det var derfor han uttalte de rasistiske meningene - holdninger han overhodet ikke har selv.
Nærmere midtveis i den fem kvarter lange podkasten, der Sagen dels bedriver selvpisking, og dels lar seg småpiske av Josef - vil han likevel ikke unnskylde:
- Jeg har ikke unnskyldt dette. Jeg tenker fortsatt at hensikten min trumfer reaksjonen på det. Men jeg forstår at folk reagerer, selv om de forstår konteksten.

        Hensikten var god, men nedslaget var en total bom, konkluderer Sagen, og legger til at både rasister og antirasister er sint på ham.
      
- Resett-folk er også sure på meg, fordi jeg trakk innslaget, sier han i podkasten.
I den grad Sagen slipper til, for det er Josef som har den verbale føringen i podkasten, så lover han aldri å bruke n-ordet mer.
- Ordet neger er vemmelig å bruke, det bør ikke brukes mer, sier Sagen.

        Jonis Josef mener at n-ordet kan også brukes av hvite komikere - men da må det brukes riktig:
      
- Du har brukt ordet ganske løst. Vi som er svarte, opplever det som rasisme. Når du tørker støv av et slikt ord, forventer jeg at du gjør det med mer klasse.
Tore Sagen forteller at hans Instagram-konto ligger i ruiner etter å ha blitt bombardert av lytterne, med- og motstandere. Han legger også til at det var ham, og ikke NRK-ledelsen, som fjernet innslaget fra NRKs nettsider.

        - NRK ville forsvare det, men jeg presset ledelsen til å fjerne det, sier Sagen.
      
Humoristen er ingen slagen mann, selv om Jonis Josef lekser opp om kontekst og premisser for bruk av n-ordet, så legger han lakonisk til:
- Jeg er traumatisert, kan ikke røre rase-temaet noen gang igjen. Nå tar jeg det igjen på homoer og feite folk.
Redaksjonssjef Rune Lind i NRK Underholdning sa dette til Dagbladet forrige uke, da det stormet som verst:

        - Det er trist at så mange misforstår innholdet.
      
- Men vi forstår at det kan misforstås, Det er trist at så mange misforstår innholdet. Men vi forstår at det kan misforstås, og derfor er det NRK-ledelsens og Tores Sagens ønske å fjerne dette fra våre nettsider, sier Rune Lind.
