
# Капитанът на Аякс за съдията: Дойде един човек и ни открадна всичко

Published at: **2019-11-06T16:28:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/kapitanyt-na-aqks-za-sydiqta-dojde-edin-chovek-i-ni-otkradna-vsichko-1403617.html)

Капитанът на Аякс Душан Тадич сподели разочарованието си от снощното равенство с Челси (4:4) в груповата фаза на Шампионска лига. Според сърбина, неговият тим е бил ограбен от рефера, който изгони двама играчи на холандския шампион.
"Бяхме много по-добри. Трябваше да говорим за нашата игра, защото видехме с 4:1 и всичко бе под наш контрол, а след това един човек ни открадна победата. Това е голямо разочарование, защото трябва да обсъждаме аякс и нашата прекрасна игра, но не можем, защото един човек дойде и ни открадна всичко", заяви разочарованият Тадич, цитиран от Goal.com.
"Според нас, фалът беше срещу Дейли Блинд. Следователно, не трябваше да има втори жълт картон за него, нито втори жълт на Джоел Фелтман, както и дузпа. Никога в живота си не съм виждал тройно наказание, никога. Всичко започна с фаула на Дейли Блинд, според мен именно Пулишич наруши правилата. Това е голямо разочарование. Не искам да се оправдавам, не искам да говоря за други хора. Трябваше да говорим за това, че Аякс бе много по-добър от Челси, но не можем, защото някой унищожи нашата игра", завърши звездата на Аякс. А какъв бе коментарът на треньора Ерик тен хаг вижте в този материал.
