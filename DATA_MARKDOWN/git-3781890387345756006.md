
# 'เสือใต้'เหลือ10ตัวพ่ายยับ 'สิงห์หนุ่ม'ดับ'ห้างยา'2-1

Published at: **2019-11-02T16:52:00+00:00**

Author: ****

Original: [เดลินิวส์](https://www.dailynews.co.th/sports/739718)


        "เสือใต้" 10 ตัวหมดสภาพบุกพ่าย "แฟรงค์เฟิร์ต" ยับ 1-5 ส่วน "สิงห์หนุ่ม" ฟอร์มยังแกร่งเชือด "ห้างยา" 2-1 รั้งตำแหน่งจ่าฝูง
      
ศึกบุนเดสลีกา เยอรมนี เมื่อวันเสาร์ที่ผ่านมา บาเยิร์น มิวนิก แชมป์เก่า ฟอร์มหลุดหลังบุกไปโดน ไอน์ทรัค แฟรงค์เฟิร์ต ถล่มเละ 5-1 โดยเจ้าถิ่นได้ประตูจาก ฟิลิป คอสติช นาทีที่ 25, ฌิบริล โซว์ นาทีที่ 33, ดาวิด อบราฮัม นาทีที่ 49, มาร์ติน ฮินเตอเรกเกอร์ นาทีที่ 61 และกอนซาโล ปาเซียนเซีย นาทีที่ 85 ส่วน "เสือใต้" ที่เหลือนักเตะแค่ 10 คนตั้งแต่นาทีที่ 9 จากการโดนใบแดงของ เยโรม บัวเตง นั้น ตีไข่แตกได้จาก โรเบิร์ต เลวานดอฟสกี นาทีที่ 37 จากชัยชนะนัดนี้ทำให้ "อินทรีแดงดำ" มี 17 คะแนนจาก 10 นัดอยู่ที่ 6 ส่วน บาเยิร์น มี 18 คะแนนอยู่ที่ 4"สิงห์หนุ่ม"สอย"ห้างยา"นำจ่าฝูงโบรุสเซีย มึนเชนกลัดบัค ทำผลงานยอดเยี่ยม หลังบุกเชือด ไบเออร์ เลเวอร์คูเซน หวุดหวิด 2-1 รั้งตำแหน่งจ่าฝูงต่อไป โดย "สิงห์หนุ่ม" ได้ประตูจาก ออสการ์ เวนด์ท นาทีที่ 18 และมาร์คัส ตูราม นาทีที่ 42 ส่วนเจ้าถิ่นที่เหลือ 10 คนจากการโดนไล่ออกของ เลออน ไบลีย์ นาทีที่ 90 นั้น แก้คืนได้จาก เควิน โฟลลันด์ นาทีที่ 25 ทำให้ กลัดบัค มี 22 คะแนนจาก 10 นัดนำเป็นจ่าฝูงส่วน "ห้างขายยา" มี 15 คะแนนอยู่ที่ 10ผลคู่อื่น ดอร์ตมุนด์ ชนะ โวล์ฟสบวร์ก 3-0, ไลป์ซิก ชนะ ไมนซ์ 8-0, เบรเมน เสมอ ไฟร์บวร์ก 2-2.ภาพ gettyimages 
