
# Интересна възстановка в центъра на Пловдив

Published at: **2019-11-06T06:49:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Interesna-vuzstanovka-v-centura-na-Plovdiv-911464)

В центъра на Пловдив днес ще се проведе възстановка на идването на Иван Вазов в града под тепетата, предаде репортер на Plovdiv24.bg. На 6 ноември 1920 година Патриархът на българската литература идва в града ни по покана на Инициативен комитет и е провъзгласен за почетен гражданин на Пловдив и ул. "Станционна" става ул. "Иван Вазов". Организатор на събитието е Съюзът за духовно възраждане на България. 
Инициативата ще ни върне години назад, когато Вазов по случай своята 50-годишна творческа дейност идва в Пловдив по покана на Инициативен комитет начело с неговия председател Недко Каблешков, член секретар Георги Кожухаров, членове Мутафчиев, полковник Расуканов, архимадрид Евтимий, запасен генерал Богданов,, полковник Фичев,Мазнев, Йорданов, полковник, Трифонов, Георгиев, Дунев, Жилков, Ст. Шишков, Ст. Обрейков и почитемият Д-р Иван Кисяков - двукратен кмет на Пловдив в годините 1910 и 1923 г., който първи реализира направата на главната улица от сградата на сега съществуващия Партиен дом до моста на Марица.
