
# Унисекс облекла за всички сезони и висша мода на изложението „ТексТейлър експо 2019“

Published at: **2019-11-05T16:53:00+00:00**

Author: ****

Original: [Blitz.bg](https://blitz.bg/obshtestvo/regioni/uniseks-oblekla-za-vsichki-sezoni-i-vissha-moda-na-izlozhenieto-teksteylr-ekspo-2019_news707554.html)

https://blitz.bg/obshtestvo/regioni/uniseks-oblekla-za-vsichki-sezoni-i-vissha-moda-na-izlozhenieto-teksteylr-ekspo-2019_news707554.html Blitz.bg
Авангардни тенденции в облеклата ще бъдат показани на модните ревюта в рамките на изложението „ТексТейлър експо 2019“, което ще се проведе от 7 до 9 ноември в Международен панаир Пловдив. То ще даде старт и на Конкурс за млади дизайнери,  който ще популяризира нови таланти и авторски марки в областта на модата.Колекцията SWAP на Анна Манукян е всесезонна и унисекс. Идеята е да отпаднат рамките за сезон и пол, за да може облеклата да се носят възможно най-дълго и от повече хора, като се споделят между брат и сестра, партньори и приятели. Дрехите лесно се  трансформирани  с помощта на  копчета, ципове и въжета, за да бъдат адаптирани към повече типове фигури.Колекцията „Urban Beat“ на Ивияна Зашева е вдъхновена от музиката и нейното влияние върху начина на обличане. В центъра е ново течение, което идва от Южна Корея, съчетава хип-хоп, рап, поп и става все по-популярно.Наред с  експерименталните  проекти на двете студентки от Нов български университет,  възпитаници на Академията за музикално, танцово и изобразително изкуство-Пловдив ще покажат свои модели, вдъхновени от идеята за космическата ера и сътворени от неопрен, ПВЦ, отразяващи материи, металически блясък,  ръчно изработени аксесоари. Дипломанти на Варненския свободен университет „Черноризец Храбър“ са направили колекции по темите „Живописни абстракции“, „New denim. Прераждане“ и „Връзки“.Посетителите ще видят и висша мода от България. С провокативна  колекция от бутикови дамски рокли и мъжки костюми, наречена „Лунна светлина“, ще изненада модна къща „Бандерол“.В дамската серия са използвани дантели и орнаменти, френски тюл, естествени пера от марабу, перли и кристали, а мъжката излъчва сила и независимост.Ще бъде представена и колекцията от артмода на Паулина Цветанова, наложила собствена марка облекла в Берлин. Акцентът е върху изключително  емоционалните концепции  и личността на клиентите.Дефилетата може да се видят на 8 ноември от 15.30 до 17 часа в палата 13 на Международен панаир Пловдив, където ще се състои „ТексТейлър експо 2019“.По време на изложението ще бъде даден старт на Конкурс за млади дизайнери - ученици, студенти и стилисти  на възраст до 35 години. Те ще представят своите идеи в категориите: „Висша мода“, „Прет-а-порте“, „Облекло от органични материали“, „Дизайн на тениска“ и „Дизайн на щампа“. Победителите ще бъдат обявени в рамките на третото издание на изложението за текстил и мода, което ще се състои през 2020 година.            Освен модна част, „ТексТейлър експо 2019“ има и индустриална. Там се представят фирми, предлагащи технологии, техника, материали, услуги за текстилната  и модната индустрия. Сред тях са и десет големи компании от Китай.Изложението може да се види всеки ден от 10.00 до 17.00 часа. Билетът струва 5 лева, а за ученици и пенсионери – 3 лева. Специалистите имат право на безплатен достъп след онлайн регистрация. 
