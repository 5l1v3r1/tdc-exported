
# Бразильський Сантос має намір достроково повернути легіонера з оренди в Динамо

Published at: **2019-11-05T21:22:00+00:00**

Author: ****

Original: [DT.ua](https://dt.ua/SPORT/brazilskiy-santos-maye-namir-dostrokovo-povernuti-legionera-z-orendi-v-dinamo-328610_.html)

Бразильський "Сантос" направив до київського "Динамо" лист з проханням достроково повернути з оренди півзахисника Дерліса Гонсалеса, передає Pelé Eterno.
Бразильський клуб хоче, щоб парагваєць повернувся в Київ у січні, хоча орендна угода розрахована до літа 2020 року. Відзначається, що керівництво "Сантоса" вирішило повернути Дерлиса через велику зарплатню футболіста.
Нагадаємо, діючий контракт Гонсалеса з "Динамо" розрахований до червня 2020 року. За 25-річного півзахисника кияни влітку 2015 року заплатили "Базелю" 9,4 мільйонів євро. У всіх турнірах парагваєць відіграв 85 матчів і забив 12 м'ячів.
У нинішньому сезоні Дерліс зіграв в 13 матчах за "Сантос" і забив один м'яч. Парагваєць перебрався до Бразилії минулого літа.
"Динамо" після 13-ти турів української Прем'єр-ліги йде на другому місці, поступаючись "Шахтарю" десятьма очками.
Раніше повідомлялося про те, що Дерліс Гонсалес став героєм матчу за "Сантос".
