
# اسرائیل: ایران و ترکیه ثبات خاورمیانه را تهدید می‌کنند

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696198/%D8%A7%D8%B3%D8%B1%D8%A7%D8%A6%DB%8C%D9%84-%D8%A7%DB%8C%D8%B1%D8%A7%D9%86-%D9%88-%D8%AA%D8%B1%DA%A9%DB%8C%D9%87-%D8%AB%D8%A8%D8%A7%D8%AA-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%B1%D8%A7-%D8%AA%D9%87%D8%AF%DB%8C%D8%AF-%D9%85%DB%8C%E2%80%8C%DA%A9%D9%86%D9%86%D8%AF)

رژیم صهیونیستی که مستندات مختلفی درباره حمایتش از گروه‌های تروریستی در غرب آسیا وجود دارد مدعی شده که ایران و ترکیه ثبات خاورمیانه را تهدید می‌کنند.
به گزارش خبرگزاری فارس، «اسرائیل کاتص»، وزیر امور خارجه رژیم صهیونیستی بعد از دیدار با همتای یونانی خود مدعی شد ایران و ترکیه ثبات خاورمیانه را تهدید می‌کنند.
وزیر خارجه رژیم صهیونیستی در اظهارنظری درباره نتایج دیدارش با «نیکوس دندیاس»، وزیر خارجه یونان گفت با او درباره خطراتی که ایران و ترکیه برای ثبات و امنیت منطقه ایجاد می‌کنند رایزنی کرده‌اند.
ادعای وزیر خارجه رژیم صهیونیستی در حالی مطرح شده که مستندات گوناگونی در حمایت این رژیم از گروه‌های تروریستی در منطقه وجود دارد.
دولت سوریه بارها اعلام کرده است رژیم اسرائیل و متحدان منطقه‌ای و غربی آن از گروه‌های تکفیری تروریستی که علیه دولت سوریه می‌جنگند، حمایت می‌کنند.
ارتش سوریه همچنین تاکنون بارها محموله‌های تسلیحاتی و مهمات ساخت اسرائیل را از گروه‌های تروریستی در سوریه کشف کرده است.
تل‌آویو همچنین در سال‌های اخیر ده‌ها شهرک مسکونی غیرقانونی در بلندهای جولان اشغالی احداث و از این منطقه برای پیشبرد شماری از عملیات نظامی علیه دولت سوریه استفاده کرده است.
وزیر خارجه رژیم صهیونیستی گفت دو طرف توافق کرده‌اند همکاری‌های خود در زمینه‌های مختلف را تقویت کنند.
کاتص همچنین خاطرنشان کرد با وزیر خارجه یونان درباره برنامه هسته‌ای ایران و حمایت این کشور از حماس و حزب‌الله صحبت کرده است. عملیات ترکیه در شمال سوریه از دیگر محورهای گفت‌وگو میان دو طرف بوده است.
رژیم صهیونیستی تنها دارند سلاح‌‌های هسته‌ای در منطقه غرب آسیا است و با حمایت‌های آمریکا و کشورهای غربی از هر گونه نظارت بر برنامه تسلیحات هسته‌ای خود خودداری کرده است.
