
# Modul inedit prin care o broască gigantă se protejează de prădători

Published at: **2019-11-02T22:00:00+00:00**

Author: **Adrian Popovici**

Original: [DESCOPERĂ](https://www.descopera.ro/natura/18508901-o-broasca-se-protejeaza-de-pradatori-prin-copierea-culorilor-unei-vipere)

Broasca gigantă congoleză copiază culorile unei vipere cu care împarte acelaşi teritoriu.
În funcţie de arealul de viaţă şi de poziţia în lanţul trofic, fiecare specie de animale dezvoltă o serie de mecanisme care îi permit să se adapteze condiţiilor de mediu şi să se protejeze în faţa prădătorilor. Unul dintre cele mai interesante şi mai ingenioase mecanisme a fost dezvoltat de către broasca congoleză gigantică. Aceasta a adoptat culorile unei vipere din acelaşi areal pentru a nu fi atacată de către prădători, notează Science News.
Cercetătorii sunt de părere că broasca gigantică congoleză (Sclerophyrs channingi) foloseşte mimetismul, capacitatea unor specii animale sau vegetale de a se identifica cu mediul sau cu alte specii care dispun de mijloace de atac. În acest caz, spun oamenii de ştiinţă, aceasta ar putea fi prima specie de amfibian care poate folosi acest mecanism.
„Sursa de inspiraţie” a acestei specii este vipera de Gabon, Bitis gabonica, colţii acestei specii ajungând la cinci centimetri, fiind cei mai mari colţi măsuraţi la şerpi. Eli Greenbaum, herpetolog şi expert în genetică evolutivă al Universităţii Texas, explică faptul că deşi veninul acestei specii nu este letal, capacitatea acesteia de a injecta cantităţi mari îl face extrem de periculos.
Analizarea a 10 vipere de Gabon şi a 16 broaşte gigantice a relevat faptul că culorile de pe corpul amfibienilor le reflectă pe cele de pe capul viperelor. Greenbaum explică faptul că culorile de pe spatele broştelor dau impresia unui cap de viperă gata de atac. De asemenea, pe lângă culoare, sunetele pe care broasca le produce fac trimitere la o viperă gata de atac.
Broaştele gigantice congoleze au fost identificate în areale locuite de vipere, analizele genetice au relevat faptul că cele două specii ar fi putut evolua concomitent. Toate aceste dovezi combinate sugerează că există un caz destul de puternic că aceste broaşte imită aceste vipere”, spune Greenbaum.
Studiul a fost publicat în Journal of Natural History.

        Citeşte şi:
      

        
          Frumoase şi otrăvitoare: cele mai periculoase broaşte din lume
        
      

        
          Broaştele din oraşe produc sunete de împerechere mult mai atractive
        
      

        
          Ce se întâmplă iarna cu broaştele?
        
      

        
          Au fost descoperite cele mai mici broaşte din lume!
        
      
