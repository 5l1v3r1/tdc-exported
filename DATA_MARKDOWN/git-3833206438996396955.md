
# Известна фолкпевица с емоционално откровение

Published at: **2019-11-01T21:46:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Izvestna-folkpevica-s-emocionalno-otkrovenie-910455)

Джина Стоева е една от най-нестандартните поп фолк изпълнителки през годините, но не само заради визията, а и най-вече заради поведението си. Потвържденията за това са чести в ежедневието й, припомня Блиц. Красавицата съвсем не прилича на повечето си колежки, които преди участие, например, задължително посещават козметични студиа, фризьори, маникьористки и т.н., за да изглеждат перфектни. Вместо това Джина предпочита да отиде на църква.
А причината е повече от емоционална - близо до населеното място, където бе участието й, се намира и вторият по големина храм във Видинската епархия, издигнат в чест на Успение Богородично. Историята му силно я впечатли...
"В село Арчар намерих един прекрасно поддържан молитвен дом, съхраняващ вярата и духа на Българите. Помолих се най-вече за здраве за мен и дъщеря ми Ивая. Настръхнах, когато го отключвах, усещането е странно, но хубаво.
Поверието е, че отключиш ли църква, си отключваш късмета. Дано да е така. Имам нужда от повече късмет, особено в личен план. Сега, когато видях какво щастие е да бъда майка, се надявам Господ да ме дари с още едно дете.
Не съм намерила бащата и не го търся на всяка цена, но ще се радвам един ден да ми се случи", коментира Джина.
