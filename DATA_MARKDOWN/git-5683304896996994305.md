
# അവിടെ കല്ല്യാണം, ഇവിടെ അടിപിടി; വിവാഹത്തിനിടെ കൂട്ടത്തല്ലിൽ 3 പേര്‍ക്ക് പരുക്ക്

Published at: **2019-11-02T16:44:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/02/3-injured-as-bride-grooms-families-fight-over-wedding-procession-in-telangana.html)

സൂര്യപേട്ട (തെലങ്കാന)∙ വിവാഹത്തിനിടെ വരന്റെയും വധുവിന്റെയും കുടുംബാംഗങ്ങള്‍ തമ്മിലുള്ള കയ്യാങ്കളിയിൽ മൂന്നു പേർക്കു പരുക്ക്. തെലങ്കാനയിലെ സൂര്യപേട്ട ജില്ലയിലാണു സംഭവം. നിസാര പരുക്കേറ്റ മൂന്നുപേരെയും ആശുപത്രിയിൽ പ്രവേശിപ്പിച്ചു. വ്യാഴാഴ്ചയായിരുന്നു സൂര്യപേട്ട ജില്ലയിലെ കോഡാട് മണ്ഡലിൽ നിന്നുള്ള അജയ്‌യും ആന്ധ്രാപ്രദേശിലെ പ്രകാശം ജില്ലയിൽ നിന്നുള്ള ഇന്ദ്രജയും തമ്മിലുള്ള വിവാഹം.
അന്നേദിവസം ഗ്രാമത്തിൽ വിവാഹ ഘോഷയാത്ര നടത്തുന്നതിനെച്ചൊല്ലി വധുവിന്റെയും വരന്റെയും കുടുംബാംഗങ്ങൾ തമ്മിൽ വാക്കുതർക്കം ഉണ്ടായി. തർക്കം രൂക്ഷമായതോടെ ഇരുവീട്ടുകാരും തമ്മിലുള്ള കയ്യാങ്കളിയിൽ അവസാനിക്കുകയായിരുന്നു. ആക്രമണത്തിനിടെ മൂന്നുപേർക്കു പരുക്കേറ്റു. സംഭവം അറിഞ്ഞു സ്ഥലത്തെത്തിയ പൊലീസ് പരാതി നൽകാൻ ആവശ്യപ്പെട്ടു. എന്നാൽ പരാതി ഇല്ലെന്നും കേസ് റജിസ്റ്റർ ചെയ്യുന്നില്ലെന്നും ഇരുവീട്ടുകാരും അറിയിച്ചു.
