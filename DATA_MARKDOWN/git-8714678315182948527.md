
# Har fått 68 klager på Radioresepsjonen: - Uakseptabelt, kvalmende og støtende

Published at: **2019-11-01T12:58:59+00:00**

Author: **Dag Robert Jerijervi**

Original: [Kampanje](https://kampanje.com/medier/2019/11/68-klager-pa-radioresepsjonen-etter-omstridt-innslag/)


        - Mer enn det pleier på så kort tid, sier sekretær i Kringkastingsrådet.
      

        Saken blir oppdatert.
      
Det har kommet inn 68 klager på NRK P13-programmet Radioresepsjonen til Kringkastingsrådet denne uken.
Det får Kampanje opplyst av sekretær Erik Skarrud i Kringkastingsrådet.
- Det er mer enn det pleier på så kort tid, men vi pleier ganske ofte å ha saker som får noen titalls klager. Til forrige møte var det for eksempel noen titalls klager på Exit-saken i Dagsrevyen og Lindmo, sier Skarrud til Kampanje.
- Jeg følte meg utrygg og verdiløsDet som går igjen i klagene som Kampanje har fått innsyn i, er at de mener at det var uakseptabelt av Radioresepsjonen å lese opp en rasistisk tekst i tirsdagens program, selv om det var ment som satire.
Én av klagerne beskriver innslaget i Radioresepsjonen som «usmakelig, uakseptabelt og støtende».
- Jeg tror ikke Tore Sagen, redaksjonen eller NRK forståt den negativt effekten av et slik program, ellers hadde programledelsen kommet med en unnskyldning med én gang, skriver en annen klager.
Én annen skriver at selv om vedkommende forstår at dette skulle uttrykke hvor «flaut» det er med rasisme, så sårer ordene uansett kontekst.
- Jeg følte meg utrygg, jeg følte meg verdiløs. At dette var en «flauhetskonkurranse» har ingenting å si, det gjorde vondt i huden da Tore Sagen lagde de lydene uansett om det var «satire» eller ikke, skriver klageren.

        Les også: Radioresepsjonen får refs - NRK-sjef forsvarer innslaget
      
Fikk refs av NRK-profilStand-up-komiker og NRK-profil Jonis Josef var blant dem som gikk hardt ut mot «Radioresepsjonen» og programleder Tore Sagen i går. Han reagerte på en spalte hvor Bjarte Tjøstheim, Steinar Sagen og Tore Sagen forsøker å gjøre hverandre så flaue som mulig, og hvor Sagen leser en rasistisk tekst der han blant annet hevder at «negre er dårligere mennesker enn hvite, fordi det er kortere tid siden de var jegere og sankere på savannen». 
Når Sagen er ferdig med å lese opp teksten, lager han apelyder før han blir avbrutt av de andre programlederne som reagerer med å si at de ikke tror på at han mener dette. Det gjorde heller ikke Jonis Josef, som likevel reagerer på teksten som ble lest opp.
- Jeg tror ikke Tore mener dette. Dette er Radioresepsjonens form for humor, men det er likevel svært drøyt og veldig uheldig, sa Jonis Josef til Dagbladet. 
Vil fjerne innslagetDa Kampanje snakket med kanalsjef Stig Holmer i P13 i går, tok han ikke kritikk for innslaget.
- Dette er et tydelig parodisk innslag som ænsker å gjøre til latter mennesker som ikke forholder seg til vitenskap og kunnskap om klima og om rasisme, sa Holmer til Kampanje.
Han synes det er leit at noen ble såret av innslaget, men understreker at det ikke var meningen.
- Synes du selv dette var morsomt?
- Ja, det lo jeg godt av, men det er fordi det oppstår en sjokkeffekt når Tore bruker de sterke uttrykkene. Da blir det veldig tydelig at dette med rasisme og klimaskepsis ikke er noe vi ønsker oss i samfunnet.
Tore Sagen svarte på kritikken i et eget Instagram-innlegg i går der han avviser at han er rasist. I et intervju med VG i går sa han at han vil avpublisere innslaget.
- Ja, siden dette ble misforstått, er det bedre å ta det bort enn at folk skal bli lei seg av det. Men intensjonen var å vise at rasisme og klimafornektelse er det flaueste jeg vet om. Det var motivet, sier han til VG.
