
# Ex-KRC Genk-speler Bailey krijgt kritiek: 'Daar zal hij de rekening voor betalen'

Published at: **2019-11-05T13:14:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902495/ex-krc-genk-speler-bailey-krijgt-kritiek-daar-zal-hij-de-rekening-voor-betalen-.html)


        Technisch directeur Rudi Völler van Bayer Leverkusen is niet blij met de prestaties van zijn club. De Duitser wijst met een beschuldigende vinger naar Wendell en Leon Bailey, die tegen Borussia Mönchengladbach een rode kaart pakte.
      
Vooral de manier waarom Leverkusen verloor van Gladbach stemt Völler tot ontevredenheid. "De inspanningen die we leveren, betalen zich veel te weinig uit. Met de kwaliteiten die wij in de ploeg hebben, is het niet genoeg", zegt hij in gesprek met Kicker. "Bij de eerste goal glijdt Wendell uit, dat is een thema. Volgens mij is er geen enkele Bundesliga-speler die zo vaak uitglijdt als Wendell. Het is voor mij een raadsel, maar hij heeft niet alleen schuld."
Leon Bailey trapte diep in blessuretijd de op de grond liggende Patrick Hermann tegen zijn knie en kreeg van de Duitse voetbalbond een schorsing van twee wedstrijden en een geldboete van 12.000 euro. "Dat kwam er nog bij", vervolgt Völler. "Dat was stom en totaal onnodig. Daar zal hij de rekening voor betalen."
Leverkusen pakte in de laatste vier competitiewedstrijden slechts twee punten en de club is nog puntloos in de Champions League. Woensdag speelt Leverkusen de een thuiswedstrijd tegen Atlético Madrid.
