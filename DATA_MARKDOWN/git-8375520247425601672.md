
# Лікаря Київського обласного онкодиспансеру затримано на хабарі у $2 тис.

Published at: **2019-11-05T14:56:12+00:00**

Author: ****

Original: [ГЛАВКОМ](https://glavcom.ua/kyiv/news/likarya-kijivskogo-oblasnogo-onkodispanseru-zatrimano-na-habari-u-2-tis-637881.html)

Столичною прокуратурою разом зі слідчими Головного управління Нацполіції у Києві викрито на отриманні неправомірної вигоди лікаря Київського обласного онкологічного диспансеру.
Про це повідомляє пресслужба прокуратури.
«Встановлено, що лікар вимагав та отримав 2 000 доларів США за надання медичної документації, необхідної для проходження медико-соціальної експертизи без реального проходження особою медичного обстеження», - йдеться в повідомленні.
На даний час лікаря затримано в порядку ст. 208 КПК України та проводяться невідкладні слідчі дії.
Кримінальне провадження розслідується за ч. 3 ст. 368 КК України.
Нагадаємо, нещодавно Нагадаємо, Служба безпеки України викрила заступника директора Інституту Шалімова Олега Котенка на хабарі у $20 тисяч.
Голосіївський райсуд Києва відпустив лікаря під нічний домашній арешт. За рішенням суду Котенко зобов'язаний не залишати будинок в період з 21:00 до 7:00. Запобіжний захід буде діяти до 1 грудня 2019 року.
Водночас суд задовольнив клопотання прокурора про відсторонення Котенка з посади завідуючого відділенням на час досудового розслідування. Однак він може здійснювати діяльність як лікар: надавати медичну допомогу і брати участь в операціях.
