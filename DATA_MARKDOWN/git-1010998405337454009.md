
# Ричард Гиър отново ще става баща

Published at: **2019-11-05T13:52:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/richard-giar-otnovo-shte-stava-bashta.html)

Ричард Гиър ще става татко на 70-годишна възраст - само 9 месеца, след като съпругата му Алехандра Силва го дари с момиченце.
36-годишната Алехандра Силва е родена в Испания. Звездната двойка се сдоби с първа рожба през месец февруари тази година, съобщава испанското списание "Ола!", цитирано от БТА.
И Ричард, и Алехандра имат деца от предишни бракове. Гиър има 19-годишен син Хоумър Джеймс от бившата си съпруга Кери Лоуъл. Силва е майка на 6-годишния Алберто от предишния й браак с Говинд Фридланд.
Ричард Гиър се ожени за Алехандра през месец април миналата година в Испания. Актьорът призна, че се влюбил от пръв поглед в русокосата красавица преди пет години.
