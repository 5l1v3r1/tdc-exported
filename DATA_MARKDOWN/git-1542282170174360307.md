
# Στην Alter Ego το σήμα και το αρχείο του Mega

Published at: **2019-11-01T16:16:39+00:00**

Author: **euronews **

Original: [euronews](https://gr.euronews.com/2019/11/01/alter-ego-sima-arxeio-mega)

Στην εταιρία Alter Ego του Βαγγέλη Μαρινάκη περνάει από σήμερα το σήμα και το αρχείο του Mega.
Ο εφοπλιστής και ιδιοκτήτης της ΠΑΕ Ολυμπιακός κατέθεσε στον πλειστηριασμό την υψηλότερη πρόταση, ύψους 33,999,999 εκ. ευρώ ενώ η δεύτερη έφτασε τα 33 εκατομμύρια ευρώ.
Οι ενδιαφερόμενοι κατέθεσαν τις δεσμευτικές προσφορές τους για την «Ομάδα Ενεργητικού Α'», που είναι η ακίνητη περιουσία του Mega και την «Ομάδα Ενεργητικού Β'», τα υπόλοιπα, δηλαδή, περιουσιακά στοιχεία του καναλιού, όπως η ταινιοθήκη του, το σήμα «Mega», οι τίτλοι που έχει κατοχυρώσει, το αρχείο ειδήσεων, τα μηχανήματα και τα χρέη του καναλιού.
Ακόμη, στο πλαίσιο του πρώτου πλειστηριασμού, πουλήθηκαν τρία ακίνητα στο Μαρούσι και ένα ακίνητο στην Κρήτη. Για τα ακίνητα υπήρξαν δύο προσφορές: 384.000 ευρω από την ΤΕΡΝΑ και 500.000 ευρω απο την κοινοπραξία ΩΘΗΣΗ.
