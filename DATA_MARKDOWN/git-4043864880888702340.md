
# У Києві стріляли по швидкісному трамваю – Київпастранс

Published at: **2019-11-01T07:32:13+00:00**

Author: ****

Original: [Українська правда](https://www.pravda.com.ua/news/2019/11/1/7230682/)

Увечері 31 жовтня невідомі стріляли по вікнах швидкісного трамваю у Києві.
Джерело: пост гендиректора КП "Київпастранс" Дмитра Левченка у Facebook
Пряма мова: "23:00. Постріли на лінії швидкісного. Якби випадково не завадила металева перетинка за склом – були б і людські жертви. На щастя, ніхто не постраждав, окрім нашого з вами транспорту. Випадком уже займаються правоохоронці". 
Деталі: За словами Левченка, постраждав новий трамвай. Інших деталей він не повідомив, але опублікував фото пошкодженого скла. 
У коментарях повідомляють, що стріляли нібито з пневматичної зброї.
Українська правда з цього приводу звернулася до поліції Києва.
Згодом у поліції повідомили, що подія сталася на вулиці Симиренка. За даним фактом відкрили провадження за ч. 1 ст. 296 (Хуліганство) ККУ і розшукують зловмисників.
