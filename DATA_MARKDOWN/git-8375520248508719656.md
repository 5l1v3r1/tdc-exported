
# «Слуги» стомились. Разумков закрив засідання Ради з 20 депутатами в залі

Published at: **2019-11-01T14:39:00+00:00**

Author: ****

Original: [ГЛАВКОМ](https://glavcom.ua/news/slugi-stomilis-razumkov-zakriv-zasidannya-radi-z-20-deputatami-v-zali-637045.html)

Голова Верховної Ради Дмитро Разумков закрив пленарне засідання у п'ятницю, 1 листопада. За даними кореспондента «Інтерфакс-Україна», під час розгляду питань розділу «Різні» порядку денного в залі перебувало близько 20 депутатів.
«Ранкове засідання Верховної Ради оголошую закритим», - сказав Разумков.
Зазначимо, що наступного тижня 2-4 листопада народні депутати працюють в комітетах, комісіях і фракціях, а пленарний тиждень, згідно з календарним планом роботи, пройде 12-15 листопада.
Як повідомлялось, депутати Верховної Ради вперше провели ранкову реєстрацію на пленарне засідання парламенту шляхом натискання кнопки замість карток. 
Нова систем реєстрації почала діяти у зв'язку з набуттям чинності закону про припинення відшкодування нардепам витрат у разі пропуску засідань Верховної Ради без поважних причин.
