
# تصادف در ساوه/ ۲ نفر کشته شدند

Published at: **2019-11-06T20:31:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620264/%D8%AA%D8%B5%D8%A7%D8%AF%D9%81-%D8%AF%D8%B1-%D8%B3%D8%A7%D9%88%D9%87-%DB%B2-%D9%86%D9%81%D8%B1-%DA%A9%D8%B4%D8%AA%D9%87-%D8%B4%D8%AF%D9%86%D8%AF)


        رئیس پلیس راه استان مرکزی گفت: بر اثر واژگونی یک دستگاه خودروی سواری در محور فرعی رازقان ساوه، ۲ کشته و ۲ مصدوم برجای ماند.
      

        آفتاب‌‌نیوز :
      
سرهنگ ایرج کهریزی با اعلام خبر فوق اظهار داشت: شب گذشته(سه شنبه) بر اثر واژگونی یک دستگاه خودروی پژو پارس در محور فرعی رازقان در کیلومتر ۴۵ اتوبان ساوه _ همدان، ۲ نفر از سرنشینان خودرو جان خود را از دست دادند و دو نفر دیگر از آنان نیز مصدوم شدند.
رئیس پلیس راه استان مرکزی خاطر نشان کرد: بلافاصله مصدومان به مرکز درمانی انتقال یافتند و صحنه تصادف نیز از سوی کارشناس پلیس بازدید و در این خصوص پرونده ای تشکیل شد که در حال سیر مراحل قانونی است.
