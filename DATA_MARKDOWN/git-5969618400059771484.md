
# Παναθηναϊκός: Η πιο νεαρή ομάδα της Super League 1

Published at: **2019-11-05T09:35:00+00:00**

Author: **Βασίλης Τεμπέλης**

Original: [www.sport24.gr](https://www.sport24.gr/football/ellada/SuperLeague/panathhnaikos-h-pio-nearh-omada-ths-super-league-1.5632793.html)

Τέσσερα έτη χωρίζουν τη πιο νεαρή από την πιο γηρασμένη ομάδα της Super League 1 σύμφωνα πάντα με τον ηλικιακό μέσο όρο ενδεκάδας στις πρώτες οκτώ αγωνιστικές της πρώτης κατηγορίας του ελληνικού πρωταθλήματος.
Πιο νέα ομάδα σύμφωνα με τα στατιστικά του CIES είναι ο Παναθηναϊκός με μέσο όρο στα οκτώ ματς - δεν έχει περάσει στη βάση δεδομένων η  9η αγωνιστική που ολοκληρώθηκε τη Δευτέρα στη Λαμία με το ματς της τοπικής ομάδας με το Βόλο - 25,4 ετών.
Η μικρότερη ηλικιακά ενδεκάδα του τριφυλλιού που αγωνίστηκε ήταν στην εντός έδρας ήττα (1-2) από την ΑΕΛ με μέσο όρο 24,1 έτη. Ακολουθεί δεύτερος στην κατάταξη ο Ατρόμητος με 26,1 έτη και τρίτος ο Βόλος με 26,4 έτη.
Ο ΠΑΟΚ βρίσκεται στην 5η θέση με 27,2 χρόνια, ο Ολυμπιακός στην 7η με 27,3 χρόνια, η ΑΕΚ στη 10η με 27,7 χρόνια, ο Άρης στη 12η με 29,2. Πιο "γηρασμένη" ομάδα είναι η Λαμία με μέσο ηλικιακό όρο ενδεκάδας στις οκτώ πρώτες στροφές του πρωταθλήματος 29,6 χρόνια.
 
 
