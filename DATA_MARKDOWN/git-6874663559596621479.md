
# חשיפת יתר: פרטי מיליוני משתמשי רשת פורנו דלפו לרשת

Published at: **2019-11-04T00:00:00+00:00**

Author: **שירות כלכליסט**

Original: [כלכליסט - www.calcalist.co.il](https://www.calcalist.co.il/internet/articles/0,7340,L-3772994,00.html)

מאגר מידע ובו פרטי מיליוני משתמשים ברשת אתרי פורנו נחשף ברשת - כך גילו חוקרי אבטחה מחברת Condition Black Security. במשך שבוע ימים עמד מאגר המשתמשים של חברת VTS Media הספרדית כשהוא חשוף לחלוטין; מדובר באתרים מז'אנר ה-Camgirl, במסגרתו שחקנית פורנו מדברת ומתכתבת ישירות עם הקהל תוך ביצוע אקטים מיניים. החברה מפעילה אתרי צפייה ישירה מהפופולריים ביותר מסוגם, ביניהם Amateur.tv ו-webcampornoxxx.
רבים מהאתרים מצריכים רישום לצפייה, והמאגר כלל את שמותיהם, כתובות IP, סיסמאות, היסטוריית צפייה, צ'טים והתכתבויות שלהם עם שחקניות הפורנו ועוד. מאגר המידע כלל בעיקר משתמשים מרחבי האיחוד האירופי.
לפי דיווח של טקראנץ', המאגר נחסם לאחר גילוי הפירצה, אך לא ידוע איזה שימוש נעשה בו ו-VTS Media טרם הגיבה בנושא. בניגוד לדליפות מידע אחרות, דליפה מאתר פורנו עלולה להוות בסיס למבצעי סחיטה של משתמשים, שמבקשים להסתיר את העדפותיהם המיניות.
החברה ושרתיה ממוקמים באיחוד האירופי, ולכן נמצאת VTS תחת מגבלות חוקי הגנת המידע GDPR. חשיפת העדפות מיניות של אנשים וסיכון מסדי נתונים שמכילים מידע זה מהווים עבירה על החוק. עדיין לא הוכרזה חקירה רשמית נגד VTS, אך אם תימצא אשמה בהפרת החוק, תהיה חשופה לקנסות בסך עד 4% מהכנסותיה השנתיות.
