
# «Ηλεκτροσόκ» στη ΔΕΗ για να μην χρεωθούν με δισεκατομμύρια οι φορολογούμενοι

Published at: ****

Author: ****

Original: [CNN.gr](https://www.cnn.gr/oikonomia/story/195951/hlektrosok-sti-deh-gia-na-min-xreothoyn-me-disekatommyria-oi-forologoymenoi)

Θανάσης Κουκάκης, CNN Greece 12:31 , 02 November 2019 - 12:39
Και ο κ. Χατζηδάκης έδειξε χθες, μετά τη συνάντησή του με τους συνδικαλιστές της ΓΕΝΟΠ ΔΕΗ, πως αναγνωρίζει τόσο τη δυσκολία του εγχειρήματος όσο και το πολιτικό κόστος.
Να σημειωθεί πως μελέτες διεθνών οίκων όπως η McKinsey, αλλά και οι εκθέσεις των ορκωτών ελεγκτών της ΔΕΗ, έχουν προειδοποιήσει πως εάν δεν ληφθούν άμεσα μέτρα η επιχείρηση θα καταρρεύσει.
Τα νούμερα είναι αμείλικτα: Tο καθαρό χρέος της ΔΕΗ είναι σήμερα 8-9 φορές μεγαλύτερο από τα λειτουργικά της κέρδη, ήτοι για να θεωρείται βιώσιμη η ΔΕΗ θα πρέπει στα επόμενα πέντε χρόνια να βελτιώνει τα λειτουργικά της κέρδη κατά 500 εκατ. ευρώ!
Οι διαπιστώσεις αυτές ήχησαν ως «σειρήνες πολέμου» στα αυτιά της κυβέρνησης από την πρώτη ημέρα ανάληψης των καθηκόντων της.
Έτσι, ο υπουργός Περιβάλλοντος και Ενέργειας Κωστής Χατζηδάκης, ο υφυπουργός Γεράσιμος Θωμάς και η γενική γραμματέας Ενέργειας Αλεξάνδρα Σδούκου σε συνεργασία με τη νέα Διοίκηση της ΔΕΗ κατήρτισαν ένα σχέδιο για τον εκσυγχρονισμό της επιχείρησης ηλεκτρισμού που εστιάζει σε μεγάλο βαθμό στη συμπίεση του κόστους.
Στη βάση του σχεδίου αυτού καταργείται η μονιμότητα στους νεοπροσλαμβανόμενους εργαζομένους, ήτοι όσοι θα προσληφθούν εφεξής στη ΔΕΗ δεν θα έχουν μονιμότητα Δημοσίου, αλλά συμβάσεις όπως υπάρχουν στον ιδιωτικό τομέα. Ακόμη, προβλέπονται στοχευμένες εθελούσιες έξοδοι με σκοπό να μειωθεί το κόστος της ΔΕΗ, αλλά και να στηριχθεί το πρόγραμμα απολιγνιτοποίησης. 
Το κόστος θα καλυφθεί εξ ολοκλήρου από την ίδια τη ΔΕΗ, ήτοι θα ακολουθηθεί το μοντέλο του ΟΤΕ της περιόδου 2012-2014. Για να γίνει καλύτερη διαχείριση του προσωπικού εντός του ομίλου ΔΕΗ, έχει προβλεφθεί ένα ειδικότερο Σύστημα Εσωτερικής Κινητικότητας, ώστε κάποιοι εργαζόμενοι να μπορούν να μετακινηθούν προς τον ΔΕΔΔΗΕ και τη ΔΕΗ Ανανεώσιμες. Προβλέπεται δε, η δυνατότητα μεταφοράς προσωπικού της ΔΕΗ, με την ίδια σχέση εργασίας, σε υπηρεσίες και φορείς του στενού ή του ευρύτερου δημόσιου τομέα.
Αλλά πέραν του εργασιακού status και της κινητικότητας, εξοικονομήσεις επιδιώκονται και με την κατάργηση του προνομιακού τιμολογίου για τους εργαζομένους της επιχείρησης.
Έτσι, καταργείται το υπάρχον προνομιακό πλαίσιο για τα τιμολόγια των εργαζομένων στη ΔΕΗ και η έκπτωση στη χρέωση των καταναλώσεών τους για την ηλεκτρική ενέργεια δεν θα μπορεί να υπερβαίνει το 30%.
Στόχος όλων των παραπάνω παρεμβάσεων είναι η ΔΕΗ να διασωθεί χωρίς να επωμιστούν το βάρος οι φορολογούμενοι.

        Πηγή: ΚΑΠΑΝΤΑΗΣ ΔΗΜΗΤΡΗΣ / INTIME NEWS 
      
Αυτό ξεκαθάρισε και ο υπουργός Περιβάλλοντος και Ενέργειας Κωστής Χατζηδάκης μετά τη συνάντηση του με την ΓΕΝΟΠ ΔΕΗ.
Όπως επεσήμανε:
Σύμφωνα με εκτιμήσεις στην εθελουσία θα μπορούσαν να υπαχθούν ακόμη και 4.500 εργαζόμενοι της ΔΕΗ, ήτοι το 29% του συνολικού αριθμού των εργαζομένων!
Οι συνδικαλιστές της ΔΕΗ αντιδρούν στις επιχειρούμενες αλλαγές και υιοθετούν σκληρή ρητορική και στάση. Ο πρόεδρος της ΓΕΝΟΠ-ΔΕΗ, Γιώργος Αδαμίδης δηλώνει αντίθετος με τις διατάξεις για τους νεοπροσλαμβανόμενους και χαρακτηρίζει λάθος και «αιτία πολέμου» να υπάρχουν εργαζόμενοι δύο ταχυτήτων στον ίδιο εργοδότη, που κάνουν την ίδια εργασία.
«Θα κάνουμε ό, τι είναι δυνατόν να μην υιοθετηθεί η κατάργηση των συλλογικών συμβάσεων, γιατί μία εταιρεία όπως είναι η ΔΕΗ ή οι θυγατρικές της, ο ΔΕΔΔΗΕ, δεν μπορεί να έχει εργαζομένους δύο ταχυτήτων, δηλαδή κάποιοι με συλλογική σύμβαση και κάποιοι άλλοι χωρίς σύμβαση», επεσήμανε σε χθεσινές δηλώσεις του ο κ. Αδαμίδης.
Σε σχέση με την κατάργηση του μειωμένου τιμολογίου για τους εργαζόμενους και συνταξιούχους ο κ. Αδαμίδης δηλώνει πως τι αυτό είχε θεσπιστεί με νόμο και υποστηρίζει πως θα μπορούσε εναλλακτικά να εξεταστεί ο περιορισμός του όγκου της ενέργειας που θα δικαιούνται οι εργαζόμενοι με μειωμένη χρέωση.

        Διαβάστε επίσης
      
