
# Microsoft Edge taglia con il passato di Internet Explorer: il logo è tutto nuovo

Published at: **2019-11-04T11:08:00+00:00**

Author: **Giuseppe Russo**

Original: [DDay.it](https://www.dday.it/redazione/32930/microsoft-edge-browser-chromium-logo)

AGGIORNAMENTO: Microsoft ha ufficializzato che Edge sarà disponibile su Windows e macOS dal 15 gennaio.
-------------------------------------------------
Dopo tanti anni di evoluzione, Microsoft ha deciso di applicare una piccola "rivoluzione" per il logo del suo browser Edge, ora basato su Chromium. Il nuovo logo rappresenta un punto di discontinuità col passato e si avvicina molto allo stile "fluent" delle nuove icone della suite di Office. Per essere chiari: il nuovo logo prende le distanze da Internet Explorer molto più di quanto avesse fatto la prima versione di Edge.
Sotto sotto comunque non viene abbandonata l'icona "e" infatti, l'onda stilizzata grazie ad un gioco di colori va a formare la lettera iniziale del nome del browser. Con Edge, Microsoft sta rompendo la tradizione, il browser infatti sarà basato sul motore di Chromium, browser open-source di Google.
L'icona Edge è stata rivelata in una sorta di caccia al tesoro abbastanza elaborata in cui i dipendenti Microsoft hanno pubblicato indizi criptici su una serie di puzzle e immagini. Al termine della caccia al tesoro, costituita abilitata da sette indizi, si arrivava ad una serie di parole da inserire in una funzione Javascript sul sito Web Edge Insider di Microsoft.
Infine attraverso alcune parole da estrarre in un video si arrivava alle istruzioni finale da utilizzare all'interno di un mini gioco di surf segreto ( edge: // surf / ) e il nuovo logo una volta completato. Il gioco segreto di surf edge è molto simile a SkiFree, un classico gioco di sci che è stato rilasciato come parte di Entertainment Pack 3 per Windows nel 1991. 
Microsoft Edge basato su Chromium al momento è in versione beta da agosto di quest'anno e potrebbe essere rilasciato come versione stabile nella prossima settimana quando Microsoft terrà la sua conferenza Ignite a Orlando.
