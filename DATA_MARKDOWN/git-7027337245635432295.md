
# بیعت تروریست‌های بنگلادش و مصر با سرکرده جدید داعش

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696477/%D8%A8%DB%8C%D8%B9%D8%AA-%D8%AA%D8%B1%D9%88%D8%B1%DB%8C%D8%B3%D8%AA%E2%80%8C%D9%87%D8%A7%DB%8C-%D8%A8%D9%86%DA%AF%D9%84%D8%A7%D8%AF%D8%B4-%D9%88-%D9%85%D8%B5%D8%B1-%D8%A8%D8%A7-%D8%B3%D8%B1%DA%A9%D8%B1%D8%AF%D9%87-%D8%AC%D8%AF%DB%8C%D8%AF-%D8%AF%D8%A7%D8%B9%D8%B4)

شبه‌ نظامیان وابسته به گروهک تروریستی داعش در مصر و بنگلادش با سرکرده جدید این گروه تکفیری که جایگزین «ابوبکر البغدادی» شده است، بیعت کردند.
به گزارش ایرنا به نقل از آسوشیتدپرس، صفحه داعش در شبکه‌های اجتماعی روز شنبه تصاویری از چند شبه‌نظامی بنگلادشی منتشر کرد که صورت خود را پوشانده و زیر یک پرچم سیاه ایستاده بودند.
این افراد بیعت خود را با «ابوابراهیم الهاشمی القریشی» سرکرده جدید داعش اعلام کردند.همچنین تصاویر دیگری منتشر شده که شبه‌نظامیان داعشی در استان سیناء مصر را نشان می‌دهد و آنها نیز با سرکرده جدید داعش بیعت کردند.
یکشنبه هفته گذشته آمریکایی‌ها اعلام کردند که در حمله آنها به روستایی در نزدیکی ادلب سوریه البغدادی را کشته‌اند.
دونالد ترامپ رئیس جمهوری آمریکا ۵ آبان ماه در نطقی تلویزیونی اعلام کرد: نیروهای ویژه آمریکایی در عملیاتی در استان ادلب واقع در شمال غرب سوریه، البغدادی سرکرده تروریست‌های داعش را کشتند.
ترامپ گفت که البغدادی در حال فرار از دست نظامیان آمریکایی کشته شد. او جلیقه انتحاری خود را منفجر کرد و در نتیجه انفجار تونل فروریخت و وی به همراه سه تن از همراهانش کشته شدند.
داعش پس از چند روز سکوت سرانجام روز پنجشنبه القریشی را به عنوان جانشین البغدادی معرفی کرد.
