
# Jovanović i Bastać: Vratiti trolejbuske linije, gradska vlast muči Beogradjane

Published at: **2019-11-05T12:30:06+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118892-jovanovic-i-bastac-vratiti-trolejbuske-linije-gradska-vlast-muci-beogradjane?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Potpredsednik Narodne stranke Nikola Jovanović i član Predsedništva Stranke slobode i pravde Marko Bastać kritikovali su danas odluku gradskih vlasti Beograda da ukinu dve trolejbuske linije i skrate još dve i ocenili da to šteti interesima Beogradjana koji su koristili te linije."Umesto da svim našim sugradjanima olakšava pristup centru grada i njegovim sadržajima, gradska vlast je odlučila da kazni, iz samo njoj znanih razloga, stanovnike Zvezdare i Konjarnika koji više nemaju direktnu trolejbusku vezu do Trga Republike", rekao je Jovanović.Jovanović i Bastać su se prevezli od Makenzijeve do Slavije i pokazali da putnici moraju da presedaju u autobus kako bi se prevezli do Trga Republike."Ovaj besmisleni projekat pokazuje da cilj gradske vlasti nije samo maltretiranje, nego i ponižavanje gradjana jer moraju da izadju iz trolejbusa i udju u autobus", rekao je Bastać.Bastać je ocenio da "sve što je gradska vlast smislila uništava živote Beogradjana"."Vlast je novac za rekonstrukciju Slavije upumpala u fontanu, dok i dalje živimo u prošlom veku, jer skretnica ne radi i vozači tramvaja moraju da izadju i ručno pomeraju skretnicu na rekonstruisanoj Slaviji", naveo je Bastać."Nastavićemo da raskrinkavamo sve afere, bez obzira na jake pritiske i montirane političke procese, mi ćemo se još jače boriti i izboriti da vidimo ledja ovim bahatim, nestručnim i korumpiranim ljudima iz gradske vlasti", rekao je Bastać.Jovanović je istakao da je nerazumno da se u Beogradu, koji pati od velikog zagadjenja, ukida ekološki čist prevoz trolejbusima, koji inače čine tek 11 odsto od ukupnog broja vozila javnog prevoza u Beogradu.Gradske vlasti Beograda odlučile su da, nakon završetka rekonstrukcije Trga Republike, ukinu trolejbuske linije 19 i 28, dok su linije 21 i 22 skraćene.
