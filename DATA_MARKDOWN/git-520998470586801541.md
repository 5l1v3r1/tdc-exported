
# Буковинці добровільно здали до поліції понад 200 одиниць зброї

Published at: **2019-11-06T10:48:00+00:00**

Author: ****

Original: [Погляд](https://pogliad.ua/news/bukovina/bukovinci-dobrovilno-zdali-do-policiyi-ponad-200-odinic-zbroyi-379894)

Упродовж місяця, з 1-го по 31-ше жовтня 2019 року, поліція проводила на території України профілактичний місячник добровільної здачі зброї, боєприпасів, вибухових речовин і спеціальних засобів.
За час його проведення громадяни передали до підрозділів поліції Чернівецької області 219 одиниць зброї. Серед зданого – 147 мисливських гладкоствольних і нарізних рушниць, 32 газових пістолети, 21 зразок холодної зброї та 14 пристроїв, споряджених гумовими кулями.
Також буковинці добровільно здали поліцейським 16 снарядів, 6 гранат, три міни і 560 набоїв різного калібру. Про це повідомляє відділ комунікації поліції Чернівецької області.
Нагадуємо, що незаконне поводження зі зброєю, боєприпасами або вибуховими речовинами є кримінальним правопорушенням, за яке передбачена відповідальність до 7 років позбавлення волі. При цьому, добровільна здача зброї звільняє від кримінальної відповідальності.
