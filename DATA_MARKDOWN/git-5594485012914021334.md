
# Водолаз, влизал във фаталната барокамера, където умря младият матрос, с извънредни разкрития

Published at: **2019-11-07T12:15:00+00:00**

Author: ****

Original: [Blitz.bg](https://blitz.bg/intsidenti/vodolaz-vlizal-vv-fatalnata-barokamera-kdeto-umrya-mladiyat-matros-s-izvnredni-razkritiya_news707928.html)

https://blitz.bg/intsidenti/vodolaz-vlizal-vv-fatalnata-barokamera-kdeto-umrya-mladiyat-matros-s-izvnredni-razkritiya_news707928.html Blitz.bg
Влизал съм в барокамерата във Варна и съм категоричен, че хората, които работят на нея са изключителни професионалисти. Това коментира водолазът Орлин Цанев, във връзка с внезапната смърт на 36-годишния матрос Спасен Пенчев, който почина във Военноморската болница при извършването на годишните медицински прегледи на водолазния състав от ВМС с имитационни водолазни спускания в барокамера. По думите му, операторът, който работи на съответната барокамера е може би най-добрият в България.„Аз лично съм се убедил в качествата на хората, които работят с барокамерата и поне за мен е почти невъзможно да е тяхна вината за случилото се с водолаза“, добави Цанев, цитиран от Фокус.Той посочи, че за съжаление подобни инциденти са изключителна рядкост, като в последните години не са се случвали.„Не мога да коментирам нищо по конкретния случай, защото все още се води разследване, информация имам колкото и Вие. Човек обаче не знае какво може да му се случи днес или утре. Това което стана с момчето можеше да се случи и в морето, просто никой не е застрахован“, подчерта Цанев.Проф. Ивайло Въжаров, началник на Военноморска болница – Варна заяви, че към момента не може да коментира случая, защото е следствена тайна.„Води се досъдебно производство, такава е процедурата и нямам никаква информация към момента. След извършване на всички експертизи прокуратурата ще излезе със съответно официално становище, дотогава дори и неофициална информация дори аз нямам“, каза в заключение проф. Въжаров.ОЧАКВАЙТЕ ПОДРОБНОСТИ В БЛИЦ!
