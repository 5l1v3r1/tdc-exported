
# Nuovo anno accademico di Unicam, il premier Conte all’inaugurazione

Published at: **2019-11-03T09:15:24+00:00**

Author: **Gianluca Ginella**

Original: [Cronache Maceratesi](https://www.cronachemaceratesi.it/2019/11/03/nuovo-anno-accademico-di-unicam-il-premier-conte-allinaugurazione/1320677/)

Condividi237TweetEmail237 Condivisioni
 

        Il premier Giuseppe Conte all’inaugurazione dell’anno accademico di Unicam. Il presidente del consiglio sarà a Camerino il 13 novembre e presenzierà alla cerimonia (al via alle 12,30) che si svolgerà all’auditorium Benedetto XIII. Conte ha deciso di essere presente all’inaugurazione per conoscere meglio la realtà di Unicam, ateneo che in questi anni ha dovuto fare i conti con la pesante situazione legata ai terremoti del 2016 ma che brilla in Italia nell’ambito della ricerca scientifica. 
        Quest’anno due le parole chiave: scrupolo e utopia. Non un ossimoro ma parole che insieme ci possono stare unendo la visione più amplia verso un futuro a cui si può arrivare mantenendo fede allo scrupolo accademico. Oltre al premier, saranno presenti anche Nando Dalla Chiesa, docente di Sociologia della criminalità organizzata all’Università di Milano, Maurizio Franzini, docente di Politica economica alla Sapienza di Roma.
      
