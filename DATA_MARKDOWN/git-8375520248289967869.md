
# Вночі у Києві пролилася кров: чоловік порізав горло друга болгаркою

Published at: **2019-11-04T07:04:01+00:00**

Author: ****

Original: [ГЛАВКОМ](https://glavcom.ua/kyiv/news/vnochi-u-kijevi-prolilasya-krov-cholovik-porizav-gorlo-druga-bolgarkoyu-637448.html)

У ніч на понеділок, 4 листопада, на проспекті Свободи, 1/60 в Києві в одній з квартир під час посиденьок між двома чоловіками стався конфлікт з бійкою та тілесними ушкодженнями.
Виклик на лінію «102» надійшов близько 00:30. Про це повідомляє Інформатор.
Як розповіли друзі заявників, 18-річна дівчина проживає разом зі своїм старшим братом. Він часто зловживає алкогольними напоями. Вона зайшла в квартиру, щоб переодягнутися, і почула дивні звуки. Коли вона відкрила двері в кімнату, то побачила, що її брат тримає в руках увімкнену болгарку, а його друг лежить на підлозі з порізаною шиєю. У цей момент чоловік їй сказав, що вона буде наступною.
Дівчина сильно злякалася, вибігла з квартири і покликала друзів на допомогу. Саме вони і викликали поліцію.
Постраждалого чоловіка госпіталізували до лікарні. Його опонента затримали у квартирі і закували в наручники.
На місце була направлена слідчо-оперативна група. Деталі інциденту з'ясовуються.
