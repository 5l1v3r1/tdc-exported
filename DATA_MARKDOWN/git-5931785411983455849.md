
# Crno-beli odleteli u Mančester: Videli smo da možemo

Published at: **2019-11-06T10:08:38+00:00**

Author: **Darko**

Original: [Sportska centrala](https://www.sportskacentrala.com/2019/11/06/crno-beli-odleteli-u-mancester-videli-smo-da-mozemo/)

Fudbaleri Partizana otputovali su u Mančester, gde će u četvrtak od 21 čas, odigrati utakmicu 4. kola Lige Evrope protiv slavnog engleskog kluba.
Trener crno-belih Savo Milošević na put je poveo sledećih 20 igrača:
Golmani: Vladimir Stojković, Nemanja Stevanović, Filip Kljajić
Odbrana: Nemanja Miletić, Bojan Ostojić, Strahinja Pavlović, Igor Vujačić, Slobodan Urošević, Rajko Brežančić
Vezni red: Saša Zdlejar, Aleksandar Šćekić, Bibras Natho, Zoran Tošić, Aleksandar Lutovac, Filip Stevanović, Takuma Asano, Sejbuba Suma, Lazar Pavlović
Napad: Đorđe Ivanović, Umar Sadik.
Pred poletanje iz Beograda, mladi defanzivac crno-belih Strahinja Pavlović rekao je da je jedan od zadataka njegovog tima da na Old Trafordu ne primi gol.
– Mančester je na našem stadionu za nijansu bio bolji, ali mi nismo iskoristili naše šanse. Sada imamo bolji uvid u njihovu igru i sigurno ćemo u meč ući opreznije. Videli su i oni koliko mi možemo da budemo opasni i da možemo da igramo sa njima. Najvažnije je da mi pozadi odradimo posao na najvišem mogućem nivou i da pokušamo da ne primimo gol, rekao je Pavlović.
Mladi reprezentativac smatra da nema puno razlike u tome u kakvom će sastavu „crveni đavoli“ izaći na teren.
– Imaju dugačak roster igrača. Svi su dosta kvalitetni. Imaju mnogo utakmica u Premijer ligi. Koji god sastav da izađe na teren mi ćemo se potruditi da pobedimo, poručio je Pavlović.
