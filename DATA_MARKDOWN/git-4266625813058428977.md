
# На Львівщині зіткнулись мотоцикл і автівка, є загиблий

Published at: **2019-11-04T10:27:00+00:00**

Author: ****

Original: [ZIK.UA](https://zik.ua/news/2019/11/04/na_lvivshchyni_zitknulys_mototsykl_i_avtivka_ie_zagyblyy_1683005)


        На автодорозі «Львів-Самбір-Ужгород» у Старосамбірському районі сталася ДТП за участі мотоцикла та автомобіля. Внаслідок аварії загинув 23-річний мотоцикліст.
      
Про це повідомляє пресслужба поліції.
Зазначається, що аварія сталася 4 листопада близько 1.20 год.
Як попередньо встановили правоохоронці, 23-річний мешканець одного з сіл Старосамбірського району, керуючи мотоциклом «Кавасакі», виїхав на зустрічну смугу, де зіткнувся з автомобілем «БМВ», яким керував 24-річний житель Старого Самбора.
«Внаслідок зіткнення водій мотоцикла від отриманих травм помер на місці події, його пасажирка, 20-річна мешканка райцентру, госпіталізована у реанімаційне відділення місцевої лікарні», – додали у поліції.
Поліція встановлює обставини події, вирішується питання про відкриття кримінального провадження.
Нагадаємо, у с. Наконечне -1 Яворівського району на Львівщині автомобіль наїхав на пішохода, який від отриманих травм помер на місці події.

        
          Читайте більше новин на тему: ДТП
        
      
