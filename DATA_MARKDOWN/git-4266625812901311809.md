
# Кучер: Наразі Україна не може існувати без кредитів МВФ

Published at: **2019-11-07T11:45:00+00:00**

Author: ****

Original: [ZIK.UA](https://zik.ua/news/2019/11/07/kucher_narazi_ukraina_ne_mozhe_isnuvaty_bez_kredytiv_mvf_1685721)


        За останні десятиліття Україна конкретно підсіла на «голку» МВФ. Проте, якщо подивитися на економічну динаміку, то є передумови для того, щоб в певні моменти не використовувати коштів МВФ.
      
Таку думку в ефірі інформаційно-аналітичного проєкту «Чудова четвірка» на телеканалі ZIK висловив політолог Андрій Кучер.
Ведуча поцікавилася, чи вистачить Україні ресурсів держбюджету, аби виплатити всі борги, якщо МФВ не дасть грошей. У відповідь він сказав, що за останні десятиліття країна конкретно підсіла на «голку» МВФ і кожне керівництво і уряд кажуть, що країна не може реально жити без кредитів.
«Насправді, якщо подивитися на економічну динаміку, то є передумови для того, щоб в певні моменти року просто не використовувати кошти МВФ. Про це свідчать наукові роботи економістів і багато спеціалістів про це говорять. Інша справа, що це найлегший шлях, щоб впроваджувати реформи», – відзначив пан Кучер.
За його словами, будь-які реформи, особливо активні та реальні, потребують великих коштів, тому кредити – це вигода безпосередньо для діючого уряду.
Водночас, за його словами, ніхто не піднімає питання, відходу від залежності від кредитів МВФ.
«Цього року в нас буде найвищий відсоток сплати за кредитами МВФ, тобто на бюджет буде величезний тиск і величезні виплати. Тому ці речі потрібно правильно планувати і реалізовувати відповідно до стратегії уряду. А стратегії уряду ми не почули», – констатував Андрій Кучер.
Нагадаємо, що прем’єр-міністр України Олексій Гончарук заявив, що з часом країна зменшуватиме обсяги залучених запозичень, що допоможе скоротити державний борг.
Як повідомляли, міністр розвитку економіки, торгівлі та сільського господарства України Тимофій Милованов за підсумками зустрічі з директоркою-розпорядницею МВФ Кристаліною Георгієвою у Вашингтоні написав на свій сторінці у Facebook, що МВФ очікує від України прориву у питанні розвалу олігархічної системи.
Згодом стало відомом, що Міжнародний валютний фонд (МВФ) відклав надання Україні фінансової допомоги.
