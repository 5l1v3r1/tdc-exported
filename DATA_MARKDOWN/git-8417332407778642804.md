
# Rekord-Haaland fortsatte målshowet i Champions League: – Jeg lever drømmen

Published at: **2019-11-05T21:46:23+00:00**

Author: **Sondre Moen Myhre**

Original: [adressa.no](https://www.adressa.no/100Sport/fotball/Rekord-Haaland-fortsatte-malshowet-i-Champions-League--Et-malmonster-uten-like-282367b.html)

Brennhete Erling Braut Haaland (19) scoret sitt syvende mål på fire kamper i Champions League borte mot Napoli.

        Napoli – Red Bull Salzburg 1–1.
      
Det store spørsmålet før tirsdagens runde i Champions League var: Kunne Erling Braut Haaland fortsette sin scoringsform i turneringen?
Svar fikk man allerede etter elleve minutter på Stadio San Paolo i Napoli.
Da hadde Kalidou Koulibaly på ulovlig vis stanset Hwang Hee-chan innenfor Napolis sekstenmeter. Raskt plukket Haaland opp ballen, som for å signalisere til lagkameratene at «denne tar jeg».
Ett skritt. To skritt. Tre skritt. Stoppe opp. Pang.
– Det er sånn som jeg gjorde det i Molde. Jeg bare tar det videre til en større arena. Det gikk fint det, sa Haaland til Viasat etter kampen.
På lekkert vis sendte 19-åringen Napoli-målvakt Alex Meret til venstre og ballen iskaldt til høyre inn i nettet.
– Du så hvor tidlig han gikk, så da var det bare å sette den motsatt. Så enkelt var det, forklarte han.
– Han er et målmonster uten like. Det er helt utrolig. Den straffen han setter er så breial og fin. Han er helt suveren, sa TV 2s fotballekspert Simen Stamsø Møller.

        Gruppe E:
      

        
          Liverpool – Genk 2-1 (1-1)
        
      
Mål: 1-0 Georginio Wijnaldum (14), 1-1 Mbwana Samatta (40), 2-1 Alex Oxlade-Chamberlain (53).

        
          Napoli – Salzburg 1-1 (1-1)
        
      
Mål: 0-1 Erling Braut Haaland (str. 11), 1-1 Hirving Lozano (44).

        Gruppe F:
      

        
          Barcelona – Slavia Praha 0-0 (0-0)
        
      

        
          Borussia Dortmund – Inter 3-2 (0-2)
        
      
Mål: 0-1 Lautaro Martínez (5), 0-2 Matías Vecino (40), 1-2 Achraf Hakimi (51), 2-2 Julian Brandt (64), 3-2 Hakimi (77).

        Gruppe G:
      

        
          Zenit St. Petersburg – RB Leipzig 0-2 (0-1)
        
      
Mål: 0-1 Diego Demme (45), 0-2 Marcel Sabitzer (63).

        
          Lyon – Benfica 3-1 (2-0)
        
      
Mål: 1-0 Joachim Andersen (4), 2-0 Memphis Depay (33), 2-1 Haris Seferović (76), 3-1 Bertrand Traoré (89).

        Gruppe H:
      

        
          Chelsea – Ajax 4-4 (1-3)
        
      
Mål: 0-1 Tammy Abraham (selvmål 2), 1-1 Jorginho (str. 4), 1-2 Quincy Promes (20), 1-3 Kepa (selvmål 35), 1-4 Donny van de Beek (55), 2-4 César Azpilicueta (63), 3-4 Jorginho (str. 71), 4-4 Reece James (74).

        
          Valencia – Lille 4-1 (0-1)
        
      
Mål: 0-1 Victor Osimhen (25), 1-1 Dani Parejo (str. 66), 2-1 Adama Soumaoro (selvmål 82), 3-1 Geoffrey Kondogbia (84), 4-1 Ferran Torres (90).
Haalands syvende mål på fire kamper gjorde at statistikkjegere og journalister nok en gang måtte dykke ned dypt ned i Champions League-historikken for å forsøke å finne noe som er sammenlignbart med prestasjonen til målmaskinen fra Jæren.

        Den viser at Haaland nå har brutt flere nye barrierer:
      
– Jeg lever drømmen, så det gjelder å kose seg, sa Haaland om rekordene og hvordan han holder seg så rolig.
