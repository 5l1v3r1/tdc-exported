
# У Києві на хабарі затримали головного юрисконсульта Нацбанку

Published at: **2019-11-07T23:26:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/kyyevi-xabari-zatrymaly-holovnoho-yuryskonsulta-naczbanku)


        Співробітники правоохоронних органів України затримали в Києві головного юрисконсульта Національного банку України при отриманні хабара в розмірі 15 тис. доларів.
      
Про це повідомила пресслужба прокуратури Києва.
«Як встановлено досудовим розслідуванням, вказана посадова особа через посередника звернулося до директора компанії, що здійснює діяльність з обміну валюти, з пропозицією за грошову винагороду посприяти в отриманні безстрокової генеральної ліцензії НБУ на здійснення валютних операцій», - йдеться в повідомленні.
Юрист Нацбанку зажадала від підприємця $30 тис. Правоохоронці затримали чиновницю і посередника під час передачі половини цієї суми.
Слідчі готуються пред'явити затриманим звинувачення за статтями про шахрайство і дачу хабара. У Національному банку вже заявили про готовність сприяти слідству, а також про намір провести внутрішню перевірку за цією справою.
Раніше в Києві на хабарі в 50 тис. доларів затримали співробітника НБУ.
Нагадаємо, в Сумах на хабарі викрили суддю райсуду.
Хочете обговорити цю новину? Долучайтеся до телеграм-чату CHORNA RADA
