
# Szoláriumot fosztottak ki a trükkös tolvajok

Published at: **2019-11-02T09:25:07+00:00**

Author: **Infostart**

Original: [infostart](https://infostart.hu/bunugyek/2019/11/02/szolariumot-fosztottak-ki-a-trukkos-tolvajok)

Egy nő és egy férfi október 22-én délután bement egy zuglói szoláriumba, ahol a nő elterelte az alkalmazott figyelmét azzal, hogy a szolárium termékei felől érdeklődött, miközben társa a mellékhelyiséget keresve, észrevétlenül bement az irodába. A férfi közel százezer forintot lopott el, majd amikor kijött az irodából, az alkalmazott észrevette, és megpróbálta a párost feltartóztatni, de elmenekültek a helyszínről.
A biztonsági kamera felvételei alapján a rendőrök azonosították a 21 éves Ö. Evelint és élettársát, a 22 éves B. Attilát, akiket a nyomozói csütörtökön reggel pesterzsébeti lakásukban elfogtak. A zuglói nyomozók a két budapesti lakost lopás vétség miatt gyanúsítottként hallgatták ki.
