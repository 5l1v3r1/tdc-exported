
# I 6 migliori set LEGO TECHNIC del 2019

Published at: **2019-11-07T13:35:00+00:00**

Author: **Japo Orbo**

Original: [Tom&#39;s Hardware](https://www.tomshw.it/culturapop/migliori-set-lego-technic/)

Il LEGO Technic è uno dei prodotti di punta della casa danese, non soltanto per il design perfetto e la difficoltà costruttiva ma anche per il realismo dei modelli, spesso identici alla controparte reale. Se siete appassionati di mezzi pesanti o autoveicoli, il LEGO Technic oggi offre numerose scatole per tutte le tasche, spesso motorizzate o motorizzabili grazie al Power Functions set (8293) (Lego store | Amazon). Che siate appassionati o nuovi interessati all’argomento vi suggeriamo sei set, dal meno costoso al più costoso, che dovreste possedere per poter apprezzare al massimo l’attuale offerta di mercato LEGO Technic .
Notare bene: tutti i voti vanno da 1 a 10.
Consigliamo questo modello LEGO Technic per l’ottimo rapporto giocabilità/pezzi/prezzo. Il motoscafo purtroppo non galleggia ma nonostante i “soli” 174 pezzi ha un design accattivante e risulta una costruzione discretamente complessa per un bambino. Il vantaggio del modello è che può essere ricostruito in un idrovolante da corsa dalla carlinga avveniristica e slanciata (è un LEGO Technic 2 in 1). A dirla tutta il modello secondario a nostro parere ha un design persino migliore di quello principale e un “woosh factor” molto alto. Il modello è fatto per gli inseguimenti! Comunque sia per 14,99€ avete fra le mani un ottimo (doppio) regalo.
N° articolo: 42089Pezzi: 174Età: 8+Prezzo: 14,99€Acquistabile su: LEGO store | Amazon
La Corvette ZR1, nella sua livrea arancione fuoco e nero notte, con gli scarichi gialli lungo il cofano è un modello dal design elegante e realistico. Le auto Technic spesso sono ricreate in collaborazione con gli ingegneri delle case automobilistiche e questo modello è davvero la punta di diamante delle scatole a medio costo LEGO. Sviluppato in collaborazione con Corvette il 42093 ha lo sterzo funzionante e un motore V8 con pistoni mobili. Come se non bastasse il modello è parte della serie 2 in 1 e può essere ricostruito in una replica di Hot Road. Completa la guida all’acquisto una esperienza di costruzione davvero soddisfacente in puro stile “supercar” LEGO: un appassionato di auto da corsa non dovrebbe perdere questo modello. L’unica critica è il design della Hot Road che in arancione risulta essere un po’ meno interessante del modello principale.
N° articolo: 42093Pezzi: 579Età: 9+Prezzo: 39,99€Acquistabile su: LEGO store | Amazon
Un grande punto di forza amatissimo dagli appassionati LEGO sono i “mezzi pesanti” della serie Technic. Si tratta di modelli davvero realistici, divertenti da costruire e da manovrare una volta montati. Il Carrello Elevatore Heavy Duty, in giallo brillante, è un modello che non può mancare nella vostra collezione per diversi motivi: in primis ha un design eccezionale e dopo le circa due ore necessarie per assemblarlo avrete fra le mani una perfetta replica funzionante compresa del lampeggiante arancione! Secondariamente l’esperienza di gioco con il pallet LEGO e l’aggiuntiva bombola da trasportare lo rendono un prodotto perfetto per far divertire un bambino (o il bambino che è in voi). Inoltre l’autogrù alternativa al modello principale vi piacerà moltissimo, con le sue ruote enormi e il gancio per trasportare altri autoveicoli Technic. Il costo contenuto e la difficoltà costruttiva vi daranno grande soddisfazione.
N° articolo: 42079Pezzi: 592Età: 9-16Prezzo: 49,99€Acquistabile su: LEGO store | Amazon
Le auto da rally della serie Technic sono una esperienza costruttiva sempre molto divertente e impegnativa: compatte e dettagliate stupiscono per la capacità dei designer di creare un prodotto che dopo ben cinque ore di “lavoro” è un fedele modello in scala. In questa vettura entrambi i cofani sono apribili per poter godere del motore V6 con pistoni funzionanti e del sistema di raffreddamento del motore a due valvole. L’auto ovviamente ha lo sterzo e le sospensioni funzionanti e può essere convertita in una accattivante Buggy. I bambini dovranno essere aiutati nella costruzione e anche gli adulti alle prime armi dovranno impegnarsi al massimo: sono ben 1005 pezzi.
N° articolo: 42077Pezzi: 1005Età: 10-16Prezzo: 99,99€Acquistabile su: LEGO store | Amazon
La scatola del set 42098 è imponente come il suo contenuto. Non solo costruirete la replica di una bisarca perfettamente funzionante (la rampa posteriore si abbassa per poter caricare i veicoli) ma nel set è inclusa anche un’auto blu con motore V8 in scala perfetta con la Corvette ZR1 (set 42093). Acquistare entrambi i set vi permetterà pertanto di caricare la Corvette sulla bisarca. È utile sapere che la bisarca può trasportare a pieno carico quattro autoveicoli. Vederla esposta con le macchine a bordo è davvero un colpo d’occhio entusiasmante! Il modello è ovviamente 2 in 1 pertanto potrete costruire anche un camion, un’auto da esposizione e un furgoncino di assistenza. La quantità di pezzi di questo set è impressionante (2493!) e richiederà molte ore del vostro tempo per essere assemblato.
N° articolo: 42098Pezzi: 2493Età: 11+Prezzo: 159,99€Acquistabile su: LEGO store | Amazon
E finiamo alla grande con un set non solo costoso ma anche enorme di cui vi avevamo già parlato nei “i 10 migliori set LEGO in catalogo“. La Grande Gru Mobile ha uno sterzo a 4 ruote e un motore V8 che muove pistoni e ventola. Fino a ora la LEGO non aveva mai costruito una gru tanto alta! Il modello infatti misura 100 cm di altezza, 66 cm di lunghezza e 18 cm di larghezza in posizione di lavoro. Inoltre grazie all’ingegnosità del sistema 2 in 1 è possibile scaricare online le istruzioni per costruire la Battipalo Mobile. I mezzi pesanti sono davvero la passione di tutti e i mezzi pesanti della LEGO Technic sapranno darvi grandi soddisfazioni: non lasciatevi scappare questa meraviglia.
N° articolo: 42082Pezzi: 4057Età: 11+Prezzo: 233,99€Acquistabile su: LEGO store | Amazon
