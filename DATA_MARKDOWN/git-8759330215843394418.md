
# Berge: We hebben een verantwoordelijkheid te dragen voor de fans die meereizen

Published at: **2019-11-04T22:22:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902426/berge-voor-liverpool-genk-we-gaan-ervan-genieten-om-op-anfield-te-spelen-.html)


        Dinsdagavond speelt Sander Berge met KRC Genk in de Champions League op het veld van Anfield in Liverpool. Bij Het Laatste Nieuws laat Berge zijn licht schijnen over zijn prestaties van de voorbije weken en blikt hij vooruit op de wedstrijd in Liverpool.
      
In de Jupiler Pro League loopt het de laatste wedstrijden niet van een leien dakje voor KRC Genk. De Champions League-wedstrijd op het heilige gras van Anfield is dan ook een unieke ervaring, beseft Berge. "Dit is een grote droom, tegen het beste team ter wereld spelen. Anfield is wel iets speciaals. We gaan ervan genieten, maar we willen ook beter doen dan de laatste wedstrijden. We hebben een verantwoordelijkheid te dragen voor de fans die meereizen."
Ook het bestuur van KRC Genk wil graag een reactie van de spelers zien. Kan Genk onder impuls van Berge hiervoor zorgen? "In het begin haalde ik ook niet mijn beste niveau, maar geleidelijk aan ben ik wel weer gegroeid. De voorbije weken speelde ik weer zoals vanouds, zowel bij de nationale ploeg als in de competitie en de Champions League. We waren zeker nog niet op ons best, maar je mag niet vergeten dat we in het tussenseizoen een aantal spelers lieten gaan."
