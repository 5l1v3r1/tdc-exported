
# Leonor di Spagna si prepara a regnare

Published at: **2019-11-05T22:00:00+00:00**

Author: **Enrica Roddolo**

Original: [Corriere della Sera](https://www.corriere.it/moda/news/cards/leonor-spagna-si-prepara-regnare/fotografie_principale.shtml)

«Perché ci fanno sempre così tante fotografie?», a Madrid si dice che abbia domandato Leonor a papà Felipe alcuni anni fa. «Perché i tuoi nonni sono il re e la regina, e un giorno sarai regina». Anche così si scopre di essere destinati a un futuro sul trono. Un futuro del quale la primogenita del re di Spagna ha avuto un assaggio questa settimana, sul palco dei Premi Princesa de Girona in Catalogna.
La futura «reina» di Spagna? Parla inglese e studia il cinese, ha occhi azzurri e capelli fuenti. Un viso dolce ma carattere deciso e molta personalità, a sentire le amiche. Doña Leonor de Borbón y Ortiz figlia di Felipe VI e Letizia è destinata a regnare, un giorno, sulla Spagna come sovrana. Come la grande Isabella. Ed è per quel giorno che — con l’arrivo sul trono di felipe VI affiancato dalla regina consorte Letizia — la piccola entra ufficialmente nel ruolo di «queen to be».
