
# یک کشته در سیل تربت جام (خراسان رضوی)

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696202/%DB%8C%DA%A9-%DA%A9%D8%B4%D8%AA%D9%87-%D8%AF%D8%B1-%D8%B3%DB%8C%D9%84-%D8%AA%D8%B1%D8%A8%D8%AA-%D8%AC%D8%A7%D9%85-%D8%AE%D8%B1%D8%A7%D8%B3%D8%A7%D9%86-%D8%B1%D8%B6%D9%88%DB%8C)


        دیشب بر اثر برخورد یک دستگاه خودرو سواری زانتیا با پراید در روی پل، خودرو زانتیا به داخل رودخانه خروشان سقوط کرد.
      
سیلاب پنجشنبه شب در شهرستان تربت جام یک کشته و یک مفقود به جا گذاشت.
مدیر کل مدیریت بحران استانداری خراسان رضوی روز جمعه به خبرنگار ایرنا گفت: از شب گذشته تاکنون ۱۳ شهرستان این استان بارندگی داشته که بیشترین آن مربوط به تربت جام با ۲۳ میلیمتر بوده است.
حجتعلی شایانفر افزود: شدت بارندگی در تربت جام به حدی بود که باعث آبگرفتگی مناطق مختلف شهر و ایجاد رسوبات و گل و لای شد.وی اظهار داشت: در این میان دیشب بر اثر برخورد یک دستگاه خودرو سواری زانتیا با پراید در روی پل، خودرو زانتیا به داخل رودخانه خروشان سقوط کرد. وی گفت: به گفته اهالی محل سرنشینان این خودرو ۲ نفر بودند که جسد یکی از آنها از آب گرفته شد و نیروهای امداد رسان از هلال احمر و سایر دستگاه‌ها در حال یافتن فرد دیگر هستند.
