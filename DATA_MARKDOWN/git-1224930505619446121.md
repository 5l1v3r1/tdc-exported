
# Зимові вітаміни: названі найкращі сухофрукти - Радіо Максимум

Published at: **2019-11-06T18:56:00+00:00**

Author: **Тамбовцева Марина**

Original: [Радіо Максимум](https://maximum.fm/zimovi-vitamini-nazvani-najkrashchi-suhofrukti_n169174)


        У зимовий час під час дефіциту вітамінів треба вживати багато сухофруктів. Вони – повноцінна заміна свіжих плодів.
      
Однак для того, щоб сухофрукти принесли користь і не нашкодили фігурі, необхідно ретельно підходити до їх вибору, розповідають дієтологи.
"Перед тим, як купити сухофрукти, потрібно дізнатися, вимочувалися вони в чомусь чи ні. Вони могли бути в цукровому сиропі і тоді весь сенс у них втрачається", – зазначили вони. Дізнатися, чи не "купалися" смаколики в сиропі, можна за допомогою аналізу їх зовнішнього вигляду. Сухофрукти не мають блищати – матовий колір і зморщеність означають їх натуральність.
"На день ми їмо не більше 50 г такої категорії продуктів. І тоді (того ж дня, коли були сухофрукти) ми маємо обмежити фрукти", – підкреслили дієтологи. За їх словами, найкраще для зимового раціону підходять сушені фініки, курага, родзинки, чорнослив, яблука і груші.
Джерело: krishijagran
