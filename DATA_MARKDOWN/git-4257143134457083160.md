
# Lemészároltak egy amerikai családot Mexikóban - videó

Published at: **2019-11-05T07:21:00+00:00**

Author: **Infostart / MTI**

Original: [infostart](https://infostart.hu/bunugyek/2019/11/05/lemeszaroltak-egy-amerikai-csaladot-mexikoban-video)

Egy család legalább öt tagját, köztük két csecsemőt mészároltak le fegyveres támadók hétfőn Észak-Mexikóban, a helyi média szerint az áldozatok feltehetően mind amerikai állampolgárok voltak. A LeBaron család egy szakadár mormon közösséghez tartozott, és évtizedekkel ezelőtt telepedett le Észak-Mexikóban.
Az Egyesült Államokkal határos két mexikói szövetségi állam, Chihuahua és Sonora közös, szűkszavú közleményben arról tájékoztatott, hogy megkezdődött a nyomozás. Szövetségi és helyi biztonsági erőkből álló erősítést küldtek a két tagállam határtérségébe, ahol a bűntény történt. A közlemény valószínűsíti, hogy a bűncselekménynek nemcsak halottjai, hanem eltűntjei is vannak.
