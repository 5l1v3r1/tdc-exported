
# На Волині чоловік прийшов у школу та налякав вчителів флягою у вигляді пістолета (ФОТО)

Published at: **2019-11-02T11:27:00+00:00**

Author: ****

Original: [PRESS-ЦЕНТР](http://press-centr.com/ua/news/42593_Na-Volini-cholovik-priyshov-u-shkolu-ta-nalyakav-vchiteliv-flyahoyu-u-vihlyadi-pistoleta-FOTO)


        1 листопада ковельські патрульні отримали виклик про те, що в кабінет 7-ї школи зайшла невідома особа і вимагала кошти у вчителів, погрожуючи при цьому предметом, схожим на зброю. Однак чоловік невдовзі покинув приміщення. Оговтавшись, перелякані освітяни викликали правоохоронців.
      
 
 
Про це у Facebook повідомила патрульна поліція Волинської області.
За орієнтуванням поліцейські оперативно розшукали порушника. 47-річний ковельчанин проживає неподалік, раніше проблем із законом не мав. Чи то жартома, чи серйозно розповів патрульним, що таким чином «хотів познайомитися з дівчиною», адже проживає сам. Чому обрав саме такий «оригінальний» спосіб, - не повідомив.
У помешканні знайшли також декоративну флягу у вигляді зброї. На місце викликали слідчо-оперативну групу. Відповідно до ст. 208 КПК, чоловіка затримано до відділу поліції, йому може загрожувати покарання за розбій. 
