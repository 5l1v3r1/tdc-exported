
# Policjant oskarżony o zabójstwo byłego piłkarza. Pierwszy taki przypadek

Published at: **2019-11-07T18:00:00+00:00**

Author: ****

Original: [TVN24](https://eurosport.tvn24.pl/pilka-nozna,105/zmarl-pilkarz-razony-paralizatorem-policjant-oskarzony-o-zabojstwo,983723.html)

Do feralnej interwencji doszło 15 sierpnia 2016 roku w Telford. Według relacji świadków policjanci kilkukrotnie użyli paralizatora wobec Atkinsona, który w ich ocenie miał grozić swojemu ojcu. W wyniku interwencji u byłego piłkarza doszło do zatrzymania akcji serca. Po przewiezieniu do szpitala i blisko półtoragodzinnej reanimacji Atkinson zmarł.
Długie dochodzenie, tożsamość sprawców tajna.
Dochodzenie w sprawie spowodowania śmierci byłego piłkarza trwało ponad 3 lata, a prowadząca śledztwo Prokuratura Koronna nie ujawniła personaliów funkcjonariuszy, wobec których skierowano do sądu akty oskarżenia. Wiadomo, że główny oskarżony ma ponad 40 lat, a towarzysząca mu funkcjonariuszka ponad 30.
"To prawdopodobnie pierwszy przypadek w Wielkiej Brytanii, gdy oficer policji został oskarżony o zabójstwo ze względu na użycie paralizatora" - czytamy w "Daily Mail".
Prawnicy reprezentujący rodzinę Daliana Atkinsona wyrazili w imieniu bliskich piłkarza zadowolenie z powodu doprowadzenia do postawienia policjantów przed sądem. Poprosili jednocześnie o uszanowanie prywatności rodziny piłkarza i wyrazili nadzieję, że po tak długim śledztwie proces będzie przebiegał bez zbędnych utrudnień.
Dalian Atkinson urodził się w 1968 roku, a karierę piłkarską rozpoczął w wieku 17 lat jako zawodnik Ipswich Town. Później grał m.in. w Realu Sociedad, Aston Villi, Fenerbahce Stambuł i Manchesterze City. Karierę zakończył w 2001 roku. W chwili śmierci miał 48 lat.
Autor: mc / Źródło: eurosport.pl / Daily Mail
