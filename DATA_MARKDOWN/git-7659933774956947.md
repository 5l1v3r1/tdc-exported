
# Necef’teki protestocular ‘İmam Humeyni Caddesi’nin adını değiştirdi

Published at: **2019-11-03T15:00:00+00:00**

Author: ****

Original: [ŞARKUL AVSAT](https://aawsat.com/turkish/home/article/1974406/necef%E2%80%99teki-protestocular-%E2%80%98imam-humeyni-caddesi%E2%80%99nin-ad%C4%B1n%C4%B1-de%C4%9Fi%C5%9Ftirdi)

Irak’ta hükümet karşıtı gösteri düzenleyen protestocular, Şiilerin merkezi olan Necef şehrindeki ‘İmam Humeyni Caddesi’nin adını ‘Ekim Devrimi Şehitleri Caddesi’ olarak değiştirdi.Protestocular, ‘İmam Humeyni Caddesi’nin adını tabeladan silerek, aynı caddeye ‘Halkın emriyle: Ekim Devrimi Şehitleri Caddesi olarak değiştirildi’ yazan bir afiş astı.Necef'teki yerel yönetim, yerel konsey tarafından yapılan ‘Necef Uluslararası Havalimanı’na giden caddeye İmam Humeyni Caddesi adını verme’ teklifini Ağustos 2014'te onaylamıştı. İran Cumhurbaşkanı Yardımcısı ise 18 Şubat 2015 tarihinde caddeyi resmen açmıştı.İmam Humeyni, Şah rejimi tarafından sürgün edildikten sonra Irak’ın Necef şehrinde 14 yıl kalmıştı.Irak'ta geçen ay başlayarak hala devam eden protestolarda, İran'ı Irak'ın iç işlerine karışmakla suçlayan sesler arttı ve bazıları protestocuların öldürülmesinden İran’ı sorumlu tuttu.Bağdat'ta ve güneydeki bazı şehirlerde yapılan gösterilerde, Irak'taki iktidar sahiplerine Tahran nüfuzunun egemenliği altında olduklarına ilişkin ithamlarda bulunan protestocular İran bayrağı da yaktı.
