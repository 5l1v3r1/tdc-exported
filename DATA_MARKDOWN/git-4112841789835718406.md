
# Jej dieťa zomrelo, no ona považuje umelú bábiku za živú. Servant je mindfuckovým seriálom od M. Night Shyamalana

Published at: **2019-11-07T12:01:00+00:00**

Author: **Dominik Vetrák**

Original: [REFRESHER](https://refresher.sk/76309-Jej-dieta-zomrelo-no-ona-povazuje-umelu-babiku-za-zivu-Servant-je-mindfuckovym-serialom-od-M-Night-Shyamalana)


        Najzaujímavejší projekt z dielne Apple TV Plus ukazuje prvý trailer.
      
Ide o hororový seriál od M. Night Shyamalana. Toho môžeš poznať ako režiséra filmov, ako Unbreakable, Signs, The Sixth Sense, Villige, The Visit, ale aj Happening, After Earth, Glass a iných veľkých sklamaní. Človek nikdy nevie, čo od neho má z kvalitatívneho hľadiska vlastne čakať.
Apple to s ním ale risklo, a tak pre nich pripravil mysteriózny, sčasti mindfuckový seriál s názvom Servant. O projekte sa veľa nevie a tvorcovia si chcú nechať čo najviac prekvapení pre diváka, čomu prispôsobili aj prvý trailer.. Dej nás zavedie do filadelfskej rodiny, ktorá zažije niečo strašné a do ich životov sa vkradne zlo.
Zlo možno predstavuje opatrovateľka, ktorú si manželský pár najal na to, aby sa starala o ich dieťa. To je však už dávno mŕtve. Manžel si uvedomil, že jeho lásku od zošalenia zachráni len predstieranie toho, že bábika žije a je to ich dieťa. Tomuto však uverila aj opatrovateľka, na čo sa začnú diať naozaj divné veci. Dej sa má prakticky odohrávať v jednom dobe a Shyamalan pravdepodobne zrežíroval len pilot. Prvá séria má dokopy 10 dielov. Na Apple TV Plus štartuje exkluzívne 28. novembra.
