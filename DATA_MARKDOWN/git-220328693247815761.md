
# Българинът в Марбея разстрелян с 14 куршума

Published at: **2019-11-01T10:18:00+00:00**

Author: **Пламен Вълков**

Original: [Стандарт Новини](https://standartnews.com/svyat/blgarint-v-marbeya-razstrelyan-s-14-kurshuma-405545.html)

Българинът, който бе намерен убит в Марбея е бил прострелян на 14 места, съобщава изданието "Малага днес". Той е открит на 27 октомври. Знае се, че е излязъл за вечеря на 25 октомври. Полицията вече е идентифицирала убития. Той е на 43 години и заедно с жената с която е живеел са били от 3 години в Испания. Преди това са живели в Южна Африка. Засега полицията работи по версията за разчистване на сметки. Все още няма задържани. Аутопсията е продължила 2 дни, заради многото прострелни рани. Правена е и радиография. Сигналът за намерения прострелян българин е бил подаден в неделя сутринта. В събота вечерта приятелката на убития е съобщила в полицията, че не се е прибирал от предния ден.
