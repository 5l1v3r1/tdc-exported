
# Sjajna uvertira za „Teatar snova“: Partizan nadigrao Vojvodinu u Humskoj [VIDEO]

Published at: **2019-11-02T15:49:18+00:00**

Author: **Milos**

Original: [Sportska centrala](https://www.sportskacentrala.com/2019/11/02/sjajna-uvertira-za-teatar-snova-partizan-nadigrao-vojvodinu-u-humskoj-video/)

Partizan – Vojvodina 4:0 (2:0)Natho 29′, 43′ (pen), Zdjelar 48′, Sadik 69′
Partizan je deklasirao Vojvodinu u utakmici 15. kola Super lige Srbije na stadionu u Humskoj, i napravio odličnu uvertiru pred duel sa Mančester Junajtedom na Old Trafordu.
Partizan: Stojković – Miletić, Ostojić, Pavlović, Urošević – Zdjelar, Šćekić (od 77. L. Pavlović) – F. Stevanović, Natho (od 59. Suma), Asano – Sadik (od 74. Ivanović)
Vojvodina: Rockov – Veselinović, Đurić, Saničanin, Devetak – Drinčić, Đurišić (od 61. Topić) – Đuričin, Bojić, Eze (od 61. Gemović) – Matić (od 61. Nikolić)
Partizan je imao prvu polupriliku u petom minutu. Asano je dobro šutirao sa 20-ak metara, ali je Rockov bio na mestu.
Na narednu šansu čekalo se do 18. minuta. Saničan je promašio loptu u kaznenom prostoru Vojvodine, lopta je stigla do Miletića, ali je Devetak u poslednjem trunutku sjajno intervenisao ispred reprezentativca Srbije.
Sadik se u 24. minutu nakon pasa Natha stuštio ka golu Vojvodine, Đurišić je startovao sa leđa, ali se čini da je stigao do lopte. Pištaljka sudije Đurđića ostala je nema, što je izazvalo proteste publike.
Partizan je poveo u 29. minutu. Nakon kornera, sudija Đurđić je od mnoštva povlačenja duel Devetka i Ostojića okarakterisao kao prekršaj i jedanaesterac, a Bibras Natho je u svom stilu poslao Rockova u jednu stranu a loptu u drugu za vođstvo od 1:0.
