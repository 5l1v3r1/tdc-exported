
# Ideja za kosilo: lečna juha z gobami

Published at: **2019-11-05T10:59:00+00:00**

Author: **A. K.**

Original: [Slovenske novice](https://www.slovenskenovice.si/stil/okusi/clanek/ideja-za-kosilo-lecna-juha-z-gobami-241917)

V prihajajoči sezoni jedi na žlico ne pozabimo na lečo, stročnico odličnega okusa in široke uporabnosti. V primerjavi z drugimi suhimi stročnicami v zrnju, denimo fižolom, čičeriko ali sojo, je mnogo prej kuhana, pa še namakati je ni treba. Tako da je lahko tudi izbira za pripravo jedi po hitrem navdihu.Za 4 osebe:250 g šampinjonov1 pest suhih jurčkov1 skodelica leče1 čebula3 stroki česna1 večji korenček2 žlici paradižnikove omakesol, poper, oljerožmarin, kuminasveži peteršiljŠampinjone očistimo in narežemo na lističe, jurčke namočimo. Čebulo in česen olupimo, nasekljamo in svetlo prepražimo na olju. Dodamo na kocke narezano korenje in gobe ter dušimo nekaj minut. Zalijemo z vodo, dodamo paradižnik, kumino in vejico rožmarina, solimo in popramo ter počakamo, da zavre. V juho stresemo oprano lečo in kuhamo slabe pol ure. Jed mora biti gostljata. Potresemo s svežim sesekljanim peteršiljem.Gosta enolončnica bo kuhana v pol ure, če uporabimo rdečo lečo, pa še prej. Leča bo jed hkrati zgostila, tako da ni treba narediti podmeta iz moke. Zelo dobro se ujame z jesenskimi plodovi, na primer gobami in bučami, ter z različnimi vrstami zelenjave. Seveda jo lahko pripravimo tudi z mesom, bodisi kot prilogo bodisi v enolončnici. 
