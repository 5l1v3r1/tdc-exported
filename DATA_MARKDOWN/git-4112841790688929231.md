
# Auto s pasažierom začalo horieť, okoloidúci si nehodu len natáčali a nepomohli. Kým prišli hasiči, zo šoféra bola len kostra

Published at: **2019-11-04T12:54:00+00:00**

Author: **Alexandra Murajdová**

Original: [REFRESHER](https://refresher.sk/76191-Auto-s-pasazierom-zacalo-horiet-okoloiduci-si-nehodu-len-natacali-a-nepomohli-Kym-prisli-hasici-zo-sofera-bola-len-kostra)


        Ak by mu hneď pomohli, tak mohol byť nažive.
      
53-ročný podnikateľ Premchand Jain z Indie bol na ceste do svojej továrne, keď jeho auto zachvátili plamene a nevedel sa dostať von, pretože sa nedalo odomknúť. Okoloidúci si celý incident natáčali namiesto toho, aby sa mu niekto z nich pokúsil pomôcť, informuje Indian Express.
Miestny hasič hovorí, že hneď, ako dostali o nehode správu, na miesto vyslali dve hasičské autá. Kým sa im však podarilo plamene uhasiť, z muža ostala už len kostra. Dodáva, že ľudia si aj vtedy všetko natáčali. Ak by však k autu pribehli hneď, ako oheň začal a rozbili okno, tak by prežil.
Svedkovia hovoria, že sa mu na diaľnici vypol motor, no podarilo sa mu ho opäť naštartovať. Prešiel pár stoviek metrov a vnútro auta sa už začalo napĺňať dymom. Počiatočné vyšetrovanie naznačuje, že nehodu spôsobil skrat v aute, no celý incident sa bude naďalej vyšetrovať.
Podobný prípad sa stal len pred pár mesiacmi, kedy si kamaráti nahrávali bitku, pri ktorej jeden z chlapcov zomrel. Je pre ľudí skutočne dôležitejšie mať veci zaznamenané a neskôr sa s nimi pochváliť, ako zachrániť život?
