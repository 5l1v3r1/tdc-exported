
# کارت قرمز ستاره کره‌ای تاتنهام پس گرفته شد!

Published at: **2019-11-05T22:21:00+00:00**

Author: ****

Original: [جامعه خبری تحلیلی الف](https://www.alef.ir/news/3980814196.html)

اتحادیه فوتبال انگلیس کارت قرمز ستاره کره‌ای تاتنهام که در دیدار مقابل اورتون دریافت کرده بود را پس گرفت.
به گزارش فارس، اتحادیه فوتبال انگلیس با انتشار مطلبی از بازگرداندن کارت قرمز سون هیونگ مین ستاره کره‌ای تاتنهام خبر داد.
این بازیکن در جریان دیدار تاتنهام مقابل اورتون با تکلی خشن زمینه ساز شکسته شدن پای آندره گومز بازیکن اورتون شد.
بر اساس اعلام اتحادیه فوتبال انگلیس خطایی که سون مرتکب شده است به طور مستقیم زمینه ساز شکسته شدن پای آندره گومز نشده و وی می‌تواند در دیدار مقابل شفیلد یونایتد، وست هم و بورنموث به میدان برود و در ترکیب تاتنهام باشد.
به گزارش فارس، پس از شکسته شدن پای آندره گومز، سون به شدت متاثر شد و با چشمانی اشک‌بار زمین را ترک کرد.
