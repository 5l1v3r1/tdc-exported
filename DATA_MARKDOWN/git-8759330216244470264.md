
# Goal met buitenspelgeur van PSG en egoïsme van Diagne nekken Club Brugge

Published at: **2019-11-06T22:50:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902731/goal-met-buitenspelgoal-van-psg-en-ego-sme-van-diagne-nekken-club-brugge.html)


        In de Champions League heeft Club Brugge woensdag niet voor een stunt kunnen zorgen. PSG klopte Blauw-Zwart met het kleinste verschil. Mauro Icardo scoorde voor de rust een doelpunt met een buitenspelgeur aan. In de tweede helft miste invaller Mbaye Diagne een strafschop voor Club Brugge.
      
In de heenwedstrijd rolde PSG Club Brugge na invalbeurt van Mbappé helemaal op. In tegenstelling tot de 0-5 in het Jan Breydelstadion mocht de steraanvaller in het Parc des Princes wel starten. Ditmaal hadden de troepen van Clement wel een antwoord klaar op de acties van Mbappé.
Club Brugge zat goed in de wedstrijd, maar moest na 20 minuten wel achtervolgen. Icardi bracht de thuisploeg op voorsprong. Bij Club Brugge dacht men aan buitenspel, maar de scheidsrechter, de lijnrechter en de VAR lieten begaan.
Diagne mist strafschopNa de rust bleef Club Brugge minstens de evenknie van PSG. Clement bracht Diagne tussen de lijnen en de aanvaller werd in negatieve zin de man van de match. Hij versierde een strafschop en werd dan egoïstisch. Ondanks dat Clement, Vanaken en heel Club Brugge wilden dat Vanaken achter de bal ging staan, nam Diagne de strafschop en miste.
PSG naar volgende rondeHet werd een extreem dure misser voor Club Brugge, want de 1-0 zou op het bord blijven staan. In de andere match van Groep A won Real Madrid met 6-0 van Galatasaray. PSG is nu zeker van een plaats in de volgende ronde. De Fransen hebben 12 punten. Daarna volgt Real Madrid met 7 punten. Club Brugge volgt op plaats 3 met 2 punten. Galatasaray blijft laatste met 1 punt uit 4 matchen.
