
# Жовтий режим та білі ракети. Як відбувалося розведення військ у Золотому

Published at: **2019-11-04T15:37:04+00:00**

Author: ****

Original: [ФАКТИ](https://fakty.com.ua/ua/ukraine/20191104-zhovtyj-rezhym-ta-bili-rakety-yak-vidbuvalosya-rozvedennya-vijsk-u-zolotomu/)

У понеділок командування ОБСЄ запровадило особливий стан у регіоні. Адже з вівторка на фронті почалося так зване розведення сил.
29 жовтня, 12 дня. Біла ракета злітає у небо. Це сигнал про початок розведення військ на ділянці у Золотому, що на Луганщині. Таку саму у присутності ОБСЄ пускають по той бік фронту.
Міністр закордонних справ про це заявляє буквально на ходу у Маріуполі під час інвестиційного форуму.
Штаб операції об’єднаних сил це спочатку навіть не підтверджує. На офіційній сторінці взагалі повідомляється, що Золоте напередодні  обстріляли. А це автоматично означає, що ніякого розведення бути не може. Але згодом інформація з сайту зникає – мовляв, обстріли були на сусідніх ділянках. Про це заявляє і президент.
У Мінську після  новини про розведення переривають засідання тристоронньої контактної групи. Спецпредставник ОБСЄ Мартін Сайдік виходить до журналістів.
Уже ввечері під Офісом президента проходить акція протесту. Ветерани та волонтери з жовтим скотчем на рукавах – так на початку війни позначали українських бійців – тримають плакати ні капітуляції.
Читайте: У Золотому завершилося розведення сил
По всій зоні проведення операції жовтий режим. Такого не було з 2014 року. Це означає, що військові без попередження можуть обшукувати людей та автомобілі, вилучати речі та навіть стріляти. До Золотого не пускають жодного журналіста.
Українська армія покидає за один день ту територію, яку відбивала кілька років. На розведення – заявляють у штабі ООС, відводиться 30 днів. Потім розмінування території. Збройні сили у Золотому та сусідній Катеринівці заміняє поліція.
Розведення військ на ділянці біля Золотого – це тільки початок масштабної зміни дислокації української армії. Та появи величезної сірої зони.
Війська повинні бути відведені на кілометр – як з одного, так і з іншого боку. Але ось питання – чи будуть дотримані обіцянки Москвою?
Кремль переводить стрілки на фейкові ДНР та ЛНР. Але всі розуміють, їх слова – це повний нуль.
В пам’яті 2016 рік. Тільки-но українські воїни залишили позиції у Широкіному – туди зайшли бойовики.
