
# На Харківщині чоловік розбещував свою семирічну племінницю

Published at: **2019-11-05T14:42:00+00:00**

Author: ****

Original: [ZIK.UA](https://zik.ua/news/2019/11/05/na_harkivshchyni_cholovik_rozbeshchuvav_svoyu_semyrichnu_pleminnytsyu_1684119)


        У Харківському районі за розбещення семирічної дівчинки поліцейські затримали її рідного дядька.
      
Про це повідомляє пресслужба поліції.
«4 листопада до чергової частини відділу поліції звернулася 28-річна мешканка селища Безлюдівка, яка повідомила, що рідний брат вчинив відносно її 7-річної доньки розпусні дії. На місце події негайно виїхало керівництво відділу та слідчо-оперативна група», – йдеться у повідомленні.
Зазначається, що за місцем мешкання заявниці поліцейські затримали 37-річного чоловіка, який рік тому звільнився з місця позбавлення волі, а останні кілька тижнів мешкав у сестри.
Слідчі встановили, що ввечері жінка вклала дівчинку та 3-річного сина спати та ненадовго пішла з дому. Коли заявниця повернулася, то побачила, що її брат лежить у дітей в ліжку напівоголеним та торкається до дівчинки. Жінка відразу викликала поліцію.
«За вказаним фактом відкрито кримінальне провадження за ч. 2 ст. 156 (розбещення неповнолітніх) Кримінального кодексу України. Санкція статті передбачає позбавлення волі на строк до 8 років», – додали у поліції.
Слідчі дії тривають. Чоловік затриманий в порядку ст. 208 Кримінального процесуального кодексу України. Йому повідомлено про підозру у скоєнні злочину.
Нагадаємо, у місті Кам’янському Дніпропетровської області до поліції звернулась матір неповнолітньої, яка повідомила, що за її відсутності вдома 35-річний чоловік зґвалтував її 13-річну доньку.
