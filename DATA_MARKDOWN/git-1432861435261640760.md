
# Играчите на Арсенал се подиграват на Емери заради английския му

Published at: **2019-11-02T13:04:00+00:00**

Author: **Sportlive.bg**

Original: [SPORT LIVE](https://www.sportlive.bg/timeout/timeoutother/igrachite-na-arsenal-se-podigravat-na-emeri-zaradi-anglijskiq-mu-1391052.html)

Мениджърът на Арсенал Унай Емери е станал обект на присмех от страна на играчите си заради проблемите си с английския език. Те му създават проблеми в комуникацията с подопечните, някои от които не разбират указанията му, съобщава "The Independent".
Играчите се подиграват на треньора си, отбелязвайки лошото му произношение. Част от играчите често имитират испанеца и се смеят над трудностите му, допълва изданието.
Не за първи път Емери се сблъсква с езикови проблеми - подобен е бил случаят и при престоя му в Пари Сен Жермен. Любопитното е, че испанецът кара втори сезон в Англия, но не е усвоил тънкостите на езика. В интернет вече има клип, пародиращ наставника на "артилеристите". Той пък е огромен оптимист за прогреса на Арсенал. Вижте какво каза по-рано тази година в този материал. 
