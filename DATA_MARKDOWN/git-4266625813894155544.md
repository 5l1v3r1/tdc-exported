
# Пристайко пояснив взаємпов'язаність розведення в Петрівському та нормандського саміту

Published at: **2019-11-04T13:27:00+00:00**

Author: ****

Original: [ZIK.UA](https://zik.ua/news/2019/11/04/prystayko_poyasnyv_vzaiempovyazanist_rozvedennya_v_petrivskomu_ta_1683203)


        Розведення сил в Петрівському Донецької області завершить виконання умов для проведення саміту "нормандської четвірки".
      
Про це на брифінгу заявив міністр закордонних справ Вадим Пристайко, передає РБК-Україна.
За його словами, українська сторона планувала почати розведення в Петрівському сьогодні, 4 листопада.
"Ви знаєте, що за нашими оцінками розведення повинне було початися як раз сьогодні. Але кілька днів тому були обстріли в зоні розведення. Не просто в районі десь там, а в конкретній зоні розведення, що було зафіксовано також місією ОБСЄ.
Тому ми були змушені перенести це розведення на той період, коли буде досягне 7-денний період тиші. Як тільки буде досягнутий цей період, ми будемо готові до наступного етапу розведення. Цим розведенням ми завершимо всі передумови для зустрічі "нормандської четвірки", – зазначив Пристайко.
Він також зазначив, що президенти України, Франції та Німеччини готові до зустрічі в нормандському форматі.
"Ми розраховуємо, що РФ на цей раз все ж знайде час для того, щоб чотири лідери зустрілися. Наші німецькі та французькі колеги вже готові до цієї зустрічі. Очевидно, що президент Зеленський теж готовий до цієї зустрічі", – додав міністр.
Раніше, міністр закордонних справ України Вадим Пристайко заявив, що Росія хоче зірвати проведення саміту в нормандському форматі за допомогою обстрілів на ділянці розведення в Петрівському.
 
