
# Prijoviću opomena iz vrha kluba: Moraće debelo da plati, ako želi da ode

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/fudbal/vesti/prijovicu-opomena-iz-vrha-kluba-morace-debelo-da-plati-ako-zeli-da-ode/341381)


        Vest da bi Aleksandar Prijović mogao da se vrati u evropski fudbal nepunih godinu dana pošto je potpisao vrtoglavi ugovor s Al Itihadom izazvala je lančanu reakciju, a čelnim ljudima kluba definitivno se nisu dopale ovakve najave u medijima. 
      
Ubrzo pošto su se pojavile prve spekulacije oglasio se prvi čovek Al Itihada Anmar al Kali koji je u ime kluba i glavnog finansijera Arab grupe koju zastupa poslao vrlo jasnu poruku Prijoviću – ako želiš da odeš, moraćeš debelo da platiš!“Nećemo dozvoliti Prijoviću da ode ukoliko ne bude ispoštovao ugovor. Niko nije iznad kluba“, kratko je poručio Al Kali.
Kako se može čuti, predsednik Al Itihada od Prijovića traži da se odrekne preostalog novca iz ugovora vrednog ukupno 40.000.000 evra sa bonusima, ali i da plati veliku sumu novca za čiste papire. Nije poznato o kojoj sumi je reč, ali Prijović bi mogao ozbiljno da se namuči kako bi dobio slobodu koju traži.
Podsetimo, problemi srpskog reprezentativca počeli su onog trenutka kada je došlo do smene rukovodstva u klubu iz Saudijske Arabije i odlaska bivšeg predsednika Leoba Nasera s kojim je imao poseban odnos. Prijović je ostao bez saigrača Rodrigeza s kojim je imao odličnu saradnju, posle čega je izgubio svoj uticaj na terenu.
Prijović s Al Itihadom ima ugovor do juna 2023. godine.
U Grčkoj tvrde da će se Prijović vratiti u solunski PAOK gde je doživeo pun fudbalski procvat u karijeri i zaslužio basnoslovni ugovor u Saudijskoj Arabiji.

        Pogledajte novu epizodu Mozzartove serije "Ekipizza"
      
