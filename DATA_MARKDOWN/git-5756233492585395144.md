
# مرگ جوان در تصادف با مترو

Published at: **2019-11-07T14:42:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620357/%D9%85%D8%B1%DA%AF-%D8%AC%D9%88%D8%A7%D9%86-%D8%AF%D8%B1-%D8%AA%D8%B5%D8%A7%D8%AF%D9%81-%D8%A8%D8%A7-%D9%85%D8%AA%D8%B1%D9%88)


        رئیس پلیس مترو پایتخت از مرگ کارگر جوانی در خطوط مترو گلشهر – تهران خبر داد.
      

        آفتاب‌‌نیوز :
      
سرهنگ سعید عطاءاللهی اظهارکرد: ساعت ۲۰:۵۹ دقیقه شب گذشته (۱۴ آبان ماه) راننده قطار مترو که شهر گلشهر را به مقصد تهران ترک کرده بود، طی تماس با مرکز کنترل اعلام کرد در طول مسیر بین ایستگاه "ورآورد و ایران خودرو"، با شی نامعلومی برخورد کرده است.
وی ادامه داد: با حضور پلیس در محل حادثه و نیز در تحقیقات صورت گرفته برای شناسایی هویت فرد مشخص شد، وی یکی از کارگران شرکت‌های پیمانکاری تعمیر و نگهداشت خطوط مترو می‌باشد که هنگام تعمیر خطوط مترو، قطار با وی برخورد کرده و جان خود را از دست است.
به گزارش سایت پلیس، رئیس پلیس مترو گفت: با مشخص شدن هویت این فرد، تحقیقات پلیسی با دستور قضائی ادامه دارد.
