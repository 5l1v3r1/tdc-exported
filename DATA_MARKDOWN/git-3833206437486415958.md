
# Ще има ли нов договор за Пиргов или ще си тръгне от Ботев?

Published at: **2019-11-02T08:30:00+00:00**

Author: ****

Original: [Plovdiv24.bg](https://www.plovdiv24.bg/sport/910487.html)

Ръководството на Ботев (Пд) умува да предложи нов договор на централния защитник Димитър Пиргов. Той парафира с "канарчетата" през януари миналата година. Настоящият му контракт е до лятото на 2020-а.
Засега жълто-черните са доволни от изявите на бранителя, който оформи добър тандем през това време с Кристиан Димитров.
Пиргов е роден на 26.10.1989г. в Гоце Делчев. Играл е за отборите на Чавдар Етрополе, Пирин Гоце Делчев и Славия, а преди да премине в Коматево, носи екипа на Левски.
Очаква се през зимната пауза двете страни да започнат преговори за нов контракт за още един сезон. В Ботев се надяват, че Димитър Пиргов ще приеме предложените му условия, пише "Тема спорт". Според запознати обаче не е изключено и защитникът да поиска време за размисъл и да отложи разговорите за пролетта.
От Нова година обаче той ще е свободен да подписва предварителни споразумения с други клубове, както и да води преговори. Досега за Ботев Пловдив братът на вратаря на Локо Пд Илко Пиргов е записал 46 шампионатни двубоя, но все още няма отбелязан гол.
