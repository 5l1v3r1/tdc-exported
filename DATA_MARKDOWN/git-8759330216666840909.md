
# Van Meir ziet uitblinker opstaan bij Club Brugge: Complete speler

Published at: **2019-11-01T08:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901921/van-meir-ziet-revelatie-opstaan-bij-club-brugge-complete-speler-.html)


        Club Brugge had woensdag al bij al weinig moeite met Zulte Waregem. Het werd uiteindelijk 0-2. Eric Van Meir zat in de studio bij Play Sports en was onder de indruk van Eder Balanta.
      
"Het is een complete speler", gaf Van Meir aan. "Hij gaf ook de aanzet tot het eerste doelpunt. Hij kan heel goed situaties inschatten. Ook aanvallend, als er ruimte is, loopt hij daar slim in. Hij gebruikt goed zijn lichaam en beschikt over een mooie lichaamsbouw."
Ook rechtsachter Odilon Kossounou maakte indruk op hem. "Dit is toch wel een ongelooflijke pluim voor de transferpolitiek van Club Brugge. Je hebt Ricca, Sobol, Deli en nu weer Kossounou, het is echt fantastisch. Hij blijft de back-up van Clinton Mata, maar als die inderdaad een paar weken out zal zijn, is het voor Philippe Clement toch heel comfortabel om te weten dat deze jongen fantastisch speelt."
