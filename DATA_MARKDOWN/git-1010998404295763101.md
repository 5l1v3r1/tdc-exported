
# Учени установиха нов щам на ХИВ

Published at: **2019-11-07T14:30:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/ucheni-ustanoviha-nov-shtam-na-hiv.html)

За пръв път от 2000 г. учени от фармацевтичната компания „Абот Лабораторис“ установиха нов щам на вируса на ХИВ, съобщава „Уол стрийт джърнал“.
Новият щам бил открит у трима жители на Конго. Той се явява подтип на най-опасната разновидност на вируса – ХИВ-1 група М.
Интересното е, че кръвната проба, в която е установен щамът, е взета през 2001 година. Учените са го откривали и по-рано – веднъж през 1983 г. и веднъж през 90-те. Въпреки това, за да потвърдят наличието му, е трябвало да го срещнат още веднъж, което е станало едва тази година.
Специалистите споделиха още, че едва ли откритието ще позволи да се усъвършенства диагностиката и лечението на ХИВ. Може обаче да помогне на работещите в тази област да се доближат до създаването на ефективна и достъпна ваксина.
Учени от цял свят обединяват усилия за създаването на такъв препарат.
За пръв път от 2000 г. учени от фармацевтичната компания „Абот Лабораторис“ установиха нов щам на вируса на ХИВ, съобщава „Уол стрийт джърнал“.
Новият щам бил открит у трима жители на Конго. Той се явява подтип на най-опасната разновидност на вируса – ХИВ-1 група М.
Учените споделиха още, че едва ли откритието ще позволи усъвършенстването на диагностиката и лечението на ХИВ. Може обаче да помогне на работещите в тази област да се доближат до създаването на ефективна и достъпна ваксина.
Учени от цял свят обединяват усилия за създаването на такъв препарат.
