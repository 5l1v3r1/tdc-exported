
# Άρχισε η απολογία Μιχαλολιάκου - Σκυλί τού φώναξε η Μάγδα Φύσσα

Published at: **2019-11-06T11:00:00+00:00**

Author: ****

Original: [enikos.gr](http://www.enikos.gr/politics/682599/archise-i-apologia-michaloliakou-skyli-tou-fonaxe-i-magda-fyssa)

Λίγο μετά τις 10 το πρωί της Τετάρτης άρχισε η απολογία του Νίκου Μιχαλολιάκου τον οποίο οπαδοί του που βρίσκονταν στη δικαστική αίθουσα υποδέχτηκαν όρθιοι και σε στάση προσοχής.
Στον αντίποδα αποδοκιμάστηκε από άλλα μέλη του ακροατηρίου ενώ η μητέρα του Παύλου Φύσσα που βρίσκεται στο δικαστήριο του φώναξε "σκυλί".
Ο ΓΓ της Χρυσής Αυγής ενώπιον του Τριμελούς Εφετείου Κακουργημάτων μίλησε για πολιτική σκευωρία και βρώμικη προπαγάνδα, υποστηρίζοντας ότι είναι αθώος από τις κατηγορίες που του απαγγέλθηκαν - εγκληματική οργάνωση και παράνομη οπλοφορία οπλοχρησία.
Υποστήριξε δε, ότι για πρώτη φορά δικάζεται ένας αρχηγός πολιτικού κόμματος για πράξεις οπαδού του κόμματός του, σημειώνοντας πως ο ίδιος είχε καταδικάσει τη δολοφονία του Παύλου Φύσσα, από το βήμα της Βουλής.
Η απολογία συνεχίζεται.
