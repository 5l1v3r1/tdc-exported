
# Атанас Камбитов: Чувствам се разочарован, явно някъде съм сгрешил

Published at: **2019-11-04T02:07:00+00:00**

Author: ****

Original: [Blitz.bg](https://blitz.bg/politika/atanas-kambitov-chuvstvam-se-razocharovan-yavno-nyakde-sm-sgreshil_news707219.html)

https://blitz.bg/politika/atanas-kambitov-chuvstvam-se-razocharovan-yavno-nyakde-sm-sgreshil_news707219.html Blitz.bg
„Чувствам се разочарован. Нормално, но това е оценката на гражданите и аз я приемам такава, каквато е“. Това заяви загубилият балотажа в Благоевград кандидат за кмет на ГЕРБ Атанас Камбитов.„Явно някъде аз съм сгрешил. Времето ще покаже дали съгражданите ми, с този свой избор, и те не сгрешиха“, каза Камбитов в първи си коментар след края на изборния ден.В Благоевград на кметския стол ще седне подкрепеният от БСП независим кандидат Румен Томов.„Работил съм и работя винаги за Благоевград. Направихме много. Нямам логичен отговор за това решение на благоевградчани“, подчерта още Атанас Камбитов, който управлява областния град два мандата. Според него той ще завещае на своя опонент един напълно обновен град, в който са реализирани големи инфраструктурни проекти.Във връзка с острото изказване на лидера на партията Бойко Борисов заради изборния резултат, Камбитов коментира: „Нормално е да се изкаже остро. Ядосан е. При положение, че на Благоевград се даде толкова много. Наистина много“.
