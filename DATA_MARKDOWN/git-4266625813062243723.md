
# Трамп відреагував на свідчення Волкера у справі про імпічмент

Published at: **2019-11-06T17:25:00+00:00**

Author: ****

Original: [ZIK.UA](https://zik.ua/news/2019/11/06/tramp_vidreaguvav_na_svidchennya_volkera_u_spravi_pro_impichment_1685229)


        Президент США Дональд Трамп висловив подяку колишньому спецпредставникові з питань України Курту Волкеру за його свідчення в Конгресі США.
      
Про це глава Білого дому написав у своєму мікроблозі в Twitter. 
"Спасибі Курту Волкеру, посланнику США в Україні, який сказав у своєму виступі в Конгресі, опублікованому щойно:" Ви запитали, які розмови у мене були про це quid pro quo, et cetra. Нічого, тому що я не знав, що існує "послуга за послугу". Полювання на відьом!" – написав Трамп.
Нагадаємо, напередодні Комітет із питань розвідки Палати представників Сполучених Штатів Америки опублікував стенограми свідчень колишнього представника США по Україні Курта Волкера та посла США в ЄС Гордона Сондленда у справі щодо імпічменту президента США Дональда Трампа.
Під час надання свідчень Волкер погодився з послом США в ЄС Сондлендом в тому, що в розмові з ним Трамп не просив про "послугу за послугу". Він додав, що українська влада також не мала занепокоєнь з цього приводу.
