
# Elfogták al-Bagdadi nővérét

Published at: **2019-11-05T08:21:44+00:00**

Author: **Anna Flori**

Original: [euronews](https://hu.euronews.com/2019/11/05/elfogtak-al-bagdadi-noveret)

Rasmiya Awadra és családjára Szíria északnyugati részén csaptak le. Férjével, menyével és öt gyerekével együtt esett fogságba. A török vezérkar szerint a nő rendkívül fontos információkkal szolgálhat a még mindig több tízezer embert mozgató terrorszervezet belső viszonyairól, működéséről. Úgy fogalmaznak, hogy elfogásával egy aranybánya nyílt meg a titkosszolgálatok számára.
Az Iszlám Állam első emberét, Abu Bakr al-Bagdadit az amerikai különleges alakulatok likvidálták Idlib tartományban, nem messze attól a helytől, ahol most nővérét elfogta a török hadsereg. Al-Bagdadit nem a kommandósok ölték meg, fölrobbantotta magát, mielőtt elfoghatták volna. Halálhírét október 27-én jelentette be az amerikai elnök.
