
# 'ดาว'รับจุกๆสมน้ำหน้าตัวเอง ตัดใจเลิก'พอร์ช'แล้ว

Published at: **2019-11-01T10:57:00+00:00**

Author: ****

Original: [เดลินิวส์](https://www.dailynews.co.th/entertainment/739525)


        ดาว-พิมพ์ทอง รับสมน้ำหน้าตัวเอง ตัดใจเลิก พอร์ช-ศรัณย์ แน่นอนแล้ว หลังคลุมเครือมาพักนึง
      
คลุมเครือกันอยู่พักนึงสำหรับคู่ของนักแสดงสาว ดาว-พิมพ์ทอง วชิราคม กับพระเอกหนุ่ม พอร์ช-ศรัณย์ ศิริลักษณ์ ว่าตกลงจะเลิกหรือไม่เลิก แต่ล่าสุดมีภาพหลุดหนุ่มพอร์ชวีดีโอคอลกับสาวคนหนึ่งหลุดออกมา ทำให้ชาวเน็ตยิ่งอยากรู้มากขึ้นว่าสาวดาวจะว่ายังไงกับความสัมพันธ์ในครั้งนี้ ล่าสุดเจอตัวสาวดาวเลยไม่พลาดต้องถามถึงเรื่องนี้ทันทีดาว เผยว่า “ภาพหลุดพอร์ชคุยวีดีโอคอลกับสาว ถามเขาเถอะอย่าถามหนูเลยเพราะหนูไม่ได้เป็นคนวีดีโอคอล ก็ได้เห็นภาพแล้ว แต่ส่วนตัวหนูเองหนูไม่ได้รู้จักกับผู้หญิงคนนั้นเลยไม่รู้เรื่องมาก่อน ซึ่งเหตุผลที่เลิกกันมันไม่เชิงจะเป็นเรื่องของมือที่สาม แต่มันก็คล้ายๆว่าจะใช่คือพอเราเจอเรื่องแบบนี้ก็เริ่มรู้สึกเหมือนกันนะว่าใช่หรือเปล่า ที่ผ่านมาหนูเป็นคนไม่ค่อยชอบเช็กด้วยมั้งค่อนข้างไว้ใจเขามาตลอด แต่ก็ต้องบอกตรงๆเหมือนกันว่าสาเหตุที่เราทะเลาะจนต้องเลิกกัน มันก็เป็นเพราะมีความขัดแย้งภายใน ส่วนเรื่องมือที่สามมันก็มีความระแคะระคายอยู่ด้วย แต่หนูไม่ได้ถามเขาเรื่องนี้หนูรู้สึกว่ามันจบไปแล้ว เลยไม่ได้คิดว่าจะต้องถามเพื่อให้ได้อะไร เลิกค่ะ ตอนนี้เลิก ภาพที่หลุดออกมาก็มีส่วนทำให้ตัดสินใจง่ายขึ้นเพราะว่าถ้าหากมันเป็นแบบนี้ ขืนเราอยู่ต่อไปมันก็ต้องไม่มีความไว้ใจ ฉะนั้นเรากลับมาเป็นแค่เพื่อนกันดีกว่า เราไม่ได้เลิกกันเพราะภาพหลุดนี้ แต่เราเลิกกันก่อนแล้ว ตอนแรกที่ดาวบอกยังไม่ได้เลิกเพราะตอนนั้นสถานะมันค่อนข้างคลุมเครือ แต่พอเห็นภาพปุ๊บก็เลิกดีกว่า"
“ภาพที่หลุดออกมาหนูเห็นเอง ถามว่าปวดใจไหมก็ต้องมีความรู้สึกบ้าง เสียความรู้สึก มันก็รู้สึกแย่ที่หนูไม่ถามพอร์ชว่าผู้หญิงในภาพคือใครเพราะหนูไม่อยากทำให้ทุกอย่างแย่ไปกว่านี้แล้ว หนูรู้สึกว่าถ้าหากเราไปเคลียร์หรือพูดเยอะเกินไป มันจะกลายเป็นเรื่องใหญ่ เดี๋ยวจะทะเลาะกัน ดังนั้นเราก็ตัดสินใจเองดีกว่า แต่หนูไม่ได้กลัวถามแล้วเจอความจริงจากปากเขานะ แต่หนูเลือกที่เอาความรู้สึกตัวเองทำในสิ่งที่เราสบายใจ เขาเองเมื่อเช้าก็มีส่งไลน์มาบอกว่าเป็นเพื่อนของเพื่อนอีกทีหนึ่ง แต่หนูก็บอกเขาไปว่าไม่เป็นไร ช่างมันเถอะคือเหมือนเขาพยายามที่จะอธิบายเพื่อให้เราไม่ต้องรู้สึกแย่ไปมากกว่านี้ แต่เราไม่รู้จะเชื่อยังไง เขาก็ไม่ได้ขอโทษอะไร เขาบอกว่าเป็นเพื่อนของเพื่อนจริงๆและผู้หญิงก็บอกแบบนั้นเหมือนกัน ดังนั้นหนูเลยรู้สึกว่าไม่อยากจะคิดอะไรให้มันรกสมองไปมากกว่านี้แล้ว"
ดาว กล่าวต่อว่า “หนูไม่ต้องการคำขอโทษจากเขา ไม่ได้ต้องการอะไรเลย หนูแค่อยากอยู่เฉยๆคนเดียวกับเพื่อน ที่บ้าน หนูก็เสียใจเพราะหนูเป็นคนทุ่มเทกับความรัก เวลารักใครหนูก็รักจริงๆ เวลาคบกัน 9 เดือนสำหรับหนูมันเร็วนะเพราะที่ผ่านมามันดีมาตลอด จนมาถึงช่วงหลังๆมันเริ่มแย่ลง จนหนูตัดสินใจว่าจบดีกว่า แต่ก็ดีไม่มีอะไรคาราคาซัง หนูไม่คิดว่าตัดสินใจผิดเพราะหนูไม่ได้เจอแค่นี้ มันมีมากกว่านี้ แต่หนูไม่พูดดีกว่า และหนูเองไม่ได้ไม่เชื่อที่คนบอกเขาเจ้าชู้นะ หนูเชื่อ แต่เรารักไปแล้ว หนูคิดว่าเราเรียนรู้กันได้เพราะวันหนึ่งเขาอาจจะปรับปรุงตัวและทำให้ทุกอย่างดีขึ้น แต่ในเมื่อวันนี้สิ่งที่ทุกคนเตือนมันเกิดขึ้น หนูก็แค่ต้องมูฟออน หนูไม่ได้หมดรัก ยังพูดได้ชัดเจนว่ายังรักอยู่ แต่เราก็ต้องกลับมาดูแลตัวเอง เรื่องรีเทิร์นตอนนี้ไม่มี มีแต่การอธิบายในเรื่องที่ไม่เข้าใจกันมากกว่า ทุกวันนี้หนูก็ให้อภัยทั้งหมด เรายังเป็นเพื่อนกันได้ แค่จะไม่กลับไปอีกก็เท่านั้นเอง"“ส่วนที่หนูบอกหนูเอาคนเจ้าชู้อยู่(ยิ้ม)โอเคหนูอาจจะคิดผิดไปเพราะตอนนั้นหนูมองว่าเราเป็นเพื่อนกันมาก่อน เราน่าจะมีอะไรที่ดีขึ้น แต่ในเมื่อมันไม่ใช่ เราก็แค่กลับไปเป็นเพื่อนกันเหมือนเดิมดีกว่า เพื่อนๆก็ให้กำลังใจทั้งเพื่อนเขาและเพื่อนหนู คนรอบข้างทุกคนเป็นกำลังใจที่ดีมากๆ บทเรียนครั้งนี้คือรักเร็ว เลิกเร็ว หลังจากนี้ถ้าหากคิดจะมีใหม่เราก็คงต้องดูกันไปนานๆ จริงๆหนูก็สมน้ำหน้าตัวเองเหมือนกัน(ยิ้ม)แต่ตอนนั้นหนูอยากพิสูจน์ตัวเองเพราะความรักมันพิสูจน์กันได้ แต่ในเมื่อทุกอย่างมันไม่เป็นดังหวังก็ไม่เป็นไร รูปคู่ในอินสตาแกรม ถ้าหากมันจบไปแล้วก็คงไม่ดึงออกมาจากที่ซ่อน แต่ก็คงไม่ลบออกด้วยเหมือนกันเพราะรูปมันสวย ส่วนเรื่องฟอลโลว์ก็คงไม่ฟอลโลว์แล้วด้วย"ขอขอบคุณภาพประกอบจากอินสตาแกรม @pimtdao , @porshe_saran
