
# Rapina al Caffè Europeo: ecco chi era il rapinatore morto e il suo complice che gli ha sparato

Published at: **2019-11-06T09:23:51+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/rapina-al-caffe-europeo-ecco-chi-era-il-rapinatore-morto-e-il-suo-complice-che-gli-ha-sparato.html)

Si chiamava Ennio Proietti ed aveva 69 anni il ladro ucciso nella serata durante una rapina al “Caffè Europeo”, a Roma.
Il 69enne era residente a Roma e ieri insieme al suo complice, aveva provato a rapinare il bar-tabacchi “Caffè Europeo”, in viale Antonio Ciamarra, nel quartiere Cinecittà.
La rapina però è andata male e, dopo una violenta colluttazione con il titolare del bar, il rapinatore è stato ucciso proprio dal suo complice.
Il complice, nel tentativo di difendere Ennio Proietti dalla furia del titolare, ha esploso un colpo di pistola.
Aveva mirato al titolare del bar, un cinese di 56 anni, ma invece ha colpito mortalmente il 69enne.
Il complice della rapina, nonché assassino di Ennio Proietti, è un 58enne romano. Il suo nome è Enrico Antonelli.
Sappiamo inoltre che il 58enne ha precedenti per droga e ricettazione e che in passato è stato sottoposto sia a misure di sorveglianza speciale, sia agli arresti domiciliari. 
Antonelli, subito dopo il colpo al Caffè Europeo, è stato tratto in arresto con l’accusa di rapina e omicidio.
