
# ทอฟฟีเผยโกเมสผ่าตัดข้อเท้าเรียบร้อย คาดพักยาว1ปี

Published at: **2019-11-04T23:45:00+00:00**

Author: ****

Original: [เดลินิวส์](https://www.dailynews.co.th/sports/740018)


        "ทอฟฟีสีน้ำเงิน" เผย "อังเดร โกเมส" เข้ารับการผ่าตัดรักษาอาการข้อเท้าหักเรียบร้อย คาดน่าจะพักระหว่าง 6 เดือนถึง 1 ปี
      
เอฟเวอร์ตัน ทีมดังแห่งศึกพรีเมียร์ลีก อังกฤษ เปิดเผยว่า อังเดร โกเมส มิดฟิลด์ทีมชาติโปรตุเกส เข้ารับการผ่าตัดรักษาอาการบาดเจ็บกระดูกข้อเท้าหักเรียบร้อยเมื่อวันจันทร์ที่ผ่านมา และคาดว่าน่าจะต้องพักรักษาตัวนานระหว่าง 6 เดือนถึง 1 ปีโกเมส ได้รับบาดเจ็บจากจังหวะปะทะกับ ซน ฮึง มิน และแซร์ช โอลิเยร์ 2 ดาวเตะ ทอตแนม ฮอตสเปอร์ ในเกมพรีเมียร์ลีก เมื่อวันอาทิตย์ที่ผ่านมา ซึ่งยังเป็นผลให้ หัวหอกทีมชาติเกาหลีใต้ ที่อยู่ในอาการช็อกจนร้องไห้ไม่หยุดนั้น โดนผู้ตัดสิน มาร์ติน แอตกินสัน ชักใบแดงไล่ออกจากสนามไปด้วย"เอฟเวอร์ตันยืนยันว่า อังเดร โกเมส เข้ารับการผ่าตัดไปแล้วในวันนี้ และขบวนการทุกอย่างดำเนินไปได้ด้วยดีที่สุด อังเดรจะพักฟื้นที่โรงพยาบาลระยะหนึ่ง ก่อนจะกลับมาฟื้นฟูร่างกายที่ ฟินช์ ฟาร์ม ภายใต้การดูแลของทีมแพทย์ของเราต่อไป อังเดรได้รับการคาดหมายว่า จะกลับมาฟิตสมบูรณ์อีกครั้ง" แถลงการณ์ของเอฟเวอร์ตัน ระบุ.ภาพ gettyimages
