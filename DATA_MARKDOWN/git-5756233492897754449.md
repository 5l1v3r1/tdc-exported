
# تاثیر زعفران در کاهش علائم افسردگی

Published at: **2019-11-04T14:29:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619858/%D8%AA%D8%A7%D8%AB%DB%8C%D8%B1-%D8%B2%D8%B9%D9%81%D8%B1%D8%A7%D9%86-%D8%AF%D8%B1-%DA%A9%D8%A7%D9%87%D8%B4-%D8%B9%D9%84%D8%A7%D8%A6%D9%85-%D8%A7%D9%81%D8%B3%D8%B1%D8%AF%DA%AF%DB%8C)


        متخصصان استرالیایی در یک مطالعه جدید تاکید کردند که زعفران به مقابله با افسردگی کمک می‌کند.
      

        آفتاب‌‌نیوز :
      
این متخصصان در آزمایشات جدید خود دریافتند که مصرف زعفران در ترکیب با داروهای افسردگی می‌تواند به کنترل علائم در افراد مبتلا به این اختلال خُلقی کمک کند.
محققان استرالیایی اظهار داشتند: در بررسی‌های خود مشاهده کردیم علائم افسردگی در بیمارانی که زعفران مصرف کرده‌اند در مقایسه با افرادی که از این ادویه مصرف نکرده‌اند کاهش قابل توجهی داشته‌ است. همچنین مصرف زعفران با بهبود کیفیت خواب، تقویت انگیزه و احساس رضایت در این بیماران همراه بوده‌ است.
به گفته محققان، اگرچه صرف افزودن زعفران به رژیم غذایی نمی‌تواند سلامت روان فرد را بهبود بخشد اما یافته‌های بدست آمده می‌تواند گزینه‌های درمانی بیشتری را در اختیار پزشکان قرار دهد.
به گزارش خبرگزاری شینهوا، محققان استرالیایی اظهار داشتند: می‌توان زعفران را همزمان با شروع علائم بیماری و در کنار داروهای افسردگی مصرف کرد یا درصورت بر طرف نشدن علائم به این داروها افزوده شود.
با این حال هرگونه مصرف این ادویه به ویژه در بیمارانی که دارو مصرف می‌کنند حتما باید با مشورت و تحت نظر پزشک متخصص صورت گیرد.
