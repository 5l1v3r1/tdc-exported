
# Григор Димитров отново е в Топ 20

Published at: **2019-11-04T11:36:00+00:00**

Author: **Елка Василева**

Original: [Dnes.bg](https://www.dnes.bg/sport/2019/11/04/grigor-dimitrov-otnovo-e-v-top-20.428485)

Григор Димитров се завърна в Топ 20 на световната ранглиста за първи път след 11 месеца.
Димитров достигна до полуфиналите на турнира от сериите "Мастърс" в Париж през миналата седмица, което му помогна да прогресира със седем места до 20-ото в класацията на АТП с 1747 точки.
Това е най-предното класиране на 28-годишния хасковлия за сезона. За последно той беше в топ 20 през декември миналата година, когато беше 19-и.
Испанецът Рафаел Надал оглави за осми път в кариерата си подреждането точно година, след като за последно беше номер 1. Той изпревари Новак Джокович (Сърбия) и е водач в класацията за 197-а седмица.
Надал има 9585 точки, а Джокович е с 8945 точки.
Трети е Роджър Федерер (Швейцария) с 6190 точки.
В топ 10 за първи път от февруари 2017 година се завърна Гаел Монфис (Франция), който е десети с 2530 точки, пише БТА.
Челната десетка на световната ранглиста на АТП и българите в тях:1. (2) Рафаел Надал (Испания) 9585 точки2. (1) Новак Джокович (Сърбия) 8945 точки3. (3) Роджър Федерер (Швейцария) 6190 точки4. (4) Даниил Медведев (Русия) 5705 точки5. (5) Доминик Тийм (Австрия) 5025 точки6. (7) Стефанос Циципас (Гърция) 4000 точки7. (6) Александър Зверев (Германия) 2945 точки8. (9) Матео Беретини (Италия) 2670 точки9. (10) Роберто Баутиста Агут (Испания) 2540 точки10. (13) Гаел Монфис (Франция) 2530 точкибългарите:20. (27) Григор Димитров 1747 точки379. (361) Димитър Кузманов 97 точки512. (514) Александър Лазаров 57 точки611. (612) Александър Донски 36 точки750. (750) Адриан Андреев 23 точки847. (849) Габриел Донев 16 точки991. (987) Симон Антъни Иванов 10 точки1235. (1239) Васко Младенов 5 точки1387. (1385) Вениамин Нив 3 точки1436 (1438) Ивайло Керемедчиев 2 точки1478. (1479) Пламен Милушев 2 точки1562. (1566) Мартин Димитров 2 точки1562. (1566) Леонид Шейнгезихт 2 точки1709. (1712) Александър Лазов 1 точка 
