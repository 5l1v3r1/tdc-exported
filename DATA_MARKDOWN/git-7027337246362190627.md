
# دریای عمان مواج می‌شود

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696564/%D8%AF%D8%B1%DB%8C%D8%A7%DB%8C-%D8%B9%D9%85%D8%A7%D9%86-%D9%85%D9%88%D8%A7%D8%AC-%D9%85%DB%8C%E2%80%8C%D8%B4%D9%88%D8%AF)

 طبق اعلام نقشه‌های هواشناسی توفان حاره‌ای ماها تاثیری در سواحل هرمزگان نخواهدداشت اما در روز دوشنبه مناطق شرقی دریای عمان به نسبت مواج خواهدشد.
معاون اداره کل هواشناسی هرمزگان اظهارداشت: توصیه می‌شود در این روز (دوشنبه) کشتی‌های فراساحلی به سمت عمان احتیاط لازم داشته باشند.
کیانوش عارفی روز یکشنبه درگفت وگو باایرنا افزود: توفان حاره‌ای ماها با سرعت باد مرکزی ۶۵ نات در موقعیت ۱۷.۶ درجه عرض شمالی و ۶۶.۴ درجه طول شرقی و در درجه ۱ قرارگرفته که پیش بینی می‌شود فردا دوشنبه با افزایش باد مرکزی آن به ۱۰۰ نات به توفان درجه سه رسیده وتقویت می‌شود.
وی ابرازداشت: این توفان در روز چهارشنبه هفته جاری با برخورد به خشکی‌های کشور پاکستان تضعیف خواهدشد.
کارشناس هواشناسی هرمزگان اظهارداشت: طبق نقشه‌های هواشناسی سرعت بادهای شمال غربی در خلیج فارس کاهش یافته و امروز یکشنبه شرایط برای رفت وآمد دریایی وامور دریانوردی در جزایر غربی هرمزگان مساعد پیش بینی می‌شود.
عارفی گفت: امروز یکشنبه و فردا دوشنبه شرایط جویی و ریایی به نسبت آرامی در استان حاکم است.
وی یادآورشد: از لحاظ دمایی نیز تغییرات دمایی قابل ملاحظه‌ای در هرمزگان پیش بینی نمی‌شود اما درروزهای پایانی هفته جاری کاهش نسبی دما در استان مورد انتظار است.
