
# У Канаді пасажирський літак викотився за злітну смугу

Published at: **2019-11-07T04:38:22+00:00**

Author: ****

Original: [ГЛАВКОМ](https://glavcom.ua/news/u-kanadi-pasazhirskiy-litak-vikotivsya-za-zlitnu-smugu-638252.html)

Великий пасажирський літак під час посадки виїхав за злітну смугу у аеропорту Калгарі в Канаді.
Про це повідомляється на сторінці аеропорту у Facebook.
Після безпечної посадки носове колесо літака авіакомпанії WestJet, що прилетів з Лос-Кабос (Мексика), вийшло за межі асфальтованого покриття. Інформації про поранених не надходило. Команда аеропорта автобусами доправила пасажирів до терміналу.
Через інцидент було закрито одну з посадкових смуг, що призвело до затримання деяких рейсів.
Наразі літак вдалося перемістити і аеропорт відновив повноцінну роботу.
Нагадаємо, в канадській провінції Манітоба невеликий літак впав в озеро. Він зачепив дерево і впав у воду. На борту перебували три людини.
