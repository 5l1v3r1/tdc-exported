
# Киану Рийвс показа изгората си

Published at: **2019-11-05T10:22:00+00:00**

Author: **Агенция Стандарт**

Original: [Стандарт Новини](https://standartnews.com/lifestyle-lyubopitno/kianu-riyvs-pokaza-izgorata-si-405914.html)

Киану Рийвс изненадващо се появи ръка за ръка с приятелката си. За първи път в 35-годишната си кариера актьорът мина по червения килим с гадже по време на галавечерята „LACMA Art + Film“ в Ел Ей. Късметлийката е 46-годишната художничка и бизнесдама Александра Грант. Двамата не се откъснаха един от друг цяла вечер и изглеждаха адски влюбени, позирайки пред папараците. Киану и Александра са работили заедно по неговите книги „Ode To Happiness and Shadows“, като тя е допринесла с визията в изданията. Двамата държат и издателската къща „X Artists’ Books“. Творбите на Грант могат да бъдат видяни в публични колецкии в Музея по изкуство в Ел Ей, където и се състоя звездното събитие. Както знаем, Киану винаги е крил личния си живот от светлината на прожекторите. Като изключим безбройните слухове за евентуалните му приятелки, актьорът е имал официални романси с Джил Сколън през 80-те години на 20-ти век и с Дженифър Сайм през 90-те.
