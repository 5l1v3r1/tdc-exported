
# Bohumov uragan počistio Nirnberg

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/bohumov-uragan-pocistio-nirnberg/341643)

Sjajno prvo poluvreme Bohuma za beg iz opasne zone. Popularni klub iz rurske oblasti je vrednim trijumfom nad Nirnbergom od 3:1 najavio pohod ka sredini tabele koja mu je na samo tri boda, iako ne igra u skladu sa očekivanjima od početka sezone. Samo dve pobede na poslednjih deset utakmica u Cvajti imaju igrači Bohuma, ali je dolazak novog trenera Tomasa Rejsa definitivno pokrenuo stvari u gradu o kojem prelepo peva Herbert Grenemajer.
Večeras su sjajnom partijom u prvih 45 minuta savladali jednog od favorita za povratak u Bundesligu i najverovatnije potpisali otkaz treneru Damiru Kanadiju koji nema snage da izvuče popularni Der Klub iz rezultatkse krize.
Da se Nirnbergu crno piše bilo je jasno posle devet minuta kada je Danilo Soareš načeo gostujućeg rezervnog golmana Vilerta. Bohum je dominirao i napadao, a u finišu prvog poluvremena poptuno je prelomio utakmicu. Prvo je u 40. minutu štoper Lorenc povisio na 2:0 da bi u nadonadi prvog dela Manuel Vinchajmer, napadač na pozajmici iz HSV-a, postigao prvenac u plavom dresu u svom prvom nastupu kao starter u ovoj sezoni za velikih 3:0.
Uspeli su gosti da se trgnu u nastavku i smanje rezultat preko štopera Sorensena u 63. minutu, a možda bi utakmica dobila zanimljiviji tok da Nirnbergu nije poništen pogodak u 73. minutu pošto je VAR reklamirao ofsajd.
Bohum je posle toga sačuvao prednost i zabeležio prvu pobedu kod kuće u novoj sezoni posle koje se lakše diše. Zanimljivo, šansu je u redovima Bohuma na ovom meču dobio i srpski internacionalac Miloš Pantović. Ušao je u 82. minutu, a zaradio žuti karton u 88.     

        
          Pogledajte najnoviju epizodu serije Ekipizza:
        
      
