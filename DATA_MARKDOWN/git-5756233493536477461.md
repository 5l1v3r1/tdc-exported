
# دو فرد مفقود شده در زمین‌لرزه منطقه جیحون پیدا شدند+عکس

Published at: **2019-11-06T22:05:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620282/%D8%AF%D9%88-%D9%81%D8%B1%D8%AF-%D9%85%D9%81%D9%82%D9%88%D8%AF-%D8%B4%D8%AF%D9%87-%D8%AF%D8%B1-%D8%B2%D9%85%DB%8C%D9%86%E2%80%8C%D9%84%D8%B1%D8%B2%D9%87-%D9%85%D9%86%D8%B7%D9%82%D9%87-%D8%AC%DB%8C%D8%AD%D9%88%D9%86-%D9%BE%DB%8C%D8%AF%D8%A7-%D8%B4%D8%AF%D9%86%D8%AF-%D8%B9%DA%A9%D8%B3)


        فرماندار شهرستان بندرخمیر گفت: دو فرد مفقود شده در زمین‌لرزه منطقه جیحون پیدا شدند.
      

        آفتاب‌‌نیوز :
      
میرهاشم خواستار در گفت‌گو با ایسنا، اظهار کرد: در پی زلزله امروز در منطقه جیحون و تنگ دالان که سبب ریزش کوه شد، دو نفر از اهالی منطقه مفقود شدند.
وی افزود: بلافاصله پس از وقوع زمین لرزه فرمانداری بندرخمیر، تیم های امداد و نجات و ارزیاب جمعیت هلال احمر برای جسجتجو به منطقه اعزام شدند.
فرماندار شهرستان بندرخمیر ادامه داد: در همان ساعات اولیه یکی از افراد مفقود شده در سلامت کامل پیدا شد.
خواستار عنوان کرد: جستجو برای یافتن دومین فرد مفقود شده تا شب ادامه داشت و در دقایق گذشته نفر دوم نیز در حالی که مصدوم شده بود پیدا و برای بررسی بیشتر به بیمارستان شهید محمدی بندرعباس منتقل شد.
وی خاطرنشان کرد: همچنین از روستاهای جیحون، دشت جیحون، سرتنگ و تنگ دالان بازدید کرده و برای برپایی کمپ‌های اسکان اضطراری در منطقه اقدام‌های لازم را انجام دادیم.
فرماندار بندرخمیر اضافه کرد: فردا تیم‌های ارزیاب برای بررسی میزان خسارت به این چهار روستا اعزام خواهند شد.
