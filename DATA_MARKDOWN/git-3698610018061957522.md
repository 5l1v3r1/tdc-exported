
# Віктор Гандзюк запросив Зеленського на акцію Рік без Каті

Published at: **2019-11-01T22:08:00+00:00**

Author: ****

Original: [DT.ua](https://dt.ua/POLITICS/viktor-gandzyuk-zaprosiv-zelenskogo-na-akciyu-rik-bez-kati-328233_.html)

Віктор Гандзюк, батько вбитої радника мера Херсона Катерини Гандзюк, запросив президента Володимира Зеленського на акцію "Рік без Каті". Акцію приурочено до річниці смерті Катерини Гандзюк. Учасники вимагатимуть справедливого розслідування вбивства та притягнення до кримінальної відповідальності винних у злочині.
"4 листопада минає рік, як не стало Каті... Рік, за який жоден з організаторів і замовників не був покараний. Приходьте. Я буду чекати вас на акції в Києві біля Офісу президента. Вшануйте разом з нами світлу пам'ять Каті. Покажіть, що ви на нашому боці, а не зі знахабнілими регіональними елітами", - сказав, звертаючись до глави держави, Віктор Гандзюк. Відеозвернення було опубліковане на його сторінці у Facebook увечері в п'ятницю, 1 листопада.
