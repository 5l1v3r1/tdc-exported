
# فراخوان مشمولان کاردانی، دیپلم و زیردیپلم در آبان ماه سال ۹۸

Published at: **2019-11-05T16:24:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620068/%D9%81%D8%B1%D8%A7%D8%AE%D9%88%D8%A7%D9%86-%D9%85%D8%B4%D9%85%D9%88%D9%84%D8%A7%D9%86-%DA%A9%D8%A7%D8%B1%D8%AF%D8%A7%D9%86%DB%8C-%D8%AF%DB%8C%D9%BE%D9%84%D9%85-%D9%88-%D8%B2%DB%8C%D8%B1%D8%AF%DB%8C%D9%BE%D9%84%D9%85-%D8%AF%D8%B1-%D8%A2%D8%A8%D8%A7%D9%86-%D9%85%D8%A7%D9%87-%D8%B3%D8%A7%D9%84-%DB%B9%DB%B8)


        سازمان وظیفه عمومی ناجا کلیه مشمولان دارای مدرک تحصیلی فوق دیپلم، دیپلم و زیردیپلم که برگ آماده به خدمت به تاریخ آبان ماه سال جاری دریافت کرده اند را به خدمت سربازی فراخواند.
      

        آفتاب‌‌نیوز :
      
سازمان وظیفه عمومی ناجا روز سه شنبه در اطلاعیه ای اعلام کرد: کلیه مشمولان فارغ التحصیل مقاطع کاردانی، دیپلم و زیردیپلم که برگ آماده به خدمت به تاریخ ۱۹ آبان ماه سال ۹۸ دریافت کرده اند، می بایست با مراجعه به یکی از دفاتر خدمات الکترونیک انتظامی پلیس+۱۰، برگ معرفی نامه مشمولان به مراکز آموزش را دریافت و برابر اطلاعات مندرج در آن اقدام کنند.
در این اطلاعیه آمده است: مشمولان ساکن تهران بزرگ هم می بایست ساعت ۶ صبح روز یکشنبه، ۱۹ آبان ماه سال ۱۳۹۸ و مشمولان ساکن سایر استان ها نیز ساعت ۷ صبح تاریخ ذکر شده، در محل و مراکزی که در برگ معرفی نامه مشمولان به مراکز آموزش نیروهای مسلح اعلام شده، حضور یابند تا به خدمت دوره ضرورت اعزام شوند.
بنابراین گزارش، عدم حضور به موقع در زمان و محل های تعیین شده، غیبت محسوب شده و برابر ماده ۵۸ قانون خدمت وظیفه عمومی، محرومیت های اجتماعی را برای آنان در برخواهد داشت.
گفتنی است، متقاضیان در صورت نیاز به اطلاعات بیشتر می توانند از طریق پایگاه اطلاع رسانی سازمان به نشانی www.vazifeh.police.ir، سامانه تلفن گویا به شماره ۰۹۶۴۸۰ و یا کانال سازمان در پیام رسان سروش به نشانی sarbazvazifeh @ از آخرین اخبار مطلع شوند.
