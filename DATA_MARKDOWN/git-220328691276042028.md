
# Презаснели пилотния епизод на „Играта“

Published at: **2019-11-06T13:06:00+00:00**

Author: **Агенция Стандарт**

Original: [Стандарт Новини](https://standartnews.com/lifestyle-lyubopitno/prezasneli-pilotniya-epizod-na-igrata-406025.html)

Продуцентите на „Игра на тронове“ били принудени да презаснемат целия пилотен епизод на култовия сериал. Само една сцена оцеляла от първоначалната продукция – тази с Тирион Ланистър и Рос в леглото. Това разказа Есме Бианко, която се превъплъти в героинята тогава. Изглежда, че шефовете от HBO не били доволни от видяното и веднага заръчали на екипа да се залавя обратно на работа. „Героинята ми дори нямаше име в началото. Трябваше да снимам само тази сцена с Питър Динклидж и да си ходя, а именно тя остана непроменена“, коментира Бианко. Джордж Мартин в крайна сметка кръстил персонажа Рос, защото ролята му в сериала станала по-сериозна от очакваното. Така Есме се появи в общо 13 епизода преди героинята й да бъде брутално убита в трети сезон.
