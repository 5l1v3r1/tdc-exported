
# Mignolet is nog altijd geliefd bij Liverpool: Een fantastische gast

Published at: **2019-11-05T12:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902484/mignolet-is-nog-altijd-geliefd-bij-liverpool-een-fantastische-gast-.html)


        Simon Mignolet was vorig seizoen nog tweede doelman bij Liverpool, na de ongenaakbare Alisson Becker. De Braziliaan heeft mooie woorden over voor Mignolet, die dit seizoen furore maakt bij Club Brugge.
      
"Simon is een fantastische gast", zo staat te lezen bij Sporza. "Hij heeft me veel geholpen in mijn eerste seizoen bij Liverpool. "Simon is een heel goede doelman en is heel professioneel, ook al speelde hij vorig seizoen niet veel. Elke dag werkte hij erg hard."
Mignolet speelde nauwelijks bij Liverpool, maar bracht volgens Alisson toch een meerwaarde. "Vanuit de kleedkamer had hij een belangrijke rol in wat we vorig seizoen hebben gepresteerd. Als je hem ziet, doe hem zeker de groeten van me", vertelde hij aan de Belgische pers.
Alisson komt dinsdagavond op Anfield in actie tegen KRC Genk.
