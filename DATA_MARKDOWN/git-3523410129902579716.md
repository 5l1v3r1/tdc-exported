
# 
        موافقت دادگاه لاهور با آزادی دختر نواز شریف
      

Published at: **2019-11-04T16:40:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638139/%D9%85%D9%88%D8%A7%D9%81%D9%82%D8%AA-%D8%AF%D8%A7%D8%AF%DA%AF%D8%A7%D9%87-%D9%84%D8%A7%D9%87%D9%88%D8%B1-%D8%A8%D8%A7-%D8%A2%D8%B2%D8%A7%D8%AF%DB%8C-%D8%AF%D8%AE%D8%AA%D8%B1-%D9%86%D9%88%D8%A7%D8%B2-%D8%B4%D8%B1%DB%8C%D9%81)

به گزارش بولتن نیوز، دادگاه لاهور با دادخواست آزادی "مریم نواز" دختر نوازشریف نخست وزیر سابق پاکستان به قید وثیقه موافقت کرد.شبکه خبری "جیو نیوز" اعلام کرد: دادگاه لاهور با دادخواست آزادی "مریم نواز" دختر نخست وزیر سابق پاکستان با توجه به ملاحظات پزشکی موافقت کرد.به گفته منابع خبری ، دادگاه لاهور با بررسی مدارک و اسناد پزشکی مربوطه با ضمانت درمانی "مریم نواز" در پرونده اختلاس "کارخانه شکرسازی" موسوم به «چوهدری شوگر میلز» موافقت کرده است.دادگاه اعلام کرد: «مریم نواز» با ارائه دو وثیقه ۱۰ میلیون روپیه ای می تواند آزاد شود. با این حال وی اجازه خروج از کشور را ندارد.
یادآوری می‌شود مراجع قضایی پاکستان هفته پیش با درخواست آزادی "نواز شریف" نخست وزیر سابق پاکستان موافقت کرده و حکم وی را نیز به مدت ۲ ماه به تعلیق در آورد.«نواز شریف» و دخترش که پیشتر توسط مراجع قضایی پاکستان به اتهام فساد مالی و اختلاس به ۷ سال حبس محکوم شده اند، اکنون به علت بیماری آزاد و تحت درمان هستند.
