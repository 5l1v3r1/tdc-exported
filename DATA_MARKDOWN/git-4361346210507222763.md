
# 
        Házimunkára fogja fiait Völgyesi Gabi
      

Published at: **2019-11-06T10:30:00+00:00**

Author: **K. K.**

Original: [www.borsonline.hu](http://www.borsonline.hu/celeb/hazimunkara-fogja-fiait-volgyesi-gabi/185969)


        A Unique énekesnője egy 6, és egy 8 éves fiú édesanyja, akiket nem rest befogni a házimunkába. 
        A Unique énekesnője egy 6, és egy 8 éves fiú édesanyja, akiket nem rest befogni a házimunkába.
      
Egy amerikai kutatás szerint sokkal talpraesettebbek lesznek azok a gyerekek, akik már kiskoruktól fogva részt vesznek a ház körüli teendőkben.
– Ezt én is pontosan így gondolom! Az én édesanyám mindig kitessékelt a konyhából, amikor kislány voltam, mert csak zavartam őt, s így a főzést is csak felnőtt koromban sajátítottam el. Nem hibáztatom őt, mert ma már tudom, mennyi türelemmel jár a gyerekeket bevonni a házimunkába. Noha ma sem vagyok a háziasszonyok gyöngye, mert ezer más területen is helyt kell állnom, de azért igyekszem a fiaimat bevonni mindazokba, amikért anya és apa is rengeteget dolgozik. Például a rendrakásba – közölte a Bors érdeklődésére Völgyesi Gabi, aki nevelési célzattal fogja házimunkára Martint és Eliotot.
– Jó, ha időben megtapasztalják, hogy nem evidencia a rend, a főtt étel, és a tiszta ruha. Noha korukból adódóan még nem alkalmasak arra, hogy minden házimunkába besegítsenek, de ha többszöri figyelmeztetés ellenére kilötykölik az italukat vagy morzsáznak, akkor meg kell próbálni maguk után felitatni, tányérba söpörni az oda nem illô dolgokat. Tudom, hogy eleinte nehéz ôket bevonni a házimunkába, hiszen sokszor több kárt okoznak, mint hasznot, de idővel a türelem és figyelem, amit rájuk fordítunk megtérül – vélekedett Völgyesi Gabi. Az énekesnő zenekarával, a Unique-kal november 29-én tartja nagyzenekari koncertjét a MOMKultban, ahol az Angyal, a Mozaik és a Csillagtenger komolyzenei szekcióval kiegészülve csendül majd fel.
