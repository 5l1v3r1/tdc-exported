
# Дъглас Коста: Всички в Ювентус искаме да имаме тяло като на Роналдо

Published at: **2019-11-06T20:39:00+00:00**

Author: **Sportlive.bg**

Original: [SPORT LIVE](https://www.sportlive.bg/timeout/timeoutother/dyglas-kosta-vsichki-v-yuventus-iskame-da-imame-tqlo-kato-na-ronaldo-1403693.html)

Крилото на Ювентус Дъглас Коста призна, че самият той, а и останалите му съотборници, взимат пример от звездата на тима Кристиано Роналдо по отношение на храненето и поддържането на телата си. Бразилецът разкри, че иска да има тяло като на португалеца.
"Винаги съм ял само здравословна храна. Сега, когато съм на 29 години, започнах да се грижа за това много повече. Формата на Роналдо е невероятна. Това мотивира всички, всички ние, в това число и аз, искаме да имаме тяло като неговото", заяви Коста пред "Esporte Interativo".
"Откакто Кристиано се премести в Торино, процентът на мазнини в телата на нашите играчи намаля значително. Това е страхотно. Той ни дава много и извън терена", допълни крилото. Какво наскоро разказа Карлос Тевес за отдадеността на Роналдо на работата му вижте в този материал.
