
# Βίτσας: «Τελευταία έχουμε τους ενωμένους χοιρινομεθύστακες»

Published at: ****

Author: ****

Original: [CNN.gr](https://www.cnn.gr/news/politiki/story/196566/vitsas-teleytaia-exoyme-toys-enomenoys-xoirinomethystakes)

Όλγα Παναγιωτίδου, CNN Greece 13:17 , 07 November 2019 - 13:20
«Τελευταία έχουμε τους ενωμένους χοιρινομεθύστακες, τους οποίους ορισμένα Μέσα Ενημέρωσης πρόθυμα προβάλουν, αλλά είμαι σίγουρος ότι ο δημοκρατικός κόσμος θα αντισταθεί και θα τους τιμωρήσει», ανέφερε από το βήμα της Βουλής ο πρώην υπουργός Μεταναστευτικής Πολιτικής Δημήτρης Βίτσας και έκανε λόγο για ορισμένα στελέχη της ΝΔ «που κάνουν πίσω πολλά βήματα χαϊδεύοντας αυτιά πάνω στο αφήγημα των εισβολέων και του εξισλαμισμού».
Δεν σήκωσε το γάντι ο υφυπουργός Άμυνας Αλκιβιάδης Στεφανής, αρμόδιος συντονιστής για την αντιμετώπιση του προσφυγικού/μεταναστευτικού προβλήματος, ο οποίος περιορίστηκε στην ουσία της επίκαιρης ερώτησης του κ. Βίτσα. Ο κ. Στεφανής επεσήμανε πως η κυβέρνηση διαχειρίζεται το μεγάλο αυτό θέμα με σχέδιο και σοβαρότητα, έχοντας –όπως είπε- εξαιρετική συνεργασία με το Υπουργείο Προστασίας του Πολίτη. Σε ό,τι αφορά στην τοποθέτησή του στη θέση του συντονιστή, υποστήριξε πως έχει στόχο την υλοποίηση του ήδη εγκεκριμένου σχεδίου δράσης ώστε να βελτιστοποιηθούν τα αποτελέσματα.
«Η κυβέρνηση της ΝΔ μοιάζει να έμαθε και να κατάλαβε πραγματικά ότι τους πρόσφυγες δεν τους έφερε ο ΣΥΡΙΖΑ, ο Μουζάλας, η Χριστοδουλοπούλου αλλά ο πόλεμος, η κρίση, η φτώχεια, η κλιματική αλλαγή», ανέφερε από την πλευρά του ο Δημήτρης Βίτσας.

        Διαβάστε επίσης
      
