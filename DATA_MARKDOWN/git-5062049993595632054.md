
# Turnaj mistryň: Strýcová na deblový titul nedosáhla, Svitolinová blízko obhajobě

Published at: **2019-11-03T10:50:00+00:00**

Author: ****

Original: [Tenisový svět](https://www.tenisovysvet.cz/article/detail/10615--turnaj-mistryn-strycova-na-deblovy-titul-nedosahla-svitolinova-blizko-obhajobe)


        Turnaj mistryň má na programu závěrečný hrací den. Nejprve přišlo na řadu deblové finále, ve kterém obhájily titul Babosová s Mladenovicovou, které porazily Barboru Strýcovou a Tchajwanku Sie ve dvou setech. Plzeňská tenistka bez ohledu na výsledek přezimuje jako deblová světová jednička. V odpoledních hodinách přijde na řadu singlové finále – Elině Svitolinové stojí v cestě za obhajobou titulu světová jednička Ashleigh Bartyová.
      
Strýcová ve finále neuspělaBarbora Strýcová deblový titul na Turnaji mistryň nezískala. Česká tenistka společně s Tchajwankou Sie neuspěly v nedělní finálové bitvě, když podlehly obhájkyním titulu Babosové s Mladenovicovou za 66 minut po setech 1:6 a 3:6. Strýcová bez ohledu na nedělní výsledek přezimuje jako světová deblová jednička!
Svitolinová krok od obhajoby a pohádkové odměnyElina Svitolinová prochází letošním Turnajem mistryň bez porážky a je blízko obhajobě loňského titulu. Ukrajinská tenistka je také jednu výhru od pohádkové odměny 110 milionů Kč, kterou obdrží tenistka za přepokladu, že turnajem projde bez porážky.  
Světové osmičce stojí v cestě aktuálně nejlepší tenistka planety Ashleigh Bartyová, která v semifinále vyřadila Karolínu Plíškovou. Proti Australance stojí vzájemná bilance, neboť v soubojích se Svitolinovou prohrála všech pět duelů. I z tohoto důvodu je podle papírových předpokladů mírnou favoritkou finálového souboje právě tenistka původem z Oděsy.
Finále dvouhry12:30 Ashleigh Bartyová (AUS, 1.) – Elina Svitolinová (UKR, 8.)
Finále čtyřhrySTRÝCOVÁ, Sie (TPE) – Babosová, Mladenovicová (HUN/FRA) 1:6, 3:6
