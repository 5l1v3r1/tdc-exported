
# Κομισιόν : Κατεβάζει τον πήχη της ανάπτυξης για την Ελλάδα – 1,8% εφέτος – 2,3% το 2020

Published at: **2019-11-07T10:37:54+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/finance/komision-katevazei-ton-pixi-tis-anaptyksis-gia-tin-ellada-18-efetos-23-to-2020/)

Σε αναθεώρηση προς το κάτω των προβλέψεων για την ανάπτυξη το 2019, αλλά επιτάχυνση το 2020 και βελτίωση των δημοσιονομικών μεγεθών, προβλέπει η Ευρωπαϊκή Επιτροπή για την Ελλάδα, στο πλαίσιο της φθινοπωρινής οικονομικής έκθεσης, που έδωσε στη δημοσιότητα.
Η Κομισιόν υπολογίζει ότι το ΑΕΠ θα αυξηθεί φέτος κατά 1,8% (όταν η κυβέρνηση προβλέπει 2%), και 2,3% το 2020 ενώ η κυβέρνηση έχει θέσει στόχο να αυξηθεί κατά 2,8%. Για το 2021 προβλέπει ρυθμό ανάπτυξης 2%. Τον Ιούλιο στις ενδιάμεσες προβλέψεις για την ανάπτυξη εκτιμούσε ότι το ΑΕΠ θα αυξηθεί 2,1% το 2019 και το 2,2% το 2020. Δηλαδή σήμερα αναθεωρεί ελαφρώς προς το κάτω την ανάπτυξη για φέτος και ελαφρώς προς τα πάνω για του χρόνου.
Οι προβλέψεις για την Ελλάδα είναι σαφώς καλύτερες από τις προβλέψεις για το σύνολο της ΕΕ και της ευρωζώνης, όπου η Κομισιόν προχώρησε σε νέα αναθεώρηση προς το χειρότερο για φέτος και του χρόνου.

        Κύπρος : Έσοδα 9,3 δισ. δολάρια για 18 χρόνια από την «Αφροδίτη» 
         Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
