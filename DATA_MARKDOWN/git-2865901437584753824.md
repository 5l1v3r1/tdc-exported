
# VBA razbija Grnčariju

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/vba-razbija-grncariju/341579)

Stouk i Vest Bromvič Albion u derbi Zapadnog Midlendsa ulaze sa različitih krajeva tabele Čempionšipa, samim tim i u potpuno oprečnim raspoloženjima.
Posle vezanih poraza na gostovanjima Šefild Venzdeju i Milvolu Grnčari su se ponovo našli na pretposlednjoj poziciji (Barnsli je iza njih samo zbog nešto lošije gol-razlike) i raspršili nade navijača da su pobede nad kandidatima za promociju Svonsijem i Fulamom bile nagoveštaj berićetne pozne jeseni. Inače, taj trijumf protiv ekipe srpskog reprezentativca Aleksandra Mitrovića bio je prvi ovosezonski na domaćem terenu, a prethodilo mu je čak pet poraza i remi sa Derbijem, pa dolazak jednog od najboljih gostiju s razlogom raspiruje zebnju kod pulena velškog stručnjaka Nejtana Džonsa i njihovih pristalica.
Dodatni motiv za lidera biće i želja da se iskupi za neplanirano izgubljene bodove u mečevima sa Barnslijem i Čarltonom na domaćem terenu. Srećom po VBA, najbliži pratioci takođe su kiksirali i donekle ga rasteretili, što bi trebalo da mu olakša u nameri da se na Hotorns vrati sa čitavim plenom – a to bi bila treća pobeda Begisa u gradu na Trentu od 2015.
Ni Džons, ni njegov kolega, nekadašnji selektor Hrvatske Slaven Bilić nemaju većih kadrovskih problema i to je još jedna prevaga u korist Vest Broma, čija gostovanja najčešće donose 2-3 gola. Taj tip predlažemo onima koji ne smeju da odigraju dvojku ili makar X2&2+.

        ČEMPIONŠIP - 15. KOLO
      
PetakBarnsli - Bristol Siti 2:2 (0:1)/Halme 77, Vudrou 90+4 - Vilijams 43, Vajman 71/
SubotaVigan - Svonsi 1:2 (1:1)/Mur 21p - Dajer 12, Saridž 91/
Blekburn - Šefild Venzdej 2:1 (0:0)/Adrabiojo 88, Bakli 90+1 - Marfi 83/
Brentford - Hadersfild 0:1 (0:0)/Ahirn-Grant 62/
Derbi - Midlzbro 2:0 (1:0)/Lorens 22, 84/
Fulam - Hal 0:3 (0:1)/Bauler 9, Bauen 57, Ivs 85/
Kardif - Birmingem 4:2 (2:1)/Rals 30, 69, 95p - Pedersen 3, Šunjić 89/
Lids - KPR 2:0 (1:0)/Roberts 39, Herison 82/
Luton - Notingem 1:2 (0:1)/Mekmanaman 87 - Graban 39, Ameobi 58/
Reding - Milvol 2:1 (2:0)/Obita 9, Baldok 37 - Volas 63/
NedeljaČarlton - Preston 0:1 (0:0)/Galager 58pen/

        Ponedeljak21.00: (2,95) Stouk (3,25) Vest Bromvič (2,45)
      

        *** kvote su podložne promenama
      
Foto: Reuters 
