
# Lionel Messi a mai câştigat o luptă cu Cristiano Ronaldo: E cel mai bine plătit sportiv din lume în sezonul trecut

Published at: **2019-11-05T13:50:00+00:00**

Author: **Jurnal.md**

Original: [Jurnal.md](http://jurnal.md/ro/news/f36abf9d72904946/lionel-messi-a-mai-castigat-o-lupta-cu-cristiano-ronaldo-e-cel-mai-bine-platit-sportiv-din-lume-in-sezonul-trecut.html?utm_source=RSS&utm_medium=RSS&utm_campaign=RSS)


        Lionel Messi a fost cel mai bine plătit sportiv din lume în perioada iunie 2018-iunie 2019. Forbes a publicat lista celor mai bogaţi 25 de sportivi de pe mapamond, iar la venituri au fost luate în calcul salariile, bonusurile şi încasările comerciale.
      
Starul Barcelonei a încasat în perioada amintită 114,1 milioane de euro şi l-a depăşit pe marele său rival, portughezul lui Juventus, Cristiano Ronaldo, care a primit 98 de milioane de euro.
Podiumul este alcătuit exclusiv din fotbalişti. Pe locul 3 este fostul coechipier al lui Messi de la Barcelona, Neymar (PSG), cu 94,3 milioane de euro.
Cel mai bine plătit om din alt sport este boxerul Canelo Alvarez, al patrulea în clasament, care a primit 84,5 milioane de euro, cu 500.000 de euro peste Roger Federer, aflat pe 5.
În top 10 au mai pătruns Russell Wilson (fotbal american) - 80,4 milioane de euro, Aaron Rodgers (fotbal american) - 80,2 milioane de euro şi trei baschetbalişti: LeBron James (Los Angeles Lakers) - 80 de milioane de euro, Stephen Curry (Golden State Warriors) - 71,7 milioane de euro şi Kevin Durant (adus în această vară de Brooklyn Nets de la Golden State Warriors) - 58,7 milioane de euro.

        Top 10 cei mai bine plătiţi sportivi din lume (iunie 2018-2019)
      
1. Lionel Messi - 114,1 milioane de euro
2. Cristiano Ronaldo - 98 de milioane de euro
3. Neymar - 94,3 milioane de euro
4. Canelo Alvarez - 84,5 milioane de euro
5. Roger Federer - 84 de milioane de euro
6. Russell Wilson - 80,4 milioane de euro
7. Aaron Rodgers - 80,2 milioane de euro
8. LeBron James - 80 de milioane de euro
9. Stephen Curry - 71,7 milioane de euro
10. Kevin Durant- 58,7 milioane de euro.
Tiger Woods e doar al 11-lea în ierarhie, cu 57,4 milioane de euro, iar sextuplul campion mondial din Formula 1, Lewis Hamilton, este pe 13, cu 49,4 milioane de euro.
Novak Djokovic e pe locul 17, cu 45,4 milioane de euro, iar Connor McGregor pe 21, cu 42,2 milioane de euro.
