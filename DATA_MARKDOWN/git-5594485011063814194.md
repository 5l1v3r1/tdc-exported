
# Bloomberg: Лоши новини за завода на Фолксваген в Турция

Published at: **2019-11-04T16:55:00+00:00**

Author: ****

Original: [Blitz.bg](https://blitz.bg/daydzhest/bloomberg-loshi-novini-za-zavoda-na-folksvagen-v-turtsiya_news707271.html)

https://blitz.bg/daydzhest/bloomberg-loshi-novini-za-zavoda-na-folksvagen-v-turtsiya_news707271.html Blitz.bg
Мощните профсъюзи ще блокират решението на Фолксваген (Volkswagen) да инвестира 1,3 млрд. евро в нов завод в Турция, докато насилието, активирано от инвазията на Турция в Сирия не спре.“Искам да кажа много ясно: представители на работещите отказват да дадат разрешение, докато Турция се опитва да постига своите политически цели с война и сила,” заяви Бернд Остерлох, шеф на световния заводски съвет на VW и член на надзорния съвет, цитиран от Bloomberg.Най-големият автомобилен производител в света постави на „трупчета” проекта си за строеж на завод в Турция, след като ситуацията в Сирия ескалира с нахлуването на турски военни части, предхождано от изтеглянето на американските военни от страната.Това даде възможност на турските сили да нахлуят в североизточна Сирия, изтласквайки кюрдските бойци, контролиращи граничната зона.Както добре е известно, този завод ще даде допълнителен капацитет на концерна от над 300 000 автомобила годишно, за които се бори и нашата страна.Акциите на Dogus Otomotiv, дистрибутор на автомобилите с марката VW в Турция, паднаха с 0,7% след този репортаж на Bloomberg.VW е загрижен за политическата ситуация и следи развитието й от близо, заявява главният финансов директор на концерна Франк Витер.Той заяви, че пред VW няма натиск за моментално строителство на нов завод, тъй като производствен капацитет може да се добави в съществуващия завод в Словакия и други места.Профсъюзните лидери имат силата да оказват много тежко въздействие върху стратегическите решение на концерна. На тях се падат половината от местата в надзорния съвет и имат право на вето, уточнява vesti.bg.Планира се среща на надзорния съвет на 15 ноември за годишна среща, на която да се обсъжда 5-годишният план за харчовете на Volkswagen, в които се включват разпределение на капитал за заводите по целия свят.ОЧАКВАЙТЕ ПОДРОБНОСТИ В БЛИЦ!
