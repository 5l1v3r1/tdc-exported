
# Справа ЮУАЕС: підозрюваний просив скасувати дозвіл НАБУ на заочне слідство

Published at: **2019-11-06T15:40:02+00:00**

Author: ****

Original: [Слово і Діло](https://www.slovoidilo.ua/2019/11/06/novyna/ekonomika/sprava-yuuaes-pidozryuvanyj-prosyv-skasuvaty-dozvil-nabu-zaochne-slidstvo)


        Адвокат колишнього депутата Криворізької міської ради, президента холдингу DARA Group Едуарда Самоткала просив суд переглянути дозвіл Національного антикорупційного бюро на здійснення заочного розслідування відносно його клієнта.
      
Про це йдеться в ухвалі слідчого судді Вищого антикорупційного суду Андрія Біцюка від 24 жовтня, якою закрито провадження у справі, повідомляє «Слово і Діло».
Ще 5 жовтня 2017 року Солом'янський райсуд Києва надав НАБУ дозвіл на здійснення заочного розслідування стосовно Самоткала, оскільки той переховується від органів правопорядку та перебуває у міжнародному розшуку. Втім, не погоджуючись з таким рішенням, адвокат Самоткала подав заяву про його перегляд.
Вивчивши документ, суддя Біцюк закрив провадження у справі. На його думку, це рішення слідчого судді не підлягає перегляду в порядку, передбаченому главою 34 КПК України.
Як відомо, Самоткала підозрюють у причетності до заволодіння коштами Южно-Української АЕС під час закупівлі загальноблочних щитів за завищеними цінами.
Нагадаємо, суд задовольнив прохання САП про передачу справи Южно-Української АЕС до ВАКС. Раніше суд залишив заарештованим майно Самоткала.
Хочете обговорити цю новину? Долучайтеся до телеграм-чату CHORNA RADA
