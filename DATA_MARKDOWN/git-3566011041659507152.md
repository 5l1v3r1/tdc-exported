
# آئین نکوداشت «دکتر محمد برزگر جلالی» برگزار می شود

Published at: **2019-11-02T14:45:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544157.html/%D8%A2%D8%A6%DB%8C%D9%86-%D9%86%DA%A9%D9%88%D8%AF%D8%A7%D8%B4%D8%AA--%D8%AF%DA%A9%D8%AA%D8%B1-%D9%85%D8%AD%D9%85%D8%AF-%D8%A8%D8%B1%D8%B2%DA%AF%D8%B1-%D8%AC%D9%84%D8%A7%D9%84%DB%8C--%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF)

مدیر کل فرهنگ و ارشاد اسلامی استان اردبیل گفت: آئین نکوداشت «دکتر محمد برزگر جلالی» از اساتید یک درصد دانشمند برتر جهان به تصویب شورای فرهنگی استان برگزار می شود.
به گزارش شبکه اطلاع رسانی راه دانا؛ به نقل از سبلان‌ما، سید ناصر اسحاقی ظهر امروز در جمع خبرنگاران اظهار داشت: آئین نکوداشت «دکتر محمد برزگر جلالی» از اساتید یک درصد دانشمند برتر جهان به تصویب شورای فرهنگی استان برگزار می شود.
مدیر کل فرهنگ و ارشاد اسلامی استان اردبیل گفت: این آئین روز پنجشنبه 16 آبان ماه از ساعت 17:30 در مجتمع فرهنگی و هنری فدک برگزار خواهد شد.
وی افزود: دکتر برزگر جلالی از داروسازان برجسته جهان و جزء یک درصد دانشمند برتر جهان هستند که از افتخارات استان به شمار می رود.
اسحاقی بیان کرد: کارهای پژوهشی این دانشمند در 20 کتب مرجع درسی و دائره المعارف خارجی مطرح شده است و تاکنون بیش از 3 هزار دکتر داروساز را تربیت کرده اند.
مدیر کل فرهنگ و ارشاد اسلامی استان تصریح کرد: تجلیل از مشاهیر و دانشمندان استان از مهمترین برنامه شورای فرهنگی عمومی در راستای تقدیر از خدمات آنها به جامعه است.
 
انتهای پیام/
