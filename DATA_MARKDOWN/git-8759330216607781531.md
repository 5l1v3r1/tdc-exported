
# 'Barcelona concurreert met Bayern en Man U om man van 100 miljoen'

Published at: **2019-11-07T11:43:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902783/-barcelona-concurreert-met-bayern-en-man-u-om-man-van-100-miljoen-.html)


        FC Barcelona heeft de belangstelling voor Kai Havertz 'geïntensiveerd'. Dat meldt Sport in Spanje. Havertz is een van de grote uitblinkers van Bayer Leverkusen en staat in de belangstelling van topclubs uit Europa.
      
Bayern München is eveneens in Havertz geïnteresseerd, maar bij Barcelona staat hij bovenaan de transferlijst. De Spaanse club heeft hem in bijna iedere wedstrijd aan het werk gezien en was woensdag ook aanwezig bij het Champions League-duel tussen Leverkusen en Atlético Madrid, zo meldt Sport. Er ligt een uitgebreid rapport van Havertz op tafel en de Spaanse krant weet dat hij voor volgend seizoen een belangrijke kandidaat is om het middenveld te versterken.
Barcelona en Bayern zijn geïnteresseerd in Havertz, maar ook Manchester United is bereid om veel voor de Duitse middenvelder te betalen. Bij Leverkusen weten ze in ieder geval zeker dat dit het laatste seizoen is dat ze van hem kunnen genieten. De Duitse club wil minstens honderd miljoen euro voor Havertz krijgen, aldus Sport. Er zijn clubs die dat willen betalen.
Havertz brak twee seizoenen geleden door bij Leverkusen, maar staat pas sinds vorig jaar in de belangstelling van de Europese top. Dit seizoen scoorde hij twee keer in negen duels.
