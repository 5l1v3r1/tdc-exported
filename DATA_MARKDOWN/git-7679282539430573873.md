
# भारत में ये चर्चित कारें सुरक्षा के मामले में रही फिसड्डी, जानें लिस्ट में कौनसी कारें हैं शामिल

Published at: **2019-11-04T09:15:10+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/business/story-these-maruti-and-santro-car-failed-in-crash-test-did-not-get-much-rating-2831002.html)

देश में सुरक्षित वाहनों को बढ़ावा देने की मुहिम के तहत किए गए सुरक्षा परीक्षण में मारुति सुजुकी की लोकप्रिय हैचबैक कार वैगनआर और हुंडई की सैंट्रो को केवल दो सितारा तथा डैटसन की रेडीगो को महज एक सितारा वाली रेटिंग मिली।
वाहन सुरक्षा समूह ग्लोबल एनसीएपी ने इसकी जानकारी दी। इस जांच में किसी भी मॉडल को पांच सितारा रेटिंग नहीं मिल सकी। हालांकि मारुति सुजुकी के बहुद्देश्यीय वाहन माडल एर्टिगा को परीक्षण में तीन सितारा रेटिंग मिला। ग्लोबल एनसीएपी ने कहा कि भारत के लिए सुरक्षित वाहन मुहिम के छठे दौर के लिए एर्टिगा, वैगनआर, सैंट्रो और रेडीगो के एंट्री लेवल संस्करण को चुना गया। परीक्षण से पता चला कि सिर्फ एर्टिगा में ही दो एयरबैग दिये गये हैं जबकि अन्य वाहनों में सिर्फ चालक के लिए एक एयरबैग हैं।
ग्लोबल एनसीएपी के मुख्य कार्यकारी अधिकारी एवं अध्यक्ष डेविड वार्ड ने कहा कि वाहनों के हालिया सुरक्षा परीक्षण में मिश्रित प्रदर्शन देखने को मिला। ऑटो सेक्टर: 7 महीने बाद अक्टूबर में मारुति की सेल में आया सुधार, Swift-Baleno की सेल बढ़ी
