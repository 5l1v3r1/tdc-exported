
# Marco Triches morto nell'esplosione ad Alessandria. Eroe del terremoto ad Arquata

Published at: **2019-11-06T18:59:57+00:00**

Author: **MATTEO PORFIRI**

Original: [il Resto del Carlino](https://www.ilrestodelcarlino.it/ascoli/cronaca/marco-triches-terremoto-arquata-1.4872896)

Ascoli, 7 novembre 2019 - C’era anche lui, ad Arquata, nelle ore immediatamente successive al terremoto dell’agosto 2016. Fu un autentico eroe, salvando diverse persone dalle macerie e dando loro tranquillità in un momento davvero drammatico, quando tutto intorno c’erano solo morte, panico e distruzione.
Il destino, però, è stato tutt’altro che grato con lui, che ha perso la vita nell’inferno di fuoco scatenato dall’esplosione nella cascina di Quargnento, in provincia di Alessandria, avvenuta martedì. Il pompiere Marco Triches non c’è più. Aveva 38 anni, una moglie e un bambino piccolo. Oltre a lui sono rimasti uccisi nell’esplosione Matteo Gastaldo, 46 anni, anche lui padre di una figlia piccola, e Antonio Candido, 32 anni, che erano intervenuti per spegnere l’incendio divampato nella struttura.
Petrucci, poi, oltre ad elogiare continuamente il lavoro svolto in questi anni dagli stessi vigili del fuoco, sta portando avanti la sua battaglia per creare un presidio permanente dei pompieri ad Arquata. «Attraverso il ministero stiamo cercando di allestire una sezione stabile per tutto il territorio montano, perché quando i cittadini vedono la divisa dei vigili del fuoco si sentono sicuri. Ritengo sia fondamentale avere un presidio per affrontare qualsiasi emergenza».Iscriviti alla newsletterRimani sempre aggiornato sulle notizie nazionaliAccedi per Iscriverti
