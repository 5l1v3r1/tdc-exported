
# UPTET 2019: टीईटी-2019 के लिए आवेदन शुरू, यूपी डीएलएड की वेबसाइट से करें आवेदन

Published at: **2019-11-01T04:18:28+00:00**

Author: **वरिष्ठ संवाददाता,प्रयागराज |**

Original: [https://www.livehindustan.com](https://www.livehindustan.com/career/story-uptet-2019-application-for-tet-2019-starts-today-this-time-apply-on-the-website-updeled-gov-in-2826455.html)

 उत्तर प्रदेश शिक्षक पात्रता परीक्षा के लिए आज से आवेदन शुरू होंगे। जो अभ्यार्थी आवेदन कराना चाहते हैं वो इस बार यूपी बेसिक शिक्षाा विभाग की वेबसाइट नहीं बल्कि यूपी डीएलएड की वेबसाइट https://updeled.gov.in/ से ावेदन कर सकेंगे। इस लिंक पर क्लिक करके आप यूपीटीईटी के लिए आवेदन कर सकते हैं।
आज दोपहर बाद करीब चार बजे से आवेदन शुरू होंगे। परीक्षा नियामक प्राधिकारी कार्यालय एलनगंज को 15 लाख अभ्यार्थियों के आवेदन का अनुमान है और इसके सर्वर की समस्या न हो इसके इंतजाम किए गए हैं। इस बार अलग सर्वर के इंतजाम किए गए हैं ताकि सर्वर के हैंग होने और बीच में ही बंद होने की समस्या न हो। पिछले कई सालों से सर्वर डाउन था, जिसके चलते आवेदन की अंतिम तिथि बढ़ानी पड़ी थी।
ऑनलाइन पंजीकरण 1 से शुरू होगा और 20 नवंबर तक चलेगा। निर्धारित माध्यम से आवेदन शुल्क जमा करने की आखिरी तारीख 21 नवंबर जबकि ऑनलाइन आवेदन पूर्ण करने एवं पूर्ण आवेदन का प्रिंट लेने की अंतिम तिथि 22 नवंबर है। सचिव ने साफ किया है कि ऑनलाइन आवेदन में दी गई सूचनाओं में संशोधन का कोई मौका नहीं मिलेगा।
इस साल 15 लाख के आसपास आवेदन की संभावना जताई जा रही है।  इस बार परीक्षार्थियों को आवेदन बड़ी सावधानी से भरने होंगे, क्योंकि इस साल संशोधन का अवसर नहीं दिया जाएगा। आपका भरा हुआ आवेदन ही अंतिम माना जाना जाएगा। फाइनल सेव के बाद इसमें कोई भी संशोधन मान्य नहीं होगा। लिहाजा  पंजीकरण करने के बाद उसका प्रिंट लें और उसमें अंकित सभी प्रविष्ठियों का मिलान करें। इसके बाद ही फाइनल सेव का बटन दबाएं।
