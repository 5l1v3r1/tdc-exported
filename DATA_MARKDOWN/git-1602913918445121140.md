
# Cum arată piaţa de smartphone-uri în T3. Ce livrări au avut cei mai mari producători de telefoane mobile

Published at: **2019-11-01T12:04:34+00:00**

Author: **Adrian Popa, Mediafax**

Original: [Ziarul Financiar](https://www.zf.ro/business-hi-tech/cum-arata-piata-de-smartphone-uri-in-t3-ce-livrari-au-avut-cei-mai-mari-producatori-de-telefoane-mobile-18527233)

Compania Huawei, care este supusă unor sancţiuni impuse de guvernul SUA, a livrat 66,7 milioane de smartphone-uri în cel de-al treilea trimestru al acestui an, în creştere cu 29% faţă de perioada similară din 2018, potrivit firmei de cercetare a pieţei Strategy Analytics.
Compania din China s-a apropiat, în cel de-al treilea trimestru al anului, de rivala Samsung, care a livrat 78,2 milioane de smartohone-uri, în creştere cu 8% comparativ cu perioada iulie - septembrie a anului trecut.Al treilea jucător de pe piaţa mondială de smartphone-uri, Apple, a livrat mai puţine unităţi în cel de-al treilea trimestru. Compania americană a livrat 45,6 milioane de smartphone-uri iPhone, în scădere cu 3% comparativ cu perioada similară a anului trecut.Performanţa foarte bună a Huawei a dus la creşterea pieţei globale de smartphone-uri în perioada analizată, cu 2%, acesta fiind primul avans după doi ani de declin.
B2: 640x160_adtext (2016) - thinkdigital_ro.zf.ro.HiTech.640x160_adtext
Compania a crescut puternic în China în timpul trimestrului, cu 66%, în timp ce piaţa a consemnat un declin de 3%, potrivit firmei de cercetare a pieţei Canalys.
Pe locurile patru şi cinci s-au situat, pe piaţa globală, în perioada iulie - septembrie 2019, companiile chineze Xiaomi şi Oppo, cu 32,3 milioane, respectiv 29,4 milioane de unităţi livrate.
