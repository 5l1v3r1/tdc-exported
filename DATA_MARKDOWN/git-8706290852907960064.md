
# Συναγερμός για την εξαφάνιση 18χρονης στην Κρήτη – ΦΩΤΟ

Published at: **2019-11-04T19:19:00+00:00**

Author: ****

Original: [enikos.gr](http://www.enikos.gr/society/682284/synagermos-gia-tin-exafanisi-18chronis-stin-kriti-photo)

Συναγερμός έχει σημάνει για την εξαφάνιση 18χρονης από το Ηράκλειο Κρήτης.
Όπως αναφέρει το Χαμόγελο του Παιδιού σε ανακοίνωση που εξέδωσε «Στις 27/10/2019 και ώρα 18:00, εξαφανίστηκε από την περιοχή του Ηρακλείου, Κρήτης, η Σιπράνζα Μ., 18 ετών.
Η Σιπράνζα Μ. έχει ύψος 1.55 μ., έχει κανονικό βάρος, έχει μαύρα μαλλιά και μαύρα μάτια.
Φορούσε μαύρη αθλητική φόρμα, μαύρα αθλητικά παπούτσια και κρατούσε μικρό σακίδιο πλάτης.
«Το Χαμόγελο του Παιδιού» ενημερώθηκε για την εξαφάνιση της Σιπράνζα Μ. στις 3/11/2019 και προχώρησε στη δημοσιοποίηση των στοιχείων της ενήλικης κατόπιν εισαγγελικής εντολής, που έλαβε σήμερα.
Οποιοσδήποτε έχει κάποια πληροφορία, παρακαλείται να επικοινωνήσει τηλεφωνικά με «Το Χαμόγελο του Παιδιού», όλο το 24ωρο, στην «Ευρωπαϊκή Γραμμή για τα Εξαφανισμένα Παιδιά 116000» καθώς και σε όλα τα Αστυνομικά Τμήματα της χώρας».
