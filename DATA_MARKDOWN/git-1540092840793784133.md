
# Ο κόσμος της Ρομποτικής υποκλίνεται στο «μυαλό» μιας 24χρονης Ελληνίδας

Published at: ****

Author: ****

Original: [CNN.gr](https://www.cnn.gr/news/ellada/story/196492/o-kosmos-tis-rompotikis-ypoklinetai-sto-myalo-mias-24xronis-ellinidas)

Newsroom, CNN Greece 09:08 , 07 November 2019
Έπειτα από έντεκα χρόνια σκληρής δουλειάς και συνέπειας, η Διάνα έχει κατορθώσει να αποτελεί σήμερα πρότυπο για πολλούς νέους που θέλουν να ασχοληθούν με το συγκεκριμένο τομέα, αφού είναι και μία από τις πιο νέες καθηγήτριες εκπαιδευτικής Ρομποτικής.
Κάθε άλλο παρά τυχαίο, λοιπόν, είναι το γεγονός πως η Διάνα ταυτίζεται με τις αξίες της Epson, η οποία με τις καινοτομίες της βοηθά νέους επιχειρηματίες και στα πρώτα τους βήματα. Μέσα από την πορεία, της νεαρής Ελληνίδας βλέπουμε την ξεκάθαρα οργάνωση, την υπευθυνότητα, την πειθαρχία. Αντιπροσωπεύει όλα όσα εδώ και πολλά χρόνια αναδεικνύει η ίδια η Epson, για παράδειγμα με τις πρωτοποριακές λύσεις εκτύπωσης που εισάγει στην αγορά, ενισχύοντας την αύξηση της παραγωγικότητας και την εξοικονόμηση και υποστηρίζοντας την προσπάθεια εξέλιξης και επιτυχούς πορείας των νεοφυών επιχειρήσεων και των νέων επιχειρηματιών.
Σε ό,τι αφορά στη Διάνα, αξίζει να σημειώσουμε ότι αν και διανύει μόλις το 24ο έτος της ηλικίας της, έχει κερδίσει δεκάδες βραβεία και διακρίσεις, όπως το Greek International Women Award στην κατηγορία Young Star και το τιμητικό Education Leaders Award, ενώ είναι G(irls)20 Ambassador για την ενσωμάτωση περισσότερων νέων γυναικών στις STEM επιστήμες και μία από τις εννέα γυναίκες που επιλέχθηκαν στο Global Initiative Rising Women at the Table από το The NewNow!
Ο μακρύς κατάλογος των επιτυχιών της περιλαμβάνει, μεταξύ άλλων, και τη δημιουργία της Unique Minds, του πρώτου μη κυβερνητικού οργανισμού (ΜΚΟ) που παρέχει ακαδημαϊκό προσανατολισμό σε μαθητές, βοηθώντας τους να κατανοήσουν τι ακριβώς διδάσκεται στα ελληνικά πανεπιστήμια και στις σχολές, μέσα από workshops και προσομοιώσεις εργαστηρίων. Αυτή τη στιγμή, μάλιστα, η Unique Minds διαθέτει πάνω από 600 εθελοντές φοιτητές και μέχρι σήμερα έχει βοηθήσει, μέσω των live δράσεων που πραγματοποιεί, σχεδόν 11.000 µαθητές από όλη την Ελλάδα.
H επιλογή του κατάλληλου τεχνολογικού εξοπλισμού, αλλά και των σωστών συνεργατών για την ανάπτυξη μιας νέας ιδέας είναι πολύ σημαντική για την επιτυχία ενός νέου εγχειρήματος. Εξίσου σημαντική όμως είναι και η θέληση, η τόλμη και η επιμονή του κάθε ατόμου ξεχωριστά. Ανακαλύψτε περισσότερα για την πρωτοπόρο στον τομέα της Ρομποτικής στο βίντεο που ακολουθεί, δείτε πως κατάφερε να κάνει το όνειρό της πραγματικότητα και να αναγνωριστεί διεθνώς και ποια είναι τα σχέδια της για το μέλλον;
