
# Catherine Deneuve, hospitalitzada a París

Published at: **2019-11-06T11:04:10+00:00**

Author: ****

Original: [Ara.cat](https://www.ara.cat/cultura/Catherine-Deneuve-hospitalitzada-Paris_0_2339166179.html)

L'actriu francesa Catherine Deneuve ha sigut hospitalitzada a París aquest dimecres a la matinada, segons informa el diari Le Parisien. La intèrpret, de 76 anys, s'hauria desmaiat durant el rodatge de la nova pel·lícula d'Emmanuelle Bercot, De son vivant, un drama familiar amb Benoît Magimel i Cécile de France. Segons les informacions del rotatiu, l'estat de Deneuve és "seriós" i "necessita passar per un examen en profunditat".
Deneuve és una de les actrius més importants del cinema europeu, una estrella incombustible que ha protagonitzat clàssics com Belle de jour, Els paraigües de Cherbourg, La sirena del Mississipí, Tristana i Repulsió, entre molts més. Pròximament estrenarà el drama La verdad, de Hirokazu Kore-eda.
