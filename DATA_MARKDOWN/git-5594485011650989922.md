
# Турция успя за първи път да изстреля ракета, която...

Published at: **2019-11-04T20:17:00+00:00**

Author: ****

Original: [Blitz.bg](https://blitz.bg/svyat/turtsiya-uspya-za-prvi-pt-da-izstrelya-raketa-koyato_news707383.html)

https://blitz.bg/svyat/turtsiya-uspya-za-prvi-pt-da-izstrelya-raketa-koyato_news707383.html Blitz.bg
Турция за първи път успешно изстреля своя местна противокорабна ракета ATMAКA от кораб, произведен на местна почва, съобщава турското Председателство на отбранителната индустрия (SSB). SSB публикува кадри от тестовото изстрелване днес.“За първи път изстреляхме местна ракета от местен кораб. Разработена и произведена от „Рокетсан“, първата ни национална морска крилата ракета ATMAКA беше успешно изстреляна от „TCG Kınalıada”, заяви председателството.„TCG Kınalıada“ – четвъртата построена в страната корвета (малък боен кораб – бел.прев.) – бе пусната в експлоатация през септември, съобщава БГНЕС.Очаква се ATMAКA да премине във въоръжението на турските военни догодина.Отбелязана като ракета с далечна, ниска и висока целева чувствителност, ATMAКA е готова за обслужване на модерни военноморски платформи. Очаква се това да доведе до нова ера в областта на ракетите море-море.Противокорабната ракета, чиято разработка стартира през 2009 г., приключи изпитанията през ноември 2018 г. Миналата година беше подписана сделка за масовото й производство между SSB и „Рокетсан“. 
