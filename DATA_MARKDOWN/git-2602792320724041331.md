
# В Маріуполі буде збудовано новий зерновий термінал

Published at: **2019-11-03T10:28:00+00:00**

Author: ****

Original: [Инфоиндустрия](https://infoindustria.com.ua/v-mariupoli-bude-zbudovano-novij-zernovij-terminal/)


        ДП «Маріупольський морський торговельний порт» підписало меморандум з Адміністрацією морських портів України та двома приватними компаніями, який, зокрема передбачає будівництво зернового терміналу.
      
Про це на своїй сторінці у Facebook повідомила Адміністрація Маріупольського морського порту.
«На інвестиційному форумі «RE: THINK invest in Ukraine» було підписано кілька важливих меморандумів. Серед них – між державними підприємствами «Маріупольський морський торговельний порт», «Адміністрація морських портів України» та приватними компаніями «Кофка Агрі Ресорсіз Україна» і «СТТ», – йдеться у повідомленні.
За інформацією, у документі враховані умови будівництва зернового терміналу на території ДП «ММТП» і реконструкції причальних споруд та операційних акваторій. Зокрема, порт бере на себе зобов’язання забезпечити виконання робіт з будівництва зернового терміналу в тилу причалу №3, збільшити обсяги вантажопереробки через причали №№2-4 до обсягу, не менше, ніж 2,3 млн тонн на рік (нині – приблизно 0,5 млн тонн на рік). ДП «АМПУ» зі своєї сторони має виконати роботи з реконструкції гідротехнічної частини причалів №№2, 3 порту Маріуполь.
«КОФКО» та «СТТ» планують забезпечити вантажопотік через причали №№2-4 соняшнику, гранульованого шроту соняшника та вантажів зернової групи, по кожній номенклатурі в обсязі, не меншому, ніж 400 тис. тонн на рік.
Нагадаємо, перевалка агровантажів в Маріупольському морпорту зросте в 3,5 рази.
ІЦ УАК

        Інфоіндустрія
      
