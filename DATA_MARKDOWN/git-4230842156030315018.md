
# На Хмельниччині автобус з’їхав у кювет і перекинувся, постраждали 13 осіб

Published at: **2019-11-02T12:31:29+00:00**

Author: ****

Original: [ФАКТИ](https://fakty.com.ua/ua/proisshestvija/20191102-na-hmelnychchyni-avtobus-z-yihav-u-kyuvet-i-perekynuvsya-postrazhdaly-8-osib/)

У селі Довжок Хмельницької області перекинувся рейсовий автобус Залісся-1-Кам’янець-Подільський.
Близько 11.00 в селі Довжок Хмельницької області рейсовий автобус з’їхав у кювет і перекинувся. 31-річний водій і 12 пасажирів автобуса отримали травми різного ступеня тяжкості і були госпіталізовані.
Рейсовий автобус рухався за маршрутом Залісся-1-Кам’янець-Подільський.
Читайте: Мікроавтобус з українцями розбився в Угорщині: 10 постраждалих
За попередньою інформацією, у автобуса заклинило колесо.
Точну причину аварії можна буде визначити після отримання результатів автотехнічної експертизи і по завершенню розслідування.
Поліція з’ясовує деталі та причини події.
На Хмельниччині автобус з’їхав у кювет і перекинувся, постраждали 13 осіб / 3 фотографии
Нагадаємо, 24 жовтня на автодорозі Київ-Варшава сталася ДТП за участю рейсового автобуса та вантажівки. Автобус Neoplan рухався в напрямку Києва. Поблизу села Федорівка у Рівненській області він зіткнувся з вантажівкою. В результаті аварії водій автобуса загинув на місці.
