
# Kamuya sınavsız 700'den fazla personel alınacak

Published at: **2019-11-02T11:36:17+00:00**

Author: **Euronews **

Original: [euronews](https://tr.euronews.com/2019/11/02/kamuya-sinavsiz-700-den-fazla-personel-alinacak-kpss)

Türkiye İş Kurumu (İŞKUR) kamuya 700’den fazla kurum dışı işçi alınacağını açıkladı. Başvuru için Kamu Personel Seçme Sınavı (KPSS) veya başka sınav şartı aranmıyor. İlanlarda vasıfsız işler olduğu gibi oldukça vasıflı işler bulunuyor. Alımların bazıları daimi bazıları ise geçici.
İŞKUR kamu iş ilanları kategorisinde 48 belediye ve kamu kuruluşunun personel alım ilanlarını yayınladı. Yayınlanan ilanlara göre kamuya 725 personel alımı yapılacak. 48 ilandan sadece 1 tanesinde KPSS şartı yer alıyor. Bunun dışındaki ilanlarda sınav şartı bulunmuyor.
Duyuruda farklı eğitim düzeylerine göre ilanlar yer alıyor.
Kamu kurum ve kuruluşlarına sürekli işçi alımına ilişkin yönetmelikte Kasım 2018'de değişiklik yapılmıştı. Buna göre; daha önce ilk öğretim ve daha alt düzeydeki işçiler kura ile; ortaöğretim ve daha yüksek eğitim düzeyindeki işçiler ise KPSS puanıyla alınırken artık önlisans ve lisans mezunu işçiler KPSS puanı ile, ortaöğretim ve altı eğitimdeki işçiler ise noter huzurunda çekilecek kura ile işe alınabilecek. Ortaöğretim (lise ve dengi okullar) mezunlarının işçi olarak istihdamında KPSS şartı kaldırılmıştı.
