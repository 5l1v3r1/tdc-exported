
# Затримана в Туреччині дружина аль-Багдаді розкрила секрети роботи ІДІЛ

Published at: **2019-11-07T18:18:00+00:00**

Author: ****

Original: [НВ](https://nv.ua/ukr/world/countries/druzhina-al-bagdadi-rozkrila-sekreti-roboti-idil-50052267.html)

Про це повідомляє AFP.
Неназваний турецький чиновник повідомив, що дружина аль-Багдаді назвала себе як Ранія Махмуд, але насправді її справжнє ім'я Асма Фаузі Мухаммед Аль-Кубайсі. Вона була «першою дружиною» убитого лідера ІДІЛ.
Вона була затримана 2 червня 2018 року в провінції Хатай на півдні Туреччини, недалеко від сирійського кордону, разом з 10 іншими родичами, включаючи дочку аль-Багдаді.
Чиновник сказав, що родинні зв’язки були підтверджені за допомогою зразка ДНК Багдаді, наданого іракською владою.
«Ми встановили справжню особу (дружини) досить швидко. На той момент вона добровільно надала багато інформації про аль-Багдаді і внутрішню роботу ІДІЛ», — сказав чиновник.
«Ми змогли підтвердити багато з того, що ми вже знали. Ми також отримали нову інформацію, яка дозволила провести низку арештів в інших місцях», — додав він.
Нагадаємо, 27 жовтня стало відомо, що США провели операцію з ліквідації лідера ІДІЛ Абу Бакра аль-Багдаді.
Надсекретна операція проводилася в провінції Ідліб в Сирії, де розташований останній оплот Ісламської держави. За повідомленнями ЗМІ, американські вертольоти обстрілювали околиці села Бариша протягом 30 хвилин. Сама операція тривала близько чотирьох годин.
Після оголошення про загибель лідера ІДІЛ президент Туреччини Реджеп Ердоган заявив, що турецькі спецслужби затримали дружину Абу Бакра аль-Багдаді.
