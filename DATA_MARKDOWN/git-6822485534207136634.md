
# روسیه: کلاه‌ سفیدها در تدارک حمله شیمیایی در سوریه هستند

Published at: **2019-11-01T16:51:00+00:00**

Author: ****

Original: [جامعه خبری تحلیلی الف](https://www.alef.ir/news/3980810090.html)

وزارت خارجه روسیه از کمک مالی آمریکا به کلاه سفیدها انتقاد کرد و از توطئه آنها برای انجام حمله شیمیایی در سوریه خبر داد.
 به گزارش مهر به نقل از اسپوتنیک، وزارت خارجه روسیه هشدار داد که کلاه‌ سفیدها در همراهی با تروریست‌ها در تدارک انجام اقدامی تحریک‌آمیز در سوریه با توسل به تسلیحات شیمیایی هستند.
در همین راستا، ماریا زاخارووا سخنگوی وزارت خارجه روسیه هشدار داد که هدف از این اقدام برهم زدن روند صلح در سوریه است.  
گفتنی است کاخ سفید آمریکا از اختصاص ۴.۵ میلیون دلار به کلاه سفیدها خبر داده حال آنکه زاخارووا از این موضوع انتقاد کرد و آن را نشانه‌ای از رابطه آمریکا با تروریست‌ها عنوان کرد.
کلاه سفیدها با تدارک حملات شیمیایی و نسبت دادن آنها به دولت دمشق به دنبال توجیه حضور نظامی بیگانگان در خاک سوریه هستند.
