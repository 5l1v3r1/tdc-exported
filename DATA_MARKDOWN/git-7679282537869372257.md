
# नेहा कक्कड़ के कार्यक्रम में रघुवर चालीसा, अब होगी जांच

Published at: **2019-11-04T04:09:55+00:00**

Author: **रांची, हिन्दुस्तान ब्यूरो**

Original: [https://www.livehindustan.com](https://www.livehindustan.com/national/story-neha-kakkar-sings-raghubar-chalisa-investigation-will-happen-2830813.html)

 जमशेदपुर  में शनिवार को गायिका नेहा कक्कड़ ने कथित तौर पर रघुवर चालीसा का गायन किया था। इस गायन की जांच होगी। मुख्य निर्वाचन अधिकारी विनय कुमार चौबे ने इस कार्यक्रम की सीडी उपलब्ध कराने के लिए कहा है। इस सीडी का परीक्षण कर आदर्श चुनाव आचार संहिता के उल्लंघन होने या नहीं होने की तहकीकात होगी।
मुख्य निर्वाचन अधिकारी की ओर से राजनीतिक दलों की बैठक में कांग्रेस नेता आलोक दूबे ने नेहा कक्कड़ के रघुवर चालीसा पाठ की शिकायत की थी। उन्होंने कहा कि इसका टीवी चैनलों में लाइव भी हुआ। यह मतदाताओं को लुभाने की साजिश है। 
इससे आदर्श चुनाव आचार संहिता का उल्लंघन हुआ है। मुख्य निर्वाचन पदाधिकारी ने इस मामले में जांच के बाद कार्रवाई का आश्वासन दिया है। राज्य के मंत्रिमंडलीय निर्वाचन विभाग की ओर से इसे भारत चुनाव आयोग को भी भेजा जाएगा।

        ये भी पढ़ें: रघुवर दास बोले- झारखंड में आखिरी लड़ाई लड़ रहे नक्सली, नहीं बरती जाएगी नरमी 
      
