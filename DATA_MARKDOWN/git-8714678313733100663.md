
# Sempro ansetter seks nye: - Morsomt å gå gjennom søknadsbunkene

Published at: **2019-11-07T07:35:14+00:00**

Author: ****

Original: [Kampanje](https://kampanje.com/jobb/2019/11/sempro-med-seks-nyansettelser/)


        - Utvelgelsesprosessen har vært langt fra enkel, sier Sempro-sjef Ole Ullereng.
      
Sempro ansetter seks nye personer, både på hovedkontoret i Moss, og i Oslo-avdelingen i Nydalen. Det melder digitalbyrået i en pressemelding.
– Med flere nye, større kunder og en solid økning i antall oppdrag fra våre eksisterende, trenger vi flere kloke hoder. Derfor har vi vært ute i bransjen og funnet gull med disse seks nyansettelsene, sier administrerende direktør Ole Ullereng i en pressemelding.
Sempro fokuserer på strategi, innsiktsbasert  innholdsproduksjon, automasjon og e-postmarkedsføring, performance og tekniske nettløsninger. Dette speiler de nyansatte, som strekker seg fra strategisk rådgivere hentet fra Red-gruppen, innholdsprodusenter med erfaring fra kundesiden og juniorer innen performance og SEO.
– Det var direkte morsomt å gå igjennom disse søknadsbunkene. Vi fikk inn så utrolig mange dyktige kandidater til disse stillingene, så her har utvelgelsesprosessen vært langt fra enkel. Men så har resultatet av ansettelsene blitt veldig bra, sier Ullereng.
Nyansatte i OsloMartin Kværner Westbye (29) er ansatt som rådgiver. Han har tidligere vært social media manager i reklamebyrå, men kommer til Sempro fra stillingen som rådgiver og kundeansvarlig hos RED Performance.
Ole Tom Pettersen (28) er ansatt som junior SEO/SEM-spesialist. Pettersen er nyutdannet fra NHH, og har ved siden av studiene drevet Dental Markedsføring.
Magnus Vekterli (27) - er Sempros nye junior performance spesialist. Vekterli er utdannet fra Noroff og har freelance-erfaring fra Tenk kommunikasjon.
Nyansatte i MossChristian Lilleheier (40) blir rådgiver i Sempro, og kommer fra stillingen som rådgiver og avdelingsleder hos EvokedSet AS. Før dette var han markedsdirektør i Talkmore.
Torunn Smedal Kallmyr (41) er ansatt som innholdsprodusent/SEO-ansvarlig. Hun var PR-ansvarlig hos Läntmannen/Hatting, og har fem års erfaring fra reklamebyrå. 
Christine Amundsen (28) er ansatt som performance spesialist SoMe. Amundsen melder overgang fra Loyds Industri, der hun har ledet bedriftens digitale strategi og var ansvarlig for HubSpot og CRM-systemet.
