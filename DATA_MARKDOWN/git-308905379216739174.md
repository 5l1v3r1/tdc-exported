
# Tesla heeft zijn auto’s weer een stukje beter gemaakt

Published at: **2019-11-04T06:59:00+00:00**

Author: **RubenPriest**

Original: [Apparata](https://www.apparata.nl/nieuws/tesla-heeft-zijn-autos-weer-een-stukje-beter-gemaakt-33008)

Langzaam maar zeker kruipen we naar een wereld waarin auto’s steeds meer dingen zelfstandig kunnen. Tesla is het merk dat het meeste experimenteert met autonome technologie. Met Autopilot kun je op dit moment meer autonome taken uitvoeren dan op elke andere auto van een ander merk. Autopilot van Tesla krijgt regelmatig updates om beter te worden, want het werkt nog zeker niet zo fantastisch als je wellicht zou willen.
Op de snelweg weet Autopilot goed te functioneren. In situaties met veel verkeer of wegwerkzaamheden is het echter oppassen geblazen. In dat laatste geval komt de Amerikaanse autofabrikant nu met een mooie update voor Autopilot. Met deze update is de Tesla in staat om pionnen te herkennen op de straat, bijvoorbeeld bij wegwerkzaamheden.
De pionnen worden in het display van de Tesla weergegeven zodat je ziet dat Autopilot ze heeft herkend. Zo hoef je niet bang te zijn dat je Tesla per ongeluk de pionnen omver gaat rijden. Het werkt overigens nog niet helemaal goed. Sommige gebruikers hebben aangegeven dat de Tesla niet alle situaties de pionnen weet te herkennen. Het blijft dus opletten als je gebruik maakt van Autopilot.
