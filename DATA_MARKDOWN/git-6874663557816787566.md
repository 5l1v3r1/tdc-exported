
# נעילה חיובית בתא; בי-קום זינקה ב-26%, בזק ב-5.9%

Published at: **2019-11-07T00:00:00+00:00**

Author: **נועם לנדמן**

Original: [כלכליסט - www.calcalist.co.il](https://www.calcalist.co.il/markets/articles/0,7340,L-3773196,00.html)


        דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים
      
ת"א 35 ת"א 125 בנקים-5 טכנולוגיה ביומד נפט וגז נדל"ן
לחצו כאן לערוץ הטלגרם של מדור שוק ההון בכלכליסט 
17:25 - הבורסה בתל אביב ננעלה בעליות קלות - מדד ת"א 35 התחזק ב-0.3%, ת"א 125 הוסיף לערכו 0.1%. בזק קפצה ב-5.9% לאחר שהיועמ"ש אישר לשר התקשורת אמסלם לחתום על עסקת מכירת בזק לקרן סרצ'לייט. החברה האם של בזק, בי-קום, זינקה ב-26.4%,  החברה האם של בי-קום, אינטרנט זהב, קפצה ב-8.7%.
אחרי הדוחות - טבע קפצה ב-5.9%, כיל נחלשה ב-0.6%, אורמת הוסיפה 0.7%, נובה עלתה ב-2.2%, קמטק נפלה ב-6.1%.
בסיכום שבועי - מדד ת"א 35 הוסיף לערכו 0.9%, ת"א 90 נחלש ב-0.9% והמדד שמחבר את המניות בשניהם, ת"א 125, התחזק ב-0.4%. בזק הובילה את ת"א 35 עם עלייה שבועית של 16.1%, אחריה קבוצת דלק שעלתה ב-12.8%. הפניקס סגרה את מדד הדגל, לאחר שנחלשה השבוע ב-7.2%.
16:45 - בי-קום מזנקת ב-26.4% על רקע התפתחות בהשלמת העסקה למכירת החברה הבת בזק לקרן סרצ'לייט. היועמ"ש אביחי מנדלבליט אישר לשר התקשורת דודי אמסלם לחתום על היתר לעסקת המכירה. שר התקשורת סירב לחתום על ההיתר לעסקה אם מנדלבליט לא יערוב לו שלא יפתח בחקירה נגדו, כפי שקרה לראש הממשלה בנימין נתניהו בתיק 4000. החתימה של אמסלם עיכבה את השלמת העסקה, לאחר שכל יתר הגופים הרלוונטיים כבר נתנו את אישורם, כולל משרד הבטחון והשב"כ.
עוד בפירמידת בזק: החברה האם של בי-קום, אינטרנט זהב, קופצת ב-10.9%, החברה הבת של בי-קום, בזק, מתחזקת ב-5.8%.
16:00 - נובה מכשירי מדידה עלתה על תחזיות השוק ופירסמה תחזית גבוהה מהצפוי: החברה הישראלית שמייצרת מערכות מדידה לתעשיית המוליכים למחצה סיכמה את הרבעון השלישי של 2019 עם הכנסות בגובה 52.5 מיליארד דולר – מעל תחזיות האנליסטים שעמדו על 50.7 מיליון דולר.
הרווח המתואם עמד על 40 סנט למניה, בזמן שבשוק ציפו לרווח של 29 סנט למניה. ביחס לרבעון השלישי ב-2018, נובה רשמה נפילה של 23% בהכנסות וירידה של 17% ברווח.
במקביל לדוחות פירסמה נובה תחזית חיובית – החברה צופה לרבעון הרביעי (הנוכחי) רווח מתואם של 45 סנט למניה ומכירות של 59 מיליון דולר. אנליסטים בשוק צפו לרבעון הרביעי של נובה רווח מתואם של 35 סנט למניה והכנסות של 55 מיליון דולר.  
14:45 - מניית טבע חזרה מהפסקת המסחר לאחר פרסום הדוחות ומאבדת 2% מערכה.
14:15 - טבע עמדה בציפיות השוק לרבעון השלישי של 2019: חברת הפארמה הישראלית רשמה ירידה של 6% בהכנסות, שהסתכמו ב-4.3 מיליארד דולר ורווח נקי של 637 מיליון דולר או 59 סנט למניה. אנליסטים בשוק צפו לה הכנסות של 4.23 מיליארד דולר ורווח של 59 סנט למניה.
טבע סיפקה הפתעה חיובית אחת, בדמות תזרים מזומנים חופשי של חצי מיליארד דולר. "אנחנו על המסלול להשיג את היעד הדו-שנתי של חיסכון של 3 מיליארד דולר בהוצאות", אמר מנכ"ל טבע קור שולץ עם פרסום הדוחות.
מניית טבע יצאה להפסקת מסחר בבורסה בתל אביב לצורך פרסום הדוחות, לפני כן נסחרה בירידה של 2.8%. בניו יורק נחלשת המניה ב-0.6% בטרום המסחר, לאחר נפילה של 5% שרשמה אתמול.
במקביל הודיעה טבע על מינוי אלי כליף לסמנכ"ל הכספים, במקום מייק מקללן שפרש במפתיע לפני שלושה חודשים.
13:40 - השקל ממשיך את מגמת ההתחזקות מהימים האחרונים אל מול הדולר והיורו: הדולר יורד ב-0.2% ונסחר ב-3.48 שקלים, היורו אף הוא מאבד 0.2% ונסחר ב-3.86 שקלים. אתמול הדולר נחלש ב-0.3% ושערו היציג נקבע על ב-3.49 שקלים, היורו נחלש ב-0.5% ושערו היציג נקבע על 3.87 שקלים.
13:30 - לפני זמן קצר הודיעה דלק קידוחים כי חתמה על הסכמים מעודכנים עם ממשלת קפריסין, במסגרתם אושרה תכנית הפיתוח העדכנית של מאגר אפרודיטה, במסגרתה התקציב המוערך לפיתוח המאגר עומד על 2.5-3.5 מליארד דולר.
13:00 - חברת הקנאביס הרפואי הציבורית קנביט דיווחה כי מועד החתימה על העיסקה לרכישת תיקון עולם תמורת כ-42 מיליון דולר, בנוסף לעשרות מיליוני שקלים לאחר עמידה באבני דרך שונים ותמלוגים, נדחית מה-10 לנובמבר החודש ל-24 לנובמבר.
לכלכליסט נודע, כי סיבת הדחייה היא משא ומתן שמתנהל בין הצדדים לשיפור תנאי העיסקה עבור אחד הצדדים, בעיקר בכל הקשור לפעילות בחו"ל. תאריך השלמת העיסקה נשאר בעינו לסוף חודש דצמבר. ב-16 לספטמבר השנה כלכליסט חשף, כי ברק רוזן גבר על אהוד ברק ומאיר אריאל בהסכם לרכישת פעילותה הישראלית של מגדלת הקנאביס הרפואי הוותיקה תיקון עולם תמורת כ־140 מיליון שקל.
12:00 - שעתיים מפתיחת המסחר בבורסת תל אביב: מחזור המסחר עומד על 476 מיליון שקל. הראל השקעות היא בעלת מחזור המסחר הגדול ביותר עד כה היום, בזק שניה, פועלים שלישית.
10:55 - בזק מעדכנת שדירקטוריון החברה אישר, כחלק מתוכנית ההתייעלות, פרישה של 140 עובדים קבועים וסיום העסקה של 60 עובדים נוספים במעמד העסקה גמיש (בנוסף לתוכנית הפרישה שכבר אושרו על ידי הדירקטוריון בעבר). עלות התוכנית החדשה עומד על 143 מיליון שקל והיא תגרור רישום הוצאה של 137 מיליון שקל בדוחות הרבעון הרביעי.
10:20 - השלד הבורסאי פי.אל.טי, הנסחר בבורסת תל אביב, הודיע כי לא ימשיך במשא ומתן להארכת בחינת הסכם המיזוג בינו לבין חברת חברת הקנאביס אילן ביו, שעיקר פעילותה - קנאביס לצרכי פנאי בקליפורניה ארה"ב.
גורמים מתחום הקנאביס אמרו כי "הכתובת הייתה על הקיר". לאחרונה חשף כלכליסט את התביעה לפירוק אילן ביו, שהוגשה על ידי בכיריה לשעבר. אילן ביו הופכת לחברת הקנאביס הרביעית שאינה מתמזגת לבסוף לחברה בורסאית בבורסת תל אביב.
9:50 - המסחר נפתח: מדדי ת"א 35 ות"א 125 עולים ב-0.2%; כיל מטפסת ב-2.5% לאחר הדוחות, בעלת השליטה החברה לישראל עולה ב-2.8%, שתיהן בפסגת ת"א 35. אורמת טכנ' מגיבה לדוחות בעלייה של 1.6%; אופקו יורדת ב-3.8% בתחתית המדד, טבע נחלשת ב-3.1%, לקראת פרסום הדוח בהמשך היום.
9:40 - אורמת טכנ' פרסמה הלילה דוחות לאחר המסחר בניו יורק: ספקית תחנות הכוח הגיאותרמיות מציגה ברבעון עלייה של 2.4% בהכנסות ל-170.5 מיליון דולר, בהשוואה ל-166.5 מיליון דולר ברבעון המקביל אשתקד, ובדומה לצפי בשוק שעמד על 171 מיליון דולר. הרווח הנקי המתואם טיפס ב-47% ל-15.6 מיליון דולר או 30 סנט למניה, לעומת 10.6 מיליון דולר או 21 סנט למניה ברבעון המקביל אשתקד. שורת הרווח נמוכה ב-9% מהצפי בשוק שעמד על 33 סנט למניה. הרווח הנקי המתואם למניה ללא השפעת פונה)עמד על 35 סנט למניה.
9:00 - כילמפרסמת דוחות: חברת הכימיקלים שבשליטת החברה לישראל סוגרת רבעון שלישי עם מכירות של 1.33 מיליארד דולר, בהשוואה ל-1.37 מיליארד יורו ברבעון המקביל. הירידה של 3% בשורה העליונה מיוחסת על ידי החברה בעיקר לעיכוב בחתימה על הסכמי מכירת האשלג בהודו ובסין. הרווח הנקי בתקופה הדוח עמד על 130 מיליון דולר, בהשוואה ל-129 מיליון דולר בתקופה המקבילה. הרווח למניה עמד על 10 סנט, בדומה לרבעון המקביל.
9:30 - פרשן כלכליסט אורי טל טנא על התאמות קרנות סל: "היום בשלב נעילת המסחר קרנות הסל יבצעו את התאמות האחזקות שלהן במניות כתוצאה מעדכון המשקל החודשי, ומכניסת המניות אי.בי.אי טכ עילית ופנאקסיה למדדים. במקביל, קרן המניות הגדולות של סמארט ביתא צפויה לבצע היום חלק ניכר מההתאמה הרבעונית של האחזקות שלה שנובעת מעדכון הרכב מדדי המומנטום. מסחר הנעילה יפתח היום 20 דקות לפני המועד הרגיל, ומחזור המסחר בו צפוי להיות סביב מיליארד שקל". לחצו כאן לטבלה המצורפת מסכמת את הביקושים וההיצעים הצפויים בשלב הנעילה היום .
7:50 - בורסת ת"א תיפתח בעוד שעה קלה על רקע התנועות הקלות שנרשמו אמש בשווקים של ניו יורק (נאסד"ק נחלש ב-0.3%, דאו ג'ונס ו-S&P 500 ננעלו ללא שינוי מהותי) והמשך המגמה הבוקר במדדים המובילים של אסיה - מדד ניקיי יורד ב-0.1%, האנג סנג ושנגחאי נחלשים ב-0.3%.
במוקד היום בבורסה - טבעמפרסמת דוחות, וכך גם כיל, שתיהן נמנות כידוע על המדד הבכיר ת"א 35. חברת לייבפרסון, עוד חברה של כבוד במדד, תפרסם את תוצאות הרבעון הערב לאחר הנעילה בניו יורק; מניית טבע צפויה לבלוט כבר בפתיחה - המניה חוזרת לבורסה בארביטראז' שלילי של 4.4%, לאחר ירידה של 5.2% אמש בוול סטריט.  
אתמול נרשמה בבורסה נעילה שלילית - המדדים ת"א 35 ות"א 125 נחלשו ב-0.5%. בלטו במסחר: בזק בראש ת"א 35 - טיפסה ב-4.7% (כשברקע קרן סרצ'לייט דוחקת לאשר את עסקת רכישתה), הראל השקעות איבדה 1.8% לאחר ההודעה על הפרשת 900 מיליון שקל, מגדל ביטוח מחקה 3.9% והפניקס נחלשה ב-2.5% - מדד ת"א ביטוח נחתך ב-1.3%.
