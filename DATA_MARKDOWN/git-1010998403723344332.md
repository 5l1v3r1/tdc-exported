
# Заради строителна грешка: Пропадна алея на жилищен комплекс в столицата

Published at: **2019-11-01T19:24:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/zaradi-stroitelna-greshka-propadna-aleja-na-zhilishten-kompleks-v-stolicata.html)

Алея на жилищен комплекс се срути в столичния квартал „Кръстова вада”. Инцидентът е станал снощи, а хората са били посъветвани да напуснат домовете си. Ровът е обхванал няколко къщи в съседство, а собствениците им се притесняват да не бъдат повлечени и те.
„Собственик съм на отсрещната къща. Моят имот граничи с този строеж. Засегнат съм от случващото се тук. Моите притеснения са, че това срутване, което се случи снощи, може да се случи и на моята алея и да падне оградата, мазето, като не знам какви ще са последствията след това”, коментира Кирил Григоров.
Строителна грешка е причината за инцидента, обясниха от община „Триадица”. „Причината е абсолютно ясна, тя е плод на безхаберието и неспазването на строителните норми. Строено е, доколкото всички разбрахме, изключително бързо, т.е. без никакво укрепване са направили този изкоп”, посочи главен арх. Иван Шишков.
Според архитекта на район „Триадица” се очаква от ДНСК да наложат санкции на строителната фирма.
