
# Vier zwaargewonden bij ongeval met Flixbus in Frankrijk

Published at: **2019-11-03T14:37:00+00:00**

Author: ****

Original: [De Standaard](https://www.standaard.be/cnt/dmf20191103_04697570)


        Bij een ongeval met een Flixbus zijn zondag op de A1-autosnelweg in de Somme, in het noorden van Frankrijk, 33 mensen gewond geraakt. Vier van hen zijn er erg aan toe. De bus was op weg van Parijs naar Londen.
      
Het ongeval gebeurde rond de middag in de buurt van de afrit Estrées-Deniécourt, tussen Amiens en Saint-Quentin. Om een nog onbekende reden kwam de bus kwam op zijn zij terecht in een bocht. Het wegdek was wel nat door veelvuldige regen de afgelopen tijd.
Aan boord van de bus waren de bestuurster en 32 passagiers. Over de nationaliteit van de inzittenden bestaat nog geen duidelijkheid, maar volgens de lokale autoriteiten gaat het om ‘buitenlanders’. Franse media maken gewag van Russen, Fransen, Spanjaarden en Ieren.
