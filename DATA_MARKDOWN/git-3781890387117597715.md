
# เตือนสติ!6สิ่งอันตราย ห้ามลืมในรถเด็ดขาด!

Published at: **2019-11-01T01:00:00+00:00**

Author: ****

Original: [เดลินิวส์](https://www.dailynews.co.th/article/739387)


        เช็กลิสต์ 6 สิ่งของติดตัวแต่แฝงอันตราย ห้ามลืมทิ้งไว้ในรถกลางแดดจัดเด็ดขาด ก่อนเกิดเหตุไม่คาดฝัน!
      
"จอดรถตากแดด" บางครั้งก็เป็นสิ่งที่หลีกเลี่ยงไม่ได้ ยิ่งในปัจจุบันที่จำนวนรถยนต์เพิ่มปริมาณมากขึ้นเรื่อยๆ การจะหาที่จอดในร่มย่อมหาได้ยากยิ่งขึ้น ฉะนั้น "ช่างเอก" จึงอยากจะขอแนะนำข้อควรระวัง "6 สิ่งของที่ห้ามทิ้งไว้บนรถร้อนๆ เป็นอันขาด" เพราะอาจทำให้เกิดเหตุการณ์น่าอนาถใจได้ครับ1.โทรศัพท์มือถือความร้อนทำให้วงจรภายในโทรศัพท์ได้รับความเสียหาย และแบตเตอรี่โทรศัพท์เกิดการระเบิด โดยเฉพาะหากเปิดใช้งาน จะทำให้ความร้อนสูงขึ้น จึงเสี่ยงต่อการระเบิดได้ ทางที่ดีพกโทรศัพท์ติดตัวไว้เสมอดีกว่า2.แบตเตอรี่สำรองไอเทมของคนยุคใหม่ที่ไม่ว่าใครก็ต้องมี นั่นก็คือ แบตสำรอง ซึ่งเจ้าตัวนี้เป็นแบตชนิดลิเธียมไอออนที่ไวต่อปฏิกิริยาทางเคมี เมื่อเจอความร้อนสูง อาจทำให้เกิดการลัดวงจร ส่งผลให้เกิดการระเบิดได้3.แผ่นยางกันลื่นแผ่นยางกันลื่นสำหรับวางโทรศัพท์ ที่มักวางไว้เหนือแผงคอนโซล แม้ว่าจะไม่เกิดการระเบิดเหมือนข้ออื่นๆ ที่ผ่านมา แต่อาจละลายติดไปกับคอนโซลได้ หากได้รับความร้อนเป็นเวลานาน4.ไฟแช็คห้ามทิ้งไว้ในอุณหภูมิสูงกว่า 50 องศาเซลเซียส หรือถูกแสงแดดเป็นเวลานาน เพราะแก๊สสะสมที่เกิดจากเชื้อเพลิงของเหลวในไฟแช็กจะขยายตัวจนอาจระเบิดได้ในที่สุด5.กระป๋องสเปรย์เมื่อถูกความร้อนจะทำให้วัตถุ สารเคมี และแก๊สในกระป๋องขยายตัว จึงเกิดประกายไฟหรือระเบิดได้6.น้ำแข็งแห้งเมื่อน้ำแข็งแห้งระเหิด จะกลายเป็นก๊าซคาร์บอนไดออกไซด์ ทำให้ผู้ที่อยู่ในห้องโดยสารหมดสติ เพื่อความปลอดภัย ควรเก็บไว้ในภาชนะที่มีช่องระบายอากาศ แยกจากห้องโดยสารรถยนต์ หากเก็บในห้องโดยสาร ควรเปิดกระจกรถเพื่อระบายหากจำเป็นต้องเก็บสิ่งของเหล่านี้ไว้บนรถ ก็ควรเก็บไว้ในจุดที่ไม่โดนแสงแดดโดยตรง เช่น กล่องเก็บของคอนโซลหน้า, ใต้เบาะที่นั่ง ก็จะช่วยลดความเสี่ยงลงได้อีกทางหนึ่งครับ..............................คอลัมน์ : รู้ก่อนเหยียบ โดย "ช่างเอก"ติดต่อสอบถามข้อมูลโดยตรงที่ changaek_106@hotmail.com
