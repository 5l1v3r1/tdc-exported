
# Ο Στέφανος Τριανταφυλλίδης νέος γενικός αρχηγός στους Πάνθηρες

Published at: **2019-11-07T15:00:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425335/o-stefanos-triantafyllidhs-neos-genikos-arxhgos-stoys-panthhres)


        O κ. Στέφανος Τριανταφυλλίδης είναι το νέο μέλος της οικογένειας των Πανθήρων. Είναι ο νέος γενικός αρχηγός της ανδρικής ομάδας που συμμετέχει στο πρωτάθλημα της Γ’ Κατηγορίας Δωδεκανήσου.
      
Στην ανακοίνωση που εξέδωσαν οι Πάνθηρες, αναφέρονται τα ακόλουθα:
«Η φιλοσοφία του κ. Τριανταφυλλίδη ταίριαξε απόλυτα με αυτή τη νέας διοίκησης των Πανθήρων και έτσι η συνεργασία των δύο πλευρών αναμένεται να είναι άκρως εποικοδομητική με κεντρικό άξονα τη στήριξη των νερών ποδοσφαιριστών. Σε δηλώσεις που έκανε ο ίδιος, τόνισε τα ακόλουθα:
«Η άποψή μου για το ποδόσφαιρο είναι ότι θα πρέπει να στηριχθούν τα νεαρά παιδιά. Είναι ένας σημαντικός λόγος για τον οποιοδήποτε παράγοντα προκειμένου να ασχοληθεί ενεργά. Μίλησα με τον πρόεδρο κ. Διάκου και αναλύοντας μου το σκεπτικό του, συνειδητοποίησα ότι ταιριάζει απόλυτα με το δικό μου. Έτσι αποφάσισα να ασχοληθώ και εγώ και να βοηθήσω τον σύλλογο.
Ο μοναδικός μας στόχος είναι να ασχοληθούμε σοβαρά με τα παιδιά. Θα μας ικανοποιήσει να μπορέσουν να σταδιοδρομήσουν πάνω στο ποδόσφαιρο παράλληλα όμως να γίνουν και καλοί άνθρωποι στην κοινωνία μας. Θα είναι κάτι πάρα πολύ σημαντικό».
