
# Загибель підлітка у Прилуках: місцевий суд спростував повідомлення про причетність сина судді

Published at: **2019-11-05T14:24:00+00:00**

Author: ****

Original: [НВ](https://nv.ua/ukr/ukraine/events/zagibel-denisa-chalenka-priluckiy-sud-zaperechuye-prichetnist-sina-suddi-novini-ukrajini-50051736.html)

Про це повідомили у прес-службі суду.
Непідтверджену інформацію про те, що хлопця забили до смерті четверо підлітків, в тому числі син місцевого судді, поширив телеканал 1+1.
«Поширена інформація щодо причетності до вказаної події сина місцевого судді не відповідає фактичним обставинам, тому є безпідставною та недостовірною», — заявили у суді.
Прилуцький суд вимагає від телеканалу 1+1 спростувати цю інформацію.
Тіло 14-річного Дениса Чаленка було знайдено 29 жовтня на залізничній колії у Прилуках.
У місцевій поліції одразу заявили, що хлопця збив потяг сполученням Прилуки-Гребінка. Водночас рідні вважають, що Дениса могли вбити четверо 16-річних хлопців, які погрожували йому по телефону.
Після того як місцеві мешканці влаштували мітинг під будівлею Прилуцького відділу поліції та палили шини, керівництво Національної поліції ухвалило рішення передати розслідування справи Головному слідчому управлінню.
Дениса Чаленка поховали у прилуках 5 листопада.
