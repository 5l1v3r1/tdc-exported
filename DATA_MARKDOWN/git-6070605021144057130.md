
# Tots els contes de Pere Calders, amb l’ARA

Published at: **2019-11-01T21:06:38+00:00**

Author: ****

Original: [Ara.cat](https://www.ara.cat/cultura/Tots-contes-Pere-Calders-ARA_0_2336766360.html)

Pere Calders (1912-1994) és un dels escriptors més màgics i onírics de la literatura catalana. Els seus contes, tenyits d’humor i realisme màgic, estan marcats per la vocació de distreure i divertir el lector a partir d’històries deliciosament absurdes i explicades amb una capacitat imaginativa remarcable. L’any passat l’editorial Rosa dels Vents va decidir recuperar tota la narrativa breu completa de l’autor, concentrada en dos volums: Contes (1936-1968) i Contes (1978-1992).
Els llibres inclouen els relats iniciàtics de Calders, escrits just després que comencés la Guerra Civil, contes inèdits i històries elaborades des de l’exili a Mèxic. Els volums ressegueixen tota la trajectòria literària de Calders, ja que recullen des del primer relat que va publicar el 20 de novembre del 1933 a l’ Avui: Diari de Catalunya -que es deia Uns quants dies entre ximples - fins a diversos contes publicats amb el pseudònim Pere Gallarí i quatre contes que van quedar fora de Cròniques de la veritat oculta, entre d’altres .
La nova edició de Rosa dels Vents està il·lustrada per Ignasi Font, que amb els seus dibuixos ha volgut retre un homenatge a l’univers de Calders amb una inventiva i una delicadesa extraordinàries. A partir d’avui els dos volums de relats es poden aconseguir amb l’ARA per un preu de 21,90 euros cadascun. La compra dels llibres és online i l’enviament s’haurà de fer per missatger.
La venda dels dos volums estarà disponible  online a partir del 2 de novembre i l’enviament s’haurà de fer per missatger.
Preu de cada volum (es poden comprar per separat): 21,90 €
