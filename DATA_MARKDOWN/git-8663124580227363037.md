
# «Олександрія» – «Сент-Етьєн». Прогноз і ставка Вадима Скічка

Published at: **2019-11-06T17:18:00+00:00**

Author: **Вадим Скічко**

Original: [Рейтинг Букмекерів](https://bookmaker-ratings.com.ua/tips/oleksandriya-sent-et-yen-prognoz-i-stavka-vadyma-skichka/)

Нічия у Франції стала сенсаційним і водночас позитивним результатом для «Олександрії». Перед початком Ліги Європи переважна більшість пророкувала команді Володимира Шарана останнє місце у групі та труднощі з набором очок. Втім, «Олександрія» довела, що невипадково грає у групі єврокубка. Дві нічиї у трьох матчах із на папері сильнішими опонентами – це чудово. Крім того, олександрійці забивали у всіх без винятку іграх у групі. Постійний прогнозист «Рейтингу Букмекерів» і коментатор MEGOGO Вадим Скічко вірить в українську команду, але пропонує ставку на статистику французів.

        22:00, 07 лис 2019
      
Напевно, у Львові голів буде небагато. «Олександрія» у ЛЄ насамперед намагається грати надійно та від оборони. «Сен-Етьєн», хоч і видав феєрію на виїзді з «Гентом», взагалі не практикує фестивальний футбол. Чотири з п’яти ігор «Зелених» після приходу Клода Пюеля були «низовими». До речі, у виїзній грі з «Гентом» «Сен-Етьєн» отримав чотири попередження. Саме на жовтих картках для французів і пропоную зосередитися.
Попередні дві гри «Сен-Етьєна» на виїзді у Лізі 1:з «Бордо» три жовті, з «Німом» – чотири. Взагалі середній показник отриманих жовтих карток у Лізі 1 у «Сен-Етьєна» складає 1,8 за гру. Наче й небагато, але гравців, які можуть отримати попередження як за фол, так і за неспортивну поведінку у складі «Святих» не бракує. Отже не такі вони вже й святі.
Матч на «Арені Львів» обслуговуватиме Жоау Пінейру. Португалець цього сезону працював на трьох матчах кваліфікації єврокубків і щоразу показував щонайменше три жовті картки. Це небагато. У португальській лізі з середніми 3,83 ЖК за гру Пінейру взагалі вважається одним з найлояльніших арбітрів. Попри це, я пропоную ризикнути та повірити у те, що «Зелені» дещо пожовтіють у Львові, а 31-річний арбітр у дебютній грі у групі єврокубків не боятиметься роздавати картки.
