
# తిరుమలలో ఉద్యోగాల పేరుతో మోసం!

Published at: **2019-11-02T06:34:53+00:00**

Author: ****

Original: [Andhrajyothy](https://www.andhrajyothy.com/artical?SID=944409)

Ph: 88865 47666ప్రవేశం ఉచితం ADVT
తిరుపతి: శ్రీవారి పాదాల చెంత తిరుమలలో ఉద్యోగాలిప్పిస్తామంటూ ఓ ముఠా పలువురిని మోసంచేసి పెద్ద మొత్తంలో డబ్బు దండుకున్నట్టు తెలిసింది. విశ్వసనీయ సమాచారం మేరకు.. తిరుమలలోని అన్నదాన కేంద్రాలు, సులభ్‌ కాంప్లెక్సులు, లడ్డూ కౌంటర్లలో ఉద్యోగాలు ఇప్పిస్తామంటూ కొందరు వ్యక్తులు ఆశ చూపారు. ఒక్కొక్కరి నుంచి రూ.50వేల చొప్పున వసూలు చేశారు. ఈ మేరకు టీటీడీ విజిలెన్స్‌ విచారణలో తేలినట్టు సమాచారం. ఈ విషయాన్ని వారు తిరుపతి అర్బన్‌ పోలీసు జిల్లా ఎస్పీకి తెలియజేయగా.. ఈ కేసును విచారించి నిజానిజాలు నిగ్గు తేల్చే బాధ్యతను ఆయన ఉన్నతాధికారులకు అప్పగించినట్లు తెలిసింది. ఇందుకు సంబంధించి తిరుపతి ఈస్ట్‌ పోలీసులు ఇప్పటికే ముగ్గురు వ్యక్తులను అదుపులోకి తీసుకుని విచారిస్తున్నట్లు సమాచారం. దీనిపై అటు విజిలెన్స్‌, ఇటు పోలీస్‌ అధికారులు పెదవి విప్పడంలేదు.
