
# Україну відвідає глава МЗС Естонії

Published at: **2019-11-04T08:58:54+00:00**

Author: ****

Original: [Слово і Діло](https://www.slovoidilo.ua/2019/11/04/novyna/polityka/ukrayinu-vidvidaye-hlava-mzs-estoniyi)


        У понеділок, 4 листопада, міністр закордонних справ Естонії Урмас Рейнсалу відвідає Україну з робочим візитом.
      
Про це повідомляє пресслужба Міністерства закордонних справ.
«У МЗС України відбудуться переговори керівників зовнішньополітичних відомств України та Естонії Вадима Пристайка та Урмаса Рейнсалу. Передбачається обговорення актуальних питань двостороннього співробітництва, зокрема, залучення естонського досвіду у сфері електронного урядування та взаємодії в контексті протидії безпековим викликам, підтримки Таллінном зовнішньополітичних пріоритетів України, а також співпраці в рамках міжнародних організацій», - йдеться у повідомленні.
Після завершення переговорів, орієнтовно о 12-й годині, очільники МЗС України та Естонії проведуть спільну пресконференцію.
Нагадаємо, у вересні міністр закордонних справ України Вадим Пристайко телефоном обговорив з главою МЗС Естонії Урмасом Рейнсалу активізацію співпраці у сфері реалізації електронних технологій у державному управлінні.
Тоді Пристайко запросив Рейнсалу до Києва.
Нагадаємо, минулого тижня генеральний секретар НАТО Єнс Столтенберг виступив в українському парламенті.
Як відомо в Україні з дводенним візитом перебувала Північноатлантична рада НАТО.
Хочете обговорити цю новину? Долучайтеся до телеграм-чату CHORNA RADA
