
# Berlin fölött a zászlóerdő

Published at: **2019-11-01T20:05:34+00:00**

Author: ****

Original: [euronews](https://hu.euronews.com/2019/11/01/berlin-folott-a-zaszloerdo)

Százezer, apró lobogóból álló szivárványszínű hálót emeltek Berlinben, a fal leomlásának 30. évfordulója alkalmából.
A Brandenburgi kapu felé vezető Június 17. sugárút fölé felhúzott installáció neve „Visions in Motion”, alkotója pedig az izgő-mozgó installációiról híres Los Angeles-i Patrick Shearn.
Az alkotó szerint a 2000 négyzetméteres zászlórengeteg az emberek béke iránti igényét jeleníti meg.
A nejloncsíkok egy részén kézzel írott üzenetek vannak, például „A szeretet mindent legyőz”, „forradalom”, vagy „remélem, a fal az emberek fejéből is eltűnik”.
