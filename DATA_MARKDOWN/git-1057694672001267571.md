
# Ποιες περιοχές θα πλήξουν έντονα καιρικά φαινόμενα τις επόμενες ώρες

Published at: **2019-11-07T20:55:52+00:00**

Author: ****

Original: [News.gr](https://www.news.gr/ellada/article/2025302/pies-perioches-tha-plixoun-entona-kerika-fenomena-tis-epomenes-ores.html)

Βροχές και καταιγίδες θα εκδηλωθούν κατά τη διάρκεια τη νύχτας προς Παρασκευή σε πολλές περιοχές της ηπειρωτικής χώρας, τις Σποράδες και τα νησιά του Βορείου Αιγαίου, σύμφωνα με την πρόβλεψη του meteo του Εθνικού Αστεροσκοπείου Αθηνών.
Τα φαινόμενα θα είναι τοπικά έντονα και σε ορισμένες περιπτώσεις θα συνοδευτούν από χαλαζοπτώσεις και πολύ ενισχυμένους ριπαίους ανέμους. Την Παρασκευή, ισχυρές βροχές και καταιγίδες που τοπικά θα συνοδεύονται από χαλαζοπτώσεις και πολύ ενισχυμένους ριπαίους ανέμους θα εκδηλωθούν σχεδόν στο σύνολο της ηπειρωτικής χώρας, συμπεριλαμβανομένης της Αττικής και της Θεσσαλονίκης, τις Κυκλάδες, τις Σποράδες και τα νησιά του Βορείου Αιγαίου.
Μέχρι το βράδυ πάντως τα φαινόμενα θα περιοριστούν στη βορειοανατολική χώρα, ενώ στις υπόλοιπες περιοχές ο καιρός θα βελτιωθεί πρόσκαιρα. Οι ατμοσφαιρικές συνθήκες ευνοούν τη μεταφορά σημαντικών ποσοτήτων σκόνης από την Αφρική.
