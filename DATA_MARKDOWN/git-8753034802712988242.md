
# De tidligere sykkelstjernene risikerte store bøter og fengselsstraff. Nå er de frikjent.

Published at: **2019-11-05T12:43:04+00:00**

Author: **NTB-AFP**

Original: [Aftenbladet](https://www.aftenbladet.no/sport/i/nalO4d/de-tidligere-sykkelstjernene-risikerte-store-boeter-og-fengselsstraff-naa-er-de-frikjent)

Vinokourov vant OL-gullet i London 2012 og har også vært utestengt i to år på grunn av brudd på dopingbestemmelsene fra 2007–09. Han ble beskyldt for å ha betalt russeren Kolobnev 1,5 millioner kroner (150.000 euro) for å la ham vinne klassikeren Liege-Bastogne-Liege i 2010.
Hvis de var blitt funnet skyldige kunne de risikert opp til et halvt år i fengsel pluss kraftige bøter.
Domstolen kom derimot til at det var tvil i aktors påstand om at de to skal ha hatt en avtale om hvem som skulle vinne rittet. De to var i et brudd mot slutten av rittet, og det synes å gå mot en spurtduell, men kasakhstaneren vant enkelt.
Saken mot dem var bygd på at etterforskningen avslørte e-poster mellom de to og to bankoverføringer – en på 100.000 euro og en annen på 50.000 euro fra juli og desember 2010.
På den tiden syklet Vinokourov for Astana, og Kolobnev var lagkamerat med Alexander Kristoff i Katusha.
