
# Журнашлюхи та фашисти: Майдан закордонних справ став на захист Яременка від журналістів

Published at: **2019-11-02T23:37:00+00:00**

Author: ****

Original: [ZIK.UA](https://zik.ua/news/2019/11/02/zhurnashlyuhy_ta_fashysty_maydan_zakordonnyh_sprav_stav_na_zahyst_yaremenka_1682431)


        Скандал з поки ще народним депутатом та Головою комітету Верховної Ради з питань зовнішньої політики Богданом Яременком триває. Навіть після того, як Яременко повечеряв янтиками в одному з київських ресторанів та написав заяву на звільнення з посади голови комітету, але без дати, його друзі-експерти продовжують захищати дипломата від журналістів.
      
До справи доєдналися експерти фонду «Майдан закордонних справ», засновником якого є Богдан Яременко. Зокрема, експерт з питань зовнішньої та безпекової політики Олександр Хара називає Яременка сильною особистістю, а от журналістам від нього дісталося. 
У Фейсбуці Хара називає журналістів "журнашлюхами" та порівнює їх з комуністами та фашистами.
Можливо, відомий дипломат не втримався та згарячу став на захист керівника. Мабуть, скоро прибере пост та вибачиться перед журналістами.
Хоча щодо цього є певні сумніви. Бо його керівник та засновник фонду «Майдан закордонних справ» теж принижує журналістів і навіть схожі вислови використовує.
В одному з коментарів Яременко чи то порівняв Раду з борделем, чи то вирішив не зупинятися на секс-досягненнях, але написав таке: «я просто не думав, що шалавам акредитацію в вру дають».
Більше того, він навіть погрожував журналістам з парламентської трибуни тюремними ув’язненням від 3 до 7 років.
