
# Apple Watch ad un passo dal 50% di market-share, ma è arrivato un ospite scomodo (foto)

Published at: **2019-11-07T10:02:27+00:00**

Author: **Enrico Paccusse**

Original: [MobileWorld](https://www.mobileworld.it/2019/11/07/apple-watch-ad-un-passo-dal-50-market-share-arrivato-un-ospite-scomodo-foto-240808/)

Non che fosse una novità: Apple ha il predominio completo nel mercato degli smartwatch. Questo è quanto emerge dall’analisi condotta da Strategy Analytics, che vede la società della mela raggiungere vette mai esplorate, con il 47,9% di market-share.
Mancano solo 2 punti percentuale e sarà raggiunta la fatidica quota di metà mercato. Vorrebbe dire che per ogni 2 smartwatch, uno è targato Apple – un successo difficile da immaginare all’inizio, vista e considerata la chiusura nei confronti degli altri sistemi operativi.
In generale, i dati offrono comunque un quadro in salute per il mercato, con un aumento del 42% di spedizioni rispetto allo scorso anno, con Samsung protagonista della crescita migliore anno su anno (73%).
C’è però un altro grande nome che si delinea all’orizzonte, ed è Google, fresca proprietaria del marchio Fitbit, sceso dal secondo al terzo posto nell’ultimo anno. Riuscirà Big G a risollevarne le sorti? La battaglia si fa interessante.
Fonte: Strategy Analytics
