
# Brněnští sociální demokraté mají nového předsedu. Starostu Bystrce Kratochvíla

Published at: **2019-11-02T14:34:00+00:00**

Author: **Michal Hrabal**

Original: [Deník.cz](https://www.denik.cz/regiony/brnensti-socialni-demokrate-maji-noveho-predsedu-starostu-bystrce-kratochvila-20191102.html)

Kratochvíla volilo devětašedesát delegátů, pro Pospíšila jich hlasovalo dvaatřicet.
Delegáti v sobotu volili celé nové předsednictvo. Včetně místopředsedů. Pospíšil už se ale o tuto funkci neucházel. „Jako předseda klubu zastupitelů jsem, jak vyplývá ze stanov, i členem předsednictva brněnské sociální demokracie,“ řekl.
Obsazení vedení brněnské buňky se podle něj příliš nezměnilo. „Prvním místopředsedou zůstává Jiří Oliva, řadovým třeba Petr Šafařík, do předsednictva přibyl například starosta Líšně Břetislav Štefan,“ zmínil Pospíšil.Nový předseda Kratochvíl je členem sociální demokracie od roku 2007, druhé funkční období pak dělá starostu v Bystrci.
