
# Paneigta informacija apie sunkią Noah traumą: prancūzas tęsia klubo paieškas

Published at: **2019-11-04T20:45:00+00:00**

Author: ****

Original: [basketnews.lt](https://www.basketnews.lt/news-134315-paneigta-informacija-apie-sunkia-noah-trauma-prancuzas-tesia-klubo-paieskas.html)

Nuotr.: USA Today – Scanpix
Nuotr. USA Today – Scanpix
Sezoną be klubo pradėjęs Joakimas Noah, tęsia naujos komandos paieškas.
Kaip pranešė ESPN žurnalistas Brianas Windhorstas, 34-erių prancūzas patyrė sunkią traumą ir jo karjera pakibo ant plauko. Kokią tiksliai traumą patyrė Noah, įvardijama nebuvo.
Neilgai trukus pats Windhorstas savo „Twitter“ paskyroje paskelbė, jog buvo klaidingai suprastas. Žurnalistas turėjo omenyje, kad Noah traumą patyrė vasaros metu, o dabar yra visiškai pasveikęs bei tęsia naujos komandos paieškas.
Noah per savo karjerą yra patyręs daugiau ar mažiau rimtas šešias dešiniojo kulno traumas, jam taip pat buvo operuoti rankos raiščiai. Puolėjas yra turėjęs problemų su kairiuoju pečiu, o 2017-aisiais jam buvo atlikta kairiojo kelio artroskopija.
Noah praėjusį sezoną žaidė Memfio „Grizzlies“ ekipoje ir per 42 sužaistas rungtynes fiksavo 7,1 taško, 5,7 atkovoto kamuolio bei 2,1 rezultatyvaus perdavimo statistiką.
