
# Προς την μετατροπή της Αγίας Σοφίας σε τζαμί οδεύει η Τουρκία

Published at: **2019-11-05T14:05:07+00:00**

Author: **euronews **

Original: [euronews](https://gr.euronews.com/2019/11/05/pros-tin-metatropi-ths-agias-sofias-se-tzami-odeyei-i-toyrkia)

Προς την μετατροπή της Αγίας Σοφίας σε τζαμί οδεύει η Τουρκία, έπειτα από την απόφαση του Ανωτάτου Δικαστηρίου της χώρας, με την οποία ορίζεται ότι το ιστορικό μνημείο της Κωνσταντινούπολης δεν μπορεί να λειτουργήσει παρά μόνο ως τζαμί.
Η νέα απόφαση του ανωτάτου δικαστικού οργάνου της Τουρκίας είναι δεσμευτική και στη βάση αυτής θα ληφθεί νέα απόφαση, ώστε η Αγία Σοφία που είχε μετατραπεί σε μουσείο το 1945, θα ξαναγίνει τζαμί.
Όπως γράφει η εφημερίδα «Γενί Σαφάκ» η Αγία Σοφία έγινε τζαμί το 1511, ωστόσο στις 29 Αυγούστου του 1945 με απόφαση του τότε τουρκικού υπουργικού συμβουλίου μετατράπηκε σε μουσείο.
Το ανώτατο δικαστήριο της Τουρκίας αποφάσισε τώρα με έξι ψήφους υπέρ και πέντε κατά ότι η ενέργεια του υπουργικού συμβουλίου του 1945 ήταν αντίθετη με τους νόμους και πως η Αγία Σοφία ως ευαγές ίδρυμα δεν μπορεί να χρησιμοποιηθεί με άλλο σκοπό πέραν της χρήσης που ορίζεται για τα ευαγή ιδρύματα.
ΠΗΓΗ: ΚΥΠΕ
