
# Поліція шукає вибухівку на двох об’єктах у Львові

Published at: **2019-11-05T10:30:00+00:00**

Author: ****

Original: [ZIK.UA](https://zik.ua/news/2019/11/05/politsiya_shukaie_vybuhivku_na_dvoh_obiektah_u_lvovi_1683847)


        Невідомі «замінували» у Львові обласну державну адміністрацію та управління Служби безпеки України.
      
Про це повідомляє пресслужба поліції.
«Інформація про замінування Львівської обласної державної адміністрації та Управління Служби безпеки України у Львівській області надійшла сьогодні, 5 листопада, на електронну пошту поліції», – йдеться у повідомленні.
Зазначається, що за вказаними у повідомленні адресами виїхали слідчо-оперативні групи, експерти-вибухотехніки, кінологи та фахівці інших служб. Правоохоронці обстежуватимуть приміщення та прилеглі території.
Також поліцейські вживають заходів для встановлення особи, що надала повідомлення.
Нагадаємо, поліція перевіряє інформацію про замінування двох адміністративних споруд в Одесі.
