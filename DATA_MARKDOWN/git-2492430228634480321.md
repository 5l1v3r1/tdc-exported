
# Wel of niet laten testen op prostaatkanker?

Published at: **2019-11-06T17:08:39+00:00**

Author: ****

Original: [RTV Rijnmond](https://www.rijnmond.nl/nieuws/188208/Wel-of-niet-laten-testen-op-prostaatkanker)

Prostaatkanker hoeft namelijk niet altijd klachten te geven. "Op het moment dat je erachter komt door klachten, heb je meestal al uitzaaiingen", vertelt Rijnmondexpert Jeanette Caljouw, die huisarts is in Ridderkerk.
Om er vroegtijdig bij te zijn, kunnen mannen het stofje PSA laten prikken. Een verhoogde PSA-waarde hoeft trouwens niet altijd te betekenen dat je prostaatkanker hebt. Toch ga je bij een verhoogde waarde de medische molen in en word je doorgestuurd naar een uroloog.
Volgens Caljouw is het belangrijk dat een man goed nadenkt voordat hij de PSA-waarde laat meten. "Op het moment dat je prikt, zit je in het circuit, en daar ga je er niet meer zo makkelijk uit."
Als blijkt dat je ziek bent, moet de afweging worden gemaakt of je overgaat tot behandelen. Want, niet alle soorten van prostaatkanker hoeven problemen te veroorzaken.
"EÃ©n op de twee mannen krijgt nooit last van zijn prostaatkanker. Het advies kan dus zijn om af te wachten. Wel moet je op controle komen." Caljouw benadrukt dat een nadeel hiervan is dat je tegen onzekerheid moet kunnen.
Andere opties zijn bestraling of operatie. "Daarmee kan genezen. Wel zijn er bijwerkingen. Mensen kunnen incontinent of impotent worden en darmklachten krijgen. Dit is een nadeel."
Wanneer de kanker al is uitgezaaid, wordt gekozen voor hormoonbehandeling. Wanneer dit niet aanslaat beginnen de artsen aan chemotherapie.
