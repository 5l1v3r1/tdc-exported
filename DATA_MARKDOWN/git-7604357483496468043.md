
# Wevelgem: Vrouw vermoord door stalker met “gerechtelijk verleden”

Published at: **2019-11-05T16:25:37+00:00**

Author: **Jonas Naeyaert**

Original: [SCEPTR](https://sceptr.net/2019/11/wevelgem-vrouw-vermoord-door-stalker-met-gerechtelijk-verleden/)


        In een rijwoning langs de Nachtegaalstraat in Wevelgem is deze morgen een vrouw (36) vermoord. De dader is allicht de ex-vriend van de vrouw. De man (39) stalkte de vrouw al een poos en heeft volgens Het Laatste Nieuws een “gerechtelijk verleden”. Hij diende deze voormiddag nog zichzelf aan bij de politie met zijn advocaat. Opvallend: vier maanden geleden vond er ook al een dodelijk incident plaats in dezelfde straat.
      
Drama in Wevelgem. Dinsdagochtend liet een vrouw er het leven. Ze werd vermoedelijk vermoord door haar ex-vriend, meldt Focus & WTV. Familie van het slachtoffer getuigt dat de man het slachtoffer al twee maanden belaagde. Ze moest tevens al meermaals doodsbedreigingen aanhoren. Uit angst verbleef ze dan ook bij haar moeder, maar daar dook de man deze ochtend vroeg ineens op. Met fatale afloop, blijkt nu.
