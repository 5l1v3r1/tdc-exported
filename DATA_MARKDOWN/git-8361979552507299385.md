
# Іран почав збагачення урану на ядерному об'єкті в Фордо

Published at: **2019-11-07T00:09:00+00:00**

Author: ****

Original: [НВ](https://nv.ua/ukr/world/countries/iran-pochav-zbagachennya-uranu-na-ob-yekti-v-fordo-novini-svitu-50052074.html)

Про це повідомляє прес-служба Організації атомної енергії Ірану.
«Почалося збагачення і повторне виробництво урану в Фордо», — йдеться в повідомленні.
Відзначається, що роботи здійснюються під наглядом Міжнародного агентства з атомної енергії (МАГАТЕ).
У відомстві також уточнили, що до початку процесу збагачення були завершені всі підготовчі роботи.
Читайте також:&nbspІран оголосив про запуск потужних центрифуг для збагачення урану
Як повідомляє DW, президент Ірану Хассан Рухані заявив напередодні, що подача газу в 1044 центрифуги в Фордо стала четвертим етапом скорочення Іраном своїх зобов’язань за ядерною угодою.
Згідно Спільного всеосяжного плану дій, який Іран уклав у 2015 році з шістьма країнами (п’ять постійних членів Ради Безпеки ООН і ФРН), центр у Фордо повинен бути перетворений у «ядерний, фізичний і технологічний центр», центрифуги якого використовуються для отримання стабільних ізотопів для цивільних цілей.
