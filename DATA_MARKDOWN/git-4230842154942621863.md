
# Для лотереї в Україні треба ухвалити окремий закон – експерт

Published at: **2019-11-07T10:14:19+00:00**

Author: ****

Original: [ФАКТИ](https://fakty.com.ua/ua/ukraine/20191107-dlya-lotereyi-v-ukrayini-treba-uhvalyty-okremyj-zakon-ekspert/)

Лотерейний бізнес в Україні потребує ухвалення окремого спеціального закону. Регулювання лотерей не варто поєднувати в одному законі із регулюванням азартних ігор.
Головною проблемою урядового законопроекту є об’єднання випуску та проведення лотерей із організацією та проведенням азартних ігор.
На цьому у статті Чому редакція закону про азартні ігри не зможе регулювати лотереї наголосив кандидат юридичних наук, експерт з лотерейної галузі Ігор Галицький, коментуючи урядовий законопроект Про державне регулювання діяльності у сфері організації та проведення азартних ігор.
За його словами, лотереї внесені до переліку азартних ігор нарівні із казино, букмекерською діяльністю та покером.
Завдання лотерей – у залученні населення до гри з мінімальним ризиком залежності та з несуттєвими витратами, без територіальних обмежень.
Тим часом гральні заклади обмежені територією приміщення, зазвичай із платним входом.
Найкращий гравець для лотереї – той, який один раз на тиждень витратить 20 грн., для азартних ігор – який витратить усі кошти за один раз, пояснив Галицький.
Читайте: Виграші в лотерею: миттєві гроші чи довічне банкрутство?
Він розповів, що урядовий законопроект змішує лотереї та азартні ігри таким чином, що в деяких випадках стає незрозумілим, чи належить окреме поняття у законопроекті до лотерей чи до інших азартних ігор, або ж воно є окремим для кожного з них. 
Галицький переконаний, що регулювання лотерейної діяльності потребує принципово окремого підходу.
Як повідомлялось раніше, урядовий законопроект Про державне регулювання діяльності у сфері організації і проведення азартних ігор фактично легалізує чинні букмекерські пункти, встановлюючи при цьому монополію російських букмекерських компаній.
Нагадаємо, з 1 листопада 2019 року Укрпошта припинила продаж лотереї.
