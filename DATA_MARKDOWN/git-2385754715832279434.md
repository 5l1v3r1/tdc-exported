
# Βαθιά θλίψη στην Ανόρθωση για τον χαμό του Λάκη Παπαδόπουλου

Published at: **2019-11-02T20:33:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/team/anorthosi/595466/vathia-thlipsi-stin-anorthosi-gia-ton-xamo-tou-laki-papadopoulou)

Συλλυπητήρια ανακοίνωση απο την Ανόρθωση, στην οικογένεια και τους οικείους του Λάκη Παπαδόπουλο, ο οποίος έφυγε σήμερα από τη ζωή. Αναλυτικά: Η Ανορθωσις Αμμοχώστου εκφράζει τη βαθιά της θλίψη και τα ειλικρινή της συλλυπητήρια στην οικογένεια και τους οικείους του Λάκη Παπαδόπουλο, ο οποίος έφυγε σήμερα από τη ζωή. Ο Λάκης Παπαδόπουλος υπηρέτησε επί σειρά ετών την ομάδα μας σε πολλά διοικητικά συμβούλια και από διάφορα πόστα. Πιο συγκεκριμένα, είχε θητεύσει στη θέση του Αντιπροέδρου επί προεδρίας του επίτιμου Προέδρου κ. Κίκη Κωνσταντίνου από το 1989, παραμένοντας στο Δ.Σ. μέχρι και το 2001, έχοντας συμβολή ώστε η Μεγάλη Κυρία να ξαναγίνει πρωταγωνίστρια στον χώρο του Κυπριακού Ποδοσφαίρου. Ακόμα και μετά την αποχώρηση του από το Δ.Σ. της Ανόρθωσης, ο Λάκης Παπαδόπουλος δεν σταμάτησε να στηρίζει την ομάδα μας, καθώς υπήρξε ιδιαίτερα σημαντικός οικονομικός αιμοδότης. Αιωνία του η μνήμη, ας είναι ελαφρύ το χώμα που θα τον σκεπάσει. 
