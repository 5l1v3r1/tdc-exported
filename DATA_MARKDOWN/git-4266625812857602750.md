
# США ввели нові санкції проти Ірану

Published at: **2019-11-04T22:50:00+00:00**

Author: ****

Original: [ZIK.UA](https://zik.ua/news/2019/11/04/ssha_vvely_novi_sanktsii_proty_iranu_1683681)


        Міністерство фінансів Сполучених Штатів Америки ввело санкції проти дев'яти людей з оточення верховного лідера країни аятоли Алі Хаменеї, а також проти генерального штабу Збройних сил Ірану.
      
Про це повідомляє Reuters.
Як зазначається, у понеділок, 4 листопада, міністр фінансів США Стівен Мнучін заявив, що особи, які потрапили до списку санкцій, були причетні до нападів на американські об'єкти за кордоном. Крім цього, їх звинувачують у вбивствах та тортурах громадян Ірану. 
Зокрема, до списку осіб, які потрапили під санкцій, увійшли син Хаменеї Моджтаба, начальник іранського генштабу генерал Мохаммад Багері, керівник адміністрації Хаменеї Мохаммад Голпаегані та Вахід Хаганіан, якого ще називають «правою рукою» іранського лідера.
Нагадаємо, минулого тижня Міністр закордонних справ Ірану Мохаммад Джавад Заріф закликав Сполучені Штати Америки повернутися до умов ядерної угоди 2015 року. 
