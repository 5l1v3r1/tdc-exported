
# Кабмін завтра представить держбюджет-2020

Published at: **2019-11-04T10:58:00+00:00**

Author: ****

Original: [ZIK.UA](https://zik.ua/news/2019/11/04/kabmin_zavtra_predstavyt_derzhbyudzhet2020_1683025)


        У вівторок, 5 листопада, Кабінет Міністрів України представить проєкт держбюджету-2020, який підготовлений до другого читання у Верховній Раді.
      
Про це повідомив прем’єр-міністр Олексій Гончарук у Facebook.
За його словами, у бюджет на наступний рік закладено розвиток стратегічно важливих напрямків для людей. Один з таких – медицина. Зокрема, за його словами, йдеться про систему екстреної медичної допомоги.
Гончарук також додав, що у проєкті багато інноваційних речей, в яких закладена капіталізація зростання.
Прем’єр-міністр відзначив, що це буде «бюджет розвитку країни та безпеки людей». Філософія якого дуже проста: держава має не заважати, а навпаки створювати чесні та конкурентні умови для розвитку тих, хто цього прагне, та надавати підтримку тим, хто справді цього потребує.
«Завтра об 11.00 ми всім складом уряду представляємо головний фінансовий документ країни наступного року для всіх українців», – наголосив прем’єр.
