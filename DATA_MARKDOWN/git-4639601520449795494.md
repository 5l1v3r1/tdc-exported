
# Ισόπαλοι Πανιώνιος και Αρης στη Νέα Σμύρνη

Published at: **2019-11-02T19:46:54+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/sports/isopaloi-panionios-kai-aris-sti-nea-smyrni/)

Μόνο ο Άρης θα μπορούσε να μην κερδίσει το συγκεκριμένο παιχνίδι στη Νέα Σμύρνη με αντίπαλο τον Πανιώνιο.
Οι παίκτες του Μίχαελ Ένινγκ πραγματοποίησαν μέτρια εμφάνιση στο μεγαλύτερο μέρος του αγώνα, απέναντι σε μια ομάδα που οι ποδοσφαιριστές της τα έδωσαν όλα, παρά τις ατυχίες και το αριθμητικό μειονέκτημα (μετά την αποβολή του Μιλόγεβιτς στο 48′). Ο Άρης δέχτηκε ενα γκολ κόντρα στη ροή του αγώνα στο 66ο λεπτό, ισοφάρισε με ενα εκπληκτικό γκολ του Ρόουζ στο 85′ και στη συνέχεια είχε οκτώ τελικές προσπαθείες. Δυο δοκάρια, πολλές χαμένες ευκαιρίες, όμως πέταξε δύο βαθμούς.

        Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες
      
Ομάδα που κερδίζει δεν αλλάζει και ο Μίχαελ Ένινγκ παρέταξε το ίδιο σχήμα με τις αναμετρήσεις με τη Ξάνθη και τον Παναιτωλικό. Με τριάδα Ντιγκινί, Φετφατζίδη και Γκάμα πίσω από τον Γκάμα που ξεκίνησε στη κορυφή της επίθεσης. Με 4-3-3 παρέταξε τον Πανιώνιο ο Νίκι Παπαβασιλείου.
Το πρόβλημα της τελευταίας στιγμής για τους γηπεδούχους ήταν η αδιαθεσία που αισθάνθηκε ο Κότνικ, που ενώ αρχικά είχε δηλωθεί στο βασικό σχήμα, τελικά έμεινε εκτός και τη θέση του πήρε ο Μαλέρμπ.

        Νευρικό ξεκίνημα
      
Ο Πανιώνιος ξεκίνησε πιο δυνατά στα πρώτα λεπτά και οι παίκτες του έδειχναν πιο αποφασισμένοι στις προσωπικές μονομαχίες. Ο Άρης ανέβασε στη συνέχεια την απόδοση του και προσπάθησε να επιβάλει το παιχνίδι του, χωρίς όμως να δημιουργήσει κάποια επικίνδυνη κατάσταση για την εστία του Μαλέρμπ.
Στα πρώτα 15 λεπτά το παιχνίδι ήταν νευρικό, με αρκετά φάουλ και τον Μανούχο να δείχνει τρεις κίτρινες κάρτες, δύο στον Πανιώνιο και μια στον Άρη.

        Κλασσικές ευκαιρίες με Ιντέγε
      
Ο Άρης μετά τη συμπλήρωση των πρώτων 20 λεπτών της αναμέτρησης άρχισε να πατάει καλύτερα στο γήπεδο και να αναπτύσσεται πιο ορθόδοξα. Έχασε, μάλιστα, δυο σημαντικές ευκαιρίες με πρωταγωνιστή τον Ιντέγε, στο 22ο και στο 35ο λεπτό. Ο Νιγηριανός τη πρώτη φορά αστόχησε απελπιστικά και τη δεύτερη τον νίκησε ο Μαλέρμπ.

        Σωστά δεν μέτρησε γκολ του Αραμπούλι
      
Στο 37ο λεπτό του αγώνα ο Μαξίμοβιτς σούταρε, η μπάλα μετά απο κόντρες κατέληξε στον Αραμπουλί, που την έστειλε στα δίχτυα, όμως υποδείχθηκε σωστά οφσάιντ, ενώ η φάση θεωρήθηκε ως μη γενόμενη.

        Στο νοσοκομείο ο Μαξίμοβιτς
      
Στη φάση που ο Πανιώνιος έστειλε τη μπάλα στα δίχτυα, τραυματίστηκε σοβαρά ο Μαξίμοβιτς. Ο παίκτης του Πανιωνίου αποχώρησε με φορείο από τον αγωνιστικό χώρο σφαδάζοντας και ο διαιτητής διέκοψε το παιχνίδι.
Στη θέση του πέρασε για τούς γηπεδούχους ο Μιλόγεβιτς, ενώ ο Μαξίμοβιτς μεταφέρθηκε στο νοσοκομείο προκειμένου να υποβληθεί σε ιατρικές εξετάσεις και να διαπιστωθεί η ακριβής κατάσταση της υγείας του. Η τελευταία καλή στιγμή του πρώτου ημιχρόνου ανήκε στον Πανιώνιο, με τον Κόρμπο να πιάνει τη κεφαλιά από το ύψος της μικρής περιοχής και τον Έμαν να μπλοκάρει τη μπάλα.

        Με δέκα ο Πανιώνιος
      
Οι ισορροπίες του αγώνα άλλαξαν με το ξεκίνημα του δευτέρου ημιχρόνου, καθώς ο Μιλόγεβιτς δέχτηκε δυο κίτρινες κάρτες σε δυο λεπτά. Η δεύτερη, μάλιστα, για «θέατρο», καθώς πήγε να κέρδισει πέναλτι σε μαρκάρισμα του Κόρχουτ.
Ο Άρης πήρε τον έλεγχο του αγώνα και έφτασε κοντά στο γκολ στο 55ο λεπτό, όταν μετά από ατομική προσπάθεια του Φετφατζιδη και πάσα του Γκάμα, ο Ντιγκινί σούταρε δυνατά, όμως ο Μαλέρμπ απέκρουσε τη μπάλα.

        Γκολ του Άρτσε κόντρα στη ροή του αγώνα
      
Ο Ένινγκ πέρασε στο παιχνίδι τον Τόνσο και άλλαξε το σύστημα σε 4-4-2 ,με τους Ντιγκινί και Ιντέγε στη κορυφή της επίθεσης. Ο Πανιώνιος ήταν αυτός, όμως, που άνοιξε το σκορ στο 66′, κόντρα στη ροή του αγώνα.
Ο Άρτσε με ωραία προσπάθεια και σουτ από το ύψος της μεγάλης περιοχής έστειλε τη μπάλα στα δίχτυα. Χαρακτηριστικό είναι το γεγονός ότι ο σκόρερ του Πανιωνίου μετά το γκολ που σημείωσε ζήτησε αλλαγή λόγω κόπωσης.

        Γκολάρα από Ρόουζ
      
Ο Άρης ανέβασε την απόδοση του και έκλεισε τον Πανιώνιο στην εστία του. Κατάφερε, μάλιστα να φτάσει στην ισοφάριση στο 85′ με ενα εκπληκτικό σε εκτέλεση γκολ του Ρόουζ που με πολύ όμορφο πλασε από το ύψος της μεγάλης περιοχής έστειλε τη μπάλα στα δίχτυα.

        Σφυροκόπημα από τον Άρη
      
Ο Άρης έκανε οκτώ τελικές προσπάθειες μετά το γκολ της ισοφάρισης. Είχε δυο δοκάρια, στο 85ο λεπτό με τον Βέλεθ και στο τέταρτο λεπτό των καθυστερήσεων με τον Τόνσο και σπουδαίες ευκαιρίες με τον Μαλέρμπ. Δεν τα κατάφερε όμως και παραχώρησε ισοπαλία στον μαχητικό Πανιώνιο, πετώντας ουσιαστικά δυο βαθμούς.
Οι συνθέσεις των δύο ομάδων:
Πανιώνιος (Νίκι Παπαβασιλείου): Μαλέρμπ, Λυμπεράκης, Ευαγγέλου, Σταυρόπουλος, Παπαγεωργίου, Κόρμπος, Οικονομίδης, Μαξίμοβιτς (41’ Μιλόγεβιτς), Άρτσε (71’ Τσιλούλης), Αραμπουλί, Παπανικολάου (83’ Ρέντζας).
Άρης (Μίχαελ Ένινγκ): Έμαν, Σούντγκρεν (84’ Μανσίνι), Βέλεθ, Ρόουζ, Κόρχουτ, Σάσα, Ματίγια, Γκάμα (65’ Τόνσο), Ντιγκινί (78’ Λάρσον), Φετφατζίδης, Ιντέγε.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
