
# Νέες αποκαλύψεις από τη Ρωσίδα καλλονή για τον πρώην βασιλιά της Μαλαισίας - Η εγκυμοσύνη και το διαζύγιο - ΦΩΤΟ

Published at: **2019-11-01T18:23:00+00:00**

Author: ****

Original: [enikos.gr](http://www.enikos.gr/international/681648/nees-apokalypseis-apo-ti-rosida-kalloni-gia-ton-proin-vasilia-tis)

Η 27χρονη Ρωσίδα καλλονή Οκσάνα Βοεβοντίνα προχώρησε σε νέες αποκαλύψεις για τον πρώην βασιλιά της Μαλαισίας και τον χωρισμό τους.
“Αυτός είναι ο πρίγκιπας μου. Η ομοιότητά του με τον πατέρα του είναι εκπληκτική”, δήλωσε η πρώην Μις Μόσχα σε συνέντευξη που παραχώρησε, κατά τη διάρκεια της οποίας έδειξε για πρώτη φορά τον 5 μηνών γιο της, Ismail Leon.
Η 27χρονη ισχυρίζεται ότι έμεινε έγκυος, όταν οι δυο τους βρισκόντουσαν στην Αυστραλία για το ταξίδι του μέλιτος. Οι δυο τους παντρεύτηκαν τον Ιούνιο του 2018 και χώρισαν όταν η Οκσάνα Βοεβοντίνα ήταν τεσσάρων μηνών έγκυος.
“Απολαμβάνω την κάθε στιγμή της μητρότητας και λυπάμαι πάρα πολύ που ο πατέρας του Leon τα χάνει όλα αυτά. Είναι πολύ όμορφος όπως και ο πατέρας του. Είναι πολύ επικοινωνιακός και τον λατρεύω”, είπε μεταξύ άλλων η Ρωσίδα καλλονή και πρόσθεσε:
“Μετά τον γάμος μας που τελέστηκε τον Ιούνιο του 2018, αρχίσαμε τις προσπάθειες για να αποκτήσουμε παιδί. Όταν μάθαμε ότι είμαι έγκυος, εκείνος ήταν πάρα πολύ χαρούμενος, έκλαιγε και τηλεφωνούσε σε όλους τους φίλους του. Τους έλεγε ‘θα γίνω πατέρας, είμαι τόσο χαρούμενος’. Υπάρχει λόγος για τον χωρισμό μας αλλά δεν είμαι έτοιμη να μιλήσω ακόμα για αυτό. Εξαφανίστηκε από εμένα και τον γιο μου, πραγματικά εξαφανίστηκε”.
Πηγή πληροφοριών: Daily Mail
Πηγή ΦΩΤΟ: east2west news
