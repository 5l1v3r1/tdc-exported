
# Očajni Fener i veliki preokret Žalgirisa! Šaras uzeo meru Žocu u poslednjim sekundama

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/kosarka/vesti/ocajni-fener-i-veliki-preokret-zalgirisa-saras-uzeo-meru-zocu-u-poslednjim-sekundama/341346)


        Kad udari Fenerbahče na Žalgiris poslednjih sezona to su obično vrlo neizvesne utakmice, pa je tako bilo i večeras, pravi triler! Ranjena ekipa Željka Obradovića čekala je izazivača kog predvodi Šarunas Jasikevičijus, i ponovo je Fener pokazao koliko ne može da se sastavi ove sezone. Imao je sve u svojim rukama, a onda serijom loših poteza sve prosuo u poslednjim sekundama, a Žalgiris slavi Grigonisa koji je doneo Zelenoj šumi pobedu košem na sedam sekundi pre kraja - 79:76.
      
Žalgiris je imao napad, Grigonis je izvukao čudesno šut za dva iz reketa i pogodio za prednost Žalgirisa od 77:76. Fener je imao sedam sekundi za napad, lopta je otišla na Jana Veselog, on nije pogodio i tu je bio kraj. Na kraju je, posle slobodnih bacanja Grigonisa, Slukas šutirao trojku preko celog meča za produžetak, ali nije bio precizan.
Fenerbahče ima pet poraza u prvih šest utakmica! Ko je to mogao da očekuje? Nije pomoglo ni domaćinu što je Nando de Kolo dao 29 poena. Marijus Grigonis je dao 19 za goste, dok je Zek Ledej dodao 16.
Navikli su nas Fenerbahče i Žalgiris na snažne utakmice, neizvesne, sa dobrim potezima, dobrim odbranama i skoro uvek su neizvesne. Tako je bilo i večeras u meču u kom se Fener odlepio u prvom poluvremenu, a onda Žalgiris uspeo da se vrati i kao i u većini utakmica Evrolige ove sezone išlo se u neizvesnu završnicu. Fener ove sezone ne liči na sebe, ima strahovito mnogo problema, pre ovog meča se nalazio na pretposlednjem mestu na tabeli i od pet utakmica imao je samo jednu pobedu.
Delovalo je sve vrlo neizvesno tokom treće deonice kada je Obradović počeo da poprima onaj svoj karakterističan izraz i boju lica, posebno u momentima kada je Ledej uspevao da ostvari prednost ispod koša u odnosu na Lovernja i u odbrani i u napadu.
Dobrom igrom Nanda de Koloa i Kostasa Slukasa na ovoj utakmici Fenerbahče je uspeo da se održi u prednosti, ali Žalgiris je ponovo demonstrirao koliko je nezgodna i žilava ekipa. Morate više puta da ih pobediti u jednoj utakmici da bi poklekli. To je Fener večeras naučio na teži način.
Važne poene u poslednjoj četvrtini dali su Nando de Kolo i Derik Vilijams koji je prostrelio trojku koja je malo skinula kamen sa srca navijačima. I to navijačima koji su do sada sve i svašta pretrpeli iako je tek start sezone. Naravno, Žalgiris se do kraja ponovo vratio, a Datome i Vilijams su sa tri koša malo smirili goste i koliko toliko olakšali celu situaciju domaćinu. Fener od ove sezone ne bi bio Fener da nije počeo da komplikuje, a uspeo je i da prospe prednost od 74:67.
To je Žalgiris iskoristio i košem Grigonisa, te promašajem Veselog stigao do velikog skalpa. I nije prvi put da Žalgiris dobija u Istanbulu.
U drugoj utakmici u istom terminu Valensija je dočekala Lion i uspela da slavi protiv ekipe koja se ipak najbolje snalazi na svom, domaćem parketu - 81:72. Za španski tim je igrao Vanja Marinković, na parketu je proveo 15 minuta, a ubacio je šest poena.

        EVROLIGA - 6. KOLO
      

        Četvrtak
      
Crvena zvezda - Himki 90:78/Simanić 18 - Šved 14/
Panatinaikos - Anadolu Efes 86:70/Rajs 18 - Larkin 28/

        Petak
      
Zenit - CSKA 70:87/Ajon 20 - Džejms 16/
Fenerbahče - Žalgiris 76:79/De Kolo 29 - Grigonis 19/
Valensija - Asvel 81:72/Dubljević 13 - Livio 20/

        
          20.00:  (2,15) Olimpija Milano  (14,50)  Barselona (1,80) 
          
          20.30:  (1,60) Olimpijakos  (14,50)  Makabi (2,55) 
          
          21.00:  (1,30) Baskonija  (16,00)  Bajern (3,90) 
          
          21.00:  (1,03) Real Madrid  (28,00)  Alba (12,00) 
        
      
NAPOMENA: Kvote su podložne promenama
