
# Загрози немає: усі станції київського метро відновили роботу

Published at: **2019-11-01T10:08:16+00:00**

Author: ****

Original: [ФАКТИ](https://fakty.com.ua/ua/ukraine/20191101-stantsiyu-metro-hreshhatyk-vidkryly-na-teatralnij-tryvaye-perevirka/)

У Києві центральні станції метро Театральна та Хрещатик зачиняли на вхід та вихід у зв’язку з повідомленням про замінування. Наразі усі станції працюють у звичному режимі, правоохоронці не виявили вибухонебезпечних предметів.
Столичні станції метро Театральна, Хрещатик та пересадки зачиняли на вхід та вихід через дзвінок про мінування.
Наразі правоохоронці перевірили станцію Хрещатик та Театральну та не виявили вибухонебезпечних предметів, тому станції та переходи відкрили для пасажирів.
Загалом ці станції не працювали близько двох годин. Повідомлення по замінування надійшло о 10.20.
Читайте: Дзвінки про “мінування”: яке покарання і як змінили процедуру реагування
Станом на 10.25 на станції метро Університет утворилося велике скупчення людей через те, що усі намагалися вийти з метро.
Потяги, котрі прибували до платформи, не одразу відчиняли двері, бо людям не було куди вийти.
Також на вхід обмежили роботу станції метро Арсенальна, упродовж години ескалатори працювали тільки на підйом.
Раніше Факти ICTV писали, що 56-річний чоловік “замінував” станцію метро Почайна в Києві через те, що йому не продали жетон.
