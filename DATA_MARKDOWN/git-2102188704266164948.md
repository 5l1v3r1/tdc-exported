
# Нацкомісія з тарифів обрала нового голову

Published at: **2019-11-04T17:40:00+00:00**

Author: ****

Original: [Економічна правда](https://www.epravda.com.ua/news/2019/11/4/653309/)

Шляхом таємного голосування членів Національної комісії, що здійснює державне регулювання у сферах енергетики та комунальних послуг головою регулятора обрано Валерія Тарасюка.
Про це повідомляє сайт регулятора.
Валерій Тарасюк народився в 1976 році у смт Казанка Миколаївської області. У 1998 році закінчив Київський університет ім. Тараса Шевченка, Інститут міжнародних відносин.
29 жовтня президент Володимир Зеленський своїм указом призначив Тарасюка, членом Нацкомісії, що здійснює державне регулювання у сферах енергетики та комунальних послуг.
Раніше Тарасюк також був членом НКРЕКП, але був звільнений за власним бажанням.

        Нагадаємо
        :НКРЕКП здійснює державне регулювання діяльності суб'єктів природних монополій в електроенергетиці, теплопостачанні, нафтогазовому комплексі, централізованому водопостачанні та водовідведенні, переробці та захороненні побутових відходів, а також забезпечує проведення цінової і тарифної політики в цих сферах.
      
