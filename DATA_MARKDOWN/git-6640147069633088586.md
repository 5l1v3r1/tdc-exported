
# Overwatch 2: mostrato un nuovo gameplay sulla modalità storia

Published at: **2019-11-05T10:41:00+00:00**

Author: **Gianluca Saitto**

Original: [Tom&#39;s Hardware](https://www.tomshw.it/videogioco/overwatch-2-gameplay-modalita-storia/)

Sono passati dei giorni dalla BlizzCon 2019 e dall’annuncio di Overwatch 2, e sono ormai numerosi i dettagli e le informazioni sul sequel dell’Hero Shooter targato Blizzard. Tutte le voci di corridoio che giravano attorno al titolo prima dell’annuncio ufficiale si sono rivelate essere veritiere, e tra le altre cose Overwatch 2 proporrà anche una nuova modalità storia incentrata su un sistema di gioco PvE.
Sul canale Youtube di Game Informer è uscito un nuovo video di gameplay della durata di 15 minuti che si prefigge il compito di mostrare proprio la modalità Storia.  Se non l’avete ancora visto inoltre, è stato diffuso un altro video di gameplay di Overwatch 2 qualche giorno fa, riguardante la prima missione della storia.
