
# Προσφυγικό: «Πάνω από 40.000 αφίξεις το τελευταίο τετράμηνο» - Επεισοδιακή η αποσυμφόρηση των νησιών

Published at: ****

Author: ****

Original: [CNN.gr](https://www.cnn.gr/news/ellada/story/196072/prosfygiko-pano-apo-40-000-afixeis-to-teleytaio-tetramino-epeisodiaki-i-aposymforisi-ton-nision)

Newsroom, CNN Greece 16:10 , 03 November 2019 - 07:29
Το τελευταίο περιστατικό σημειώθηκε στα Γιαννιτσά, όπου ομάδα περίπου 30 κατοίκων απέκλεισε δρόμο, θέλοντας να εμποδίσει λεωφορείο που μετέφερε πρόσφυγες και μετανάστες από το να φτάσει στο ξενοδοχείο, στο οποίο επρόκειτο να εγκατασταθούν. Κρίθηκε αναγκαία η επέμβαση της αστυνομίας για να εξομαλυνθούν τα πνεύματα και να μεταφερθούν τα άτομα στον χώρο φιλοξενίας.
Τεταμένο παραμένει το κλίμα και στα νησιά όμως, με χαρακτηριστικό το περιστατικό που σημειώθηκε τα μεσάνυχτα του Σαββάτου στην Κω, όπου ο δήμαρχος μαζί με αξιωματούχους του δήμου συγκεντρώθηκαν στο λιμάνι, διαμαρτυρόμενοι για τις νέες αφίξεις μεταναστών.
