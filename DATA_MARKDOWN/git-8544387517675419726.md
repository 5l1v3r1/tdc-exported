
# Γείτονες Γαλατσίου: Η εθελοντική ομάδα που αποδεικνύει ότι όλοι μπορούμε να προσφέρουμε

Published at: **2019-11-04T19:41:26+00:00**

Author: **neolaia.gr Team**

Original: [neolaia.gr](https://neolaia.gr/2019/11/04/geitones-galatsiou-ethelodiki-omada-pou-apodikniei-oti-oloi-mporoume-na-prosferoume/)

Με εννέα χρόνια συνεχόμενων δράσεων (before it was cool) η εθελοντική ομάδα οικολογίας & αλληλεγγύης Γείτονες Γαλατσίου έχει αποδείξει έμπρακτα με 100 και πλέον δράσεις, πως από το στέρημα του χρόνου μας μπορούμε όλοι να συνεισφέρουμε στην πόλη και στον συνάνθρωπό μας.
Η διάθεση τους για ενεργοποίηση των πολιτών και το όραμα τους να επεκταθεί πέρα από τα τοπικά γεωγραφικά σύνορα του Δήμου, πραγματοποιήθηκε όταν το 2013 συμμετείχαν στο http://humangrid.gr/.
Το πρωί της Κυριακής 3 Νοεμβρίου 2019 με αφορμή το φρεσκάρισμα των σκαλιών σε στυλ ουράνιου τόξου στην λεωφόρου Βεΐκου, η εθελοντική ομάδα Γείτονες Γαλατσίου με γενική συντονίστρια την ιδρύτρια της ομάδας Άντα Μονογυιού μαζί με την Μπαχάϊ κοινότητα Γαλατσίου και την συντονίστρια τους για την συγκεκριμένη δράση Shirin Youssefian Maanian, αναβάθμισε το κεντρικό αυτό σημείο και μάζεψε μεγάλο αριθμό προϊόντων προσωπικής υγιεινής για τους 680 ωφελούμενους της Κοινωνικής υπηρεσίας του Δήμου Γαλατσίου.
Η δράση πραγματοποιήθηκε με τη συμβολή των περισσοτέρων τμημάτων του δήμου. Όλα τα χρώματα και τα εργαλεία τα διέθεσε ο Δήμος Γαλατσίου.
Παρόντες ο δήμαρχος Γιώργος Μαρκόπουλος, ο αντιδήμαρχος Τεχνικής Υπηρεσίας Μανώλης Πρωτονοτάριος, ο Αντιδήμαρχος Καθαριότητας Πάνος Ροπόδης, ο Αντιδήμαρχος Παιδείας Γιάννης Κορρές και η Αντιδήμαρχος Κοινωνικής Πολιτικής Αγγελική Ζήκου.
Παρόντες όμως και όλη η πόλη με γεμάτα χέρια και γεμάτες καρδιές! Τα κεράσματα πλούσια, τα χαμόγελα μεγάλα!
Το χορευτικό και πολιτιστικό εργαστήρι «Χοροπατήματα» με τύμπανο και γκάιντα έδωσε απίθανο ρυθμό!
Προμήθειες, κεράσματα και ενημέρωση έγιναν από τους Λάζαρο Φετάνη, Δημήτρη Δαλάτση, Κατερίνα Μεϊμάρογλου, Ρέα Μπουντουβή, Mehrvash Maanian, Ειρήνη Μαθιού και Αγγελική Τσιακουμή.
Ο «Βραζιλιάνος» μας κέρασε τον καφέ και τα γλυκά. «The Donut Shop & More» μας προμήθευσε όλα τα νερά!
Την έντυπη και ηλεκτρονική επικοινωνία της δράσης ανέλαβαν οι «Dogfish Graphic Designers».
Μετά τον χρωματισμό των σκαλιών, η Λουκία Αλαβάνου σχεδίασε τις λέξεις Σεβασμός, Αλληλεγγύη, Αγάπη, υλοποιώντας την πρόταση των Μπαχάϊ.
Οι Γείτονες Γαλατσίου ευχαριστούν για τη μεγάλη προσέλευση και τις απλόχερες προσφορές. Ιδιαίτερα ευχαριστούν όλους τους χορηγούς που στηρίζουν και βοηθούν να γίνουν τα όνειρα τους πραγματικότητα.
Οι Γείτονες μας δίνουν νέο ραντεβού την Κυριακή στις 8 Δεκέμβρη για μια νέα, μεγάλη δενδροφύτευση ψηλά στο Πανόραμα Γαλατσίου αλλά και για άλλες μικρότερες δράσεις με σκοπό να πρασινίσουν και να ομορφύνουν το Γαλάτσι, δημιουργώντας ισχυρά πρότυπα για τα παιδιά της πόλης!
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
