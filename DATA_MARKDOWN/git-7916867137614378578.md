
# Pietų Korėją ir Libaną išmaišęs Dentmonas grįžta žaisti į Europą

Published at: **2019-11-01T13:40:00+00:00**

Author: ****

Original: [basketnews.lt](https://www.basketnews.lt/news-134210-pietu-koreja-ir-libana-ismaises-dentmonas-grizta-zaisti-i-europa.html)

Nuotr.: Facebook
Nuotr. Facebook
Buvusio Kauno „Žalgirio“ legionieriaus Justino Dentmono po dvejų metų pertraukos vėl krypsta į Europą. Krepšininkui atstovaujanti agentūra portalui „Sportando“ atskleidė, jog 34-erių veteranas žais Prancūzijoje, Po Ortezo „Elan Bearnais“ komandoje.
Klubas rungtyniauja aukščiausioje šalies lygoje ir FIBA Čempionų lygoje, kur per pirmuosius tris turus pergalės nepasiekė.
Dentmonas praėjusį sezoną pradėjo G lygos „Texas Legends“ komandoje, kur rinko po 17,4 taško, bet sausį išvyko į Pietų Korėją. Anijango KGC ekipai per 20 rungtynių jis vidutiniškai fiksavo po 16,5 taško, 2,9 atkovoto kamuolio ir 2,7 rezultatyvaus perdavimo.
Kovą amerikietis persikėlė į kitą šios šalies ekipą „KT Sonicboom“.
Po mėnesio, balandį, Dentmonas jau atsidūrė Libane, kur gynė Beiruto ekipos garbę. Per 8 susitikimus atakų organizatorius rinko 15,4 taško ir 2,9 rezultatyvaus perdavimo vidurkius.
Paskutinį kartą Europos atletas žaidė 2017-2018 m. sezone keturiuose mačuose atstovavęs Stambulo „Galatasaray“.
