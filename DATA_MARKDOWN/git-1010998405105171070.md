
# Защо топлофикация пусна парното при високите температури навън?

Published at: **2019-11-07T19:23:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/zashto-toplofikacija-pusna-parnoto-pri-visokite-temperaturi-navan.html)

Топлофикация София пусна парното в по-голямата част от града. Защо се стигна при високи температури навън до топли радиатори вътре?
Оказа се, че много от клиентите на Топлофикация София се озоваха с топъл радиатор, докато навън е 18 градуса.
Някои граждани признават, че са спрели парното, защото са били вкъщи и е щяло да стане прекалено топло. Има и доволни. Те разказват, че децата им често боледуват заради ниските температури у дома.
Миналата седмица в три последователни дни средната денонощна температура е била под 12 градуса. Затова всички детски градини, болници и училища вече са с пуснато отопление.
Освен това от Топлофикация обясниха, че е дадена възможност на гражданите, които искат парното им да бъде пуснато на по-късен етап, да подадат заявления. Също така обясниха, че парното има термостатичен винтил, който, ако е затворен, не отчита разход.
От националният институт по метеорология и хидрология предвиждат застудяване.
До утре ще бъде пуснато парното във всички жилищни сгради в София.
