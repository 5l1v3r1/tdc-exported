
# Nokia vuole puntellare la sua fascia bassa: sulle tracce del nuovo Nokia 2.3

Published at: **2019-11-02T15:37:14+00:00**

Author: **Edoardo Carlo Ceretti**

Original: [AndroidWorld](https://www.androidworld.it/2019/11/02/nokia-2-3-leak-germania-677642/)

Nokia si sta mettendo in luce in queste settimane per l’ottima gestione del supporto ai suoi smartphone di riferimento, con Nokia 8.1 già aggiornato ad Android 10 e altri modelli come Nokia 7.1 e Nokia 6.1 ormai in procinto di ricevere lo stesso trattamento. Al contempo però, il marchio finlandese guarda già al futuro, ovvero ai nuovi smartphone da lanciare per continuare a far sentire la sua presenza nel mercato. Anche nella fascia bassa.
Nel database di un partner tedesco che distribuisce in Europa gli smartphone Nokia sono infatti comparsi riferimenti ad un modello inedito, evidentemente vicino ad essere annunciato. Si tratta di Nokia 2.3, successore di quel Nokia 2.2 che non ci aveva proprio convinto qualche mese fa, in occasione della recensione completa.
Pur trattandosi di un dispositivo di fascia bassa, le prestazioni non si erano mostrate all’altezza della situazione, dunque il nuovo Nokia 2.3 dovrò cambiare registro se vorrà far dimenticare il precedessore e affermarsi come vera alternativa agli arrembanti rivali cinesi. Sul suo conto per ora si sa poco: ci sarà una variante dual SIM (nome in codice TA-1206, mentre per quella a singola SIM è TA-1214), il chip sarà nuovamente un MediaTek, ma questa volta ci sarà il supporto al Bluetooth 5.0.
Fonte: Nokia Power User
