
# Dodon, întrevedere cu fracțiunea PSRM: S-a decis înaintarea propunerilor de remaniere a unor miniștri

Published at: **2019-11-05T11:05:11+00:00**

Author: **Jurnal.md**

Original: [Jurnal.md](http://jurnal.md/ro/news/844fd8574c2dc82b/dodon-intrevedere-cu-fractiunea-psrm-s-a-decis-inaintarea-propunerilor-de-remaniere-a-unor-ministri.html?utm_source=RSS&utm_medium=RSS&utm_campaign=RSS)


        Socialiștii intenționează să vină cu propuneri de remaniere a unor miniștri. Subiectul a fost discutat astăzi în cadrul unei întrevederi dintre președintele Igor Dodon și fracțiunea PSRM.
      
Potrivit unui comunicat de presă al PSRM, în cadrul întâlnirii cu Dodon s-a convenit că urmează să aibă loc discuții cu Guvernul și responsabilii din ministerele de resort, inclusiv audieri parlamentare, discuții cu partenerii de coaliție.
„Discuțiile vor viza inclusiv propuneri de remaniere a unor miniștri care gestionează deficitar domeniile pe care le adiministrează”, se spune în comunicat.
Potrivit socialiștilor, „cele mai mari îngrijorări remarcate în discuție sunt legate de deficiențele grave din sectorul economic și social”, precum și în domeniul securității cetățenilor.
Totodată, Dodon a insistat pe importanța extinderii majorității politice în teritoriu și în special în Consiliul Municipal Chișinău.
Anterior, premierul Maia Sandu a declarat că nu Igor Dodon ia decizii cu privire la structura Guvernului și că nu intenționează să discute cu socialiștii despre schimbarea componenței Guvernului.
