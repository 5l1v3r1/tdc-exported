
# Garanterer nok snø på Beitostølen: Sesongåpningen sikret for Johaug

Published at: **2019-11-01T09:12:56+00:00**

Author: **NTB**

Original: [Bergens Tidende](https://www.bt.no/sport/i/4qlLeg/garanterer-nok-snoe-paa-beitostoelen-sesongaapningen-sikret-for-johaug)

På Beitostølen har forrige sesongs snø som tidligere blitt lagret gjennom sommeren.
Tidligere denne uken startet arbeidet med å fordele denne ut i løypene som skal brukes når Therese Johaug og resten av langrennseliten skal sesongåpne 22.- til 24. november.
– Vi er glade for å se at snøprosjektet på Beitostølen fungerer skikkelig, sier Norges Skiforbunds arrangementssjef Terje Lund.

        Les ogsåHer diskuterer de Northugs «karsk»-svar 
        Les ogsåHadde telefonen kommet noen uker tidligere, kunne gulltreneren takket nei til jobben
      

        Tidligere har utfordrende vær skapt problemer for arrangørene på Beitostølen. Nå ser alt ut til å være på stell.
      
– Det gir oss ro rundt forberedelse å vite at det er kontroll på snøen så tidlig, og værprognosene kommende periode ser også lovende ut, sier arrangementssjef Lund.

        Les ogsåSvensk skistjerne: – Johaug fortjener å bli straffet
        Les ogsåJohaug på gråten i seiersintervjuet: - Større enn å vinne Tour de Ski
      
Totalprosjektet har en ramme på 1,2 millioner kroner og er et spleiselag mellom arrangøren, turistnæringen og kommunen.
Også på Natrudstilen på Sjusjøen og i Trysil er det åpnet skiløyper.
