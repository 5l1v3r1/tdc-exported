
# У наземному транспорті Києві можна буде платити по-новому

Published at: **2019-11-02T01:10:00+00:00**

Author: ****

Original: [ZIK.UA](https://zik.ua/news/2019/11/02/u_nazemnomu_transporti_kyievi_mozhna_bude_platyty_ponovomu_1682107)


        Сплатити за проїзд за допомогою банківської картки або мобільних додатків Apple Pay та Google Pay можна буде і в наземному транспорті, запуск системи запланований на листопад.
      
Про це під час брифінгу повідомив директор Департаменту інформаційно-комунікаційних технологій Юрій Назаров, повідомляють в КМДА
«Вже в листопаді з’явиться можливість сплачувати за проїзд у наземному транспорті банківською карткою або смартфоном. Ми робимо обіг коштів у сфері пасажирських перевезень більш прозорим.
Крім того, це ще один крок у розвитку cashless-напряму у Києві. А найголовніше те, що безготівкова оплата – це зручний і безпечний для пасажирів спосіб оплати», – пояснив директор департаменту.
Окрім того, для наземного транспорту планують реалізувати можливість оплати однією карткою за кількох осіб.
Зазначається, що у 2015 році київський метрополітен став 5-м у світі, де можна оплатити проїзд безконтактною банківською карткою безпосередньо на турнікеті або за допомогою мобільних додатків Apple Pay та Google Pay.
Читайте також: Кличко про е-квиток: Потрібен резервний варіант на випадок збоїв чи втручання в систему.
 
