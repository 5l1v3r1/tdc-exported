
# رقابت شدید مهاجمان استقلال

Published at: **2019-11-06T21:01:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620263/%D8%B1%D9%82%D8%A7%D8%A8%D8%AA-%D8%B4%D8%AF%DB%8C%D8%AF-%D9%85%D9%87%D8%A7%D8%AC%D9%85%D8%A7%D9%86-%D8%A7%D8%B3%D8%AA%D9%82%D9%84%D8%A7%D9%84)


        تیم فوتبال استقلال در حالی با ۵ گل صنعت نفت را شکست داد که مهدی قائدی و شیخ دیاباته نیز در این پیروزی با زدن یک گل سهم داشتند.
      

        آفتاب‌‌نیوز :
      
آبی‌پوشان تهران در ادامه سریال پیروزی‌های پر گل شان در هفته دهم نیز توانستند تیم صنعت نفت را با ۵ گل شکست دهند.
آبی پوشان در حالی ۵ بار موفق به باز کردن دروازه حریف شدند که سهم خط حمله آنها ۲ گل از این ۵ گل بود و سایر گلهای این تیم را مدافعان زدند. شیخ دیاباته که هفته گذشته پایش به گلزنی باز شد یک و مهدی قائدی نیز یک گل زدند تا این دو مهاجم که حالا یکی از بهترین زوج‌های سالهای اخیر در خط حمله آبی پوشان شده‌اند هر کدام با ۴ گل بهترین گلزن تیم‌شان باشند.
بین دیاباته و قائدی در گلزنی و گلسازی رقابت شیرینی ایجاد شده که این رقابت می‌تواند بر قدرت خط حمله آبی پوشان بیفزاید.
این دو بازیکن هر کدام با ۴ گل و یک پاس گل، تاثیرگذارترین و ارزشمندترین بازیکنان استقلال تا پایان هفته دهم هستند.
استقلال در هفته پنجم لیگ برتر با نتیجه ۵ بر صفر صنعت نفت را شکست داد تا ۱۸ امتیازی شده و موقتا به رده سوم جدول صعود کند.
