
# Київ на освітлення вулиць витрачає понад 10 млн грн на місяць

Published at: **2019-11-05T14:59:00+00:00**

Author: ****

Original: [ZIK.UA](https://zik.ua/news/2019/11/05/kyiv_na_osvitlennya_vulyts_vytrachaie_ponad_10_mln_grn_na_misyats_1684123)


        У Києві на освітлення вулиць ліхтарями витрачають в середньому понад 10 млн грн на місяць. За дев’ять місяців цього року на електроенергію у столиці з місцевого бюджету витратили понад 106 млн грн.
      
Про це кореспонденту УНН повідомило КП «Київміськсвітло» у відповідь на запит.
«За вересень 2019 року використано 4 384 008 кВт/год на суму 10 590 869 грн», — повідомили у підприємстві.
Так, з січня по вересень 2019 року на електроенергію зі столичного бюджету виділили 106 751 883 грн.
Найбільшу суму за електроенергію у Києві сплатили у січні цього року — 17 400 284 грн.
Раніше у комунальному підприємстві «Київміськсвітло» пообіцяли оновити на 25% зовнішнє освітлення столиці. Загалом це понад 33 тисячі світильників зі 135 тисяч, які є на балансі підприємства.
