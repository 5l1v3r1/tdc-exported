
# Николай Малинов: Путин каза, че българските власти са поставени под голям натиск

Published at: **2019-11-05T16:56:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Nikolai-Malinov-Putin-kaza-che-bulgarskite-vlasti-sa-postaveni-pod-golyam-natisk-911422)

Благодарение на този скандал нашите идеи получиха по-голяма известност. Това заяви председателят на Национално движение "Русофили“ Николай Малинов, който бе обвинен в шпионаж, а вчера бе награден с орден от руския президент Владимир Путин.
Чувствам себе си като български патриот, не знам защо някой се е притеснявал, че може да избягам, заяви той и обясни, че след отправено искане към съда, забраната му да излиза извън страната е била вдигната за периода от три дни. През този период е била поканата и мероприятието на Путин, на което той е успял да присъства и е получил ордена.
Бях поканен от канцеларията на президента Путин да присъствам на моето награждаване заедно със съпругата ми. Малинов показа ордена, който е получил от руския президент.
Той обясни каква е дейността на организацията му: “Издаваме книжки, правим концерти и конференции. Имаме различни фестивали на патриотични теми". Абсурдно е да говорим за шпионство при условие, че Русия е братска държава за България. Аз заплаха не чувствам, ако погледнете социологията, ще видите, че българският народ не се чувства заплашен, каза Малинов пред бТВ .
Той заяви, че е разговарял с президента Путин и разговорът им е продължил 5-6 минути. Повдигнах въпроса за шпионския скандал.
По тази тема му казах, че за съжаление съм пуснат само за три дни. Той се усмихна и каза: Прояви разбиране и търпение към българските власти. Те са поставени на доста голям натиск, разказа Николай Малинов.
