
# ผุดไอเดียตัดไขมันงบปี63 คาดช่วยรัฐเฉียดแสนล้าน

Published at: **2019-11-03T14:34:00+00:00**

Author: ****

Original: [เดลินิวส์](https://www.dailynews.co.th/politics/739845)


        “กมธ.งบฯ” เตรีมผุด 5 อนุกรรมาธิการตัดไขมันงบปี 63 คาดลดได้เฉียดแสนล้าน
      
เมื่อวันที่ 3 พ.ย. นายจุลพงษ์ อมรวิวัฒน์ ส.ส.เชียงใหม่พรรคเพื่อไทย (พท.) ในฐานะเลขาคณะกรรมาธิการวิสามัญพิจารณาร่าง พ.ร.บ. งบประมาณรายจ่ายปี 2563 กล่าวว่า ขณะนี้กรรมธิการฯ พิจารณางบประมาณในส่วนของกระทรวงพาณิชย์ และกระทรวงดิจิทัลเพื่อเศรษฐกิจและสังคมไปแล้ว และกำลังจะเข้าสู่การพิจารณาในส่วนของกระทรวงทรัพยากรทรัพยากรธรรมชาติและสิ่งแวดล้อม ซึ่งกรรมาธิการฯ จะพิจารณาให้การใช้งบประมาณเป็นไปอย่างมีประสิทธิภาพมากที่สุด แต่การพิจารณาครั้งนี้ถือว่ามีเวลาน้อยกว่าทุกครั้ง ทุกอย่างต้องรีบดำเนินการ ดังนั้นสัปดาห์ที่จะถึงนี้คาดว่าจะมีการตั้งอนุกรรมการขึ้นมาพิจารณาลงรายละเอียดการใช้งบประมาณในด้านต่าง ๆ จำนวน 5 ด้าน เพื่อตัดไขมันส่วนเกินออกจากวงเงินงบประมาณ เช่น ต้องยึดราคากลางเป็นหลัก งานอะไรหากดูแล้วงวดงานจะไม่ทันกับรอบวงเงินงบประมาณก็จะตัดออก รวมถึงโครงการที่ไม่สอดคล้องกับยุทธศาสตร์ชาติและไม่มีความจำเป็นก็จะต้องตัดออกเช่นเดียวกัน และคาดว่าจะตัดงบประมาณในส่วนของการลงทุนภาครัฐไปได้หลายหมื่นหรืออาจถึงแสนล้านบาท โดยจะไม่ยุ่งเกี่ยวกับงบประจำและงบบุคลากร. 
