
# У НАТО відмовилися від зустрічі Столтенберга зі звільненими українськими моряками - ЗМІ

Published at: **2019-11-02T08:37:17+00:00**

Author: ****

Original: [Європейська правда](https://www.eurointegration.com.ua/news/2019/11/2/7102552/)

Україна пропонувала організувати в Одесі зустріч генерального секретаря НАТО Єнса Столтенберга зі звільненими з Росії українськими моряками, але в Альянсі відмовилися.
Як повідомляє "Європейська правда", про це пише "Дзеркало тижня" з посиланням на свої джерела.
За даними видання, основним противником виявилася Франція, яка не хоче дратувати Росію зустріччю, яка, на думку Парижа, може "зірвати мирний процес і негативно вплинути на організацію переговорів у "нормандському форматі".
Столтенберг і Північноатлантична рада НАТО 30 жовтня відвідали Одесі. Генсек виступив перед курсантами в Одеській морській академії.
31 жовтня Столтенберг у Києві виступив у Верховній Раді та провів засідання Комісії Україна-НАТО.

        Читайте інтерв’ю генсека – "Єнс Столтенберг: Ми вже дійшли згоди, що Україна стане членом НАТО"
      
