
# Γερμανία: Βουλευτής «κατέρρευσε» ενώ μιλούσε

Published at: **2019-11-07T16:20:00+00:00**

Author: **SigmaLive**

Original: [SIGMALIVE](https://www.sigmalive.com/news/international/596233/germania-vouleftis-katerrefse-eno-milouse)

Πανικός προκλήθηκε στη Μπούντεσταγκ όταν ο Χριστιανοδημοκράτης, Ματίας Χάουερ ενώ μιλούσε «σκοτείνιασε», το δεξί του χέρι άρχισε να τρέμει ανεξέλεγκτα και έχασε τα λόγια του. Βουλευτές που βρίσκονταν στα έδρανα έσπευσαν να τον βοηθήσουν καθώς αντιλήφθηκαν ότι κάτι δεν πήγαινε καλά.  Ο 41χρονος Χριστιανοδημοκράτης βουλευτής ξάπλωσε στο πάτωμα και εκεί παρέμεινε για αρκετή ώρα. «O πρόεδρος της Μπούντεσταγκ, Βόλφγκανγκ Σόιμπλε διέκοψε τις εργασίες της ομοσπονδιακής βουλής και κάλεσε τους βουλευτές να εκκενώσουν την αίθουσα», όπως γράφει η γερμανική εφημερίδα «Bild». Εν τέλει ο Χάουερ αισθάνθηκε καλύτερα και εθεάθη να παρακολουθεί τις ομιλίες των βουλευτών από τα έδρανα. 
