
# 
        واکنش آمریکا به آغاز گام چهارم کاهش تعهدات هسته‌ای ایران
      

Published at: **2019-11-06T10:13:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638439/%D9%88%D8%A7%DA%A9%D9%86%D8%B4-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%A2%D8%BA%D8%A7%D8%B2-%DA%AF%D8%A7%D9%85-%DA%86%D9%87%D8%A7%D8%B1%D9%85-%DA%A9%D8%A7%D9%87%D8%B4-%D8%AA%D8%B9%D9%87%D8%AF%D8%A7%D8%AA-%D9%87%D8%B3%D8%AA%D9%87%E2%80%8C%D8%A7%DB%8C-%D8%A7%DB%8C%D8%B1%D8%A7%D9%86)

به گزارش بولتن نیوز، سخنگوی وزارت خارجه آمریکا سه شنبه در اظهاراتی گفت: توسعه فعالیت‌های غنی سازی اورانیوم توسط ایران یک گام بزرگ در مسیری اشتباه است.
این اظهارات پس از آن است که جمهوری اسلامی ایران اعلام کرده است که تزریق گاز اورانیوم به سانتریفیوژهای مستقر در تاسیسات هسته‌ای فرودو را آغاز کرده است.
این مقام آمریکایی افزود: ما کاملا از آژانس بین‌المللی انرژی اتمی در اجرای نقش مستقل خود در راستی آزمایی فعالیت‌های هسته‌ای ایران حمایت می‌کنیم و منتظر گزارش آژانس درباره هرگونه تحولات هستیم.
انگلیس و دیگر طرف‌های اروپایی برجام در حالی ایران طی ماه‌های اخیر ایران را به دلیل کاهش تعهداتش ذیل برجام سرزنش کرده و پس از هر گام ایران در کاهش تعهداتش خواستار پرهیز از برداشتن گام‌های بعدی شده‌اند که پس از خروج آمریکا از برجام و بازگشت تحریم‌های یکجانبه این کشور علیه ایران، طرف‌های اروپایی برجام از جمله فرانسه تنها به دادن وعده و وعید اکتفا کرده و گام محسوسی در راستای تأمین منافع مشروع ایران طبق برجام برنداشته‌اند.
ایران که پیش از این در پاسخ به بدعهدی طرف‌های اروپایی برجام در عمل به تعهداتشان طی سه مرحله اقدام به کاهش تعهدات هسته‌ای خود کرده، سه‌شنبه 14 آبان رسماً از آغاز گازدهی به سانتریفیوژها در تأسیسات هسته‌ای فردو خبر داد تا بدین ترتیب گام چهارم کاهش تعهدات هسته‌ای خود را آغاز کند.
مقامات ایرانی بارها تأکید کرده‌اند که جمهوری اسلامی ایران حاضر به اجرای یکجانبه برجام نیست و تا زمانی که طرف‌های دیگر برجام به تعهداتشان عمل نکنند، روند کاهش تعهدات هسته‌ای خود را به‌صورت مرحله به مرحله ادامه خواهد داد.
