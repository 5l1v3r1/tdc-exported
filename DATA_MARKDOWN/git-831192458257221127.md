
# Ροζ σκάνδαλο στη McDonald’s «γκρέμισε» τον πανίσχυρο CEO της αλυσίδας! Είχε σχέση με υπάλληλό του!

Published at: **2019-11-04T18:15:07+00:00**

Author: ****

Original: [europost.gr](https://europost.gr/roz-skandalo-sti-mcdonald-s-gkremise-ton-panischyro-ceo-tis-alysidas-eiche-schesi-me-ypallilo-toy/)

Σκάνδαλο με ροζ αποχρώσεις έπληξε την αλυσίδα ταχυφαγείων McDonald’s καθώς η εταιρεία έδειξε την… πόρτα στον CEO και πρόεδρο Στιβ Ιστερμπρούκ, με το επιχείρημα ότι είχε συνάψει σχέση με υπάλληλό του.
Ο 52χρονος Βρετανός δεν ήταν παντρεμένος. Όμως για την εταιρεία δεν είχε καμία σημασία ότι ήταν «ελεύθερο πουλί», αφού παραβίασε το πρωτόκολλο. Η αμερικανική αλυσίδα διευκρίνισε ότι σχέση των δύο ήταν συναινετική, αλλά αυτό δεν αναιρεί το γεγονός ότι ο CEO παραβίασε το καταστατικό της εταιρείας και τις αξίες της και επέδειξε κακή κρίση.
«Αναγνωρίζοντας τις αξίες της εταιρείας, συμφώνησα με το συμβούλιο πως ήταν ώρα να αποχωρήσω», δήλωσε ο Στιβ Ιστερμπρούκ. Τον πρώην CEO, που είχε αναλάβει το συγκεκριμένο αξίωμα από το 2015, τον αντικατέστησε ο Κρις Κεμπίνσκι, πρόεδρος της εταιρείας στις ΗΠΑ. «Ο Στιβ με έφερε στα McDonald’s και ήταν χρήσιμος μέντορας», δήλωσε ο Κεμπίνσκι και τον ευχαρίστησε για τις συμβολές του. «Δεν πρόκειται να υπάρξει κάποια ριζική, στρατηγική αλλαγή στην εταιρεία», τόνισε.
Ο Στιβ Ίστερμπρουκ ξεκίνησε να εργάζεται για τα McDonald’s το 1993 ως διευθυντής στο Λονδίνο και με τα χρόνια αναρριχήθηκε στην ιεραρχία της εταιρείας. Οι μισθολογικές του απολαβές έφθαναν τα 16 εκατομμύρια δολάρια τον χρόνο.
