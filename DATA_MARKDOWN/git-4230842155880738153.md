
# Нажахані петардою коні травмували підлітка: у Львові заборонили роботу карет

Published at: **2019-11-04T15:27:50+00:00**

Author: ****

Original: [ФАКТИ](https://fakty.com.ua/ua/proisshestvija/20191104-nazhahani-petardoyu-koni-travmuvaly-pidlitka-u-lvovi-zaboronyly-robotu-karet/)

У Львові на тиждень зупинили роботу кінних карет через інцидент з 15-річною дівчиною, яку травмували нажахані петардою коні.
Львівська міська рада на тиждень зупинила роботу кінних карет. Причиною послугував інцидент, який стався 2 листопада. У центрі Львова сполохані вибухом петарди коні винесли прогулянкову карету на алею, знесли лавку та травмували 15-річну дівчину, яка на ній сиділа.

        Читайте: 
        У Полтаві на жінку напала зграя собак: поліція відбивалась сльозогінним газом
      
Внаслідок інциденту дівчина отримала перелом ноги. Також травм голови і вивихів зазнав кучер. Один з коней дістав переломи двох ніг, які виявилися несумісні з життям.
За словами Садового, стан потерпілої, яка перебуває в Охмадиті, вже кращий. Видатки на лікування виділяються з міського бюджету.
Раніше Факти ICTV писали, що у Мелітополі поліція затримала чоловіка, який спустив собаку на двох поліцейських.

        Джерело: 
        Львівська міськрада
      
