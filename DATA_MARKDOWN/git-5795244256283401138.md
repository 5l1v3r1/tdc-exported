
# Під контролем лікарів. Єва Польна зробила офіційну заяву про хворобу дочки

Published at: **2019-11-05T11:29:00+00:00**

Author: ****

Original: [НВ](https://style.nv.ua/ukr/znamenitosti/yeva-polna-zrobila-oficiynu-zayavu-pro-hvorobu-dochki-foto-50051686.html)

Напередодні стало відомо, що дочка Єви Польни і Дениса Клявера, 14-річна Евелін потрапила в реанімацію. Дівчинка перебувала в критичному стані і була екстрено госпіталізована в одну з приватних московських клінік вже будучи без свідомості. Причиною госпіталізації Евелін став сильний приступ астми, який лікарі не змогли купірувати в домашній обстановці.
Польна прокоментувала інформацію про хворобу дочки, зробивши офіційну заяву на своїй сторінці в Instagram:
«Є в житті моменти, які принципово вимагають тиші. Вони не стосуються нікого навколо. Людина переживає їх наодинці з собою і своїми близькими. Щоб припинити потік писанини в ЗМІ хочу повідомити, що стан здоров'я моєї дочки стабілізувався, вона знаходиться під контролем лікарів. Спасибі всім за підтримку!», - написала співачка.
Єва Польна народила доньку Евелін в червні 2005 року. Кілька років співачка приховувала, від кого народила дитину, проте в 2010 році Клявер підтвердив чутки про те, що є батьком дівчинки.
Крім Евелін у співачки також є молодша дочка Амалія від бізнесмена Сергія Пільгуна.
Відзначимо, екс-солістка популярної групи Гости из будущего входить в список Миротворця. Співачка свідомо порушила державний кордон України при в'їзді в окупований Росією Крим в 2014 і в 2017 році, а також брала участь в пропагандистських заходах російських окупаційних властей.
Читайте також:
