
# 17. kolo ELH: Třinec zdolal Litvínov, Liberec vyhrál v Boleslavi

Published at: **2019-11-02T19:52:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/17-kolo-elh-trinec-zdolal-litvinov-liberec-vyhral-v-boleslavi/1816443?utm_source=rss&utm_medium=feed)

Praha - Hokejisté Mladé Boleslavi nevyužili možnost posunout se do čela Tipsport extraligy a v předehrávce 17. kola podlehli doma Liberci 1:2. Zůstali tak o skóre za Spartou, která v neděli hostí třetí Kometu Brno. Na čtvrtou pozici o bod za vedoucí trio se posunul mistrovský Třinec, který vyhrál na vlastním ledě nad Litvínovem 2:0.
Mladá Boleslav sice vedla nad Libercem od šesté minuty díky brance Jana Stránského, ale v úvodu druhé části vyrovnal Michal Birner a v polovině utkání rozhodl ve vlastním oslabení obránce Ronald Knot. Bílí Tygři po předchozí šňůře pěti duelů bez jediného zisku potřetí za sebou naplno bodovali. Domácí naopak neuspěli poprvé po třech vítězstvích.
Třinec vyhrál nad Litvínovem podvanácté v řadě. Úřadující mistr ztratil s Vervou během úspěšné série jen bod. Výhru Ocelářů zařídil Petr Vrána, který si připsal gól a přihrávku. Patrik Bartošák vychytal druhé čisté konto v sezoně.
--------

        
          HC Oceláři Třinec - HC Verva Litvínov 2:0 (1:0, 1:0, 0:0)
        
      
Branky a nahrávky: 2. Hrňa (P. Vrána), 37. P. Vrána (M. Doudera). Rozhodčí: Kika, Obadal - Gebauer, Lederer. Vyloučení: 4:3. Využití: 1:0. Diváci: 4467.

        
          BK Mladá Boleslav - Bílí Tygři Liberec 1:2 (1:0, 0:2, 0:0)
        
      
Branky a nahrávky: 6. J. Stránský (Bičevskis) - 23. Birner (L. Hudáček), 30. Knot. Rozhodčí: Hodek, Hradil - Brejcha, D. Jelínek. Vyloučení: 3:3, navíc Hanousek (Liberec) 10 min. Bez využití. V oslabení: 0:1. Diváci: 3667.
