
# Новини 6 листопада: шок Зеленського, доходи Порошенка

Published at: **2019-11-06T18:24:56+00:00**

Author: ****

Original: [Українська правда](https://www.pravda.com.ua/news/2019/11/6/7231206/)

Зеленський "в шоці" від заводу Малишева і просить Гончарука зібрати уряд, ДБР проаналізує доходи Порошенка за 5 років — новини, які були актуальні 6 листопада.

        Про "шок" Зеленського
      
Президент Володимир Зеленський вимагає від Кабінету міністрів зібрати нараду для покращення ефективності та умов праці на підприємствах оборонного комплексу.

        Про доходи Порошенка
      
В рамках розслідування щодо відпочинку Порошенка на Мальдівах суд надав слідчим Державного бюро розслідувань доступ до інформації щодо сум заробітної плати, доходів та сплачених екс-президентом страхових внесків за 5 років.

        Про телеграм-канал "Української правди"
      
Щойно стало відомо, що у "Української правди" є новинний телеграм-канал "УП. Стрічка". На нього вже підписалося майже чотири тисячі людей і кількість підписників стрімко зростає.
Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей канал.

        Про інші важливі новини
      
У Кабміні очікують, що середня зарплата в Україні щороку зростатиме на 2 тисячі гривень.
Німецька правляча коаліція розробила новий закон, який має захистити споруджуваний газопровід "Північний потік-2" від посилених правил оновленої газової директиви ЄС.
Захисник петербурзького "Зеніту" Ярослав Ракицький заявив про рішення припинити виступати за збірну України з футболу.
Народний депутат від "Слуги народу" Олексій Кучер очолив Харківську обласну державну адміністрацію.
