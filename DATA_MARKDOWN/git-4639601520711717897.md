
# Τουρκία : Διαρροή διαβαθμισμένων εγγράφων με εμπλοκή Ελλάδας και Κύπρου

Published at: **2019-11-01T12:20:20+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/politics/tourkia-diarroi-diavathmismenon-eggrafon-me-emploki-elladas-kai-kyprou/)

Μια περίεργη ιστορία που αφορά την Τουρκία, αλλά εμπλέκει ακόμα Ελλάδα και Κύπρο , έρχεται στο φως της δημοσιότητας μετά τη δημοσιοποίηση πληροφοριών και εγγράφων.
Όπως αναφέρει η ΜΚΟ Nordic Monitor, εν ενεργεία υψηλόβαθμοι Τούρκοι διπλωμάτες διέρρευσαν διαβαθμισμένα έγγραφα, με ευαίσθητες πληροφορίες, σε συμμορία οργανωμένου εγκλήματος που έχει δίκτυο σε διάφορες πόλεις της Τουρκίας.
Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του Οι εν λόγω συμμορίες, με τη βοήθεια των διπλωματών, είχαν δημιουργηθεί ακόμη και τα «προφίλ» άλλων αξιωματούχων, με τις αδυναμίες και τα βίτσια. Έτσι, ήταν πιο εύκολος ο εκβιασμός τους.
Σύμφωνα πάντα με τα έγγραφα, τα μέλη της συμμορίας χρησιμοποιούσαν τη βοήθεια «συνοδών κυρίων», συμπεριλαμβανομένων μερικών αλλοδαπών, προσφέροντας μετρητά ή χρησιμοποιώντας μεθόδους κατασκοπείας για να αποκτήσουν διαβαθμισμένες πληροφορίες από υψηλόβαθμους αξιωματούχους και ανώτερους γραφειοκράτες.
Στη συνέχεια, η ομάδα πούλησε ή σχεδίαζε να πουλήσει τα ευαίσθητα έγγραφα.
