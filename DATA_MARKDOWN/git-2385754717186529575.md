
# Διασωληνωμένο με κάταγμα κρανίου νεογέννητο

Published at: **2019-11-02T15:19:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595428/diasolinomeno-me-katagma-kraniou-neogennito)

Φέροντας κάταγμα κρανίου, νοσηλεύεται διασωληνωμένο στο Μακάρειο Νοσοκομείο κοριτσάκι 13 ημερών, με το ΤΑΕ Λεμεσού να διερευνά τις συνθήκες τραυματισμού του. Σύμφωνα με αστυνομικές πηγές, το βρέφος, του οποίου οι γονείς είναι από το Μπαγκλαντές, μεταφέρθηκε σήμερα στο Γενικό Νοσοκομείο Λεμεσού, με πρήξιμο στο κεφάλι. Από τις εξετάσεις διαπιστώθηκε ότι φέρει κάταγμα κρανίου και κρίθηκε αναγκαία η μεταφορά του στο Μακάρειο Νοσοκομείο, στη Λευκωσία, για εξειδικευμένες εξετάσεις. Οι συνθήκες τραυματισμού του βρέφους δεν έχουν εξακριβωθεί και διερευνώνται από το ΤΑΕ Λεμεσού, ενώ αναμένεται να ληφθεί κατάθεση από τους γονείς. 
