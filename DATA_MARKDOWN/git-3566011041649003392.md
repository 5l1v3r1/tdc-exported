
# حضور تیمهای ورزشی اسدآباد در مسابقات قهرمانی کشور

Published at: **2019-11-07T11:20:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545377.html/%D8%AD%D8%B6%D9%88%D8%B1-%D8%AA%DB%8C%D9%85%D9%87%D8%A7%DB%8C-%D9%88%D8%B1%D8%B2%D8%B4%DB%8C-%D8%A7%D8%B3%D8%AF%D8%A2%D8%A8%D8%A7%D8%AF-%D8%AF%D8%B1-%D9%85%D8%B3%D8%A7%D8%A8%D9%82%D8%A7%D8%AA-%D9%82%D9%87%D8%B1%D9%85%D8%A7%D9%86%DB%8C-%DA%A9%D8%B4%D9%88%D8%B1)

رئیس هیئت ورزش روستایی و بازیهای بومی محلی اسدآباد از حضور تیمهای والیبال، هفت سنگ و طناب کشی اسدآباد در مسابقات قهرمانی کشور در ۱۵ آبان امسال خبر داد.
به گزارش شبکه اطلاع رسانی راه دانا؛ یوسف ولی زاده، رئیس هیئت ورزش روستایی و بازیهای بومی محلی اسدآباد در گفت‌وگو با خبرنگار عصر همدان، با اشاره به برگزاری دوره مسابقات قهرمانی کشور در اراک، از اعزام تیم های اسدآباد به این مسابقات خبر داد و گفت: تیم والیبال و هفت سنگ روستایی بانوان شهرستان اسدآباد به عنوان نماینده استان همدان به مسابقات قهرمانی کشور اعزام می‌شود.
وی گفت: تیم های والیبال و هفت سنگ روستایی این شهرستان در تابستان امسال توانست علاوه بر قهرمانی استان، مجوز حضور در مسابقات کشوری را کسب کند.
رئیس هیئت ورزش روستایی و بازیهای بومی محلی اسدآباد یادآور شد: در این مسابقات خانم ها اسکندری و طیبه سلیمانی به عنوان مربی و سرپرست تیم والیبال را همراهی خواهند کرد .
وی از اعزام تیم طناب کشی روستایی آقایان شهرستان اسداباد نیز به مسابقات قهرمانی کشوری در شهر اراک خبر داد و گفت: این تیم نماینده استان همدان در رشته طناب کشی است.
ولی زاده افزود: این تیم نیز توانست تابستان امسال قهرمانی استان راکسب و در مسابقات کشوری راه یابد.
رئیس هیئت ورزش روستایی و بازیهای بومی محلی اسدآباد یادآور شد: از تیم طناب کشی آقایان نیز صادق احمدی و حمزه میرزایی بعنوان مربی و سرپرست تیم در این مسابقات حضور دارند.
انتهای پیام/
