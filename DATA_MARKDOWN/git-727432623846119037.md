
# Nå blir skattelistene tilgjengelige

Published at: **2019-11-04T10:02:59+00:00**

Author: **Berit B. Njarga**

Original: [Dinside](https://www.dinside.no/okonomi/na-blir-skattelistene-tilgjengelige/71773676)

Det samlede skatteoppgjøret for 2018 viser at lønnstakere, pensjonister og personlig næringsdrivende til sammen har betalt 514 milliarder kroner i skatt og avgift på inntekt og formue, skriver Skatteetaten i en pressemelding.
Tirsdag morgen blir skattelistene tilgjengelig, og som tidligere år kan den du søker på se at du har søkt på vedkommende.
Er du usikker på hva skattelistene egentlig viser av informasjon, eller kanskje hvordan du sjekker om noen har søkt på deg?
Skatteetaten ved pressesjef Merete Bergeland Jebsen forklarer det du trenger å vite:
- I år er skattelistene tilgjengelige 5. november kl. 0700, forteller Bergeland Jebsen.
Hun forklarer videre at skattelistene gjøres tilgjengelig etter at skatteoppgjør for personlige skatteytere og næringsdrivende er ferdigbehandlet. Datoen for siste skatteoppgjør var 23. oktober.
- Vi bruker noen dager for kvalitetssjekke tallene etter siste skatteoppgjør, for å sørge for at det er minst mulig sjanse for feil, forteller hun, og legger til at skatteforvaltningsloven sier at siste frist for skatteoppgjør er 1. desember.
Mandag er det ikke mulig å logge inn i skattelistene, ettersom Skatteetaten jobber med å oppdatere tallene.
Skattelistene inneholder følgende opplysninger:
Samtidig inneholder skattelistene ikke opplysninger
Vil du sjekke skattelistene, går du til skatteetaten.no hvor du må logge deg inn for å søke i skattelistene.
- I tillegg distribueres skattelistene til pressen etter avtale, forteller pressesjefen.
- Netto, det vil si, formue og inntekt før skatt er trukket fra, men etter man har trukket fra diverse fradrag. Skattelistene vil for eksempel vise null i formue for en person som har mer gjeld enn formue, sier Bergeland Jebsen.
Tirsdag kan du lese mer på Dinside.no om hvordan du skal tyde tallene i skattelistene.
Du kan se hvem som har søkt på deg i skattelistene.
Ifølge Skatteetaten får du opp denne informasjonen ved å klikke på en fane inne i søket, kalt søkestatistikk.
Her får du en oversikt som viser navn, fødselsår, postnummer og poststed på den eller de som har søkt på deg.
