
# جاده گرگان به آق قلا مسدود شد

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696502/%D8%AC%D8%A7%D8%AF%D9%87-%DA%AF%D8%B1%DA%AF%D8%A7%D9%86-%D8%A8%D9%87-%D8%A2%D9%82-%D9%82%D9%84%D8%A7-%D9%85%D8%B3%D8%AF%D9%88%D8%AF-%D8%B4%D8%AF)

گلستانفرمانده پلیس راه گلستان گفت: محور گرگان به آق قلا از بامداد امروز به دلیل آبگرفتگی مسدود شده است.
علی عبدی در گفت وگو با ایسنا اظهار کرد: ‌از ساعت سه و ۲۰ دقیقه بامداد امروز محور گرگان به آق قلا بدلیل آبگرفتگی جاده در حوالی قربان آباد، مسدود شده است.
وی افزود: ‌در حال حاضر آب کمی فروکش کرده و نیروهای راهداری در تلاش برای بازگشایی این مسیر هستند و بزودی بازگشایی می شود. در حال حاضر امکان تردد برای خودروهای شاسی بلند وجود دارد.
فرمانده پلیس راه گلستان در ادامه گفت: در محور نوکنده به بندرگز هم به دلیل آبگرفتگی، تردد خودروها به سختی انجام می گیرد.
عبدی خاطرنشان کرد: در حال حاضر با توجه به مسدود شدن بزرگراه در حوالی گلوگاه در استان مازندران، رانندگانی که قصد سفر به سمت غرب را دارند، سفر خود را کمی به تاخیر بیاندازند تا مشکل برطرف شود.
