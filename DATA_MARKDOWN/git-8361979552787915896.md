
# Поліція завела справу на журналістів Радіо Свобода за заявою Портнова

Published at: **2019-11-07T17:18:00+00:00**

Author: ****

Original: [НВ](https://nv.ua/ukr/ukraine/politics/portnov-ta-radio-svoboda-policiya-zavela-spravu-novini-ukrajini-50052256.html)

Про це повідомляє Радіо Свобода.
За словами прессекретаря Нацполіції Оксани Блищик, в четвер, 7 листопада в Нацполіцію звернувся адвокат Портнова із заявою про те, що «в період з 26 жовтня по 31 жовтня на території Печерського району Києва невстановлені особи здійснюють щодо Портнова незаконний збір інформації».
Слідчі внесли відомості в ЄРДР за двома статтями Кримінального кодексу України — стаття 171 (Перешкоджання законній професійній діяльності журналістів) і стаття 182 (Порушення недоторканності приватного життя).
Раніше Національна поліція розпочала кримінальне розслідування через погрози колишнього заступника глави Адміністрації Віктора Януковича Андрія Портнова.
Портнов оприлюднив персональні дані члена знімальної групи програми Схеми: корупція в деталях, яка займається розслідуванням його діяльності.
Були опубліковані його повні паспортні дані та домашня адреса, номери авто, а також інформація, яка свідчить про стеження за його місцем проживання.
Крім того, Портнов оприлюднив дані ще трьох автомобілів програми Схеми: корупція в деталях.
Медіарух розцінив це як тиск колишнього соратника Януковича на журналістів і звернувся в правоохоронні органи.
