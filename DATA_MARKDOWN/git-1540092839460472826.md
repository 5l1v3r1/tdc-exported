
# Προειδοποίηση Άγκυρας: Δεν είμαστε ξενοδοχείο για τρομοκράτες - Θα στείλουμε τους τζιχαντιστές πίσω

Published at: ****

Author: ****

Original: [CNN.gr](https://www.cnn.gr/news/kosmos/story/195993/proeidopoiisi-agkyras-den-eimaste-xenodoxeio-gia-tromokrates-tha-steiloyme-toys-tzixantistes-piso)

Newsroom, CNN Greece 14:23 , 02 November 2019 - 14:57
«Οι χώρες δεν μπορούν να ανακαλούν την ιθαγένεια και να περιμένουν από την Τουρκία να τους φροντίσει (σ.σ. τους τρομοκράτες). Είναι απαράδεκτο και είναι ανεύθυνο», σημείωσε ο υπουργός, μιλώντας σε δημοσιογράφους.
Όπως είπε, η Ολλανδία και το Ηνωμένο Βασίλειο είναι από τις χώρες που έχουν ανακαλέσει την ιθαγένεια πολιτών τους.
Οι δηλώσεις του Σοϊλού έρχονται μετά τις πληροφορίες πως δύο Ολλανδοί τρομοκράτες συνελήφθησαν αφότου επισκέφτηκαν την πρεσβεία της χώρας τους στην Άγκυρα, ζητώντας να επιστρέψουν στην πατρίδα τους. Οι ολλανδικές Αρχές, όμως, αρνήθηκαν κατηγορηματικά να δεχθούν πίσω τους τρομοκράτες.
Ο Σοϊλού τόνισε, επίσης, πως η Τουρκία έχει σταματήσει περί τους 100.000 παράτυπους μετανάστες από τον Ιανουάριο.
«Οι Αρχές συλλαμβάνουν περί τους 400-500 παράτυπους μετανάστες σε καθημερινή βάση, μόνο στην Κωνσταντινούπολη», είπε ο Σοϊλού, εκφράζοντας την αποφασιστικότητα που δείχνει η χώρα του στην καταπολέμηση της παράνομης μετανάστευσης.
Παράλληλα, ο Τούρκος υπουργός επέπληξε την Ευρώπη για την υιοθέτηση «απάνθρωπων», όπως είπε, μεταναστευτικών πολιτικών.

        Διαβάστε επίσης
      
