
# 'मरे युवा मेरी शान' में बिजनेसमैन द्वारका प्रसाद बोले- उत्तराखंड में करेंगे 500 करोड़ का निवेश

Published at: **2019-11-07T11:01:22+00:00**

Author: **लाइव हिन्दुस्तान टीम,अल्मोड़ा**

Original: [https://www.livehindustan.com](https://www.livehindustan.com/uttarakhand/story-mere-yuva-meri-shaan-dwarika-prasad-says-will-invest-500-crores-in-uttarakhand-2836579.html)

उत्तराखंड के कल यानी भविष्य को लेकर अल्मोड़ा में युवा सम्मेलन में चीन में होटल और रेस्टोरेंट के क्षेत्र में अपने नाम का लोहा मनवा चुके उत्तराखंड के मूल निवासी द्वारका प्रसाद ने कहा कि वे और उनके मित्र उत्तराखंड में 500 करोड़ रुपये का निवेश करेंगे। इसके अलावा उन्होंने अपने उन पुराने दिनों को भी याद किया जब वे उत्तराखंड के टिहरी के केमरिया सौड़ गांव रहते थे।
द्वारका प्रसाद ने कहा कि मैंने बड़ी मुश्किल से हाई स्कूल की। लेकिन जब कभी मेरे पास स्कूल के फीस के लिए मदद लेनी पड़ी थी। इसके अलावा द्वारका प्रसाद ने यह भी बताया कि कैसे वो बॉलीवुड पहुंचे। उन्होंने कहा कि मैंने ब्रुसली फिल्म देखने के बाद सोचा कि मुझे हीरो बनना है। लेकिन जल्द ही उनका बॉलीवुड से मोह भंग हो गया और वे दोबारा से बिजनेस में लौटे। 
द्वारका प्रसाद ने यह भी बताया कि उन्होंने भारत से चीन तक की सफर कैसे तय की। उन्होंने कहा कि दिल्ली में उनके मकान मालिक ने एक शख्स को बताया जो कि चीन में होटल चलाता था। द्वारका प्रसाद ने कहा कि सबसे पहले वेटर के लिए बात हुई। इसके लिए मैंने नोएडा में होटल का काम को भी समझा। इसके बाद चीन पहुंचा और वहां वेटर की नौकरी मिली। और यही से समय करवट लेने लगा। वहीं उत्तराखंड के विकास के सवाल पर द्वारका प्रसाद ने अपनी बातें रखी और हर संभव योगदान देने की बात कही।
