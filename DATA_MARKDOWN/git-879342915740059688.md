
# ЗСУ готуються до розведення сил у Петрівському

Published at: **2019-11-07T08:18:02+00:00**

Author: ****

Original: [Слово і Діло](https://www.slovoidilo.ua/2019/11/07/novyna/bezpeka/zsu-hotuyutsya-rozvedennya-syl-petrivskomu)


        Українська сторона готується до розведення сил в Петровському.
      
«Українська сторона готується до розведення сил і засобів на ділянці №3 (Богданівка - Петровське). Початок практичних заходів попередньо заплановано на 8 листопада 2019 року за умови дотримання режиму «Тиша» на цій ділянці протягом 7 діб», - сказано в повідомленні штабу ООС.
Також зазначається, що на ділянці розведення №2 в районі населеного пункту Золоте-4 Луганської області триває технічне обстеження, розмінування доріг та узбіч, очищення забрудненої місцевості вибухонебезпечними предметами.
Раніше глава української сторони СЦКК Олександр Борщевський розповів, що останній раз обстріли були зафіксовані 30 жовтня, тож 7 листопада місія ОБСЄ повинна верифікувати припинення вогню, після чого 8 листопада о 12:00 розпочнеться розведення.
Раніше очікувалося, що відведення військ в Петровському розпочнеться 4 листопада.
Нагадаємо, минулого вівторка почалося відведення в Золотому, незважаючи на заяви про обстріл.
Хочете обговорити цю новину? Долучайтеся до телеграм-чату CHORNA RADA
