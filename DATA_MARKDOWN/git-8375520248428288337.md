
# Село Тютюнники Вінницького району отримало водогін

Published at: **2019-11-04T10:24:03+00:00**

Author: ****

Original: [ГЛАВКОМ](https://glavcom.ua/vinnytsia/news/selo-tyutyunniki-vinnickogo-rayonu-otrimalo-vodogin-637526.html)

Село Тютюнники Мізяківськохутірської сільської ради Вінницького району отримало водогін. Про це інформує райдержадміністрація.
Проблему з питною водою селяни відчули торік, коли сухе літо «висушило» місцеві криниці. Люди звернулися до влади, і та разом із підприємцями проклали 1,3 км водогону.
Воду до двору отримали 36 господарів. Вартість робіт склала понад 750 тис. грн., – це кошти місцевих жителів, підприємців та сільської ради.
Далі Тютюнникам обіцяють провести вуличне освітлення.
