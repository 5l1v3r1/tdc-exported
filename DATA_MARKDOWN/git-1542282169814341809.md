
# Ώρα τελικού στο Παγκόσμιο Κύπελλο Ράγκμπι

Published at: **2019-11-01T18:07:09+00:00**

Author: **Ioannis Giagkinis**

Original: [euronews](https://gr.euronews.com/2019/11/01/ora-telikou-sto-pagkosmio-kypello-rugby)

Ο χρονος μετρά αντιστροφα για τον μεγάλο τελικό του φετινού Παγκοσμίου Κυπέλλου Ράγκμπι. Μετά από έξι εβδομάδες αγώνων στην Ιαπωνία, ήρθε η ώρα για τον μεγάλο τελικό της Γιοκοχάμα που φέρνει αντιμέτωπες τη Νότια Αφρική και την Αγγλία, που έκανε στα ημιτελικά τη μεγάλη έκπληξη και απέκλεισε την κάτοχο του τροπαίου Νέα Ζηλανδία.
Η νίκη επί των All Blacks έχει δώσει φτερά στους Βρετανους που ωστόσο θα στερηθούν των υπηρεσιών του τραυματία Γουίλι Χέινς που αντικαταστάθηκε εσπευσμένα στην αποστολή από τον άπειρο 23χρονο Μπεν Σπένσερ.
«Απλά θέλουμε να βγουμε έξω και να παίξουμε. Το σημαντικό για εμάς είναι ότι έχουμε κάνει την προετοιμασία μας και είμαστε απολύτως έτοιμοι για αυτόν τον αγώνα. Τέσσερα χρόνια προετοιμαζόμασταν για αυτήν την στιγμή. Αυτός είναι ο λόγος που οι παίκτες μπορούν να είναι χαλαροί όπως και εγώ, επειδή ξέρουμε ότι έχουμε κάνει ό,τι μπορούσαμε», λέει ο Εντο Τζοουνς, προπονητής της Αγγλίας.
Αντίπαλοι των Άγγλων στον μεγάλο τελικό οι Νοτιαφρικανοί. Από τις παραδοσιακές δυνάμεις του Ράγκμπι, κατέκτησαν πρώτη φορά το Κύπελλο το 1995 στην διοργάνωση που έφερε ο Νέλσον Μαντέλα στη Νότια Αφρική και αποτέλεσε αφορμή για να ενωθούν για πρώτη φορά οι κάτοικοι της χώρας μετά το Απαρτχάιτ.
«Η μόνη αποτυχία που θα μπορούσαμε να αισθανούμε είναι αν πάμε εκεί και δεν δώσουμε τα πάντα. Εχουμε προετοιμαστεί σκληρά. Θα μας πειράξει μόνο αν βγούμε από το γήπεδο καιο πούμε ότι δεν δώσαμε τα πάντα και ηττηθήκαμε από μια ομάδα που δεν ήταν καλύτερή μας. Αν το Σάββατο χάσουμε από μια καλύτερη Αγγλία θα μας πειράξει μεν αλλά ξέρετε, έτσι είναι η ζωη», είπε από την πλευρά του ο προπονητής των Νοτιαφρικανών Ράσι Εράσμους.
Η δεύτερη και τελευταία φορά που η Νότιας Αφρική αναδείχθηκε πρωταθλήτρια κόσμου ήταν στην διοργάνωση της Γαλλίας το 2007 όταν και πάλι είχε παίξει στον τελικό απέναντι στην Αγγλία και την είχε νικήσει με 15-6. Στις δύο επόμενες διοργανώσεις νικήτρια αναδείχθηκε η Νέα Ζηλανδία ενώ το 2023 η διοργάνωση θα επιστρέψει στην Γαλλία.
