
# Orban'ı 'Budapeşte'de yenen Başkan': Ekrem İmamoğlu'ndan tavsiye aldım

Published at: **2019-11-04T15:26:06+00:00**

Author: **Euronews **

Original: [euronews](https://tr.euronews.com/2019/11/04/budapeste-yi-orban-partisinden-alan-belediye-baskani-imamoglu-ndan-onemli-tavsiyeler-aldim)

Macaristan Başbakanı Victor Orban'ın adayını başkent Budapeşte'de yenerek son yerel seçimlerde on yıllık bir döneme son veren Gergerly Karacsony zafere giden yolda İstanbul Belediye Başkanı Ekrem İmamoğlu'ndan "çok önemli tavsiyeler" aldığını belirtti.
Macaristan yerel seçimleri öncesi İmamoğlu ile görüşen Karacsony, "Onun en temel mesajı politikamın partiler etrafında ya da iktidar rekabeti için değil ama halk üzerine inşaa edilmesi gerektiği idi." ifadelerini kullandı.
Karacsony, İstanbul'u kazanan İmamoğlu'nun izlediği seçim kampanyasını da değerlendirdi. euronews'e konuşan Karacsony, İmamoğlu için "O, kampanyası boyunca ve belediye başkanı seçildikten sonra da çok güçlü bir iktidar karşısında temsil ettiği gücün yenilmez olduğunu vurguladı çünkü bu onun gücü değil ama şehrin gücüydü." dedi.
