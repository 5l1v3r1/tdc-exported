
# Loď zaseknutá medzi skalami na Niagarských vodopádoch sa po viac ako 100 rokoch posunula, môže za to silný dážď a vietor

Published at: **2019-11-03T13:21:00+00:00**

Author: **Timea Krauszová**

Original: [REFRESHER](https://refresher.sk/76161-Lod-zaseknuta-medzi-skalami-na-Niagarskych-vodopadoch-sa-po-viac-ako-100-rokoch-posunula-moze-za-to-silny-dazd-a-vietor)


        Loď sa posunula o 15 metrov a prevrátila na bok počas amerického sviatku Halloween.
      
Silná búrka pohla železnou konštrukciou lode, ktorá sa za 101 rokov v podstate nepohla, píše CNN. Podľa zástupcu parku sa loď prevrátila na bok. 
Niagara Parks o príbehu píšu aj na svojej webstránke. V auguste 1918 sa loď s dvojčlennou posádkou zasekla na rieke Niagara necelých 600 metrov od Horseshoe Falls (Konská podkova, kanadská časť vodopádov).  Dvoch mužov sa napokon s pomocou miestnej polície a veterána z prvej svetovej vojny po takmer dvoch dňoch podarilo zachrániť. Vrak odvtedy na rieke ostal zaseknutý a chátra.
Na rovnakom mieste sa vrak držal 101 rokov, napokon ním pohla silná búrka koncom októbra. Pohol sa približne o 15 metrov a prevrátil na bok. Miesto naďalej monitorujú, zástupca parku sa pre CNN vyjadril, že loď môže zostať zaseknutá na novom mieste niekoľko dní či niekoľko rokov. Nedá sa predpovedať, čo sa stane v budúcnosti.
Pozri si zakliesnený vrak lode na videu:
