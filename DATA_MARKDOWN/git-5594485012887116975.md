
# Много лоши новини за пометените на спирка деца във Варна, свидетели разказват за ужаса ВИДЕО

Published at: **2019-11-04T12:10:00+00:00**

Author: ****

Original: [Blitz.bg](https://blitz.bg/intsidenti/katastrofi/mnogo-loshi-novini-za-pometenite-na-spirka-detsa-vv-varna-svideteli-razkazvat-za-uzhasa-video_news707312.html)

https://blitz.bg/intsidenti/katastrofi/mnogo-loshi-novini-za-pometenite-na-spirka-detsa-vv-varna-svideteli-razkazvat-za-uzhasa-video_news707312.html Blitz.bg
Две 14-годишни ученички и младеж на 27 г. берат душа в болница, след като сутринта бяха пометени от кола на автобусна спирка на бул. „Владислав Варненчик“ в центъра на Варна.Както БЛИЦ съобщи, инцидентът станал около 7,40 ч на сп. „Тракия“ срещу Районния съд. 21-годишен шофьор със служебен „Фолксваген“ внезапно загубил контрол над автомобила, който излязъл от пътното платно и връхлетял чакащите на спирката.От удара едно от момичетата е изпаднало в кома, съобщава "Труд".Има риск за живота на пациентката, съобщиха от пресцентъра на МБАЛ „Св. Анна“, където са настанени ранените. Другото девойче е в травматологията със счупена подбедрица, а 27-годишният младеж е в реанимация с два счупени крака и травми по главата.От полицията обявиха, че работят за изясняване на детайлите и обстоятелствата, довели до тежкия инцидент. Свидетели са в потрес от видяното тази сутрин на автобусната спирка на "Тракия", съобщава Varna24.bg.Младият водач на служебен автомобил стоеше отстрани със свои близки, но отказа да коментира как се е стигнало до катастрофата. Придружителите му обясниха, че младежът е в тотален шок от случилото се.Една от свидетелките разказа, че след тежката злополука младежът споделили, че са му отказали спирачките. "Видях една жена лежеше запратена под таксито, което беше спряло на близо, друг мъж лежеше безпомощен на спирката", разказа една от свидетелките. "Трясъкът беше страшен, като на война. Момчето от автомобила плачеше, каза, че му е отказала спирачката. На земята имаше три жени и две деца. Дойдоха три линейки, аз продължих, защото бях с внука ми и не исках да гледа тоя ужас.Беше нещо страшно! Аз видях три жени и две деца да лежат под колата. Хората бяха живи, мърдаха... Аз се изплаших и продължихме, да не гледа малкият", разказа Недялка Петрова.  Припомняме, че тежкият инцидент стана тази сутрин, около 07:40 часа, на бул. "Владислав Варненчик", на автобусна спирка "Тракия".21-годишният водач на л.а. "Фолксваген", по време на движение, поради неизяснени към момента причини, губи контрол над МПС и се качва на тротоара, където блъска трима души, стоящи на спирката. 
