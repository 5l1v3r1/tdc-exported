
# 
        تشییع پیکر شهید تازه تفحص شده فاطمیون۳سال پس از شهادت+تصاویر
      

Published at: **2019-11-05T14:13:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638341/%D8%AA%D8%B4%DB%8C%DB%8C%D8%B9-%D9%BE%DB%8C%DA%A9%D8%B1-%D8%B4%D9%87%DB%8C%D8%AF-%D8%AA%D8%A7%D8%B2%D9%87-%D8%AA%D9%81%D8%AD%D8%B5-%D8%B4%D8%AF%D9%87-%D9%81%D8%A7%D8%B7%D9%85%DB%8C%D9%88%D9%86%DB%B3%D8%B3%D8%A7%D9%84-%D9%BE%D8%B3-%D8%A7%D8%B2-%D8%B4%D9%87%D8%A7%D8%AF%D8%AA-%D8%AA%D8%B5%D8%A7%D9%88%DB%8C%D8%B1)

به گزارش بولتن نیوز، مراسم تشییع پیکر مطهر شهید مدافع حرم «احمد سیرنائبی» از شهدای تفحص شده‌ لشکر فاطمیون، امروز؛ سه شنبه 14 آبان ماه 1398 در شهرری برگزار شد. مراسم تشییع این شهید فاطمیون بعد از گذشت سه سال از شهادتش همزمان با شب شهادت امام حسن عسکری(ع) با حضور همرزمانش برگزار شد.
پیکر شهید نائبی از میدان شهرری به سمت آستان حضرت عبدالعظیم(ع) روی دوش مردم شهرری تشییع و پس از اقامه نماز توسط حجت‌الاسلام صادقی و طواف گرد ضریح حضرت سید الکریم(ع) جهت خاکسپاری به گلزار شهدای تهران منتقل شد.
شهید احمد سیر نائبی یکی از رزمندگان افغانستانی لشکر فاطمیون است که چند سال پیش جهت دفاع از حریم اهل بیت(ع) داوطلبانه راهی سوریه شد. او در سال 1395 در منطقه خانطومان سوریه به شهادت رسیده بود که بعد از گذشت سه سال از شهادت، پیکر پاکش طی عملیات تفحص در سوریه کشف و هویتش شناسایی شد.
 
