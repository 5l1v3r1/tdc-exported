
# Пловдив се подготвя за зимата, грижи се за най-бедните

Published at: **2019-11-02T15:56:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Plovdiv-se-podgotvya-za-zimata-grizhi-se-za-nai-bednite-910573)

Близо 60 са свободните места за настаняване в приюта и в центъра за временно настаняване на семейства в Пловдив. С падането на температурите се очаква все повече бездомни да търсят помощ на тези места, предаде "БНТ".
Капацитетът на приюта е запълнен почти на 100%. В общинския приют в Пловдив има 25 места, предстои следващата седмица някои от настоящите обитатели да напуснат. Други излизат на свободен наем, а трети - отиват в други институции.
Мотивът на повечето от хората, потърсили подслон, е конфликт в семейството.
Преди време Боян Кирилов от Рудозем губи родителите си, не е в добри отношения с брат си. Идва в Пловдив да търси прехрана и през последните два месеца приютът е неговия дом.
За разлика от Боян, който сам е потърсил помощ, има случаи на бездомни хора, които спят по пейките, но не желаят да ползват социалната услуга.
Валентин от години живее навън. За него сигнали подават много граждани, на няколко пъти е бил в приют, но най-много след седмица напуска сам.
Ако се наложи да се търси подслон за повече хора, освен в общинския прют, то има готовност те да бъдат настанявани и в Дома за възрастни хора "Свети Василий".
