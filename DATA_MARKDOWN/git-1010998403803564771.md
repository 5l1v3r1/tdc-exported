
# Дружествата за исторически възстановки протестираха в центъра на София

Published at: **2019-11-01T13:09:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/druzhestvata-za-istoricheski-vazstanovki-protestiraha-v-centara-na-sofija.html)

В центъра на София се проведе протестно шествие на членовете на дружества, които правят исторически възстановки.
Недоволството е заради иззетите от ГДБОП преди 2 седмици револвери и винтовки от времето на Руско-турската война. 
Скандирайки и пеейки недоволните колекционери тръгнаха от НДК, през булевард „Витоша” до Министерски съвет. Те искат старинните оръжия да им бъдат върнати. 
В средата на октомври ГДБОП иззе 120 старинни оръжия от Руско-турската война, най-вече оръжия, с които се правят възстановки на исторически събития. От МВР все още не са дали и обяснение защо са иззели оръжията с колекционерска стойност.
Шествието завърши с народни танци, а недоволните внесоха и преписка в Министерски съвет.Те се заканиха, че ако исканията им не бъдат удовлетворени – ще организират нов протест.
