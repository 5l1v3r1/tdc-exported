
# آتش‌سوزی منزل و فوت جوان 34 ساله در مبارکه

Published at: **2019-11-05T23:15:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620127/%D8%A2%D8%AA%D8%B4%E2%80%8C%D8%B3%D9%88%D8%B2%DB%8C-%D9%85%D9%86%D8%B2%D9%84-%D9%88-%D9%81%D9%88%D8%AA-%D8%AC%D9%88%D8%A7%D9%86-34-%D8%B3%D8%A7%D9%84%D9%87-%D8%AF%D8%B1-%D9%85%D8%A8%D8%A7%D8%B1%DA%A9%D9%87)


        فرمانده انتظامی شهرستان مبارکه از آتش گرفتن یک منزل و فوت جوانی 34 ساله در اثر سوختگی خبرداد.
      

        آفتاب‌‌نیوز :
      
به گزارش پایگاه خبری پلیس، رضا محمدی اظهار داشت: در پی تماس مردمی با سامانه 110 پلیس و اعلام یک مورد آتش‌سوزی منزل در شهر دیزیچه بلافاصله گشت انتظامی کلانتری 12 مبارکه به محل اعزام شد.
فرمانده انتظامی مبارکه افزود: متأسفانه در اثر این حادثه آتش‌سوزی جوانی 34 ساله که در منزل بوده به علت شدت سوختگی جان خود را از دست داد.
وی با اشاره به اینکه این منزل قدیمی و سقف آن چوبی بوده بیان داشت: علت دقیق وقوع این حادثه توسط کارشناسان آتش‌نشانی در دست بررسی است.
محمدی به شهروندان توصیه کرد: در همه حال اصول ایمنی را رعایت کنید تا شاهد وقوع این‌گونه حوادث ناگوار غیرقابل‌جبران نباشیم.
