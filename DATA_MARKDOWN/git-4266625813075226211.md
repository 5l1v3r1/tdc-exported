
# Замовники найняли російських виконавців для нападу на Сала – Мосійчук

Published at: **2019-11-07T07:08:00+00:00**

Author: ****

Original: [ZIK.UA](https://zik.ua/news/2019/11/07/zamovnyky_naynyaly_rosiyskyh_vykonavtsiv_dlya_napadu_na_sala__mosiychuk_1685563)


        Заступник голови Комітету з питань законодавчого забезпечення правоохоронної діяльності Ігор Мосійчук заявив, що теракт на Житомирській був замахом на життя бізнесмена Ігоря Сала, який, ймовірно, замовили російські виконавці.
      
Про це політик повідомив у Facebook. 
"Ціллю однозначно був Ігор Сало і дуже схоже, що прилетіло йому за вугільний бізнес, до якого мали відношення ексміністр енергетики Ігор Насалик, нардеп 8-го скликання Сергій Тригубенко і, звичайно, "смотрящий" за енергетикою при Порошенку Ігор Кононенко та ряд фігур з цього бізнесу калібром менше…" – йдеться у пості. 
Також Мосійчук зауважив, що виконання самого замаху не властиве для нашої країни. 
"Не виключено, що замовники найняли російських виконавців, тим паче, що Сало мав достатньо ворогів у РФ", - додав політик.
Нагадаємо, вчора, 6 листопада, у Києві вибухнув автомобіль Mercedes, у результаті чого загинув водій, а ще дві особи отримали травми. 
