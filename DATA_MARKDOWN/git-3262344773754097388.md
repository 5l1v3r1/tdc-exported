
# Canon EOS Ra è la mirrorless fullframe pensata per l’astrofotografia

Published at: **2019-11-06T11:36:00+00:00**

Author: **Sergio Donato**

Original: [DDay.it](https://www.dday.it/redazione/32968/canon-eos-ra-lancio-astrofotografia)

Le prime voci erano giunte a fine ottobre, ma la Canon EOS Ra si dice addirittura già pronta per il mercato. È stata infatti annunciata ufficialmente la versione speciale della Canon EOS R. La mirrorless fullframe EOS Ra è stata infatti pensata in modo specifico per l’astrofotografia.
Quella “a” in aggiunta il nome è esplicativa, e la si è già incontrata per la Nikon D810a e la stessa Canon 60Da, che però appartengono a tempi ormai andati ma che avevano nel loro corpo la stessa missione della EOS Ra: fotografare gli astri del cielo.
La EOS Ra è in pratica una EOS R a cui Canon ha dedicato attenzioni particolari al fine di “catturare la bellezza del cielo notturno”. Ha infatti modificato il filtro IR nella parte frontale del sensore fullframe che permette alla EOS Ra di aumentare di quattro volte la cattura dei raggi H-alfa, che hanno una lunghezza d’onda di 656 angstrom e sono visibili nella parte rossa dello spettro elettromagnetico. Caratteristiche fondamentali per raccogliere informazioni visive dagli oggetti celesti.
Canon ha poi dato all’EVF e al Live View della EOS Ra un ingrandimento di 30x rispetto al 10x della EOS R “liscia”. È chiaro che il potere “avvicinare” di più gli oggetti da fotografare permette di avere un controllo maggiore della messa a fuoco, utilissima nell’astrofotografia.
Il resto della Canon EOS Ra appartiene alla EOS R, quindi sensore fullframe da 30 MP, EVF OLED da 3,69 milioni di punti e corpo in magnesio.
La disponibilità è prevista per il 31 dicembre e il prezzo di listino per il solo corpo è di 2.899 euro.
