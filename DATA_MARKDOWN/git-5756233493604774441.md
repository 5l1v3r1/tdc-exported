
# ماجرای عجیب درج شرط بچه‌دار نشدن به عنوان شروط ضمن عقد

Published at: **2019-11-02T18:47:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619497/%D9%85%D8%A7%D8%AC%D8%B1%D8%A7%DB%8C-%D8%B9%D8%AC%DB%8C%D8%A8-%D8%AF%D8%B1%D8%AC-%D8%B4%D8%B1%D8%B7-%D8%A8%DA%86%D9%87%E2%80%8C%D8%AF%D8%A7%D8%B1-%D9%86%D8%B4%D8%AF%D9%86-%D8%A8%D9%87-%D8%B9%D9%86%D9%88%D8%A7%D9%86-%D8%B4%D8%B1%D9%88%D8%B7-%D8%B6%D9%85%D9%86-%D8%B9%D9%82%D8%AF)


        رئیس کانون سردفتران ازدواج و طلاق درباره شایعه درج شرط بچه دار نشدن در شروط ضمن عقد توضیحاتی داد.
      

        آفتاب‌‌نیوز :
      
علی مظفری رئیس کانون سردفتران ازدواج و طلاق درباره رواج ثبت شرط بچه دار نشدن در شروط ضمن عقد گفت: این اخبار کذب است و حتی یک مورد هم وجود ندارد که شرط بچه دار نشدن در شروط ضمن عقد در دفترخانه‌ها ثبت شود.
وی تاکید کرد: شروط این چنینی شرعا و قانونا باطل است و امکان درج در سند ازدواج ندارد.
رئیس کانون سردفتران ازدواج و طلاق افزود: حتی موردی نداشتیم که زوج‌های جوان در عقد نامه تلویحا به بچه دار نشدن و یا دیر بچه دار شدن اشاره داشته باشند.
گفتنی است؛ معصومه آقاپور، نماینده مجلس اخیرا در این باره گفت: زوج‌ها رغبتی به بچه‌دار شدن ندارند و «یک مورد خاص که دو سال است شیوع یافته، ذکر شرط زوجین برای عدم بچه‌دار شدن در عقدنامه است!»
وی افزود: اگر تمام مشکلات مدیریتی و معضل فساد حل‌وفصل شوند، منابع کشور فقط می‌تواند پاسخگوی جمعیت ۱۰۰ میلیونی باشد. اداره کردن جمعیت ۵۰۰ میلیونی تنها خام‌اندیشی است. عمق فاجعه فقر در بخش روستائی کشور است. ما در برخی روستاها و شهرستان‌های کوچک، در نانوائی‌ها حساب دفتری داریم؛ یعنی افراد نان را نسیه می‌خرند.
