
# Lazio-Celtic, massicci controlli della Questura

Published at: **2019-11-07T11:47:00+00:00**

Author: ****

Original: [Adnkronos](https://www.adnkronos.com/fatti/cronaca/2019/11/07/lazio-celtic-massicci-controlli-della-questura_ZodjcH1iwuVF78XRLgC8gP.html)

Sono in atto già da mercoledì sera massicci controlli disposti dalla questura di Roma in vista dell’incontro di Europa League tra Lazio e Celtic che si terrà allo Stadio Olimpico. In particolare vengono monitorati i luoghi di aggregazione dei tifosi ospiti, i luoghi considerati sensibili e il centro storico.
Intanto cinque ultras della Lazio sono stati denunciati dalla Digos per possesso di oggetti atti ad offendere: sono stati trovati mercoledì sera con dei bastoni e un coltello. Per tutti è stato proposto il Daspo; due loro erano già stati sottoposti allo stesso provvedimento, che era però scaduto.
