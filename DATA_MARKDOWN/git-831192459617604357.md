
# Εφιαλτική η νύχτα στα Εξάρχεια: Μολότοφ και χημικά κατά διμοιρίας των ΜΑΤ και ανδρών της ομάδας ΔΙΑΣ – Ένας αστυνομικός τραυματίας στο νοσοκομείο!

Published at: **2019-11-07T23:40:31+00:00**

Author: ****

Original: [europost.gr](https://europost.gr/efialtiki-i-nychta-sta-exarcheia-molotof-kai-chimika-kata-dimoirias-ton-mat-kai-andron-tis-omadas-dias-enas-astynomikos-traymatias-sto-nosokomeio/)

Ένταση επικράτησε το βράδυ της Πέμπτης στα Εξάρχεια, όπου σημειώθηκε νέα επίθεση κατά αστυνομικών με ρίψη μολότοφ.
Άγνωστοι πέταξαν βόμβες μολότοφ και χημικά κατά διμοιρίας των ΜΑΤ και σε άνδρες της ομάδας ΔΙ.ΑΣ. Από την επίθεση τραυματίστηκε ένας αστυνομικός, ο οποίος διακομίστηκε στο 401 Γενικό Στρατιωτικό Νοσοκομείο Αθηνών.
Το περιστατικό σημειώθηκε στις 22:10 στη διασταύρωση των οδών Χαριλάου Τρικούπη και Μεθώνης, ενώ μετά τις επιθέσεις έγιναν έξι προσαγωγές.
Φθορές έχουν υποστεί οι μοτοσικλέτες των δικυκλιστών της ομάδας ΔΙ.ΑΣ.
Η ομάδα ΔΙ.ΑΣ. συνόδευε διμοιρία των ΜΑΤ που προσέγγιζε το σημείο προκειμένου να αναλάβει υπηρεσία.
Πριν από πέντε ημέρες συγκρούσεις μεταξύ αντιεξουσιαστών και αστυνομικών σημειώθηκαν και πάλι στα Εξάρχεια, σε αντίδραση στην εκκένωση κατάληψης στο Πεδίον του Άρεως.
Αντιεξουσιαστές έριξαν μολότοφ και οι αστυνομικοί των ΜΑΤ του απώθηκαν με δακρυγόνα.
