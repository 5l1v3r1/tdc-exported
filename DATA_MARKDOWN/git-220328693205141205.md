
# Лудогорец разкри какво ще прави преди мача с Еспаньол

Published at: **2019-11-05T11:03:40+00:00**

Author: **Димитър Душков**

Original: [Стандарт Новини](https://standartnews.com/sport/ludogorets-razkri-kakvo-shche-pravi-predi-macha-s-espanol-405918.html)

От щаба на Лудогорец обявиха програмата си за мача от груповата фаза на Лига Европа срещу Еспаньол.
Българският шампион заминава за Барселона в сряда в 9,10 ч. сутринта с чартърен полет от Варна. Мачът с от група Н е в четвъртък в 21,00 ч. местно време. Отборът ще бъде на летището в морската ни столица около 8,00 ч.
Официалната пресконференция на Лудогорец на стадион RCDE същия ден започва в 18,30 ч. местно време, а официалната тренировка половин час по-късно.
Групата на Лудогорец се прибира в България веднага след мача с Еспаньол с полет от Барселона до София. Чартърът на тима ще кацне на летището в столицата около 5,00 ч. на 8 ноември. Отборът остава в София до неделя, когато гостува на Витоша Бистрица.
