
# Iniesta geeft FC Barcelona transferadvies: Ik zou hem niet laten gaan

Published at: **2019-11-01T13:39:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901957/iniesta-prijst-de-jong-en-bar-a-maatje-het-zijn-twee-uitzonderlijke-spelers-.html)


        Andrés Iniesta is fan van Frenkie de Jong en Arthur Melo. De jonge Nederlander en Braziliaan maken de laatste weken indruk in Camp Nou en houden onder meer Ivan Rakitic uit de basis. Dat zorgt voor gemengde gevoelens bij Iniesta.
      
"Het zijn twee uitzonderlijke spelers", zegt Iniesta in gesprek met Marca over De Jong en Arthur. "Ze hebben veel invloed op het spel van Barça en bepalen de tijd, het baltempo en de situatie. Ja, het zijn goede spelers."
Iniesta vindt het echter jammer dat de opmars van De Jong en Arthur ten koste van Rakitic gaat. De Kroatische middenvelder moet zich na vijf succesvolle seizoenen in het Barça-shirt tevreden stellen met een reserverol. In de Spaanse pers wordt volop gespeculeerd over zijn vertrek.
"Ik zou hem niet laten gaan", stelt Iniesta. "Hij is een geweldige speler. Dit jaar heeft hij niet zoveel speeltijd gekregen als hij eerder kreeg, maar dat betekent niet dat hij geen geweldige speler is."
