
# «Боруссія» Дортмунд – «Інтер»: ставки, прогнози і коефіцієнти букмекерів на матч 5 листопада 2019 року

Published at: **2019-11-03T08:19:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/borussiya-dortmund-inter-stavky-prognozy-i-koefitsiyenty-bukmekeriv-na-match-5-lystopada-2019-roku/)

У центральному матчі четвертого туру групового етапу Ліги чемпіонів дортмундська «Боруссія» на домашньому стадіоні «Зігналь Ідуна Парк» зустрінеться з міланським «Інтером». Букмекери віддають перевагу у цьому протистоянні віце-чемпіону Німеччини. Коефіцієнт на перемогу німецького топ-клубу – 1,97, на перемогу «Нерадзурі» – 3,8, на нічийний результат – 3,55.
На думку експертів букмекерської контори Favbet, у відсотковому співвідношенні імовірність перемоги «Боруссії» – 48%, а «Интера» – 25%. 27% відсотків дається на нічийний результат.
Зустріч, на думку букмекерів, має бути результативною. На тотал більше 2,5 можна поставити з коефіцієнтом 1,82, на менше – 1,99.
У відсотковому співвідношенні на 0-2 голи дається 48%, а на 3 і більше голів – 52%. На варіант «обидві заб’ють» фаворитом йде вибір «так» з відсотком 55.
Дортмундська та міланська команди зіграли між собою п’ять офіційних поєдинків. У трьох перемогу відсвяткував «Інтер», один матч виграла «Боруссія», ще один поєдинок завершився нічийним результатом. Різниця м’ячів – 10:5 на користь підопічних Антоніо Конте. Додамо, що у трьох зустрічах був пробитий тотал більше 2,5.
Команда Люсьєна Фавра у своїх останніх п’яти матчах у всіх турнірах відсвяткувала три перемоги, при одній поразці та одній нічиїй. У двох зустрічах був зафіксованій тотал більше 2,5. Різниця забитих/пропущених м’ячів – 6:3.
Міланський колектив у своїх останніх п’яти поєдинках у всіх турнірах здобув чотири перемоги при одній нічиїй. У чотирьох матчах був пробитий тотал більше 2,5. Різниця забитих/пропущених м’ячів – 12:7.
У стартових трьох турах турніру «Боруссія» на своєму полі розійшлася миром з каталонською «Барселоною» (0:0) та у гостях впевнено обіграла «Славію» (2:0). У наступному матчі дортмундці на виїзді програли «Нерадзурі» (0:2).
«Інтер» у першому турі групової стадії Ліги чемпіонів сенсаційно не зміг перемогти «Славію» (1:1) на своєму полі, а у наступному матчі в гостях поступився «Барселоні» (1:2). У третьому турі «Нерадзурі» перемогли вдома «Боруссію» (2:0).
Після трьох зіграних турів «Боруссія» займає третє місце у групі F з чотирма набраними очками. «Інтер» знаходиться на другій позиції, маючи в активі теж чотири бали. Італійці випереджають німців за додатковими показниками.
У майбутньому протистоянні міланський клуб не зможе розраховувати на допомогу чилійського форварда Алексіса Санчеса, який не з’явиться на полі до кінця поточного року через травму ноги.

        «Боруссія» Дортмунд: Хітц, Акаджи, Хуммельс, Шульц, Герейро, Хакімі, Вітсель, Ділейні, Торган Азар, Ройс, Брандт.
      

        «Інтер»: Ханданович, Бастоні, Де Врей, Шкріньяр, Кандрева, Барелла, Брозовіч, Сенсі, Гальярдіні, Лукаку, Мартінес.
      
Матч «Боруссія» Дортмунд – «Інтер» розпочнеться о 22:00 у вівторок, 5 листопада, у Дортмунді на стадіоні «Зігналь Ідуна Парк». Трансляцію зустрічі організує телеканал «Футбол 2».
