
# Productivitatea Statelor Unite a înregistrat cea mai mare scădere din ultimii patru ani. Producţia pe oră per muncitor a scăzut cu 0,3% între iulie şi septembrie

Published at: **2019-11-06T16:00:00+00:00**

Author: **Teona Tomoiaga, Mediafax**

Original: [Ziarul Financiar](https://www.zf.ro/business-international/productivitatea-statelor-unite-a-inregistrat-cea-mai-mare-scadere-din-ultimii-patru-ani-productia-pe-ora-per-muncitor-a-scazut-cu-0-3-intre-iulie-si-septembrie-18548893)

Muncitorii din Statele Unite ale Americii au fost foarte puţini productivi în al treilea trimestru al anului, creşterea producţiei nereuşind să ţină pasul cu orele lucrate, transmite Reuters.
Departamentul Muncii american a informat, miercuri, că productivitatea care măsoară producţia pe oră per muncitor, a scăzut cu 0,3% între iulie şi septembrie, cea mai mare depreciere din ultimii patru ani. Ultima scădere mai accentuată a fost înregistrată în al patrulea trimestru din 2015, relatează sursa citată.
Analiştii s-au aşteptat la o creştere a productivităţii de 0,9% în decursul trimestrului.
Totodată, Departamentul Muncii a emis o revizuirea ascendentă modestă în ceea ce priveşte creşterea productivităţii în trimestrul doi, adică o creştere de 2,5% faţă de o estimare anterioară de 2,3%.
Productivitatea muncii a fost, astfel, cu 1,4% mai mare în trimestrul al treilea al anului curent decât în aceeaşi perioadă a anului 2018.
Productivitatea muncii a scăzut şi în sectorul fabricilor, cu o rată anuală de 0,1% în trimestrul al treilea.
Costurile unitare ale forţei de muncă, preţul forţei de muncă pe unitatea de producţie unică, au crescut cu o rată de 3,6% în trimestrul al treilea.
Orele lucrate au crescut cu o rată de 2,4%, în timp ce producţia a crescut cu 2,1%.
