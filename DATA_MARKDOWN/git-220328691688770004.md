
# Дани Каназирева е новият губернатор на Пловдив

Published at: **2019-11-06T12:53:52+00:00**

Author: ****

Original: [Стандарт Новини](https://standartnews.com/balgariya-obshtestvo/dani-kanazireva-e-noviyat-gubernator-na-plovdiv-406023.html)

Дани Каназирева заема поста на избрания за кмет на града Здравко Димитров.
Тя е лидер на "Съюз за Пловдив", общински съветник три мандата, а на първия тур на местните избори за кмет остана трета, като партията й спечели 5 мандата в местния парламент. Политическата кариера на Каназирева започва в ГЕРБ. След като бе изключена от партията тя създаде "Съюз за Пловдив".
Тя е завършила право в ПУ „П. Хилендарски“, специализира във Великобритания, а по- късно става д-р по конституционно право. През 2014-та година специализира в САЩ по програмата  „Младите лидери на България“ на фондация „Америка за България“.
Във визитката си отбелязва, че е десен политик, защото за развитието на обществото има два пътя – единият е десен, а другият – грешен. 
Омъжена е, с едно дете.
