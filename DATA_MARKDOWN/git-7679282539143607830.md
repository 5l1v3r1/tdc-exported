
# तीस हजारी कोर्ट विवाद: दिल्ली पुलिस दायर करेगी हाईकोर्ट में पुनर्विचार याचिका

Published at: **2019-11-05T16:06:20+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/national/story-a-review-petition-will-be-filed-in-delhi-high-court-regarding-the-court-order-on-tis-hazari-court-incident-2833721.html)

दिल्ली पुलिस के वरिष्ठ अधिकारी ने तीस हजारी अदालत परिसर में पुलिस और वकीलों के बीच झड़प की घटना के बाद हड़ताल पर गए पुलिसकर्मियों से काम पर वापस लौटने की अपील की और कहा कि इस संबंध में दिल्ली उच्च न्यायालय में पुनर्विचार याचिका दायर की जाएगी। बता दें कि देर शाम पुलिसवासों ने धरना खत्म कर दिया।
विशेष पुलिस आयुक्त (अपराध) सतीश गोलचा ने हड़ताली पुलिसकर्मियों को संबोधित करते हुए कहा कि घायल पुलिसकर्मियों को कम से कम 25 हजार रुपये की अनुग्रह राशि दी जाएगी। उन्होंने पुलिसकर्मियों से हड़ताल खत्म कर काम पर लौटने का आग्रह किया।    
