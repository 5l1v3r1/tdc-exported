
# Το Zantac δεν περιέχει καρκινογόνες ουσίες σύμφωνα με την αρμόδια αμερικανική υπηρεσία

Published at: **2019-11-01T22:55:00+00:00**

Author: ****

Original: [enikos.gr](http://www.enikos.gr/society/681749/to-zantac-den-periechei-karkinogones-ousies-symfona-me-tin-armodi)

Η υπηρεσία τροφίμων και φαρμάκων των ΗΠΑ (FDA) ανακοίνωσε σήμερα ότι από τους εργαστηριακούς ελέγχους που πραγματοποίησε για να προσομοιώσει τι συμβαίνει στο στομάχι των ασθενών που χρησιμοποιούν το γνωστό φάρμακο για τις καούρες Zantac διαπίστωσε ότι αυτό δεν προκαλεί τον σχηματισμό καρκινογόνων χημικών ουσιών.
Η υπηρεσία διευκρίνισε ότι παραμένει στα σχέδιά της να δοκιμάσει τα φάρμακα αυτά σε ανθρώπους ώστε να κατανοήσει πλήρως, αν προκαλούν τον σχηματισμό της πιθανά καρκινογόνου ουσίας Ν-νιτροζοδιμεθυλαμίνη (NDMA).
Το Zantac, της γαλλικής φαρμακοβιομηχανίας Sanofi SA, καθώς και ορισμένα γενόσημά του, έχουν ανακληθεί λόγω της πιθανής μόλυνσης χαπιών που δεν είχαν καταναλωθεί με Ν-νιτροζοδιμεθυλαμίνη.
Στις αρχές Οκτωβρίου η FDA ανέφερε ότι είχε διαπιστώσει πολύ υψηλά επίπεδα NDMA σε φάρμακα που περιέχουν την ουσία ρανιτιδίνη.
Πηγές πληροφοριών: ΑΠΕ-ΜΠΕ, Reuters
