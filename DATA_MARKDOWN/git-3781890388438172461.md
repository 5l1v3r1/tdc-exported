
# แก๊งค้ายาเสพติดเม็กซิกัน สังหารพลเรือนอเมริกัน9ศพ!

Published at: **2019-11-05T18:58:00+00:00**

Author: ****

Original: [เดลินิวส์](https://www.dailynews.co.th/foreign/740175)


        มือปืนแก๊งค้ายาเสพติดเม็กซิกันดักซุ่มโจมตีรถเก๋งเอสยูวี 3 คันบนถนนลูกรัง ปรากฏว่ามีเด็ก 6 คนและผู้หญิงอีก 3 คนเสียชีวิต ทั้งหมดเป็นชาวอเมริกันที่อาศัยอยู่ทางเหนือของเม็กซิโก คาดอาจเข้าใจผิดคิดว่าเป็นแก๊งค้ายาเสพติดคู่อริ
      
สำนักข่าวเอพีรายงานจากกรุงเม็กซิโกซิตี้ ประเทศเม็กซิโก เมื่อวันที่ 6 พ.ย.ว่า นายอัลฟองโซ ดูราโซ รัฐมนตรีความมั่นคงของเม็กซิโก เปิดเผยว่า มือปืนของแก๊งค้ายาเสพติดในเม็กซิโกได้ดักซุ่มโจมตีรถยนต์เอสยูวี 3 คันขณะกำลังเดินทางไปบนถนนลูกรังเพื่อมุ่งหน้าไปยังเมืองปานโช วิลลาในรัฐชีวาชีวาทางเหนือของเม็กซิโกเมื่อวันจันทร์ที่ผ่านมา เพราะความเข้าใจผิดคิดว่าเป็นขบวนรถยนต์ของแก๊งค้ายาเสพติดคู่อริ สภาพรถยนต์ถูกกระสุนพรุนและไฟไหม้ แต่มีผู้เสียชีวิตถึง 9 ศพด้วยกัน แยกเป็น เด็ก 6 คน เป็นทารกแฝดอายุเพียง 8 เดือน เด็กอายุ 2 ขวบครึ่ง อายุ 10, 11 และ 12 ปี ที่เหลืออีก 3 คนเป็นผู้หญิง นอกจากนั้นยังมีคนหนุ่มสาวอีก 5 คนได้รับบาดเจ็บจากกระสุนปืน ทั้งหมดเป็นชาวอเมริกันที่อาศัยอยู่ในหมู่บ้านลาโมรารัฐโซโนรา ห่างจากเมืองดักลาสของรัฐแอริโซนาของสหรัฐอเมริกาลงไปทางใต้ราว 110 กม.อย่างไรก็ตาม ผู้เสียชีวิตทั้งหมดเป็นสมาชิกในครอบครัวเลอบารอนซึ่งอาศัยอยู่ในที่ทำกินที่ก่อตั้งโดยศาสนจักรแห่งหนึ่ง และครอบครัวนี้ก็เคยมีเรื่องบาดหมางกับแก๊งค้ายาเสพติดมานานหลายปี และเมื่อสิบปีที่แล้วสมาชิกคนหนึ่งในครอบครัวเลอบารอนถูกฆ่าตายหลังไปกล่าวปรักปรำแก๊งค้ายาเสพติดด้านประธานาธิบดีโดนัลด์ ทรัมป์ ของสหรัฐ ได้กล่าวขอร้องให้ทางการเม็กซิโกช่วยทำสงครามกับแก๊งค้ายาเสพติดและกำจัดมันให้หมดไปจากโลก แต่ประธานาธิบดีอังเดรส มานูเอล โลเปซ โอบราดอร์ แห่งเม็กซิโกได้กล่าวปฏิเสธข้อแนะนำดังกล่าว โดยบอกว่าประธานาธิบดีเม็กซิโกคนก่อนเคยทำสงครามกับแก๊งค้ายาเสพติดมาแล้ว แต่ไม่ได้ผลเครดิตภาพAP
