
# Ελλάδα: Κατά 15,3% μειώθηκαν οι τεκνοθεσίες

Published at: **2019-11-01T13:05:05+00:00**

Author: **neolaia.gr Team**

Original: [neolaia.gr](https://neolaia.gr/2019/11/01/ellada-meiosis-teknothesias/)

Κατά 15,3% μειώθηκαν οι πράξεις υιοθεσίας στην Ελλάδα πέρυσι, καθώς ανήλθαν σε 333 έναντι 393 το 2017.
Σύμφωνα με στατιστικά στοιχεία της έρευνας της ΕΛΣΤΑΤ, οι υιοθεσίες κοριτσιών ανήλθαν σε 161 και οι υιοθεσίες αγοριών ανήλθαν σε 169, παρουσιάζοντας μείωση κατά 18,7% και 9,6%, αντίστοιχα, σε σχέση με το 2017.
Αναλυτικότερα:
Όπως αναφέρουν στοιχεία της ΕΛΣΤΑΤ, οι θετοί γονείς είναι, κατά κύριο λόγο, δύο σύζυγοι, αν και στη συγκεκριμένη κατηγορία παρουσιάστηκε μείωση κατά 18,7%. Αντίθετα, μεγάλη αύξηση κατά 137% παρατηρήθηκε στις υιοθεσίες από θετούς γονείς που αντιπροσωπεύουν μονογονεϊκή οικογένεια.
Αναφορικά με τη νομική κατάσταση των βιολογικών γονέων των υιοθετηθέντων τέκνων, τη μεγαλύτερη κατηγορία αποτελούν τα τέκνα που γεννήθηκαν εκτός γάμου.
Από τη σύγκρισητων εν λόγω στοιχείων μεταξύ των ετών 2017 και 2018, παρατηρήθηκε σημαντική μείωση κατά 45,9% των πράξεων υιοθεσίας στην κατηγορία των τέκνων που γεννήθηκαν εντός γάμου.
Σχετικά με την ηλικία των υιοθετηθέντων, πέρυσι η πλειονότητα (56,5%) των πράξεων υιοθεσίας αφορούσε σε τέκνα της ηλικιακής ομάδας 0- 5 ετών. Αύξηση κατά 37% σε σχέση με το 2017 παρατηρήθηκε στην ηλικιακή ομάδα 11- 18 ετών, ενώ σε όλες τις άλλες ηλικιακές ομάδες καταγράφηκε μείωση.

        Με πληροφορίες από dikaiologitika
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
