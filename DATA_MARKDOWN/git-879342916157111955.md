
# В Україні зросла кількість старих авто з-за кордону

Published at: **2019-11-05T20:32:02+00:00**

Author: ****

Original: [Слово і Діло](https://www.slovoidilo.ua/2019/11/05/novyna/suspilstvo/ukrayini-zrosla-kilkist-staryx-avto-kordonu)


        У жовтні 2019 року в Україні було зареєстровано 27 тис. старих легкових автомобілів, ввезених з-за кордону.
      
У порівнянні з торішнім жовтнем реєстрація імпортованого легкового секонд-хенду збільшилася в 2,3 рази, повідомляє Укравтопром.
Це максимальний результат, не рахуючи перші три місяці року, коли за пільговими ставками активно легалізувалися «євробляхи».
Найбільше серед цих машин було автомобілів марки Volkswagen. Протягом жовтня українську прописку отримали відразу 4400 старих Volkswagen. Другою за популярністю була чеська Skoda, в активі якої 2400 українських реєстраційних номерів.
На третьому місці Ford - 2300 автомобілів цієї марки в жовтні змінили своїх іноземних власників на українських. Також до ТОП-5 брендів ввезених легкових автомобілів із пробігом потрапили: Renault - 2200 шт. та OPEL - 1800 шт.
Всього з січня по жовтень в Україні було зареєстровано 349 000 старих легкових автомобілів, ввезених з-за кордону, що більш ніж у 4 рази вище за показник річної давності.
Раніше запрацював калькулятор для розрахунку вартості розмитнення «євроблях».
Також нагадаємо, Кабмін відклав введення штрафів для власників «євроблях».
Хочете обговорити цю новину? Долучайтеся до телеграм-чату CHORNA RADA
