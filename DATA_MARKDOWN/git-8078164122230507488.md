
# Arriva (in Cina) lo smartphone firmato TikTok, l’app dei record (sotto indagine)

Published at: **2019-11-05T22:00:00+00:00**

Author: **Enrico Forzinetti**

Original: [Corriere della Sera](https://www.corriere.it/tecnologia/cards/arriva-in-cina-smartphone-firmato-tiktok-l-app-record-sotto-indagine/ecco-smartphone_principale.shtml)

L’azienda che sta dietro la popolarissima app TikTok ha deciso di fare un passo ancora più avanti. Come avevamo anticipato, ByteDance ha infatti lanciato sul mercato cinese lo smartphone Jianguo Pro 3, con il marchio del produttore Smartisan acquistato dal colosso asiatico proprio all’inizio di quest’anno. Lo smartphone viene venduto al corrispettivo di poco più di 400 dollari e come prevedibile ha pre-installata l’app Douyin, la versione di TikTok messa a disposizione dei cittadini cinesi. Il dispositivo possiede delle ottime specifiche tecniche con un processore Snapdragon 855 Plus e una batteria da 4000 mAh. Notevole il comparto fotografico con quattro sensori posteriori, uno dei quali da 48 MegaPixel. Ma anche la fotocamera anteriore non è da poco con i suoi 20 MegaPixel.
