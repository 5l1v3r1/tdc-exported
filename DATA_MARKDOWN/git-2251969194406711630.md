
# Trekking urbano e “La grande lentezza”: classe inventa il percorso

Published at: **2019-11-01T12:14:21+00:00**

Author: **Alessandra Pierini**

Original: [Cronache Maceratesi](https://www.cronachemaceratesi.it/2019/11/01/trekking-urbano-e-la-grande-lentezza-classe-inventa-il-percorso/1320210/)

Condividi15TweetEmail15 Condivisioni
Trekking urbano nel quartiere in cui ogni giorno vanno a scuola. In collaborazione con il Comune di Macerata la scuola Primaria del Convitto “Leopardi” di Macerata ha aderito all’iniziativa “A Scuola di turismo” all’interno del Progetto Nazionale “Trekking Urbano”. L’idea di base è che i primi turisti siano i cittadini che guardano la città con occhi attenti scoprendo la cultura e i luoghi in cui vivono. La proposta si snoda su più percorsi in diverse zone dell’area urbana e secondo temi specifici.
Dopo una lezione a scuola con un esperto, i bambini e le bambine hanno progettato un percorso, realizzato piccole mappe e simulato l’accoglienza turistica nel quartiere della propria scuola. Il tour si è svolto nella mattina di ieri, nonostante la pioggia, con partenza alle 8,30 dal Convitto di Piazza Marconi, visita al monumento ai caduti della seconda guerra mondiale in via Piave e all’Opera di Silvio Craia davanti alla Chiesa Santa Madre di Dio. Per i bambini e le bambine è stata sicuramente un’esperienza interessante e divertente!
