
# دمای زاهدان به نقطه انجماد رسید

Published at: **2019-11-07T10:01:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545355.html/%D8%AF%D9%85%D8%A7%DB%8C-%D8%B2%D8%A7%D9%87%D8%AF%D8%A7%D9%86-%D8%A8%D9%87-%D9%86%D9%82%D8%B7%D9%87-%D8%A7%D9%86%D8%AC%D9%85%D8%A7%D8%AF-%D8%B1%D8%B3%DB%8C%D8%AF)

رئیس اداره هواشناسی زاهدان گفت: بامداد امروز دمای هوای زاهدان با بیش از 10 درجه کاهش به چهاردهم درجه رسید و خنک ترین شهر استان شد.
به گزارش شبکه اطلاع رسانی راه دانا؛ محسن بستانی در گفت و گو با عصرهامون، اظهار کرد: بامداد امروز دمای هوای زاهدان به چهاردهم درجه رسید و این سردترین دمای زاهدان از هشتم اسفند سال گذشته تا امروز است.وی ادامه داد: زاهدان با این دما هشتمین مرکز استان سرد کشور نیز شد به طوریکه سرمای هوا در آن حتی از شهرهای ارومیه، سنندج، تبریز و خرم آباد نیز سردتر بوده است.رئیس اداره هواشناسی زاهدان افزود: علاوه بر زاهدان، بامداد امروز دمای خاش نیز به 2 درجه سلسیوس بالای صفر رسید و صبح خنکی برای مردم این شهرستان رقم زد. بستانی خاطرنشان کرد: سرمای هوای حاکم در استان در نتیجه نفوذ زبانه های پرفشار و ریزش هوای سرد از عرض های بالاتر به استان است که انتظار می رود به تدریج روند کاهش دما در شهرهای جنوبی تر استان نیز روی دهد.وی تصریح کرد: روند کاهش 5 تا 10 درجه ای دما از دو روز گذشته در استان آغاز شده است به نحوی که بیشترین کاهش دما با 12 درجه سلسیوس در نصرت آباد روی داده است.رئیس اداره هواشناسی زاهدان گفت: در حالی امروز کمینه دمای نصرت آباد به 3.4 درجه سلسیوس بالای صفر رسید که قبل از نفوذ هوای سرد به استان کمینه دمای این شهر 15.6 درجه سلسیوس بوده است.بستانی ادامه داد: تا امروز دمای زاهدان، خاش و ایرانشهر نیز بین 11 تا 10 درجه کاهش یافته است.انتهای پیام/
