
# ΠτΔ για πολιτογραφήσεις: Να σταματήσουν να διαπομπεύουν τίμιους επενδυτές

Published at: **2019-11-06T20:04:00+00:00**

Author: **sigmalive**

Original: [SIGMALIVE](https://www.sigmalive.com/news/politics/596088/ptd-gia-politografiseis-na-stamatisoun-na-diapompevoun-timious-ependytes)

Θα απογοητευτούν όσοι νομίζουν ότι θα κερδίσουν πολιτικά προσπαθώντας να εκμεταλλευτούν λάθη που έχουν γίνει είπε απόψε ο Πρόεδρος της Δημοκρατίας κ. Νίκος Αναστασιάδης.
Σε δηλώσεις του στους δημοσιογράφους, προσερχόμενος στην εκδήλωση του Σωματείου «Εληά», στον Λυθροδόντα, ο Πρόεδρος Αναστασιάδης ερωτηθείς για το θέμα του Σαουδάραβα επιχειρηματία είπε ότι «ο Γενικός Ελεγκτής διεξάγει έρευνα.
Μόλις εκδοθεί το πόρισμα θα προβώ σε σχετικές δηλώσεις. Καλό είναι, όμως, να αποφεύγονται χαρακτηρισμοί, διαπόμπευση κλπ, όσων ανθρώπων, εντίμων ανθρώπων, αποφάσισαν να επενδύσουν, ή να επιλέξουν την Κύπρο ως τόπο επενδύσεων.
Είναι καιρός πια, αυτή η προσπάθεια αξιοποίησης λαθών που έχουν γίνει με βάση ένα πρόγραμμα που δεν είχε αυστηρούς ελέγχους, να αγωνίζονται με  κάθε τρόπο, να νομίζουν ότι μπορούν να κερδίσουν πολιτικά. Θα απογοητευτούν».
Δείτε το βίντεο:
