
# Скорочення робочого тижня призвело до підвищення продуктивності працівників

Published at: **2019-11-04T17:35:00+00:00**

Author: ****

Original: [DT.ua](https://dt.ua/TECHNOLOGIES/skorochennya-robochogo-tizhnya-prizvelo-do-pidvischennya-produktivnosti-pracivnikiv-328450_.html)

Японський підрозділ Microsoft заявив про те, що чотириденний робочий тиждень призвів до того, що продажі на одного працівника зросли на 40%. Такі дані були отримані в ході експерименту зі скорочення рабого тижня, який був проведений в серпні, повідомляє Bloomberg.
У ході акції Work-Life Choice Summer Challenge 2019 працівники, які працювали повний день, отримували додатковий вихідний у п'ятницю зі збереженням оплати праці. Крім того, ділові зустрічі повинні були тривати не більше 30 хвилин, а спілкування зі співробітниками переносилося в основному в чати, а не проводилося особисто. В результаті 92% працівників, які взяли участь в експерименті, заявили про те, що він їм сподобався.
За даними японського підрозділу Microsoft, витрати на електроенергію в серпні, коли проводився експеримент, знизилися на 23%. Крім того, порівняно з серпнем 2018 року, було надруковано на 59% менше документів.
Разом з тим, деякі з менеджерів компанії не розуміють подібних змін, а працівники переживають з приводу того, що чотириденний робочий тиждень може викликати стурбованість у клієнтів.
Підписуйтесь на наш Telegram-канал з новинами технологій та культури.
Раніше вчені з Університету Анже у Франції заявили про те, що у людей, які працюють більше 10 годин на день, підвищується ризик розвитку інсульту. При цьому, цей ризик підвищується, якщо люди перепрацьовують протягом 10 років і більше.
