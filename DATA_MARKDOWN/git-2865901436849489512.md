
# Kakav bingo gospodina Ranijerija: Kaprari ušao u 90.minutu i dao gol! (VIDEO)

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/kakav-bingo-gospodina-ranijerija-kaprari-usao-u-90-minutu-i-dao-gol-video/341646)

Težak posao će imati Klaudio Ranijeri da obezbedi opstanak sa Sampdroijom u Seriji A. Ali čovek koji je sa Lesterom osvojio Premijer ligu i večeras u sudaru sa SPAL-om pokazao je da još u njemu ima razornog trenerskog oružja. Nisu Đenovljani blistali, daleko od toga, ali... Sve je slutilo da će meč u Ferari biti završen bez golova, ali je onda na scenu stupio iskusni strateg Sampdorije doveden da izvadi kestenje iz vatre.
Kao poslednjeg aduta uveo je Đanluku Kaprarija u 90. minutu, a samo 60 sekundi kasnije iskusni napadač je doneo Sampu veliku pobedu. Tek toliko da Đenovljani prodišu i SPAL-u prepuste fenjer Serije A – 0:1.
Da nije bilo tog Ranijerijevog binga i pogotka u sudijskoj nadoknadi, već sada bi duel ugoženih klubova bio zaboravljen. Tek poneka šansa, mnogo taktičke borbe i još više faulova videli smo ove večeri na stadionu SPAL-a
Kako bilo Samdorija je ostvarila prvu pobedu još od 22. septembra kada su na svom bunjištu bili bolji od Torina. I prvi trijumf u Ranijerijevom mandatu.
