
# Τα μέτρα που σχεδιάζει η κυβέρνηση για τις πορείες στην Αθήνα

Published at: **2019-11-03T09:19:26+00:00**

Author: ****

Original: [News.gr](https://www.news.gr/politikh/article/2017241/ta-metra-pou-schediazi-i-kivernisi-gia-tis-pories-stin-athina.html)

Μέτρα για τις πορείες και τις διαδηλώσεις στο κέντρο της Αθήνας φαίνεται πως εξετάζει η κυβέρνηση, προκειμένου να μην ταλαιπωρείται ο κόσμος, όταν «παραλύει» η πρωτεύουσα.
Σύμφωνα με την «Καθημερινή της Κυριακής», η κυβέρνηση εξετάζει εναλλακτικά μοντέλα διαχείρισης του προβλήματος. Για παράδειγμα, σε πορείες με μικρή συμμετοχή διαδηλωτών είναι δυνατόν να χρησιμοποιείται μία λωρίδα κυκλοφορίας, ενώ σε ακόμη μικρότερες τα πεζοδρόμια.
Για μεγαλύτερες σε όγκο διαδηλώσεις, μπορεί να είναι συγκεκριμένη η διαδρομή της πορείας, ώστε να είναι ευκολότερη η διαχείριση της κυκλοφορίας από την αστυνομία ή να ορίζεται συγκεκριμένος χώρος για την πραγματοποίηση συγκέντρωσης.
Σύμφωνα πάντα με το ίδιο ρεπορτάζ, ο πρωθυπουργός φέρεται να είπε σε συνεργάτες του, ότι «είναι απαράδεκτο λίγες εκατοντάδες άτομα να ταλαιπωρούν μια ολόκληρη πόλη».
