
# Çin İthalat Fuarı’nda göz kamaştıran ışık gösterisi

Published at: **2019-11-03T19:23:00+00:00**

Author: ****

Original: [euronews](https://tr.euronews.com/2019/11/03/cin-ithalat-fuarinda-goz-kamastiran-isik-gosterisi)

Küresel ticaretteki pazar payını artırmak isteyen Pekin, 130 ülkeden 3 bin şirketin katılımıyla Şangay kentinde düzenlenen Çin Uluslararası İthalat Fuarı’nın (CIIE) ikincisine ev sahipliği yapıyor.
Geçen yıl 240 bin metrekarelik bir alanda 130 ülkeden 2 bin 800 firmanın katıldığı fuarın ikincisi 5-10 Kasım 2019 tarihleri arasında Şangay’da gerçekleşiyor. Fuarda bu yıl toplam 4 bin metrekarelik alan Türkiye için tahsis edildi.
Salı günü başlayacak fuar öncesi şehirde düzenlenen ışık gösterisi görenleri büyüledi. Çin Medya Grubu’nun hazırladığı gösteri şehirdeki yüksek binalara yansıtılan ışıklarla gerçekleşti. Şov iki parçadan oluşuyor; Manolya Şehri ve Çin Kültürü. Şangay, manolya şehri olarak biliniyor. Manolya, Çin kültüründe önemli bir yere sahip.
Helikopterden çekilen görüntüler dev gökdelenlere yansıtılan birbirinden renkli figürleri ortaya çıkardı.
