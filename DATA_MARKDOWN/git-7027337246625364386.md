
# 19 کشته در اثر انفجار در تل‌ابیض سوریه

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696452/19-%DA%A9%D8%B4%D8%AA%D9%87-%D8%AF%D8%B1-%D8%A7%D8%AB%D8%B1-%D8%A7%D9%86%D9%81%D8%AC%D8%A7%D8%B1-%D8%AF%D8%B1-%D8%AA%D9%84%E2%80%8C%D8%A7%D8%A8%DB%8C%D8%B6-%D8%B3%D9%88%D8%B1%DB%8C%D9%87)

در پی انفجار یک خودروی بمب‌گذاری شده در مرکز شهر تل‌ابیض در شمال شرقی سوریه، ۱۹ غیرنظامی کشته و ۲۹ تن دیگر زخمی شدند.
به گزارش اسپوتنیک، منابع محلی اعلام کردند این انفجار در بازار اصلی در مرکز تل‌ابیض رخ داد و در اثر آن تعدادی غیرنظامی کشته و زخمی و خسارت‌هایی نیز به منازل و اموال عمومی وارد شد.
در همین راستا، یک منبع محلی گزارش داد در این انفجار ۱۹ غیرنظامی کشته و ۲۹ تن دیگر زخمی شده‌اند.
وزارت دفاع ترکیه نیز با صدور بیانیه‌ای، یگان‌های مدافع خلق کرد سوریه را به اجرای حملات غیرانسانی علیه غیرنظامیان این شهر متهم کرد و تعداد کشته‌شدگان انفجار مذکور را ۱۳ و تعداد زخمی‌ها را ۲۰ تن اعلام کرد.
نیروهای ارتش ترکیه از ۱۳ اکتبر در چارچوب عملیات نظامی «چشمه صلح» وارد شهر تل‌ابیض سوریه شده‌اند؛ اقدامی که در اثر آن تعداد زیادی از ساکنان این شهر آواره شده‌اند.
