
# Το πρώτο ξενοδοχείο Mercure στη Ρόδο

Published at: **2019-11-02T10:15:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424992/to-prwto-xenodoxeio-mercure-sth-rodo)


        Σύμφωνα με καλά πληροφορημένες πηγές, το πρώτο Mercure, πρόκειται να ανοίξει τις πύλες του τον Απρίλιο του 2020, στην πόλη της Ρόδου και είναι το νυν Alexia Premier City Hotel, της οικογένειας Σουλούνια, το οποίο θα μετονομαστεί σε Mercure Alexia Rhodes.
      
Τα ξενοδοχεία Mercure, είναι κυρίως midscale ξενοδοχεία τεσσάρων αστέρων, αλλά και πέντε, σε όσες χώρες εφαρμόζουν αστεροποίηση, και απευθύνονται σε μεσαίας εισοδηματικής κατηγορίας τουρίστες. Το Alexia Premier City Hotel έχει ολοκληρώσει πρόσφατα το έργο μιας εκτεταμένης ανακαίνισης των 127 δωματίων και των κοινόχρηστων χώρων του.
Η νέα εμφάνιση των δωματίων ακολουθεί μια μινιμαλιστική, με απαλά χρώματα και άνετη προσέγγιση στο στιλ διακόσμησης και είναι εξοπλισμένα με δορυφορική τηλεόραση. Στην πισίνα, οι πελάτες μπορούν να απολαύσουν τη χαλαρωτική ατμόσφαιρα που βρίσκεται στις ξαπλώστρες για όσο διάστημα επιθυμούν και δωρεάν ή να απολαύσουν τα ποτά τους στο μπαρ της πισίνας. Το Alexia Premier City Hotel είναι ένα σύγχρονο ξενοδοχείο 4 αστέρων που βρίσκεται μόλις 30μ. από την παραλία, μόλις 5 λεπτά με τα πόδια από το τουριστικό / εμπορικό κέντρο της πόλης της Ρόδου, κοντά σε όλες τις ανέσεις και τα κυριότερα αξιοθέατα του νησιού.
Οι μεγάλοι εξωτερικοί χώροι, βεράντα, πισίνες, μπαρ, εστιατόρια, υπέροχες αίθουσες ανέσεων, κ.λπ., ικανοποιούν και τους πιο απαιτητικούς πελάτες. Το brand Mercure Η Accor αυτή τη στιγμή έχει παρουσία με 4 ξενοδοχεία στην Ελλάδα, με ναυαρχίδα το Sofitel Athens Airport του ομίλου Μήτση, το Novotel, και τα «νέα» Ibis Styles Heraklion Central και Ibis Styles Athens Routes. Σύμφωνα με καλά πληροφορημένες πηγές, πέραν του M Gallery του ομίλου Λασκαρίδη, που πρόκειται να λειτουργήσει σύντομα στην πλατεία Συντάγματος, ο γαλλικός όμιλος θα ανακοινώσει και νέα ξενοδοχεία Accor, σε διάφορα brands, σε μεγάλους ελληνικούς τουριστικούς προορισμούς.
Το brand Mercure, σύμφωνα με τα στοιχεία του γαλλικού κολοσσού, έχει στην Ευρώπη, υπό την ομπρέλα του 330 ξενοδοχεία με 42.352 δωμάτια, ενώ σε κατασκευή βρίσκονται ακόμα 30 ξενοδοχεία με 3.260 δωμάτια. Παγκοσμίως η εταιρεία το 2023 έχει προγραμματίσει να έχει 1.000 ξενοδοχεία με 150.000 δωμάτια.
Στη στρατηγική φιλοξενίας που έχει η Mercure, κεντρικό ρόλο έχει η προσφορά αυθεντικών τοπικών εμπειριών, μέσα από την κατανάλωση τοπικών τροφίμων, ποτών, γαστρονομίας, κουζίνας, ενώ και τα δωμάτια, αλλά και οι κοινόχρηστοι χώροι, είναι διακοσμημένοι με τοπικά στοιχεία κάθε χώρας και προορισμού.
(Πηγή: money-tourism.gr)
