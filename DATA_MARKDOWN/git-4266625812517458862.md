
# Співачка Maruv отримала престижну нагороду MTV як російська виконавиця

Published at: **2019-11-04T17:40:00+00:00**

Author: ****

Original: [ZIK.UA](https://zik.ua/news/2019/11/04/spivachka_maruv_otrymala_prestyzhnu_nagorodu_mtv_yak_rosiyska_spivachka_1683467)


        Українська співачка Анна Корсун, відома як Maruv, здобула престижну премію MTV Europe Music Awards. Щоправда, відзначили її в номінації для російських виконавців.
      
На сайті премії йдеться, що на перемогу в цій категорії також претендували російські виконавці Face, Little Big, Noize MC та Zivert, – повідомляє ВВС.
Переможцями в основних номінаціях MTV Europe Music Awards визнали зокрема Ніккі Мінаж, Біллі Айліш, Шона Мендеса, а також гурт Green Day.
Нагадаємо, на початку року Maruv опинилася в центрі гучного скандалу довкола пісенного конкурсу Євробачення: за результатами голосування журі та глядачів, вона перемогла у фіналі Національного відбору, проте потрапила під хвилю критики – передусім через її виступи в Росії – і зрештою відмовилася від участі в конкурсі.
