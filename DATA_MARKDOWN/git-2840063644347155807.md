
# Dal Cic il software che calcola la carbon footprint delle aziende

Published at: **2019-11-07T17:53:00+00:00**

Author: ****

Original: [Adnkronos](https://www.adnkronos.com/sostenibilita/world-in-progress/2019/11/07/dal-cic-software-che-calcola-carbon-footprint-delle-aziende_icXhYhMMHX7QTBOocFeJpJ.html)

Un software in grado di calcolare la carbon footprint delle aziende che fanno parte del Cic, il Consorzio italiano compostatori. Sull'innovazione il Cic è al lavoro da un anno e il risultato "è un software che identifica l'impronta di carbonio nella produzione di compost e fertilizzanti derivati dal trattamento dei nostri scarti organici", spiega all'Adnkronos Massimo Centemero, direttore del Cic.
E così "le aziende avranno a disposizione uno strumento - continua Centemero - all'interno del quale, inserendo i propri dati, ricaveranno un numero che indica l'impronta di carbonio, cioè quanta CO2 riusciranno a risparmiare con questo riciclo organico".
