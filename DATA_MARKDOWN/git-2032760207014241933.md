
# Polícia zatkla známeho rappera, na narodeninovej oslave surovo zaútočil na svoju priateľku

Published at: **2019-11-06T18:35:01+00:00**

Author: **Webnoviny**

Original: [Denník politika](http://dennikpolitika.sk/archiv/88870)

6.11.2019 (Webnoviny.sk) – Polícia v americkom štáte Georgia v pondelok zatkla amerického rappera Osirisa Williamsa, známeho pod menom YK Osiris, v súvislosti s útokom na jeho priateľku. V stredu o tom informovali americké médiá.
Williams mal na ženu surovo zaútočiť na septembrovej párty pri príležitosti jeho 21. narodenín. Podľa svedectiev z tejto párty rappera jeho priateľka podozrievala z nevery.
Po tom, ako sa ho spýtala na jeho údajný vzťah s inou ženou, ju začal Williams naháňať po dome a vyhrážať sa, že jej ublíži. Čo nakoniec aj spravil, keď ju neskôr v kúpeľni zbil a začal ju škrtiť.
Viac k témam: nevera, rapper, útokZdroj: Webnoviny.sk – Polícia zatkla známeho rappera, na narodeninovej oslave surovo zaútočil na svoju priateľku © SITA Všetky práva vyhradené.
