
# Πού θα “χτυπήσει” η κακοκαιρία τις επόμενες ώρες - ΦΩΤΟ

Published at: **2019-11-07T11:19:00+00:00**

Author: ****

Original: [enikos.gr](http://www.enikos.gr/society/682827/pou-tha-chtypisei-i-kakokairia-tis-epomenes-ores-photo)

Οι βροχές και οι καταιγίδες που εκδηλώνονται από το πρωί, στο Βόρειο Ιόνιο και στην Ήπειρο έως το βράδυ θα επεκταθούν στο σύνολο της Δυτικής Ελλάδας, ενώ τις νυκτερινές ώρες θα κινηθούν ανατολικότερα.
Κατά τη διάρκεια τη νύχτας προς Παρασκευή βροχές και καταιγίδες θα εκδηλωθούν σε πολλές περιοχές της ηπειρωτικής χώρας, στις Σποράδες και στα νησιά του Βορείου Αιγαίου. Τα φαινόμενα θα είναι τοπικά έντονα και σε ορισμένες περιπτώσεις θα συνοδευτούν από χαλαζοπτώσεις και πολύ ενισχυμένους ριπαίους ανέμους.
Στον χάρτη παρουσιάζονται τα εκτιμώμενα αθροιστικά ύψη βροχόπτωσης έως το ξημέρωμα της Παρασκευής, και επισημαίνονται οι περιοχές όπου αναμένονται τα εντονότερα φαινόμενα.
Την Παρασκευή, ισχυρές βροχές και καταιγίδες που τοπικά θα συνοδεύονται από χαλαζοπτώσεις και πολύ ενισχυμένους ριπαίους ανέμους θα εκδηλωθούν σχεδόν στο σύνολο της ηπειρωτικής χώρας, συμπεριλαμβανομένης της Αττικής και της Θεσσαλονίκης, στις Κυκλάδες, στις Σποράδες και στα νησιά του Βορείου Αιγαίου. Μέχρι το βράδυ πάντως τα φαινόμενα θα περιοριστούν στη βορειοανατολική χώρα, ενώ στις υπόλοιπες περιοχές ο καιρός θα βελτιωθεί πρόσκαιρα.
Οι ατμοσφαιρικές συνθήκες ευνοούν τη μεταφορά σημαντικών ποσοτήτων σκόνης από την Αφρική.
Πηγή πληροφοριών/ΦΩΤΟ:meteo.gr
