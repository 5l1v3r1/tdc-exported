
# Έγραψε ιστορία ο Γιάννης

Published at: **2019-11-07T10:18:00+00:00**

Author: **Sigmalive/Sports**

Original: [SIGMALIVE](https://www.sigmalive.com/sports/all-other-sports/basketball/basketball-international/596140/egrapse-istoria-o-giannis)

Πραγματοποιώντας την καλύτερη εφετινή του εμφάνιση, ο Γιάννης Αντετοκούνμπο οδήγησε τους Μιλγουόκι Μπακς σε νίκη επί των Κλίπερς στο Λος Αντζελες με 129-124. Ο Γιάννης τελείωσε την αναμέτρηση με 38 πόντους (6/14 δίποντα, 4/7 τρίποντα, 14/18 βολές), 16 ριμπάουντ, 9 ασίστ, 2 κλεψίματα και 2 κοψίματα απέναντι στους Κλίπερς που αγωνίστηκαν χωρίς τον Καγουάι Λέοναρντ.   Μάλιστα ο MVP της περυσινής περιόδου, έγινε ο πρώτος παίκτης στην Ιστορία του πρωταθλήματος που μετά από οκτώ αγώνες έχει τουλάχιστον 200 πόντους, 100 ριμπάουντ και 50 ασίστ. Επίσης, έγινε ο -μόλις- 6ος παίκτης στην Ιστορία, που σε τρία διαδοχικά ματς έχει τουλάχιστον 30 πόντους, 15 ριμπάουντ και 5 ασίστ. Οι υπόλοιποι πέντε είναι όλοι μέλη του Hall of Fame (Καρίμ Αμπντούλ-Τζαμπάρ, Ελτζιν Μπέιλορ, Ουίλτ Τσάμπερλεϊν, Μπομπ Πετίτ και Οσκαρ Ρόμπερτσον).  
