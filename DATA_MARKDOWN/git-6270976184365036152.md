
# Джонсон вибачився за чергову відстрочку Brexit

Published at: **2019-11-03T15:58:11+00:00**

Author: **Ольга Проскурова**

Original: [Рубрика](https://rubryka.com/2019/11/03/dzhonson-vybachyvsya-za-chergovu-vidstrochku-brexit/)


        
          Прем’єр-міністр Великої Британії Борис Джонсон приніс вибачення за нову відстрочку Brexit.
        
      
Про це він заявив в інтерв’ю британському телеканалу Sky News, передає УНН.
Джонсон сказав, що він “глибоко, глибоко розчарований” тим, що Велика Британія не покинула ЄС 31 жовтня.
Вибачаючись, прем’єр-міністр сказав: “Це питання … це питання глибокого жалю”, що він не зміг виконати свою обіцянку щодо Brexit.
Джонсон сказав, що у нього є “готова угода, готова до роботи, як тільки парламент повернеться” після виборів 12 грудня.
При вступі на посаду прем’єра Борис Джонсон обіцяв домогтися Brexit до 31 жовтня. Наразі він відтермінований до 31 січня 2020 року.
Нагадаємо, що від Джонсона вимагають оприлюднити звіт щодо російського втручання.
Крім того, радника Джонсона запідозрили у зв’язках з Росією.
