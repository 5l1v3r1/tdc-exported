
# Lewis Hamilton, sis títols de campió del món a la butxaca

Published at: **2019-11-03T20:50:39+00:00**

Author: **Noel Rodríguez**

Original: [CCMA](https://www.ccma.cat/esport3/lewis-hamilton-aconsegueix-lhexacampionat/noticia/2960598/)

Poc s'esperava Lewis Hamilton als testos del Circuit de Barcelona-Catalunya del mes de febrer que aquest seria un dels seus campionats més plàcids.
Després d'un primer tram de temporada on semblava que podria tenir l'oposició del seu company d'equip, Valtteri Bottas, el pilot de Stevenage va trencar la igualtat amb 4 victòries consecutives.
Una ratxa iniciada precisament al Circuit de Barcelona Catalunya, on ja hi ha guanyat en quatre ocasions.
A Mònaco i el Canadà van continuar les victòries, però en aquest cas acompanyades de polèmica. Al Principat després de saltar-se la xicane a l'última volta per evitar l'accident amb Verstappen, i al Canadà no va creuar la línia primer però sí que li van concedir la victòria.
A Sebastian Vettel el van sancionar per obstaculitzar l'avançament del britànic després d'estar a punt de xocar contra la tanca. Vettel no es va prendre gens bé aquesta i en una de les imatges de la temporada, l'alemany es va adreçar al parc tancat únicament per treure-li el el cartell de guanyador al cotxe de Hamilton i posar-se'l al seu.
Hamilton brillava, Bottas tornava a ser superat amb facilitat pel seu company d'equip, i Vettel s'enfonsava encadenant errada rere errada. En aquest escenari a meitat de temporada la sang jove de la graella reclamava el protagonisme absolut del Gran Circ.
Max Verstappen i Charles Leclerc estan cridats a ser el futur de la Fórmula 1 i aquest any se les han tingut en més d'una ocasió.
El punt àlgid va ser el xoc que van tenir a Silverstone, quan tots dos van quedar fora de combat. A casa de Hamilton, per cert, es va produir el pit stop més ràpid de la història. L'equip Red Bull va trigar únicament 191 mil·lèsimes per canviar els quatre neumàtics a Max Verstappen.
Després de perseguir continuadament la victòria, finalment Charles Leclerc es va imposar Bèlgica. Una setmana després el monegasc va aconseguir la seva victòria més dolça: la de Monza. Des del 2010, aleshores amb Fernando Alonso de pilot, que Ferrari no guanyava davant els tiffosi italians.
Sembla que a Ferrari s'hauran de plantejar la temporada que ve si aposten decididament per Charles Leclerc. Una temporada més, Vettel no ha complert les expectatives després de fitxar pels italians fa quatre temporades.
Aquest any no ha sigut rival per un Lewis Hamilton que amb sis títols de campió del món a la butxaca, desfà l'empat amb Juan Manuel Fangio i el deixen a només un del rècord de set de Michael Schumacher. 
 
