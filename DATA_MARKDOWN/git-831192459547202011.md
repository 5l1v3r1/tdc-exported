
# Συνεχίζεται το θρίλερ για τον 20χρονο Δημήτρη στο Τόγκο: Η εφιαλτική νύχτα, το πρόβλημα υγείας και η εκκωφαντική σιωπή

Published at: **2019-11-06T08:49:51+00:00**

Author: ****

Original: [europost.gr](https://europost.gr/synechizetai-to-thriler-gia-ton-20chrono-dimitri-sto-togko-i-efialtiki-nychta-to-provlima-ygeias-kai-i-ekkofantiki-siopi/)

Συνεχίζεται το θρίλερ στο Τόγκο: Με πρόβλημα υγείας ο 20χρονος Έλληνας ναυτικός που κρατούν οι πειρατές
Ώρες αγωνίας περνά η οικογένεια του 20χρονου Έλληνα ναυτικού, ο οποίος είναι ανάμεσα στα τέσσερα μέλη του πληρώματος του ελληνικού τάνκερ, που απήχθησαν από πειρατές, τα ξημερώματα της περασμένης Κυριακής. Το δεξαμενόπλοιο έπλεε στο Τόγκο, με 24μελές πλήρωμα, όταν δέχτηκε την επίθεση.
«Πώς μπήκαν μέσα τη στιγμή που υπάρχουν φύλακες και χτύπησαν λέει τους πρώτους και πήραν τα παιδιά; Δεν μπορώ να το καταλάβω αυτό. Μα έχει φύλακες μέσα. Πώς μπήκαν μέσα 2 η ώρα τη νύχτα και πήραν τα παιδιά; Δωμάτιο σε δωμάτιο» είπε χθες, Δευτέρα, ο πατέρας του όμηρου ναυτικού, μιλώντας στον ΣΚΑΙ.
Μιλώντας την Τρίτη σε ΑΝΤ1 και Alpha, ο πατέρας του 20χρονου Δημήτρη Γκιάτη από το Μεσολόγγι έδωσε νέες διαστάσεις θρίλερ στην υπόθεση, αποκαλύπτοντας και ένα πρόβλημα υγείας που έχει ο νεαρός ναυτικός: «Αντιμετωπίζει ένα προβληματάκι υγείας. Το έχει χρόνια από μικρό παιδί. Παίρνει τρία χαπάκια, και αυτά πρέπει καθημερινά».
«Μαζί του… που να τα έχει… Όπως βγήκε από την καμπίνα να δει τι γίνεται, του ριχτήκανε. Από εκεί συνέχισε πόλεμος. Αν ήταν στο καράβι δεν θα είχαμε πρόβλημα. Τα παιδιά τα πήρανε. Αυτό είναι όλο το πρόβλημα. Πήραν τα παιδιά από το καράβι και δεν ξέρουμε πού τα πάνε, αν είναι καλά στην υγεία τους και όλα αυτά» υπογράμμισε, μιλώντας στον ΑΝΤ1.
Συνεχίζοντας για το πώς συνέβη το «ρεσάλτο» των πειρατών στο «Elka Aristotle», ο πατέρας του 20χρονου ανέφερε: «Αυτοί ριχτήκανε στο πλοίο με σκάλες και βεντούζες. Ανεβήκανε πάνω, χτύπησε η σειρήνα τη νύχτα. 02.:00 π.μ. ήταν εκεί. Βγήκανε τα παιδιά από το δωμάτιο για να δουν τι συμβαίνει και τους αρπάξανε. Ακολούθησαν συμπλοκές με τα όπλα, χτυπήσανε έναν φρουρό στο πόδι και τελείωσε. Πάει το παιδί. Χάθηκε».
«Θα δώσουμε όσα ζητήσουν, για να πάρουμε το παιδί μας πίσω» είπε ακόμη, με έκδηλη την αγωνία, μιλώντας στον Alpha.
Σύμφωνα με πληροφορίες, ήταν το παρθενικό ταξίδι του νεαρού ναυτικού ως δόκιμου μηχανικού. Ο 20χρονος έχει μεγαλώσει στο Μεσολόγγι και φοίτησε στο 1ο ΕΠΑΛ, ενώ, σύμφωνα με τα στοιχεία που αναφέρει στη σελίδα του στο Facebook, σπούδασε στη Σχολή Μηχανικών Εμπορικού Ναυτικού.
Αυτός είναι ο 20χρονος Δημήτρης που απήγαγαν οι πειρατές
«Η αγωνία μας για το παιδί μας είναι πολύ μεγάλη . Προσπαθούμε να καταλάβουμε τι έχει συμβεί. Αν είναι δυνατόν πως κατάφεραν να φτάσουν οι δράστες μέχρι τα δωμάτια των παιδιών αφού υπήρχαν φύλακες. Πως μπήκαν και πήραν τα παιδιά μας, μπορείτε να μου πείτε»;
Σύμφωνα με πληροφορίες ήταν το παρθενικό ταξίδι του νεαρού ναυτικού ως δόκιμου μηχανικού. Ο 20χρονος είχε μεγαλώσει στο Μεσολόγγι και φοίτησε στο 1ο ΕΠΑΛ, ενώ σύμφωνα με τα στοιχεία που αναφέρει στη σελίδα του στο facebook σπούδασε στη Σχολή Μηχανικών Εμπορικού Ναυτικού.
Σύμφωνα με τα τελευταία στοιχεία οι πειρατές επιτέθηκαν τις πρωινές ώρες της Δευτέρας στο ελληνόκτητο δεξαμενόπλοιο «Elka Aristotle» και απήγαγαν τέσσερα άτομα μεταξύ των οποίων και ο 20χρονος Έλληνας.
