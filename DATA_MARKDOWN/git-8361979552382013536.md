
# Саміт у нормандському форматі «відбудеться протягом наступних тижнів» — Маас

Published at: **2019-11-07T21:36:00+00:00**

Author: ****

Original: [НВ](https://nv.ua/ukr/world/geopolitics/samit-u-normandskomu-formati-vidbudetsya-cherez-kilka-tizhniv-maas-50052296.html)

Відповідну заяву він зробив під час спільної прес-конференції з Держсекретарем США Майком Помпео в Лейпцигу, повідомляє Голос Америки.
Читайте також:&nbspПомпео та Маас пообіцяли підтримувати Зеленського в боротьбі з корупцією
«Ми активно працюємо, щоб підготуватися до саміту нормандського формату, який відбудеться протягом наступних тижнів», — сказав Маас.
За його словами, зараз втілюються домовленості, досягнуті в рамках Мінського процесу, тому планується використовувати цю динаміку.
«У нас є нормандський формат, в який входять Німеччина, Франція, Росія і Україна. У цьому форматі ми дали старт Мінському процесу і ми хочемо розвивати його далі», — підкреслив Маас.
Він зазначив, що в питанні досягнення миру на Донбасі, існують певні «передумови, які все ще не були виконані».
Раніше в Кремлі заявили, що президент РФ Володимир Путін зацікавлений в проведенні зустрічі з лідерами ФРН, Франції та України в Нормандські форматі за умови термінової необхідності.
У той же час, глава МЗС України Вадим Пристайко заявив про бажання РФ узгодити підсумковий документ саміту. За його словами, це вимога Москви.
