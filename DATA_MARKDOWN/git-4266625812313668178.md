
# Україна може досягти економічного зростання у 40% – Гончарук

Published at: **2019-11-01T03:49:00+00:00**

Author: ****

Original: [ZIK.UA](https://zik.ua/news/2019/11/01/ukraina_mozhe_dosyagty_ekonomichnogo_zrostannya__goncharuk_1681209)


        Прем'єр-міністр України Олексій Гончарук заявив, що Україна, незважаючи на сучасний стан інфраструктури, цілком може досягти економічного зростання на рівні до 10%.
      
Про це Гончарук повідомив в ефірі проекту "Право на владу".
За словами прем'єра, держава у такій ситуації повинна в першу чергу повернути довіру до держави. 
"Все починається з мрії. Я розумію, що є багато скептиків, які втомилися, думають, що у нас нічого не вийде. Я хочу таким людям сказати: ви просто повірте, просто станьте поряд і почніть змінювати", – зауважив Олексій Гончарук.
Крім цього, політик зазначив, що 40% економічного зростання за 5 років – це завдання не для уряду, а для всього українського народу.
Нагадаємо, цього тижня Прем'єр-міністр України Олексій Гончарук зустрівся з генеральним директором Директорату Єврокомісії з питань європейської політики сусідства та переговорів щодо розширення Крістіаном Даніельсоном і обговорив поглиблення співпраці в рамках ініціативи Євпорейського Союзу "Східне партнерство". 
