
# విజయ్ సినిమాకు ఢిల్లీలో కష్టాలు!

Published at: **2019-11-06T08:40:07+00:00**

Author: ****

Original: [Andhrajyothy](https://www.andhrajyothy.com/artical?SID=947869)

ADVT
‘బిగిల్‌’ తరువాత విజయ్‌ నటిస్తున్న కొత్త చిత్రం షూటింగ్‌కు అంతరాయం ఏర్పడింది. ‘ఖైదీ’లో ప్రతిభావంతుడైన దర్శకుడిగా పేరుతెచ్చుకున్న యువ దర్శకుడు లోకేష్‌ కనకరాజ్‌ ‘విజయ్‌ 64’ చిత్రాన్ని తెరకెక్కిస్తున్న విషయం తెలిసిందే. ఇందులో విజయ్‌కి జోడీగా మాళవిక మోహన్‌ నటిస్తుండగా, మక్కల్‌ సెల్వన్‌ విజయ్‌ సేతుపతి విలన్‌ పాత్ర పోషిస్తున్నారు. ఇంకా శాంతను, మలయాళ ఆంటోనీ వర్గీస్‌, ఆండ్రియా తదితరులు ముఖ్య పాత్రల్లో నటిస్తున్నారు. ఈ చిత్రం షూటింగ్‌ కొన్ని రోజులుగా ఢిల్లీలో జరుగుతోంది. అయితే ప్రస్తుతం ఢిల్లీలో వాయుకాలుష్యం ఏర్పడడంతో షెడ్యూల్‌ ప్రకారం షూటింగ్‌ జరుపలేకపోతున్నారు. ఇబ్బందిపడుతూనే చిత్రీకరణ జరపాల్సిన పరిస్థితి ఏర్పడింది. దీంతో యూనిట్‌ మొత్తం కష్టపడుతోంది. పరిస్థితి ఇలాగే కొనసాగితే లొకేషన్‌ను ఢిల్లీ నుంచి మార్చే యోచనలోనూ ఉన్నారట.
