
# హైదరాబాద్‌లో ‘గూగుల్‌ పే ఫర్‌ బిజినెస్‌’

Published at: **2019-11-07T03:08:44+00:00**

Author: ****

Original: [Andhrajyothy](https://www.andhrajyothy.com/artical?SID=948332)

ADVT
హైదరాబాద్‌ (ఆంధ్రజ్యోతి బిజినెస్‌): గూగుల్‌ పేను చురుగ్గా వినియోగించే వారు (యాక్టివ్‌ యూజర్లు) ఏడాదికాలంలో మూడింతలయ్యారు. గత ఏడాది సెప్టెంబరులో నెలవారీ యాక్టివ్‌ యూజర్లు 2.2 కోట్ల మంది ఉంటే.. 2019 సెప్టెంబరుకు 6.7 కోట్లకు చేరారని గూగుల్‌ పే మేనేజింగ్‌ డైరెక్టర్‌, బిజినెస్‌ అధిపతి సజిత్‌ శివానందన్‌ తెలిపారు. గూగుల్‌ పే వాడకందార్లలో మూడింట ఇద్దరు చిన్న పట్టణాలు, గ్రామాల్లోనే ఉన్నారన్నారు. హైదరాబాద్‌లోని చిన్న, మధ్య స్థాయి వ్యాపార సంస్థలు డిజిటల్‌ పేమెంట్లను స్వీకరించడానికి వీలుగా ‘గూగుల్‌ పే ఫర్‌ బిజినె్‌స’ను ఇక్కడ ప్రారంభించిన సందర్భంగా ఆయన మాట్లాడారు.
 గూగుల్‌ పే యాప్‌ ద్వారా చిన్న వ్యాపారులు సులభంగా డిజిటల్‌ పేమెంట్లను స్వీకరించవచ్చని చెప్పారు. క్యూఆర్‌ కోడ్‌ లేదా ఫోన్‌ నెంబర్‌ను వినియోగించి కొనుగోలుదారు మర్చంట్‌కు చెల్లింపు చేయొచ్చన్నారు. ప్రస్తుతం 3,000 పైగా ఆన్‌లైన్‌ మర్చంట్లు గూగుల్‌ పే చెల్లింపులను అంగీకరిస్తున్నారని శివానందన్‌ చెప్పారు. రిజర్వు బ్యాంకు సర్క్యులర్‌కు అనుగుణంగా డేటాను స్థానికంగా ఉంచేందుకు చర్యలు తీసుకుంటున్నామని చెప్పారు. గూగుల్‌ పేలో మరిన్ని వినూత్న సేవలు అందుబాటులోకి తీసుకురానున్నామని తెలిపారు.
