
# Безсонна ніч підвищує рівень тривожності – вчені

Published at: **2019-11-07T08:15:56+00:00**

Author: ****

Original: [ФАКТИ](https://fakty.com.ua/ua/lifestyle/zdorove/20191107-bezsonna-nich-pidvyshhuye-riven-tryvozhnosti-vcheni/)

Рівень тривожності у людини може підвищиться, якщо вона не спатиме.
Вчені з Каліфорнійського університету в Берклі провели дослідження і встановили, що безсонна ніч може до 30% підвищити рівень тривожності у людини.
Під час дослідження вимірювалася активність мозкових хвиль 18 учасників після ночі зі сном і без. Також рівень тривожності визначали за допомогою опитувальника.
Сканування показало, що, коли людина не спить у неї відключається медіальна префронтальна кора мозку, яка допомагає контролювати тривожність.
Читайте: Денний сон зменшує ризик інфарктів – скільки потрібно спати
Якщо ж людина спить, то рівень тривожності знижується. Це відбувається під час глибокого сну, коли знижується артеріальний тиск і частота серцебиття.
Вчені провели повторний експеримент з 30 учасниками і опитали 280 осіб про їхній сон і тривожність.
Згідно з результатами, зміна тривалості та якості сну впливали на те, наскільки тривожно людина себе почуватиме на наступний день.
Раніше Факти ICTV писали, що недосипання може підвищити шанс виникнення серцево-судинних захворювань.
Джерело: Nature Human Behavior
