
# Стало відомо, де в Україні почнуть тестувати 5G

Published at: **2019-11-04T13:56:57+00:00**

Author: ****

Original: [Слово і Діло](https://www.slovoidilo.ua/2019/11/04/novyna/ekonomika/stalo-vidomo-ukrayini-pochnut-testuvaty-5g)


        Тестування 5G в шести містах України мають намір спільно провести шведська і українська компанії вже цього року.
      
Про це повідомляє портал internet.ua в понеділок, 4 листопада.
Експеримент планують реалізувати в шести містах: Києві, Одесі, Дніпрі, Харкові, Черкасах і Львові.
Нацкомісія з регулювання зв'язку та інформації вже погодила заходи безпеки для випробувань інтернету п'ятого покоління, щоб уникнути ризику для здоров'я людей і тварин.
Попередньо, 5G в тестовому режимі планують запустити з першого грудня 2019 року, але поки що затвердженого графіка немає.
Раніше в Кабміні заявляли, що впровадження 5G недоцільно в Україні, оскільки первинною метою є завершення впровадження 3G і 4G у найближчі один-два роки.
Нагадаємо, президент Володимир Зеленський підписав указ про запровадження 4G.
Хочете обговорити цю новину? Долучайтеся до телеграм-чату CHORNA RADA
