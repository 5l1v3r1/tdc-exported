
# Ρεκόρ 47 χρόνων έσπασε ο «Greek Freaκ» στο NBA

Published at: **2019-11-07T09:43:19+00:00**

Author: **Ioannis Giagkinis**

Original: [euronews](https://gr.euronews.com/2019/11/07/rekor-47-xronon-espase-o-greek-freak-sto-nba)

Άλλη μια ξεχωριστή παράσταση πραγματοποίησε ο Γιάννης Αντετοκούνμπο τα ξημερώματα της Πέμπτης, στη νίκη των Μιλγουόκι Μπακς επί των Κλίπερς στο Λος Άντζελες με 129-124.
Πέτυχε 38 πόντους, αριθμό ρεκόρ για την σεζόν, μάζεψε 16 ριμπάουντ, μοίρασε 9 ασίστ, ενώ είχε επίσης 2 κλεψίματα και 2 κοψίματα, στην καλύτερη φετινή του εμφάνιση, η οποία περιελάμβανε πολλές θεαματικές στιγμές.
Ο "Greek Freak" ήταν ασταμάτητος, έχοντας μάλιστα μεγαλύτερη ευστοχία στα τρίποντα επιτυγχάνοντας 4 στις επτά προσπάθειές του, παρά στα δίποντα, όπου σημείωσε μεν ίδιο αριθμό πόντων όπως και από την γραμμή των 6,75 αλλά με ποσοστό ευστοχίας κάτω του 50%.
Ο Αντετοκούνμπο έχασε για μία ασίστ την ευκαιρία να κάνει ένα ακόμα triple-double στην καριέρα του. Έσπασε όμως ένα ακόμα μεγάλο ρεκόρ που κρατούσε από το 1972, αφού από τότε είχε παίκτης στο NBA να πετύχει τουλάχιστον 10 ριμπάουντ και 5 ασίστ σε καθένα αό τα οκτώ πρώτα παιχνίδια της σεζόν.
