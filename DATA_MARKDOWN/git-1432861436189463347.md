
# Дешан не се притеснява от слабата форма, която Гризман показва в Барселона

Published at: **2019-11-07T20:24:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/france/deshan-ne-se-pritesnqva-ot-slabata-forma-koqto-grizman-pokazva-v-barselona-1404092.html)

Селекционерът на Франция Дидие Дешан е сигурен, че Антоан Гризман ще започне да се наслаждава на престоя си в Барселона, като добави, че няма никакво притеснение относно формата му. Гризман отнася доста критики относно представянето си и все още не може да покаже нивото си от Атлетико Мадрид.
"Нямам никакви притеснения. Дори да имаш невероятни играчи в Барселона, не става за ден. Зависи от това как играят и как си пасват играчите. Също така има различна позиция от тази във Франция. Трябва да пасне. Той не избра лесното решение, а голям клуб, в който очакванията са огромни", заяви Дешан.
"Дори когато не е във форма, винаги е от полза за отбора. При нас ситуацията е различна, играе на позицията, на която се чувства най-добре и е от много отдавна. Има много важна роля при нас", добави френският селекционер.

        А напомня ли Гризман с представянето си до момента на един бивш футболист на каталунците, прочетете в този материал.
      
 
