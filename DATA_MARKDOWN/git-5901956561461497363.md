
# VIDEO: Študentka skrivnostno izginila, zdaj našli njeno truplo 

Published at: **2019-11-01T11:30:00+00:00**

Author: **M. U.**

Original: [Slovenske novice](https://www.slovenskenovice.si/kronika/na-tujem/clanek/video-studentka-21-skrivnostno-izginila-zdaj-nasli-truplo-245158)

KOH RONG – Britansko turistko Amelio Bambridge (21) so nazadnje videli na zabavi na plaži na otoku Koh Rong v Kambodži minulo sredo. Nato se je za njo izgubila vsaka sled. Sledila je velika iskalna akcija, v kateri je sodelovalo več sto vojakov, mornarjev, policistov in prostovoljcev.Zdaj pa je kamboška policija sporočila žalostno vest. Truplo Britanke so našli v morju okoli 50 kilometrov od mesta, kjer so jo nazadnje videli. Domnevajo, da se je utopila. Našli so jo v bližini meje s Tajsko po osemdnevnem intenzivnem iskanju, poroča The Daily Mail.  
