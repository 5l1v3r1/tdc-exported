
# Britisk mangemillionær jakter norsk kone

Published at: **2019-11-01T20:59:01+00:00**

Author: **Sofie Braseth**

Original: [Dagbladet.no](https://www.dagbladet.no/nyheter/britisk-mangemillionaer-jakter-norsk-kone/71774646)

- Jeg hadde elsket å være norsk! Det er derfor jeg trenger ei norsk kone akkurat nå.

        Sir Benjamin Julian Alfred Slade (73) sparer ikke på entusiasmen når han overfor DN selger inn seg selv som potensiell ektemann for norske kvinner.
      
Den britiske aristokraten, eksentrikeren, forretningsmannen og brexitforkjemperen bor enn så lenge alene på sine to slott i England. Det vil han nå endre på.

        Sir Ben, som han gjerne blir kalt, er nemlig klar for å slå seg til ro.
      
Ifølge Independent er han etterkommer av kong Charles II, som var England, Skottland og Irlands overhode på 1600-tallet.

        Selv er sir Benjamin Slade overhode for Woodlands Castle i sørvestlige England, samt sjuende baron av Maunsel House, som ligger et kvarters kjøretur lenger nord.
      
I tillegg kan 73-åringen smykke seg med tittelen mangemillionær.
Barnløse Slade har nesten 50 000 følgere på sin Facebook-side, der han åpenhjertig skriver om drømmen om en «mannlig arving med genetisk likhet med en av hans forfedre, som vil ha interesse i å drive boet og som han vil overlate det til med tillit.»
Overfor DN legger ikke 73-åringen skjul på at han vil sette arvinger til verden:
- Jeg vil gifte meg! Jeg vil lage en kontrakt! Jeg vil ha barn! Jeg vil slå meg til ro!

        Høres dette fristende ut? I så fall er det bare å lete fram penn og parfymert brevpapir. Etter at du har lest baronens liste over kvalifikasjonene til drømmedama, selvfølgelig:
      
Vinterfrakker og juskunnskap til side: Slades viktigste krav til en potensiell partner er at hun må ønske seg barn, ifølge Metro.

        Eller «trøkke ut et par arvinger», som Slade sa til «Good Morning Britain» i fjor høst.
      
Møtet med DN er nemlig ikke første gang Slade benytter anledningen til å sende ut en svært offentlig kontaktannonse.

        I fjor stilte han opp på britisk frokost-TV for å snakke om jakten på kjærligheten, som har vist seg å være mer utfordrende enn han hadde trodd.
      
Dette til tross for at han blant annet har lokket med nærmere 600 000 kroner i månedlige lommepenger til «damen i huset», skriver The Sun.
Derfor har baronen endret strategien sin - eller «salgsspillet», som han åpenhjertig kaller det - til i større grad å dreie seg om romantikk, skriver Independent.
Sir Ben er brennende brexit-forkjemper, og argumenterer overfor DN med at Storbritannia skal ha retten til å «styre vårt eget land så dårlig som vi ønsker».

        Tidligere denne uka ble det kjent at datoen for Storbritannias løsrivelse fra EU er utsatt med inntil tre måneder.
      
Den 12. desember blir det nyvalg i Storbritannia. Etter tre mislykkede forsøk fikk regjeringen tirsdag med seg de folkevalgte på å la britene gå til urnene før jul.
