
# Смертельна ДТП на Буковині - нетверезий водій врізався у дерево

Published at: **2019-11-04T15:47:00+00:00**

Author: ****

Original: [PRESS-ЦЕНТР](http://press-centr.com/ua/news/42632_Smertelna-DTP-na-Bukovini---netvereziy-vodiy-vrizavsya-u-derevo)


        Водій легковика напідпитку допустив наїзд на дерево, унаслідок автопригоди одна пасажирка загинула ще троє травмувалися.
      
Сьогодні, 4 листопада, на спецлінію «102» надійшло повідомлення, що в селі Хлівище сталася дорожньо-транспортна пригода.
На місце події одразу виїхали співробітники Герцаївського відділення поліції. Правоохоронці встановили, що 18-річний водій «ВАЗ» у стані алкогольного сп’яніння не впорався з керуванням та допустив виїзд за межі проїжджої частини дороги з подальшим наїздом на дерево.
 
Внаслідок ДТП 22-річна пасажирка померла на місці події. Ще трьох пасажирів госпіталізовано до лікарні з тілесними ушкодженнями різного ступеня тяжкості.
За вказаним фактом слідчі внесли відомості до Єдиного реєстру досудових розслідувань за частиною 2 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України.

        Фото Нацполіція
      
