
# Відчуження землі на Одещині: суд залишив заарештованими документи

Published at: **2019-11-04T15:40:01+00:00**

Author: ****

Original: [Слово і Діло](https://www.slovoidilo.ua/2019/11/04/novyna/suspilstvo/vidchuzhennya-zemli-odeshhyni-sud-zalyshyv-zaareshtovanymy-dokumenty)


        Апеляційна палата залишила заарештованими документи, які вилучили детективи Національного антикорупційного бюро під час обшуку у справі роздачі землі в Одесі та області.
      
Таке рішення 24 жовтня ухвалила колегія суддів апеляційної палати ВАКС за результатами розгляду скарги Баранця, повідомляє «Слово і Діло».
В липні детективи НАБУ проводили обшук в офісі адвокатського об'єднання «Вірний вектор». В ході обшуку була вилучене низка документів, які визнані речовими доказами і на них був накладений арешт. Не погодившись з таким рішення, директор ТОВ «Містобудівельник» та низки інших осіб подали скаргу до суду.
Водночас прокурор САП заперечував проти задоволення скарги. Як встановив суд, постановою детектива НАБУ ці документи визнані речовими доказами. До того ж, за словами прокурора, ці документи містять інформацію щодо діяльності фігуранта справи та інших причетних осіб. У тому числі серед вилученого є документи про зміну цільового призначення земельних ділянок та зменшення ставки орендної плати за землею, яка була виділена для користування юридичним особам, а також іншу важливу для досудового розслідування інформацію.
Вивчивши скаргу, ВАКС залишив її без задоволення.
Нагадаємо, НАБУ розслідує виділення в оренду землі в Одеській області. Також в цій справі детективи провели мінімум два обшуки.
Хочете обговорити цю новину? Долучайтеся до телеграм-чату CHORNA RADA
