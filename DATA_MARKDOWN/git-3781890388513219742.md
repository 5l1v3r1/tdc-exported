
# มูลนิธิแสง-ไซ้กีฯร่วมกฟภ. จัดหมอตรวจรักษาที่นครพนม

Published at: **2019-11-01T05:33:00+00:00**

Author: ****

Original: [เดลินิวส์](https://www.dailynews.co.th/regional/739446)


        มูลนิธิแสง-ไซ้กีฯ-เดลินิวส์-การไฟฟ้าส่วนภูมิภาค จัดหน่วยแพทย์เฉพาะทางเกือบทุกโรค ให้บริการที่ โรงเรียนสหราษฎร์รังสฤษฎิ์ อ.ศรีสงคราม จ.นครพนม เพื่อถวายในหลวง ร.10
      
เมื่อวันที่ 1 พ.ย. ที่โรงเรียนสหราษฎร์รังสฤษฎิ์ อ.สรีสงคราม จ.นครพนม นายจาตุรงค์ สุขะเสน รองผวก.การไฟฟ้าส่วนภูมิภาค หรือ PEA เป็นประธานเปิดหน่วยแพทย์เฉพาะทาง นำโดย มูลนิธิแสง-ไซ้กี เหตระกูล นสพ.เดลินิวส์ ร่วมกับการไฟฟ้าส่วนภูมิภาค คณะนักศึกษา วปอ.รุ่นที่ 27 พร้อมภริยา กรมการแพทย์ และโรงพยาบาลขนาดใหญ่ ร่วมกันตรวจรักษาโรคฟรีเพื่อถวายเป็นพระราชกุศลแก่ พระบาทสมเด็จพระเจ้าอยู่ ในหลวงรัชกาลที่ 10 โดยมี นายศุภชัย โพธิ์สุ รองประธานสภาผู้แทนราษฎร ในฐานะศิษย์เก่าของโรงเรียน มาร่วมในพิธีพร้อมกล่าวขอบคุณคณะแพทย์แทนชาวนครพนม จากนั้นได้ร่วมกับ นายสวาสดิ์ ปุ้ยพันธวงศ์ ออกตรวจเยี่ยมให้กำลังใจแพทย์ทุกคณะ   
นางประพีร์ ปุ้ยพันธวงศ์ ประธานมูลนิธิแสง-ไซ้กีฯ กล่าวว่า ในวันนี้มีชาวบ้านมารับบริการจำนวนมาก บางคลินิกอาจจะต้องรอนานหน่อยแต่ก็สามารถให้บริการได้ทุกคน ต้องขอขอบคุณแพทย์ทุกท่านที่มาร่วมกันสร้างกุศลในวันนี้เพื่อถวายในหลวง ขอขอบคุณ นายสมลักษณ์ กิ่งมาลา รองผู้ว่าการ PEA นายภักดี วงษาพรหม ผอ.กฟภ.เขต 1 ภาคตะวันออกเฉียงเหนือ จ.อุดรธานี ที่นำพนักงานจำนวนมากมาช่วยคัดกรองคนไข้ ขอขอบคุณท่าน ผวจ.นครพนม ท่านสาธารณสุขจังหวัด นายอำเภอศรีสงคราม และส่วนราชการสาธารณสุขทุกแห่งที่มาช่วยกันดูแลชาวบ้านที่มาพบแพทย์ และขอบคุณตำรวจทางหลวงที่อำนวยความสะดวกในการเดินทาง สำหรับหน่วยแพทย์ครั้งหน้าจะไปเปิดให้บริการในพื้นที่ จ.มุกดาหาร.
