
# Ni la façana de l'edifici on visc és un 'pipican' ni la vorera un 'cacacan'

Published at: **2019-11-04T10:59:00+00:00**

Author: **Teresa Coll**

Original: [elPeriodico](https://www.elperiodico.com/es/entre-todos/participacion/pipican-facana-cacacan-vorera-195614)

Sóc una veina del carrer de Lluís Sagnier, al districte d’Horta Guinardó, i voldria denunciar l’actitud incívica i poc respectuosa d’alguns propietaris de gossos del nostre barri que no recullen els excrements dels seus animals. En el meu cas concret puc asegurar que utilitzen la façana de l’edifici on visc com un ‘pipican’ i la vorera com un ‘cacacan’.
Ja fa molt de temps que això passa, però darrerament s’ha incrementat la presència d’excrements a les voreres, on queda demostrat el poc civisme d’algunes persones, perque al gossos no se’ls pot culpar de res.
Ja sé que la resposta de l'ajuntament serà que la normativa obliga els propietaris d'animals a recollir les seves necessitats del carrer però, què passa quan aquests no ho fan? Què passa quan els propietaris de gossos no compleixen les mínimes normes de civisme? Com que sé que és un problema de difícil solució, voldria demanar-li a l’Ajuntament de Barcelona que revisi i augmenti el servei de neteja amb aigua per les voreres de la zona, aquest servei és gairebé inexistent. Molts ciutadans els hi agrairem.
Sóc de poble. Allí els gossos no van lligats i les voreres estan impecables, al menys de caques de gos.
