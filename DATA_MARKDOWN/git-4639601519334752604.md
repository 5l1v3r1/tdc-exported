
# Καταδίωξη με 2 αστυνομικούς τραυματίες μετά από επίθεση στα γραφεία της Χρυσής Αυγής

Published at: **2019-11-01T06:27:09+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/society/katadioksi-me-2-astynomikous-traymaties-meta-apo-epithesi-sta-grafeia-tis-xrysis-aygis/)

Κινηματογραφική καταδίωξη σημειώθηκε το βράδυ της Πέμπτης στο κέντρο της Αθήνας  αφού άγνωστοι πέταξαν γκαζάκια στα γραφεία της Χρυσής Αυγής στο κτίριο επί της οδού Δεληγιάννη 50.
Σύμφωνα με ανακοίνωση της αστυνομίας, περίπου στις 2.30 π.μ., άγνωστα άτομα προσέγγισαν με δύο οχήματα το κτίριο επί της οδού Δεληγιάννη 50, στην Αθήνα και αφού αναρριχήθηκαν με πτυσσόμενη σκάλα στον 2ο όροφο, όπου στεγάζονται τα γραφεία της Χρυσής Αυγής, έσπασαν την τζαμαρία και έριξαν στον εσωτερικό χώρο τέσσερα γκαζάκια, προκαλώντας μικρής έκτασης πυρκαγιά.

        Διαβάστε ακόμη : Σοκάρουν οι μαρτυρίες για το φονικό στο Μέγαρα – Ούρλιαζαν τα παιδιά από τους πυροβολισμούς
      
Οι δράστες καταδιώχθηκαν από αστυνομικούς και στη συμβολή των οδών Πατησίων και Σολωμού ένα από τα οχήματα των δραστών συγκρούστηκε με αστυνομικό όχημα, με αποτέλεσμα τον ελαφρύ τραυματισμό των επιβαινόντων αστυνομικών, οι οποίοι διακομίστηκαν στο 401 Γ.Σ.Ν. Αθηνών.
Ενεργούνται αναζητήσεις για τον εντοπισμό και τη σύλληψη των δραστών, ενώ την προανάκριση για το περιστατικό ανέλαβε η Διεύθυνση Αντιμετώπισης Ειδικών Εγκλημάτων Βίας (Δ.Α.Ε.Ε.Β).

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
