
# Leonardo DiCaprio: Greta Thunberg je líderkou dnešnej doby a budíček pre svetových lídrov

Published at: **2019-11-03T09:16:00+00:00**

Author: **Viktor Kniš**

Original: [REFRESHER](https://refresher.sk/76150-Leonardo-DiCaprio-Greta-Thunberg-je-liderkou-dnesnej-doby-a-budicek-pre-svetovych-lidrov)


        Po stretntutí s Gretou napísal Leonardo DiCaprio na svoj oficiálny instagramový účet dlhý príspevok, v ktorom vyzdvihoval jej prácu.
      
V rámci svojej cesty naprieč Kanadou a Amerikou sa Greta Thunberg stretla aj s populárnym hercom Leonardom DiCapriom, ktorý je známy svojim proaktívnym prístupom smerom ku záchrane planéty. Dokonca má vlastnú nadáciu, prostredníctvom ktorej podporuje boj proti klimatickým zmenám a pomáha zachraňovať divo žijúce zvieratá.
Po stretnutí s Gretou pridal Leonardo na svoj oficiálny instagramový profil dlhý príspevok, v ktorom vyzdvihoval prácu mladej aktivistky a snažil sa dať dôraz aj na dôležitosť jej práce. „Dúfam, že to, čo Greta hovorí, zobudí lídrov po celom svete a presvedčí ich, že čas nečinnosti sa skončil,“ dodáva, že bolo pre neho poctou stráviť čas s mladou Švédkou a vďaka nej má vieru v svetlejšiu budúcnosť. Pravdepodobne budú aj naďalej spolupracovať. 
,,Sľúbili sme si, že sa budeme navzájom podporovať v nádeji, že sa podarí zaistiť našej planéte svetlejšiu budúcnosť,“ píše DiCaprio na Instagrame. Greta Thunberg je podľa neho líderkou súčasnej doby, čím chce poukázať na jej odvahu postaviť sa aj ruskému alebo americkému prezidentovi a ďalším predstaviteľom krajín v rámci Summitu OSN v New Yorku. Ďalší ju čaká už o niekoľko týždňov v Madride, kde bol presunutý z Čile. 
