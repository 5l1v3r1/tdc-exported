
# MF dnes zveřejní data o vývoji státního rozpočtu ke konci října

Published at: **2019-11-01T02:02:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/mf-dnes-zverejni-data-o-vyvoji-statniho-rozpoctu-ke-konci-rijna/1815793?utm_source=rss&utm_medium=feed)

Praha - Ministerstvo financí dnes zveřejní údaje o státním rozpočtu ke konci října. Ke konci září schodek státního rozpočtu stoupl na 21 miliard korun ze srpnových 15,4 miliardy korun. Loni ke konci října rozpočet vykázal přebytek 5,7 miliardy korun.
Celkové příjmy rozpočtu ke konci září vzrostly meziročně o 79,1 miliardy korun na 1,103 bilionu korun. Celkové výdaje stouply o 116,8 miliardy na 1,124 bilionu korun. Daňové příjmy včetně pojistného na sociální zabezpečení se zvýšily meziročně o 61,2 miliardy na 968,2 miliardy korun.
Pro letošek je rozpočet schválen se schodkem 40 miliard korun.
