
# اخطار پلیس به شهرداری درباره طرح ترافیک

Published at: **2019-11-02T14:03:00+00:00**

Author: ****

Original: [جامعه خبری تحلیلی الف](https://www.alef.ir/news/3980811112.html)

رئیس پلیس پایتخت گفت: اگر شهرداری در خصوص موارد ذکرشده درباره طرح ترافیک پاسخ ندهد پلیس خودش یکطرفه تصمیم خواهد گرفت.
به گزارش فارس، سردار حسین رحیمی فرمانده انتظامی پایتخت در خصوص آخرین نتایج شکایت پلیس از شهرداری در موضوع پرونده طرح ترافیک پایتخت اظهار داشت: پلیس نظرات کارشناسی خود را ارائه داده و باید به این موارد توجه شود.
فرمانده انتظامی پایتخت با تاکید بر این مطلب که نظرات پلیس به منظور مراعات حال شهروندان تهرانی است گفت: متاسفانه تا این لحظه شهرداری به پلیس پاسخی نداده است.
وی افزود: پلیس در نامه خود به شهرداری ۷ تا ۸ مورد را لحاظ کرده که تا این لحظه شهرداری هیچ اقدامی نکرده است.
وی در پاسخ به دیگر پرسش فارس در این خصوص که اگر شهرداری این موارد اعلامی در نامه را قبول نکند تکلیف چه می‌شود، گفت:اگر  شهرداری به این موارد توجهی نکند پلیس یک طرفه تصمیمات خود را گرفته و به مرحله اجرا خواهد گذاشت.
