
# Vegyes időjárást kapunk: ilyen lesz a hosszú hétvége

Published at: **2019-11-01T04:30:00+00:00**

Author: **Infostart**

Original: [infostart](https://infostart.hu/eletmod/2019/11/01/vegyes-idojarast-kapunk-ilyen-lesz-a-hosszu-hetvege)

Reggelre sokfelé párássá válik a levegő, foltokban köd képződik.
Pénteken az ország nagyobb részén vékony felhőréteg takarja az eget, de legalább pár órára a legtöbb helyen azért kisüt a nap. Számottevő csapadék nem valószínű.
A délire forduló szelet nagyobb területen kísérhetik élénk, Sopron térségében erős lökések. A legalacsonyabb éjszakai hőmérséklet -7 és +4 fok között várható, az Északi-középhegység völgyeiben, a Duna-Tisza közén és a Kisalföldön fordulhat elő nagyobb eséllyel fagy.
A legmagasabb nappali hőmérséklet pénteken 8 és 13 fok között valószínű.
Szombatra melegszik a hőmérséklet, de több lehet az eső.
Sokfelé megélénkül a déli, délkeleti szél, a Dél-Alföldön és az Észak-Dunántúlon erős széllökések is lesznek. A legalacsonyabb éjszakai hőmérséklet -2 és +6, a legmagasabb nappali hőmérséklet általában 10 és 16 fok között alakul.
Nagyrészt erősen felhős vagy borult lesz az ég, csak rövid napos időszakok lehetnek. vasánap több helyen várható, de többnyire csak kisebb eső, zápor, nagyobb mennyiség az Északi-középhegységben eshet.
A déli, délkeleti szél sokfelé megerősödik. A legalacsonyabb éjszakai hőmérséklet 4 és 10, a legmagasabb nappali hőmérséklet 15 és 20 fok között alakul, de az északi hegyek környezetében kissé hűvösebb is lehet.
