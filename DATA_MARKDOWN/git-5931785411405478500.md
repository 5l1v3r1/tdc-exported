
# JUVENTUS U PROBLEMIMA: Nakon Kjelinija, povredio se i De Liht!

Published at: **2019-11-05T16:53:02+00:00**

Author: **Kopi**

Original: [Sportska centrala](https://www.sportskacentrala.com/2019/11/05/juventus-u-problemima-nakon-kjelinija-povredio-se-i-de-light/)

Juventus će u četvrtom kolu grupne faze Lige šampiona gostovati u Moskvi kod domaće Lokomotive. Međutim, moraće bez Matijasa De Lihta, koji je istegao ligamente skočnog zgloba.
Holandski stoper je propustio prvih 15 minuta današnjeg treninga, koji su bili otvoreni za medije. Iako je najpre javljeno da će se De Liht pridružiti saigračima do kraja treninga, na kraju se ispostavilo da je povreda ozbiljnije prirode.
Osim izostanka De Lihta, Sari ne može da računa ni na Đorđa Kjelinija koji je pokidao ligamente kolena na samom početku ove sezone. Italijanski strateg je uz Lea Bonućija ostao na dva raspoloživa stopera, jedan je Merih Demiral, a drugi Daniele Rugani.
Još uvek nije poznato ko će dobiti priliku da počne meč zajedno s Bonućijem, a s obzirom na važnost utakmice, to će biti velika prilika za obojicu.
Juventusov spisak igrača za Lokomotivu: 1. Ščesni 2. De Šiljo 5. Pjanić 6. Kedira 7. Ronaldo 8. Remzi 10. Dbala 11. Daglas Kosta 12. Aleks Sandro 13. Danilo 14. Matuidi 19. Bonući 21. Iguain 24. Rugani 25. Rabio 28. Demiral 30. Bentankur 31. Pinsoljo 33. Bernardeski 77. Bufon
