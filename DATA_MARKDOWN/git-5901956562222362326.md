
# Špela Močnik o bivših: Prijateljstvo je izključeno

Published at: **2019-11-01T20:53:00+00:00**

Author: **P. K.**

Original: [Slovenske novice](https://www.slovenskenovice.si/bulvar/domaci-traci/clanek/spela-mocnik-o-bivsih-prijateljstvo-je-izkljuceno-235562)

Voditeljica jutranjega programa Špela Močnik se je v oddaji Dobro jutro jasno izrekla, kaj si misli o prijateljevanju z nekdanjimi partnerji. V rubriki, ki jo vodita z Davidom Urankarjem, je zagovarjala stališče, da to ni mogoče, s tem pa se je strinjala tudi terapevtka Veronika Podgoršek. David in Vid Valič sta sicer zagovornika tega, da sta moški in ženska lahko prijatelja tudi še po neuspešnem intimnem razmerju. 
Močnikova je dejala, da svojega bivšega ne bi klicala in mu razlagala svojih skrbi in tega, kaj se ji dogaja. Rekla je, da ima zato druge prijatelje. Valič se z njo ni strinjal in je dejal, da če je partnerski odnos iskreno zaključen, potem lahko zgradiš prijateljskega.Ko je Urankar vprašal, ali je možno, da greš z nekdanjim partnerjem enkrat na mesec v kino, se je Špela še posebej ostro odzvala in dejala, da zanjo to ni normalno.
