
# «Укрзалізниця» призначить 35 додаткових поїздів на новорічні свята

Published at: **2019-11-04T12:26:23+00:00**

Author: ****

Original: [Слово і Діло](https://www.slovoidilo.ua/2019/11/04/novyna/ekonomika/ukrzaliznycya-pryznachyt-35-dodatkovyx-poyizdiv-novorichni-svyata)


        Під час новорічних та різдвяних свят «Укрзалізниця» призначить 35 додаткових пасажирських поїздів далекого сполучення для перевезення пасажирів.
      
Про це сказав голова компанії Євген Кравцов, повідомляє пресслужба УЗ.
Загалом «Укрзалізниця» планує за період свят збільшити обсяг пасажирських перевезень на декілька відсотків порівняно з минулим роком.
«Цілорічних поїздів та призначених додаткових вистачить, щоб перевезти майже пів мільйона пасажирів, які подорожують залізницею під час зимових свят», - сказав він.
Він також додав, що «Укрзалізниця» продовжує працювати над питанням запуску нових міжнародних залізничних маршрутів. «Одним з головних питань є запуск з наступного року сполучення з Берліном», – заявив Кравцов.
Раніше «Укрзалізниця» призначила 12 додаткових поїздів на період осінніх канікул.
Також «Укрзалізниця» скоригувала графік руху поїздів через перехід на зимовий час.
Хочете обговорити цю новину? Долучайтеся до телеграм-чату CHORNA RADA
