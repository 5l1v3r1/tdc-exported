
# Клоп на свой ред отправи критики към Ман Сити и заяви: Не искам да наливам масло в огъня

Published at: **2019-11-05T13:45:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/klop-na-svoj-red-otpravi-kritiki-kym-man-siti-i-zaqvi-ne-iskam-da-nalivam-maslo-v-ogynq-1402914.html)

Мениджърът на Ливърпул Юрген Клоп на свой ред отправи критики към играта на Манчестър Сити. Наскоро наставникът на "гражданите" Хосеп Гуардиола нарече Садио Мане "симулант", а това раздразни Клоп.
Германецът напомни, че тъкмо хората на Гуардиола често са обвинявани от мениджъри и анализатори в един много грозен прийом на футболните терени - тактическите нарушения. Клоп не пожела да "налива масло в огъня", но въпреки това показа и, че не смята да си мълчи, когато неговият отбор е нападан.
"Не съм много сигурен дали искам да наливам масло в огъня. Не се интересувам от подобни неща. Обещавам да не споменавам за тактическите фаулове. Тове ще е единственото, което ще кажа", заяви Клоп.
"Не разбирам подобни действия. Моят мозък не е толкова голям, че да мисля и за още един отбор. Имам достатъчно работа за вършене в нашя отбор, за да мисля и за другите. Сега играем срещу Генк и само това заслужава вниманието ми. След това ще говорим за Манчестър Сити", добави германецът.

        Междувременно стана ясно, че една от звездите на Манчестър Сити е под въпрос за дербито с Ливърпул (повече по темата четете тук).
      
