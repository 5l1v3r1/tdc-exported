
# Славия и Локо Пловдив поделиха точки и дузпите (ВИДЕО)

Published at: **2019-11-05T18:56:50+00:00**

Author: **Димитър Душков**

Original: [Стандарт Новини](https://standartnews.com/sport/slaviya-i-loko-plovdiv-podelikha-tochki-i-duzpite-video-405972.html)

Отборите на Славия и Локомотив Пловдив преустановиха победните си серии в efbet Лига, след като направиха равенство – 1:1, помежду си в мач, игран на стадион „Славия” в София. Двата гола паднаха след почивката, като и двете попадения бяха от дузпи. Първо в 74-ата Димитър Илиев реализира, след като малко по-рано Петър Витанов бе препънат от Венцислав Бенгюзов, за да може в 80-ата минута Славчо Шоколаров да бъде фаулиран от Йосип Томашевич и да има дузпа за „белите”.

        
          ВИЖТЕ ВИДЕО ТУК
        
      
На повторенията не се потвърди достоверността за това къде точно е нарушението срещу халфа на „белите”, но в крайна сметка Галин Иванов изравни резултата, след като бе точен от наказателния удар.
Така Локомотив Пловдив се изкачи временно на второто място с 33 точки, една повече от третия Левски (32), докато Славия остана пети с 23 точки, на две зад четвърти ЦСКА, който е и с мач по-малко преди изиграването на дуела на „червените” с Черно море по-късно в следобеда на вторник.
