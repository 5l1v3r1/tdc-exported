
# حشد الشعبی عراق: در اوضاع سیاسی مداخله نمی‌کنیم

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696227/%D8%AD%D8%B4%D8%AF-%D8%A7%D9%84%D8%B4%D8%B9%D8%A8%DB%8C-%D8%B9%D8%B1%D8%A7%D9%82-%D8%AF%D8%B1-%D8%A7%D9%88%D8%B6%D8%A7%D8%B9-%D8%B3%DB%8C%D8%A7%D8%B3%DB%8C-%D9%85%D8%AF%D8%A7%D8%AE%D9%84%D9%87-%D9%86%D9%85%DB%8C%E2%80%8C%DA%A9%D9%86%DB%8C%D9%85)

سازمان الحشد الشعبی در عراق طی بیانیه‌ای اعلام کرد که از خواسته‌های تظاهرات‌کنندگان مسالمت‌‌جو حمایت می‌کند و در اوضاع سیاسی کشور دخالت نمی‌کند.
به گزارش خبرگزاری تسنیم به نقل از السومریه‌نیوز، سازمان الحشد الشعبی در عراق، شب گذشته طی بیانیه‌ای اعلام کرد: «ما حامی مطالبات معترضان مسالمت‌جو است ولی در اوضاع سیاسی کشور مداخله نمی‌کنیم؛ چرا که ما نیروی حافظ امنیت و یکپارچگی عراق هستیم و وظیفه‌مان دفاع از عراق در برابر تروریسم است.»
در این بیانیه به تلاش برخی شبکه‌های اجتماعی برای شایعه‌پراکنی علیه الحشد الشعبی اشاره شده که جدیدترین این شایعه‌ها حاکی است که خودروهایی از مقر "ابومهدی المهندس" (نایب رئیس الحشد الشعبی) در منطقه "الجادریه"( برای سرکوب معترضان) است.»
الحشد الشعبی تأکید کرده که المهندس مقری در الجادریه ندارد بلکه دفترش در مقر رسمی هیئت الحشد واقع در منطقه دیپلماتیک «الخضراء» در بغداد است.
