
# Кращий смартфон за 8000 грн прямо зараз

Published at: **2019-11-07T19:02:00+00:00**

Author: ****

Original: [НВ](https://techno.nv.ua/ukr/gadgets/yakiy-smartfon-kupiti-za-8000-grn-50052103.html)

Насправді виробники другого ешелону чудово розуміють, що їхня цільова аудиторія прагне максимум можливостей за помірні гроші. І воліють догодити їм повсякчас і всюди.
А топові бренди не хочуть втрачати солідний шмат прибутку, адже армія споживачів, не готових витратити на смартфон більше ніж $300, є цілком потужною.
Загалом, вибираючи смартфон в межах 8000 грн, є над чим замислитися.
Тривалий час в Samsung витрачали всю свою енергію на флагманські моделі. Установка була очевидною — відібрати вершину ринку у Apple iPhone. До моменту, коли це завдання було в принципі виконано, наспів і новий супротивник — Huawei.
Однак в контексті цієї статті нас більше цікавить середній сегмент, якому в Samsung вирішили по-справжньому приділити увагу тільки нещодавно.
Цьогоріч оновлена А-серія справно постачає на ринок хіти один за іншим.
Нам сподобався простенький (але не занадто) смартфон Galaxy A30.
І Galaxy A70 теж є кращою пропозицією за свої гроші.
І, незважаючи на те що в сусідніх категоріях «кращий смартфон за 5000 грн» та «кращий смартфон за 10 000 грн» у нас перемагає Xiaomi, за 8000 грн ми рекомендуємо зосередитися на Samsung Galaxy A50.
Перелік реальних переваг моделі вражає.
Можна було би починати з дизайну — він приємний і цілком унісекс, як і годиться сучасному смартфонові. Товщина корпусу всього 7,7 мм. Але докладно зупинятися на цьому не варто. Все-таки дизайн більшості сучасних смартфонів не має жодних надмірностей. І Galaxy A50 не є винятком.
Почнімо з екрана. Діагональ 6,4 дюйма, Super AMOLED (2340 * 1080 пікселів). Бездоганна передача кольорів, великий запас яскравості, функція Always On Display (годинник і різні повідомлення навіть при вимкненому екрані) — у конкурентів за ці гроші геть-чисто нема нічого за якістю.
А ще тут немає дірок в екрані і монобрів. Для фронтальної камери зробили невеликий, схожий на краплю виріз. Це не так технологічно, як висувні камери, які нині входять в моду, але все ж прийнятно.
Exynos 9610 — не надпотужний процесор у світі, та коли ви не бавитесь у «важкі» ігри, то ви не помітите різницю з флагманами. 6 ГБ оперативної пам’яті як натепер виглядають цілком пристойно.
Основна камера з трьома модулями (25 + 5 + 8 МП) забезпечує досить гідну якість зйомки. Хіба що вночі «ловити» нічого, та й зйомка відео загалом тут зовсім не флагманська. Для «інстаграмчика» вам вдосталь стане, а для чогось більшого варто купувати смартфони дорожчі.
Galaxy A50 впевнено працює два дні при середньому завантаженні. Не в останню чергу завдяки акумулятору ємністю 4000 мАг. Є швидка зарядка, ну а бездротової, звичайно ж, немає. Ця функція поки недоступна смартфонам такого рівня.
Зате є NFC — платити в супермаркетах можна смартфоном. І аудіороз'єм 3,5 мм присутній. Шанувальники дротових навушників це оцінять. Хоча звук в A50 аж ніяк не преміальний, а цілком типовий для свого класу.
Є розблокування за допомогою розпізнавання обличчя. Працює воно непогано, але до iPhone тут ще далеко. Навіть якщо згадувати iPhone X зразка 2017 року.
А тепер варто нагадати і про мінуси Galaxy A50.
Перший з них — маркий корпус, особливо задньої кришки. Бачили людей, які, сидячи в кафе, постійно протирають смартфон об сорочку або носовою хусточкою, найчастіше несвідомо? Ну ось з Galaxy A50 ви швидко станете одним із них.
Другий мінус — нагрівання корпусу, зокрема в іграх.
Відсутність захисту від води і бездротової зарядки в мінуси записувати, напевно, не варто. За такі гроші цих функцій все одно не знайти.
Купити Samsung Galaxy A70 6/128 ГБ в красивому синьому корпусі можна тут, де якраз надають знижку 1500 грн (що, власне, і дало можливість говорити про ціну 8000 грн за цю модель, яка нещодавно коштувала дорожче). Тут же можна придивитися до чорної і білої версії.
А версія 4/64 ГБ нині зі знижками вже дешевше 8 тис. грн. Ось за цим посиланням, наприклад (теж доступні всі три кольори).
Проте найбільш «смачна» ціна на Galaxy A70, яку нам вдалося знайти зараз, розміщена ось за цим посиланням (4/64 ГБ). Покваптеся, поки ще є в наявності.
За ці гроші можна купити Xiaomi Mi 9 Lite 6/128 ГБ. І це буде цілком гідний вибір. За основними характеристиками ця модель порівнянна з Galaxy A70. Тому ключовим фактором вибору тут може бути прагнення принципово не купувати Samsung (в останні роки багато споживачів виказують саме таке ставлення).
Дехто вважає, що у Xiaomi зручніша оболонка і передвстановлений софт, а комусь просто не подобаються «занадто» яскраві і контрастні екрани Samsung.
Ціни на Xiaomi Mi 9 Lite зараз дуже прийнятні. Особливо зі знижками. Як, наприклад, тут.
Ще один варіант, якщо вам з певної причини не підходить Galaxy A50, це — Sony Xperia 10 Plus.
Тут дуже витягнутий 6,5-дюймовий екран з IPS-матрицею і пристойною роздільною здатністю 2520 * 1080 пікселів. Процесор тут Qualcomm Snapdragon 636 — в принципі, такий же середнячок.
Основна камера (12 + 8 МП) знімає непогано, але слабше, ніж у Galaxy A50. Та й акумулятор тут скромніший (3000 мАг).
NFC, швидка зарядка, Type-C і 3,5 мм тут також присутні. В цілому Xperia 10 Plus — це відмінний варіант виділитися з натовпу власників банальних «сяомі» і «самсунгів».
Якщо ви впізнаєте в цьому викладенні себе, то мерщій за ось цим посиланням, тут зараз можна придбати Sony Xperia 10 Plus зі знижкою в 2500 грн!
Читайте також:
