
# روزبه چشمی:آقایان درصدهایی که داده‌اند را با کدام تیم مقایسه می‌کنند؟

Published at: **2019-11-05T18:45:00+00:00**

Author: ****

Original: [جامعه خبری تحلیلی الف](https://www.alef.ir/news/3980814165.html)

بازیکن تیم فوتبال استقلال گفت:می دانم که مشکلات مالی همه جا هست، اما می خواهم بدانم آقایان درصد‌هایی که به ما داده‌اند را با کدام باشگاه مقایسه می‌کنند که می گویند ما جلوتر از سایر باشگاه‌ها هستیم؟
 به گزارش فارس، روزبه چشمی پس از پیروزی 5 بر صفر استقلال مقابل نفت آبادان درخصوص اظهارات استراماچونی در نشست خبری مبنی بر مشکلات مالی باشگاه استقلال، اظهار داشت: من نمی‌دانم استراماچونی چه چیزهایی در نشست خبری عنوان کرده است، اما صحبت‌هایش درمورد دریافتی‌ها را تایید می‌کنم. 
وی درخصوص اینکه باشگاه مدعی است درصدی به بازیکنان داده، اما بازیکنان آن را به حساب بدهی‌های فصل قبل گذشته‌اند، تصریح کرد: تاکنون به بازیکنان جدید 4-5درصد داده‌اند که من صحبت کردن در این مورد را زشت می‌دانم. بازیکنان امسال خیلی حرفه‌ای رفتار کردند. کادر فنی هم به خوبی صبر کرد تا شرایط استقلال بد نشود.
بازیکن تیم فوتبال استقلال عنوان کرد: بازیکنان سکوت کردند تا کادر فنی ابتدا صحبت کند. با این شرایط بازی کردن خیلی سخت است. اگر مسئولان همت کنند قطعاً شرایط بهتر خواهد شد. می دانم که مشکلات مالی همه جا هست، اما می خواهم بدانم آقایان درصد‌هایی که به ما داده‌اند را با کدام باشگاه مقایسه می‌کنند که می گویند ما جلوتر از سایر باشگاه‌ها هستیم؟
