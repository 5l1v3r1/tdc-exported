
# Ребров про повернення в Динамо: Хочете, щоб з командою було, як із Реалом зараз?

Published at: **2019-11-04T14:48:00+00:00**

Author: ****

Original: [НВ](https://nv.ua/ukr/sport/football/rebrov-dinamo-trener-zaperechuye-shcho-obgovoryuvav-iz-surkisom-svoye-povernennya-50051527.html)

В інтерв'ю програмі Профутбол на телеканалі 2+2 фахівець зізнався, що спілкується з президентом київського клубу Ігорем Суркісом, з яким у нього нормальні відносини.
Екс-керманич Динамо запевнив, що бажає команді вдачі, а нинішній наставник Олексій Михайличенко, на його думку, робить свою роботу якісно.
Читайте також:&nbspСуркіс порівняв Динамо з тою командою, яка виходила у півфінал Ліги чемпіонів
"Розмов із Ігорем Михайловичем щодо нашої подальшої спільної роботи у мене не було. Ви хочете, щоб я повернувся, і з командою було так само, як із Реалом зараз?", - додав Ребров, маючи на увазі непереконливі виступи мадридців під керівництвом наставника Зінедіна Зідана, який повернувся навесні.
За словами керманича Ференцвароша, головне, що є хороша робота, де відчуваєш, що потрібен, а працювати можна скрізь - хоч у Саудівській Аравії.
Раніше Ребров заявив про те, що не шкодує про свій від'їзд із Динамо в 2017 році. У липні український фахівець підписав із Ференцварошем новий контракт, розрахований на три роки.
