
# 2 نکته معاون سازمان بورس درباره محدودیت بانک مرکزی با افزایش سرمایه بانکها

Published at: **2019-11-04T10:50:00+00:00**

Author: ****

Original: [boursepress.ir](http://boursepress.ir/news/138410/2-%D9%86%DA%A9%D8%AA%D9%87-%D9%85%D8%B9%D8%A7%D9%88%D9%86-%D8%B3%D8%A7%D8%B2%D9%85%D8%A7%D9%86-%D8%A8%D9%88%D8%B1%D8%B3-%D8%AF%D8%B1%D8%A8%D8%A7%D8%B1%D9%87-%D9%85%D8%AD%D8%AF%D9%88%D8%AF%DB%8C%D8%AA-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%A8%D8%A7-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87-%D8%A8%D8%A7%D9%86%DA%A9%D9%87%D8%A7)


        معاون نظارت بر بورس ها و ناشران سازمان بورس درباره شبهه مربوط به محدودیت بانک مرکزی با افزایش سرمایه بانکها از محلی به غیر از دارایی های ثابت ، دو نکته را مطرح کرد.
      
به گزارش پایگاه خبری بورس پرس، حسن امیری درباره نامه دیروز مبنی بر مخالفت بانک مرکزی با افزایش سرمایه یک بانک از محلی به غیر از دارایی های ثابت و توضیحات نهاد ناظر بازار پول به بورس پرس گفت : در این رابطه دو نکته قابل طرح و بیان است . اول اینکه هنوز بخشنامه و یا رویه ای از سوی بانک مرکزی ابلاغ نشده که شامل همه بانک ها باشد.
وی ادامه داد: نکته دوم این است که سازمان بورس درحال مذاکره و رایزنی با مسئولان بانک مرکزی در مورد چند و چون افزایش سرمایه بانک ها بوده و استدلال ها و نکاتی را مطرح کرده تا در تصمیم گیری های بانک مرکزی برای نظام بانکی لحاظ شود.
انتهای پیام
