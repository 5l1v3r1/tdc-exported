
# موبایل با دوربین ۱۰۸ مگاپیکسلی رونمایی شد

Published at: **2019-11-07T07:31:00+00:00**

Author: ****

Original: [جامعه خبری تحلیلی الف](https://www.alef.ir/news/3980815133.html)

شرکت شیائومی از یک موبایل با دوربین اصلی ۱۰۸ مگاپیکسلی رونمایی کرده است. علاوه بر آن در این دستگاه یک باتری ۵۲۶۰ میلی آمپری نیز به کار رفته است.
به گزارش مهر به نقل از دیلی میل، شرکت چینی شیائومی از موبایلی با دوربین ۱۰۸ مگاپیکسلی رونمایی کرد.
 موبایل CC۹ روز گذشته رونمایی شد و با کیفیت ترین دوربین موبایل را دارد. پشت این دستگاه در کل ۴حسگر دوربین وجود دارد که شامل ۲ لنزتله فوتو، لنز اولترا واید و یک لنز مکرو است. در این میان یک دوربین ۳۲ مگاپیکسلی سلفی نیز در دستگاه نصب شده است.
عکس هایی که با این دوربین ثبت می شوند، کیفیت بالایی خواهند داشت. علاوه بر آن می توان بدون از بین رفتن کیفیت تصاویر را برید و ادیت کرد.
این دوربین با همکاری سامسونگ ساخته شده و اندازه آن اندکی بیش از یک اینچ است. بنابراین در مقایسه با حسگرهای دوربین های دیگر در بازار اندکی کوچکتر است.
در کنار این موارد شیائومی CC۹ مجهز به یک باتری ۵۲۶۰ میلی آمپری، نمایشگر ۶.۴۷ اینچی آمولد و اسنپدراگون ۷۳۰G است.
همچنین در این دستگاه یک جک هدفون ۳.۴ میلی متری نصب شده است. سیستم عامل آن نیز اندروید ۹ است.
این موبایل از امروز در چین عرضه می شود و احتمالا در آینده نزدیک به طور جهانی عرضه شود.
