
# Комітет Ради провів виїзне засідання в Золотому

Published at: **2019-11-05T16:10:05+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/komitet-rady-proviv-vyyizne-zasidannya-zolotomu)


        Урядовий комітет з питань нацбезпеки та оборони провів виїздне засідання у Золотому-4, недалеко від лінії зіткнення.
      
Про це пише Lb.ua у вівторок, 5 листопада.
Після засідання депутати провели брифінг для журналістів.
«Те, що ми бачили сьогодні, дозволяє зробити висновок, що командування Об'єднаних сил, підрозділи внутрішніх справ роблять усе можливе, щоб у рамках реалізації домовленостей забезпечити максимальну безпеку для місцевих жителів і збереження інтересів Об'єднаних сил і України в цілому», - заявив журналістам депутат Михайло Забродський з «Європейської солідарності».
Депутатка Ірина Верещук зі «Слуги народу», своєю чергою, розповіла, що члени комітету ознайомилися з умовами, в яких несуть службу військові в цьому районі.
«Ми побачили кухні, побачили їхній побут, як вони проживають, проводять вільний час, заступають у наряди і так далі. Чи можемо доповісти: все в задовільному стані», - сказала Верещук.
«Що стосується жителів... люди чекали на розведення, вони хочуть, щоб тут перебувала українська армія. Донбас - це Україна, Крим - це Україна, всі це знають. Тут немає сепаратистів, немає ворогів України», - сказала депутатка.
Раніше в МЗС відреагували на візит депутата РФ в Золоте.
Також нагадаємо, в результаті обстрілу Золотого-5 був поранений підліток.
Хочете обговорити цю новину? Долучайтеся до телеграм-чату CHORNA RADA
