
# స్టేషన్‌లోకి పాము... నాగ స్వరాన్ని ఊదిన పోలీసులు!

Published at: **2019-11-06T07:53:33+00:00**

Author: ****

Original: [Andhrajyothy](https://www.andhrajyothy.com/artical?SID=947854)

ADVT
బిజ్నోర్: ఉత్తరప్రదేశ్‌కు చెందిన బిజ్నోర్‌లోని ఒక పోలీస్ స్టేషన్‌లోకి పాము ప్రవేశించింది. దీంతో పోలీసులు ఆ పామును పట్టుకునేందుకు నానా అవస్థలు పడ్డారు. చివరకు పోలీసులు నాగస్వరాన్ని ఊదుతూ పామును పట్టుకునేందుకు కూడా ప్రయత్నించారు. ఈ ఘటన స్థానికంగా కలకలం రేపింది. మీడియాకు అందిన సమాచారం ప్రకారం హమ్పూర్ దీపా పోలీస్ స్టేషన్‌లోకి ఒక పాము ప్రవేశించింది. దీంతో పోలీసులు హడలెత్తిపోయారు. తరువాత పాములు పట్టేవారిని పిలిపించారు. అయితే వారు నాగస్వరం ఊదకుండా పాములను పట్టే ప్రయత్నం చేశారు. ఈ నేపధ్యంలో ఒక పోలీస్ కానిస్టేబుల్ కొద్దిసేపు నాగస్వరం ఊదారు. అయినా ఆ పాము ఎంతకూ బయటకు రాలేదు. చాలాసేపు ప్రయత్నించిన అనంతరం అతికష్టం మీద ఆ పామును పట్టుకోగలిగారు.
