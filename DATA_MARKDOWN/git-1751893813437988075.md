
# Milano, stuprano una ragazza dopo la discoteca mentre un amico li filma: arrestati

Published at: **2019-11-07T22:00:00+00:00**

Author: **Redazione Milano online**

Original: [Corriere della Sera](https://milano.corriere.it/notizie/cronaca/19_novembre_08/milano-stuprano-ragazza-la-discoteca-mentre-amico-li-filma-arrestati-720bcb66-0271-11ea-9239-aaac9df492cd.shtml)

Due cugini, originari del Casertano, sono stati arrestati dal gip di Milano Anna Magelli per aver violentato una giovane dopo una serata in una discoteca nella zona dell’Idroscalo, a Milano. La violenza sessuale sarebbe avvenuta nell’estate del 2018 e, dopo la denuncia della donna, l’inchiesta ha portato all’esecuzione dell’ordinanza cautelare in carcere per i due, Francesco Ferrara, 26 anni, e Antonio Massaro, 32 anni. Un minorenne, amico dei due cugini (per il quale procede la magistratura minorile), avrebbe filmato lo stupro di gruppo con un telefonino. La giovane ha denunciato anche che quella sera del 4 agosto 2018 gli aggressori potrebbe averle messo qualche sostanza nel cocktail che stava bevendo. Le violenze sarebbero avvenute prima in un casa dopo la nottata in discoteca e poi in un’auto. Il 32enne arrestato sarebbe imparentato con esponenti di un clan del Casertano e risultava anche inserito in un programma di protezione, mentre il 26enne è difeso dal legale Nello Sgambato.
