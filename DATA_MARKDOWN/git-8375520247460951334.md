
# Зеленський відзначив державними нагородами 46 військових, половину з них - посмертно

Published at: **2019-11-05T13:15:46+00:00**

Author: ****

Original: [ГЛАВКОМ](https://glavcom.ua/news/zelenskiy-vidznachiv-derzhavnimi-nagorodami-46-viyskovih-polovinu-z-nih-posmertno-637840.html)

Президент Володимир Зеленський відзначив державними нагородами українських військовослужбовців, в тому числі посмертно, «за особисту мужність і самовіддані дії, виявлені у захисті державного суверенітету та територіальної цілісності України».
Відповідний указ №804/2019 від 5 листопада опубліковано на сайті глави держави.
Відповідно до указу, Зеленський присвоїв, зокрема, орден Богдана Хмельницького II ступеня, «За мужність» ІІ і ІІІ ступеня, медалі – «За військову службу Україні», «Захиснику Вітчизни».
20 військових були нагороджені  медаллю «Захиснику Вітчизни», ще 20 - орденом «За мужність» III ступеня, троє - медаллю «За військову службу Україні», двоє - орденом «За мужність» ІІ ступеня.
Також майор Валерій Бондаренко посмертно нагороджений орденом Богдана Хмельницького II ступеня.
Усього в списку відзначених президентом - 46 військових, в тому числі 19 – загиблих.
Нагадаємо, раніше президент Володимир Зеленський в Золотому Луганської області зустрівся із добровольцями, яким заявив, що він «не лох якийсь», і вимагав прибрати зброю.
Колишній політв’язень Олег Сенцов розкритикував поведінку президента і подякував військовим за те, що «у нас усе ще є своя країна».
