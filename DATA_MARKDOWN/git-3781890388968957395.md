
# โนเลลิ่วชิงดำหวดปารีส-นาดาลถอน

Published at: **2019-11-02T18:22:00+00:00**

Author: ****

Original: [เดลินิวส์](https://www.dailynews.co.th/sports/739724)


        "โนวัค ยอโควิช" ตบเท้าผ่านเข้าชิงดำเทนนิส "ปารีส มาสเตอร์ส" ได้สำเร็จ หลังต้อน "กริกอร์ ดิมิตรอฟ" 2 เซตรวด ส่วน "ราฟาเอล นาดาล" โชคร้ายบาดเจ็บต้องถอนตัวในรอบตัดเชือก
      
ศึกเทนนิส เอทีพี เวิลด์ ทัวร์ มาสเตอร์ส 1000 รายการ "ปารีส มาสเตอร์ส" ที่กรุงปารีส ประเทศฝรั่งเศส เมื่อวันเสาร์ที่ผ่านมา ในประเภทชายเดี่ยว รอบรองชนะเลิศ โนวัค ยอโควิช มือ 1 ของโลก และของรายการจากเซอร์เบีย  ทำสถิติผ่านเข้าชิงดำในรายการระดับมาสเตอร์ส 1000 เป็นรายการที่ 50 ในอาชีพ หลังโค่น กริกอร์ ดิมิตรอฟ จากบัลแกเรีย ลงได้อย่างงดงาม 2 เซตรวด 7-6 (7-5), 6-4สำหรับในรอบชิงชนะเลิศ "โนเล" จะผ่านเข้าไปพบกับ เดนิส ชาโปวาลอฟ นักหวดดาวรุ่งจากแคนาดา ที่ผ่านเข้ารอบชิงดำในรายการระดับมาสเตอร์ส 1000 ได้เป็นครั้งแรกในอาชีพ หลังคู่แข่งในรอบตัดเชือกอย่าง ราฟาเอล นาดาล เต็ง 2 จากสเปน ขอถอนตัวไปก่อนการแข่งขันเนื่องจากมีอาการบาดเจ็บบริเวณกล้ามเนื้อหน้าท้อง.ภาพ gettyimages
