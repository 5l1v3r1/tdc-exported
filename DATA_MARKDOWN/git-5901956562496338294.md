
# FOTO: Slovenko (30) na Hrvaškem skoraj obglavilo

Published at: **2019-11-04T09:52:00+00:00**

Author: **T. V.**

Original: [Slovenske novice](https://www.slovenskenovice.si/kronika/na-tujem/clanek/foto-slovenko-30-na-hrvaskem-skoraj-obglavilo-245683)

BRINJE – Voznica (30) porscheja s slovenskimi registrskimi tablicami je imela v soboto veliko sreče v nesreči, ko je s svojim jeklenim konjičkom zletela z avtoceste A1 blizu Brinja. Zaradi prevelike hitrosti se je zaletela v ograjo in povsem uničila avtomobil, ki se je zaril pod kovino, a je kot po čudežu odnesla celo glavo.Hrvaška policija je sporočila, da je šlo za lažjo prometno nesrečo, v kateri ni bilo poškodovanih. Po nesreči je bil alkotest voznice negativen. V nesreči je nastala le materialna škoda, ki pa je bila, sodeč po razbitinah in znamki avtomobila, ogromna.
