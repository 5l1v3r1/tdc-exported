
# Ендрю Мака призначено радником Зеленського – що про нього відомо

Published at: **2019-11-06T08:01:06+00:00**

Author: ****

Original: [ФАКТИ](https://fakty.com.ua/ua/ukraine/20191106-endryu-maka-pryznacheno-radnykom-zelenskogo-shho-pro-nogo-vidomo/?utm_source=telegram&utm_medium=social&utm_campaign=live)

Нового позаштатного радника Володимира Зеленського Ендрю Романа Мака називали одним із найвпливовіших емігрантів в Україні.
Позаштатним радником президента України став Ендрю Роман Мак. Про це йдеться в указі лідера держави, опублікованому 5 листопада. У ньому також уточнюється, що Мака призначено радником “за згодою”.
Мак народився у Нью-Йорку, отримав свідоцтво адвоката в 2000 році.
Він спеціалізується на супроводі міжнародних угод за участю США, України і країн СНД, є експертом в області M&A, корпоративного та антимонопольного права, compliance, законів FCPA та UK Bribery Act, ринків капіталу і державного регулювання.
Має свідоцтво адвоката в Україні і США, член американської асоціації адвокатських утворень і українсько-американської асоціації юристів.
Читайте: Ларису Галадзу призначено послом Канади в Україні
У 2010 році Мак потрапив до списку найвпливовіших емігрантів в Україні.
Станом на 2018 рік Мак працює в адвокатському об’єднанні Юридична фірма Asters у Києві, яка була створена у 1995 році.
Нагадаємо, 21 жовтня Зеленський призначив Сергія Сивохо радником секретаря РНБО.
