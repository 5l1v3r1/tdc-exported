
# Окупанти завели справу на ветерана кримськотатарського руху

Published at: **2019-11-05T16:14:13+00:00**

Author: ****

Original: [Українська правда](https://www.pravda.com.ua/news/2019/11/5/7231087/)

Стосовно голови Судакського регіонального меджлісу і ветерана кримськотатарського руху Ільвера Аметова порушено адміністративну справу.
Джерело: "Кримська солідарність"
Деталі: Окупанти призначили засідання щодо Аметова в рамках адміністративного правопорушення, передбаченого статтею 15.5 КоАП РФ на 7 листопада.
Раніше в будинку Аметова було проведено обшук. Співробітники силових структур винесли старовинні експонати зброї. Аметов утримує приватний історичний музей, в якому зібрані предмети культури, побуту та історії кримських татар. За словами власника, у нього є документи на всі вилучені експонати.
Проведена органами експертиза експонатів музею, зафіксувала, що ці "ножі" виготовлені в період середини 19-го і початку 20-го століття. У відповідності з діючими нормами до холодної зброї належать предмети, виготовлені після 1943 року, експонати вилучені в музеї Аметова до таких не належать.
Також силовики вилучили посвідчення члена Меджлісу кримськотатарського народу.
Нагадаємо: Це не перший візит силовиків у дім Аметова. Так, 7 травня 2017 року також проводився обшук в його будинку. Крім того, в грудні 2015 року ФСБ навідувалася до представника Меджлісу кримськотатарського народу. Тоді свій візит силовики зв'язали з підривом у Херсонській області електроопор, якими подавалася електроенергія на півострів.
