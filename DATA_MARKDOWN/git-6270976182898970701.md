
# Макрон висловив невдоволення українськими нелегалами. МЗС викликало посла Франції

Published at: **2019-11-01T21:10:51+00:00**

Author: **Богдан Петришин**

Original: [Рубрика](https://rubryka.com/2019/11/01/makron-vyslovyv-nevdovolennya-ukrayinskymy-nelegalamy-mzs-vyklykalo-posla-frantsiyi/)

Фото ReutersПрезидент Франції Еммануель Макрон, говорячи в інтерв’ю консервативному правому щотижневику Valeurs Actuelles про проблему незаконної міграції, згадав про українських нелегалів.
Про це повідомляє “Європейська правда” з посиланням на видання Liberation, яке наводить цитати з інтерв’ю французького президента.
Макрон сказав, що не проти квот та легальної економічної міграції в цілому для заповнень вакантних посад, при цьому згадавши про українців.
“Я надаю перевагу, щоб приїжджали люди з Гвінеї чи Кот-д’Івуару, приїжджали легально, щоб робили цю роботу, аніж болгарським чи українським нелегальним каналам”, – сказав президент Франції.
Французькі ЗМІ та оглядачі зазначають, що давши інтерв’ю журналу, який дехто називає ультраправим, та піднімаючи у ньому питання імміграції Макрон намагається консолідувати консервативний правий електорат.
У Єлисейському палаці пояснили інтерв’ю Valeurs Actuelles бажанням президента “говорити з усіма французами, включаючи політичні поля, які є не зовсім його”.
Про це йдеться у коментарі речниці відомства Катерини Зеленко.
“У зв’язку з появою повідомлень в ЗМІ про слова, які приписуються президенту Франції Еммануелю Макрону, до МЗС був запрошений посол Франції в Україні для надання роз’яснень. Посол Франції відзначив, що претензій до громадян України, які подорожують Францією, у французької сторони немає. Відтак, слова Еммануеля Макрона, які стосувалися проблематики міграції та законного працевлаштування, були висмикнуті з контексту”, – йдеться в коментарі.
Також зазначається, що сторони підтвердили, що між Києвом і Парижем існує повне розуміння і співробітництво в реалізації домовленостей про пересування громадян обох країн.
