
# Сериозен проблем с довършването на Колежа според присъствали на срещата със Самуилов

Published at: **2019-11-07T10:42:00+00:00**

Author: ****

Original: [Plovdiv24.bg](https://www.plovdiv24.bg/sport/911902.html)

Приключи срещата между Георги Самуилов и част от феновете на Ботев, предаде репортер на Plovdiv24.bg. Тя продължи точно един час и пет минути. След нея стана ясно, че има сериозен проблем със строителството на стадион "Христо Ботев" - това поне съобщиха част от присъствалите на сбирката.
Според тях е твърде възможно концесията да бъде прекратена. Причината - по непотвърдена информация заради дълговете на клуба има проблем с финансирането на строежа. Феновете изтъкнаха, че е имало обвинения от собственика, че излишно внасят напрежение в клуба. 
Привържениците вече се разотидоха, а собственикът на жълто-черните остана в административната сграда на базата в "Коматево" за среща с Асен Караславов. Феновете подчертаха, че не отменят предвиденото събиране преди мача с Левски, което остава в 11,00 часа в неделя пред Колежа.
