
# O koľko porastú dôchodky v roku 2020? Starobné najmenej o deväť eur

Published at: **2019-11-04T10:35:09+00:00**

Author: **Webnoviny**

Original: [Denník politika](http://dennikpolitika.sk/archiv/88622)

4.11.2019 (Webnoviny.sk) – Starobné dôchodky sa od začiatku budúceho roka zvýšia najmenej o deväť eur a predčasné starobné dôchodky o minimálne 8,70 eura. Informoval o tom hovorca Sociálnej poisťovne Peter Višváder. Starobné penzie vyššie ako 310,30 eura a predčasné starobné dôchodky nad 300 eur však stúpnu percentuálne, a to o 2,9 %.
Invalidné penzie s mierou poklesu schopnosti vykonávať zárobkovú činnosť o viac ako 70 % pôjdu nahor najmenej o 7,60 eura. Ak tento druh dôchodku bude vyšší ako 262 eur, zvýši sa o 2,9 %. Invalidné dôchodky pri miere poklesu schopnosti vykonávať zárobkovú činnosť pod 70 % vzrastú aspoň o 4,30 eura, o 2,9 % sa zvýšia v prípade, ak presiahnu 148,20 eura.
Vdovské a vdovecké dôchodky sa od začiatku budúceho roka zvýšia najmenej o 5,80 eura. Ak tieto penzie budú vyššie ako 200 eur, stúpnu o 2,9 %. Sirotské dôchodky majú garantované zvýšenie aspoň o 2,70 eura. O 2,9 % pôjdu nahor vtedy, ak presiahnu 93,10 eura.
O zvýšenie dôchodku nebude potrebné žiadať, poberatelia dôchodkov dostanú zo Sociálnej poisťovne písomné rozhodnutie.
„Dôchodky vo vyššej sume budú prvý raz vyplatené vo výplatnom termíne za január 2020 aj s doplatkom zvýšenia od 1. januára 2020 do dňa predchádzajúceho výplatnému termínu v januári 2020,“ dodal Višváder.
Garantované pevné sumy zvýšenia dôchodkov od 1. januára 2020
Dôchodok vyplácaný v plnej sumeZvýšenie najmenej oDôchodok vyplácaný v sume jednej poloviceZvýšenie najmenej o
starobný9,00 eurastarobný2,70 eura
predčasný starobný8,70 eurapredčasný starobný3,20 eura
invalidný s mierou poklesu nad 70 %7,60 eurainvalidný s mierou poklesu nad 70 %2,90 eura
invalidný s mierou poklesu do 70 %4,30 eurainvalidný s mierou poklesu do 70 %1,80 eura
vdovský a vdovecký5,80 euravdovský a vdovecký2,50 eura
sirotský2,70 eurasirotský1,40 eura
Viac k témam: invalidný dôchodok, predčasný starobný dôchodok, sirotský dôchodok, starobný dôchodok, vdovský dôchodokZdroj: Webnoviny.sk – O koľko porastú dôchodky v roku 2020? Starobné najmenej o deväť eur © SITA Všetky práva vyhradené.
