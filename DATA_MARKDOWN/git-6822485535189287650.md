
# ایران گرم‌تر شده است

Published at: **2019-11-06T14:49:00+00:00**

Author: ****

Original: [جامعه خبری تحلیلی الف](https://www.alef.ir/news/3980815054.html)

رییس موسسه تحقیقات آب وزارت نیرو با بیان این که در مدت ۲۰ سال اخیر، میزان بارندگی‌های کشور ۱۴ درصد کاهش یافته است، گفت: دمای هوای کشور نیز در مدت ۲۰ سال اخیر یک و نیم درجه اضافه شده است.
به گزارش تسنیم، افتخاری رییس موسسه تحقیقات آب وزارت نیرو  گفت: روند بارش در فصل پاییز 25 درصد، زمستان 45 درصد، بهار 25 درصد و تابستان تنها پنج درصد است و بارش‌های اخیر نباید ما را به سمتی سوق دهد که از مدیریت مصرف آب و منابع آبی غفلت کنیم.
وی افزود: مولفه‌های مهم در تغییرات بارشی، ارزیابی مقدار بارندگی، تحلیل شدت بارندگی، بررسی مدت بارندگی، مطالعه توزیع مکانی بارش‌ها، برآورد توزیع زمانی بارش‌ها و وضعیت الگوی بارش‌ها است.
افتخاری با اشاره به پروژه‌های کاربردی مورد حمایت سازمان  برنامه و بودجه کشور در زمینه منابع آب، گفت: حمایت‌های این سازمان از پروژه‌های مذکور می‌تواند موجب هم‌گرایی بخش‌های مختلف دستگاه‌های مرتبط شود. 
وی با بیان این که در مدت 20 سال اخیر، میزان بارندگی‌های کشور 14 درصد کاهش یافته است، اظهار داشت: دمای هوای کشور نیز در مدت 20 سال اخیر یک و نیم درجه اضافه شده است و ما نباید از حد اعتدال خارج شویم و باید این امر مهم را در نظر داشته باشیم که همواره با کمبود آب به ویژه در بخش کشاورزی مواجه هستیم.
رییس موسسه تحقیقات آب وزارت نیرو در ادامه سخنان خود تأکید کرد که با توجه به روند افزایشی دما در کشور و کاهش بارندگی، ضرورت دارد تا در مورد مطالعات مرتبط با تعیین سهم عوامل طبیعی و دخالت‌های انسانی، اقدام‌های جدی و عملی از سوی مبادی و مدیران ذی‌ربط انجام پذیرد
