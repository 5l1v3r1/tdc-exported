
# Зміна правил оцінки майна: в Раді попередньо схвалили скандальний закон

Published at: **2019-11-05T11:32:03+00:00**

Author: ****

Original: [ФАКТИ](https://fakty.com.ua/ua/ukraine/20191105-zmina-pravyl-otsinky-majna-v-radi-poperedno-shvalyly-skandalnyj-zakon/?utm_source=telegram&utm_medium=social&utm_campaign=live)

Комітет Верховної Ради з питань фінансів, податкової та митної політики підтримав законопроект щодо ліквідації корупційної складової у сфері оцінювання майна, через який у жовтні в парламенті стався скандал.
Профільний Комітет парламенту рекомендував народним депутатам схвалити законопроект №2047д, який спрощує оцінку майна перед продажем шляхом ліквідації посередників.
Тобто документом пропонується ліквідувати посередницькі приватні структури у вигляді авторизованих електронних майданчиків під час реєстрації звітів з оцінки майна при його купівлі-продажу в Єдиній базі даних звітів про оцінку.
Читайте: Детектор брехні challenge: чому нардепи проходили поліграф і чи можна його обдурити
Наразі вартість послуг кожного з чотирьох майданчиків-посередників становить 1,8 тис. грн.
Якщо зміни в законодавство набудуть чинності, власники нерухомого майна отримають доступ до модуля Фонду держмайна, зможуть самостійно вносити дані про квартиру чи будинок і отримувати результат оцінки. Ці послуги обійдутся продавцю в 51 грн.
Нагадаємо, у жовтні через законопроект №2047д стався скандал у Верховній Раді. Офіс президента підозрював 11 депутатів партії Слуга народу в отриманні майже $30 тис. за те, щоб його не підтримувати.
