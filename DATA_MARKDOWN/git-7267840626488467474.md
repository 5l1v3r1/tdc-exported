
# В Мукачево суд отправил в дисбат качественно отобранного военкоматом срочника

Published at: **2019-11-02T11:37:00+00:00**

Author: ****

Original: [Главное™](https://glavnoe.ua/news/n357007864-v-mukachevo-sud-otpravil-v-disbat-kachestvenno-otobrannogo-voenkomatom-srochnika)

28 жовтня 2019 року Мукачівський міськрайонний суд Закарпатської області визнав винним 22-річного військовослужбовця Мукачівського прикордонного загону у вчиненні злочинів, передбачених ч. 3 ст. 404, ч. 3 ст. 405, ч. 2 ст. 406 КК України.
У суді доведено, що вказаний солдат строкової служби в квітні та серпні 2019 року, прагнучи продемонструвати свою вдавану зверхність над військовослужбовцями – солдатом строкової служби та молодшим сержантом, наніс їм тілесні ушкодження.
Окрім того, в серпні цього року в умовах особливого періоду, порушуючи розпорядок дня, вчинив спробу самовільного залишення розташування військової частини. Проте був викритий нарядом по військовому містечку, яким чинив опір при затриманні.
Завдяки зібраним доказам військовою прокуратурою Ужгородського гарнізону доведено в суді вину військовослужбовця. Суд, врахувавши всі обставини, беззастережне визнання вини і щире каяття правопорушника, призначив йому покарання у виді 2 років тримання в дисциплінарному батальйоні.
