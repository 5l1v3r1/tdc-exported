
# Οι Νετς πήραν το ντέρμπι με τους Ρόκετς - Όλα τα αποτελέσματα του NBA - ΒΙΝΤΕΟ

Published at: **2019-11-02T12:21:00+00:00**

Author: ****

Original: [enikos.gr](http://www.enikos.gr/sports/681790/oi-nets-piran-to-ntermpi-me-tous-rokets-ola-ta-apotelesmata-tou-n)

Όταν ο καλύτερος σου σκόρερ έχει 10/31 σουτ, τότε δεν έχεις ελπίδες νίκης.
Αυτό έγινε στο Μπρούκλιν, με τον Χάρντεν να έχει άθλια ποσοστά και τους Νετς να κερδίζουν τους Ρόκετς με 123-116.
Ο «μούσιας» μπορεί να σκόραρε 36 πόντους αλλά είχε τραγικά ποσοστά με 10/31 σουτ, 2/16 τρίποντα και 14/15 βολές, ενώ ο Ουέστμπρουκ δεν έκανε ούτε... double double με 27 πόντους, 7 ριμπάουντ και 8 ασίστ.
Οπότε καταλαβαίνει ο καθένας γιατί έχασαν οι Ρόκετς, με τους Νετς να έχουν σε εξαιρετική βραδιά τον Πρινς με 27 πόντους και 12 ριμπάουντ, τον Λεβέρτ με 25 πόντους και τον Ίρβινγκ με 22.
Τα δωδεκάλεπτα: 24-33, 61-59, 95-83, 123-116.
