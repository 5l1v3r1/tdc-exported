
# Κουμουτσάκος: Το τελευταίο τετράμηνο είχαμε 40.000 αφίξεις προσφύγων και μεταναστών

Published at: **2019-11-03T14:15:00+00:00**

Author: ****

Original: [enikos.gr](http://www.enikos.gr/politics/681982/koumoutsakos-to-teleftaio-tetramino-eichame-40000-afixeis-prosfyg)

«Το τελευταίο τετράμηνο είχαμε 40.000 αφίξεις προσφύγων και μεταναστών» δήλωσε ο Αναπληρωτής Υπουργός Προστασίας του Πολίτη, Γιώργος Κουμουτσάκος στον ΣΚΑΙ.
«Η ενημέρωση των τοπικών κοινωνιών είναι καθήκον της πολιτείας. Τίποτα δεν μπορεί να επιβάλλεται στις τοπικές κοινωνίες. Για να έχουμε όμως την στήριξη των τοπικών κοινωνιών πρέπει να συνομιλούμε μαζί τους συνέχεια ακατάπαυστα» τόνισε.
«H ενημέρωση προκύπτει από την ανάγκη να δειχθεί από όλους μας η έγκαιρη αλληλεγγύη στις συνοριακές περιοχές της χώρας που δέχονται το πρώτο κύμα.Το ζήτημα είναι μεγάλο και είναι εδώ για να μείνει. Γι' αυτό χρειαζόμαστε αντοχή. Θα μετρηθούμε όλοι στο αν σε ένα ζήτημα που έχει εθνική διάσταση είμαστε όλοι μαζί» πρόσθεσε.
Πηγή: ΣΚΑΙ
