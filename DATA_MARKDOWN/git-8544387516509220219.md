
# MEGA: Στην εταιρεία του Βαγγέλη Μαρινάκη, Alter Ego, η ταινιοθήκη και τα σήματα του σταθμού

Published at: **2019-11-01T10:39:29+00:00**

Author: **neolaia.gr Team**

Original: [neolaia.gr](https://neolaia.gr/2019/11/01/mega-stin-etaireia-alter-ego-i-tainiothiki/)

Η διαδικασία του πλειστηριασμού για τις δύο εταιρείες που διεκδικούσαν την ταινιοθήκη του MEGA ολοκληρώθηκε σήμερα, Παρασκευή 1 Νοεμβρίου. H εταιρεία Alter Ego του Βαγγέλη Μαρινάκη κατέθεσε την υψηλότερη προσφορά, ύψους 33,999,999 εκατ. ευρώ και κατάφερε να κερδίσει τα δικαιώματα της ταινιοθήκης.
Αξίζει να σημειωθεί ότι η δεύτερη πρόταση ήταν 33 εκατ. ευρώ!
Στη διαδικασία του πλειστηριασμού συμμετείχαν δύο εταιρείες. Αυτές ήταν η Alter Ego του Βαγγέλη Μαρινάκη και μια δεύτερη που αποτελούσε κοινοπραξία των τηλεοπτικών σταθμών Star – Alpha (Βαρδινογιάννης), ΑΝΤ1 – «Μακεδονία» (Κυριακού) και Open (Σαββίδης).
Σήμερα πραγματοποιήθηκαν δύο διαγωνισμοί, για τους οποίους οι ενδιαφερόμενοι έστειλα τις δεσμευτικές τους προτάσεις. Ο ένας ήταν για την «Ομάδα Ενεργητικού Α'», που είναι η ακίνητη περιουσία του MEGA. Και ο δεύτερος διαγωνισμός έγινε για την «Ομάδα Ενεργητικού Β'», η οποία περιλαμβάνει την ταινιοθήκη του πρώην τηλεοπτικού σταθμού, το σήμα του σταθμού, τους τίτλους που έχει κατοχυρώσει, το αρχείο ειδήσεων, τα μηχανήματα και τα χρέη του καναλιού.
Μέσω του πρώτου διαγωνισμού πουλήθηκαν τρία ακίνητα στο Μαρούσι καθώς και ένα ακίνητο στην Κρήτη. Για τα ακίνητα του καναλιού υπήρξαν δύο προσφορές:
Από τον δεύτερο διαγωνισμό, ο κ. Μαρινάκη παίρνει την ταινιοθήκη και τα σήματα (τόσο του καναλιού όσο και εκπομπών). Επίσης, σε αυτά εντάσσονται και οι συμμετοχές της Τηλέτυπος σε άλλες εταιρείες, οι οποίες δεν είναι λίγες αλλά οι περισσότερες είναι ενεχυριασμένες, κατασχεμένες και γενικώς μη εισπράξιμες -απαιτήσεις από πελάτες, ο μηχανολογικός εξοπλισμός, τα μεταφορικά μέσα, τα έπιπλα και τα αποθέματα.

        Δες ακόμα: MEGA: Οριστικό τέλος – Οι στιγμές που δε θα ξεχάσουμε ποτέ
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
