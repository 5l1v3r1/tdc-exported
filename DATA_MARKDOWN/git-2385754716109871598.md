
# Επιβλήθηκε του ΑΠΟΠ ο Απόλλωνας

Published at: **2019-11-01T21:03:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/all-other-sports/basketball/595348/epivlithike-tou-apop-o-apollonas)

Ο Απόλλωνας ήταν ο νικητής στον πρώτο χρονικά αγώνα της 4ης αγωνιστικής όπου επικράτησε στο γήπεδο του με 81-55, του ΑΠΟΠ. Η ομάδα της Λεμεσού μπήκε από νωρίς δυνατά στο παιχνίδι όπου κατάφερε να προηγηθεί και να διατηρήσει το προβάδισμα της μέχρι τέλους. Ως ο ACS MVP of the Game αναδείχθηκε ο Λίαμ Οράιλι με 19 πόντους (2 τρίποντα, 9 ριμπάουντ, 4 ασσίστ). Στα πρώτα στάδια του το παιχνίδι ήταν ισορροπημένο, με το σκορ στο 4’ να είναι στο 7-7, ενώ τρία λεπτά μετά ο Απόλλων με 14 σερί πόντους προηγήθηκε με 21-7. Το τέλος της περιόδου βρήκε τους γηπεδούχους να είναι μπροστά στο σκορ με 24-9. Στην συνέχεια και έως το 15:30 το σκορ πήγε στο 35-21, ενώ έπειτα ο ΑΠΟΠ κατάφερε να μειώσει σε 40-29 έως την ολοκλήρωση του ημιχρόνου. Μέχρι τα μέσα του τρίτου δεκαλέπτου οι γηπεδούχοι ήταν μπροστά στο σκορ με 53-37, ενώ με την λήξη του το σκορ πήγε στο 62-45. Χωρίς μεγάλες διαφορές συνεχίστηκε ο αγώνας και στην συνέχεια, όπου στο 35’ το συγκρότημα του Αντώνη Κωνσταντινίδη ήταν μπροστά στο σκορ με 69-50. Με την λήξη της αναμέτρησης η ομάδα της Λεμεσού επικράτησε με 81-55. ΤΑ ΔΕΚΑΛΕΠΤΑ: 24-9, 40-29, 62-45, 81-55 Απόλλων (Αντώνης Κωνσταντινίδης) Ηλιάδης 10 (1), Ο΄Ράιλι 19 (2), Χάινς 14, Ντάγκλας 6 (2), Τζάξον 14 (2), Τομπάζος 6 (2), Ελευθερίου 7, Λίουις 5 (1), Γεωργίου, Ζντράβιτς ΑΠΟΠ (Μάρκος Ασωνίτης) Α. Δημητρίου, Μαλόουν 4, Στόβερ 12, Τόμας 14 (1), Χιλ 18 (3), Χ. Δημητρίου 2, Κωστή, Αγγελάκος 5.
