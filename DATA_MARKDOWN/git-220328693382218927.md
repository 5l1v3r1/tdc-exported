
# Председател на секционна комисия в Ловеч припадна

Published at: **2019-11-03T17:31:05+00:00**

Author: **Стандарт**

Original: [Стандарт Новини](https://standartnews.com/blgariya-mestni-izbori-2019/predsedatel-na-sektsionna-komisiya-v-lovech-pripadna-405752.html)

Председателят на секционната избирателната комисия в Държавната психиатрична болница в Ловеч е припаднал. Заради влошеното му здравословно състояние мъжът е откаран в друга болница в града за преглед.
Председателят на Общинската избирателна комисия в Ловеч Валентина Недялкова поясни, че ако се наложи, във въпросната секция ще бъде определен нов председател:
„Няма да има проблеми, категорично. Мисля, че ще продължи да работи с осем членове“.
Недялкова допълни, че изборният ден в общината протича сравнително спокойно.
До момента е подадена само една жалба за това, че членове на секционни избирателни комисии са получавали некоректни указания от членове на Общинската избирателна комисия относно действителността на бюлетините.
„Веднага сме предприели мерки и се свързваме с всички председатели на секционни избирателни комисии“, каза Валентина Недялкова.
