
# Кабмін призначив нового главу Держгеонадр

Published at: **2019-11-06T14:34:00+00:00**

Author: ****

Original: [НВ](https://nv.ua/ukr/biz/markets/derzhgeonadra-priznacheniy-noviy-glava-derzhsluzhbi-geologiji-i-nadr-novini-ukrajini-50051968.html)

Кабінет міністрів 6 листопада призначила Романа Опімаха главою Державної служби геології і надр, повідомляє Урядовий портал.
Раніше Опімах працював виконавчим директором Асоціації газодобувних компаній України. До того був радником міністра енергетики та вугільної промисловості з питань нафтогазового сектора, а також керівником відповідного напряму в Координаційному центрі зі зв’язків з Кабміном.
Прем'єр-міністр Олексій Гончарук зазначив, що Держгеонадра — один з найбільш корумпованих державних органів, «в якому є багато проблем, і групи впливу довгий час ділили між собою цей орган».
Також Гончарук сказав, що в Держслужбі геології і надр потрібно звільнити велику кількість людей, які працювали не в інтересах держави, а в приватних.
Раніше повідомлялося, що на посаду голови Держгеонадр було два основні претенденти: Роман Опімах і Ярослав Погорілий.
25 вересня Кабмін звільнив керівника Держгеонадр Олега Кирилюка.
