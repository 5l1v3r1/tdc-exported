
# Шокуючий злочин. У Мексиці затримали підозрюваного у вбивстві дев’яти жінок і дітей з громади мормонів

Published at: **2019-11-06T16:08:00+00:00**

Author: ****

Original: [НВ](https://nv.ua/ukr/world/countries/vbivstvo-mormoniv-v-meksici-zatrimano-pidozryuvanogo-50052001.html)

Про це повідомляє NBC News.
Співробітники поліції затримали підозрюваного, чиє ім'я і стать поки не розкриваються, в місті Агуа-Прієта, штат Сонора, недалеко від кордону з американським штатом Арізона.
Зазначається, що людину затримали за володіння вогнепальною зброєю. Поліція також виявила декілька автомобілів, в тому числі куленепробивний позашляховик.
В одному з позашляховиків знайшли двох зв’язаних заручників з закритими кляпами ротами.
«Ми розслідуємо можливість того, що затриманий брав участь в тих жахливих подіях», — йдеться в заяві мексиканського агентства з кримінальних розслідувань.
4 листопада в Мексиці було скоєно напад на групу автомобілів, в яких їхали кілька сімей з громади мормонів. Три автомобілі було обстріляно і ще один підпалено.
В результаті загинули три жінки і шестеро дітей, в тому числі двоє немовлят.
