
# Kabinet trekt 460 miljoen euro voor leraren uit

Published at: **2019-11-01T17:17:00+00:00**

Author: **Redactie**

Original: [ThePostOnline](https://tpo.nl/2019/11/01/kabinet-trekt-460-miljoen-euro-voor-leraren-uit/)

Het kabinet trekt 460 miljoen euro uit voor salarisverhoging en werkdrukvermindering in het basis- en voortgezet onderwijs. Dat heeft verantwoordelijk minister Arie Slob afgesproken met de vakbonden en schoolbesturen. De landelijke onderwijsstaking die gepland stond voor woensdag 6 november, gaat daarom niet door.
Dit jaar krijgt zowel het basis als het voortgezet onderwijs 150 miljoen euro extra. Verder wordt er 97 miljoen naar voren gehaald om de werkdruk van leraren en schoolleiders te verminderen. Een deel van dit geld is bestemd voor het (voortgezet) speciaal onderwijs.
Daarnaast zijn er nog extra potjes voor scholing en salaris. Voor leraren in het speciaal onderwijs komt er jaarlijks 16,5 miljoen bij voor loonsverbetering. Verder komt er deze kabinetsperiode nog 21,2 miljoen bij om te voorkomen dat leraren het basisonderwijs verlaten. Het geld is bedoeld voor individuele scholingsrechten.
Ook komt er nog 10,6 miljoen om nieuwe docenten te helpen en komt er 14,6 miljoen extra voor de subsidieregeling om dit jaar zij-instromers te stimuleren.
De onderwijsbonden hadden eerder 423,5 miljoen euro extra structureel geld voor het onderwijs geëist. De leraren waren van plan komende woensdag te staken voor meer geld. Dan wordt ook de begroting van onderwijs in de Tweede Kamer behandeld.
Vorige maand gingen schoolbesturen en vakbonden nog langs bij premier Mark Rutte en minister Slob om een half miljard extra te vragen voor het onderwijs. Het kabinet maakte al eerder extra geld vrij voor de sector, maar dat was volgens de vakbonden te weinig. De opmerking van het kabinet dat de besturen en vakbonden voor dit geld eerst een cao moesten afsluiten, was tegen het zere been van deze sociale partners. Rutte heeft daarvoor zijn excuses gemaakt.

        ANP
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
 
