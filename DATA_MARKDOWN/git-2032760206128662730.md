
# V predčasných voľbách vo Veľkej Británii zabojujú Farage a Johnson o všetky kreslá snemovne

Published at: **2019-11-04T20:35:01+00:00**

Author: **Webnoviny**

Original: [Denník politika](http://dennikpolitika.sk/archiv/88679)

4.11.2019 (Webnoviny.sk) – V predčasných parlamentných voľbách vo Veľkej Británii budú kandidovať stovky členov strany Brexit. V pondelok to oznámil líder strany Nigel Farage. Zároveň varoval vládnych konzervatívcov, že Británia nikdy neodíde z Európskej únie (EÚ) bez ich podpory.
Predčasné parlamentné voľby sa v Británii uskutočnia 12. decembra. Bojovať sa pritom bude o všetkých 650-kresiel Dolnej snemovne britského parlamentu. Premiér Boris Johnson dúfa, že jeho konzervatívci získajú väčšinu, aby mohol presadiť v parlamente svoju rozvodovú dohodu vyrokovanú s EÚ.
Farageova strana, založená tento rok, odmieta Johnsonovu brexitovú dohodu a uprednostňuje odchod z únie bez dohody o budúcich vzťahoch, čo nazýva „čistým odchodom“. Samotný Farage, ktorý sa snažil dostať do parlamentu neúspešne už sedemkrát, podľa vlastných slov kandidovať nebude.
Viac k témam: Brexit, predčasné voľbyZdroj: Webnoviny.sk – V predčasných voľbách vo Veľkej Británii zabojujú Farage a Johnson o všetky kreslá snemovne © SITA Všetky práva vyhradené.
