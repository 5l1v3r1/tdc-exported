
# இலங்கை அதிபர் தேர்தல் -கோத்தபயா ராஜபக்சேவுக்கு மேலும் 15 கட்சிகள் ஆதரவு

Published at: **2019-11-05T00:00:00+00:00**

Author: ****

Original: [Dailythnathi.com](https://www.dailythanthi.com/News/World/2019/11/05155108/Lanka-polls-15-more-political-parties-back-SLPPs-Gotabaya.vpf)

கொழும்பு,இலங்கை அதிபராக இருக்கும் மைத்ரிபால சிறிசேனாவின் பதவிக்காலம் முடிவடைகிறது. அதை தொடர்ந்து அங்கு புதிய அதிபரை  தேர்ந்தெடுப்பதற்கான தேர்தல் இம்மாதம் நடைபெற உள்ளது. அதில் முன்னாள் அதிபர் மகிந்த ராஜபக்சேவின் தம்பி கோத்தபயா ராஜபக்சே இலங்கை பொது ஜன பெரமுனா கட்சி சார்பில் போட்டியிடுகிறார்.
பிரதமர் ரணில் விக்கிரமசிங்கே தலைமையிலான ஐக்கிய தேசிய கட்சியின் வேட்பாளர் சஜித் பிரேமதாசா போட்டியிடுகிறார். இவருக்கு  ஸ்ரீலங்கா சுதந்திரக் கட்சியின் ஆலோசகரும், முன்னாள் அதிபருமான சந்திரிகா குமாரதுங்கா ஆதரவு தெரிவித்து இருந்தார். இந்த நிலையில், இலங்கை அரசியலில் முக்கிய திருப்பமாக  கோத்தபயா ராஜபக்சேவுக்கு 15 அரசியல் கட்சிகள் ஆதரவு தெரிவித்துள்ளன.
