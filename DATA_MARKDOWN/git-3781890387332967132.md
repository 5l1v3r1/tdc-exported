
# 'โรงพยาบาลนครธน'จัดวิ่งในความทรงจำ

Published at: **2019-11-07T10:25:00+00:00**

Author: ****

Original: [เดลินิวส์](https://www.dailynews.co.th/sports/740490)


        รพ.นครธน เตรียมจัดกิจกรรมเดิน-วิ่งมหากุศล นครธน มินิมาราธอน ครั้งที่ 12 “Memory Run วิ่งในความทรงจำ” ในวันที่ 10 ธ.ค.นี้ ที่ รพ.นครธน ถนนพระราม 2
      
นพ.วิโรจน์ ตระการวิจิตร ผู้อำนวยการฝ่ายการแพทย์ โรงพยาบาลนครธน กล่าวว่า รพ.นครธน เตรียมจัดกิจกรรมเดิน-วิ่งมหากุศล นครธน มินิมาราธอน ครั้งที่ 12 “Memory Run วิ่งในความทรงจำ” ในวันที่ 10 ธ.ค.นี้ ที่ รพ.นครธน ถนนพระราม 2 รายได้ร่วมสมทบทุนการดำเนินงานของมูลนิธิและองค์กรการกุศล 17 แห่ง แบ่งเป็น 2 ประเภท ได้แก่ มินิมาราธอน ระยะทาง 10.5 กม. และเดิน-วิ่ง เพื่อสุขภาพ ระยะทาง 3 กม.เส้นทางธรรมชาติบางขุนเทียน-ชายทะเล ผู้ที่สนใจสามารถสมัครได้ที่ โรงพยาบาลนครธน โทร 0-2450-9999 หรือ www.nakornthon.com จนวันที่ 9 ธ.ค.ทั้งนี้ นอกจากการแข่งขัน แล้วภายในงานจะได้รับชมแฟชั่นโชว์ “Memory Run” Nakornthon Mini marathon พร้อมกันนี้ยังมีการเสวนาทางการแพทย์ในหัวข้อ “ออกกำลังกายสมอง ด้วยสองเท้า” โดยแพทย์หญิงรุ่งทิพย์ ชัยธีรกิจ แพทย์ประจำศูนย์สมองและระบบประสาท ร่วมพูดคุยกับแขกรับเชิญคนพิเศษ "โย" ยศวดี หัสดีวิจิตร นักแสดงและนางแบบชื่อดังผู้ก้าวสู่เส้นทางนักกีฬามืออาชีพเกี่ยวกับการดูแลสุขภาพร่างกายให้ห่างไกลจากโรคทางสมองและระบบประสาท รวมถึงการออกกำลังกายสมองและทริคการบริหารสมองด้วยการวิ่ง นอกจากนี้ยังมีกิจกรรมอื่น ๆ อีกมากมาย อาทิ แสดงเครื่องมือทางการแพทย์ TMS สำหรับฟื้นฟูระบบประสาทสำหรับผู้ป่วยอัมพฤกษ์ อัมพาต สมองเสื่อมและอัลไซเมอร์ เป็นต้น. 
