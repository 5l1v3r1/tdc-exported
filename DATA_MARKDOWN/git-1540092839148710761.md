
# Ο μαγνητικός τομογράφος 3 Tesla αλλάζει όσα γνωρίζουμε για τις διαγνωστικές εξετάσεις

Published at: ****

Author: ****

Original: [CNN.gr](https://www.cnn.gr/oikonomia/epixeiriseis/story/196568/o-magnitikos-tomografos-3-tesla-allazei-osa-gnorizoyme-gia-tis-diagnostikes-exetaseis)

Newsroom, CNN Greece 13:22 , 07 November 2019
Ο μαγνητικός τομογράφος 3 Tesla έχει εγκατασταθεί στο ΙΑΣΩ και μπορεί να χρησιμοποιηθεί από όλους όσοι έχουν ανάγκη μια μαγνητική απεικόνιση, αλλά και από γιατρούς που στο πλαίσιο της διάγνωσης απαιτούν πιο εξειδικευμένες εξετάσεις. Στο CNN Greece μίλησε ο Ομότιμος καθηγητής Ακτινολογίας του Πανεπιστημίου Αθηνών κ. Δημήτριος Κελέκης, που είναι και ο διευθυντής της Μονάδας Απεικονίσεων & Επεμβατικής Ακτινολογίας του ΙΑΣΩ, που εξήγησε όλα τα πλεονεκτήματα του νέου μηχανήματος, τόσο για τον ασθενή όσο και τον γιατρό, επισημαίνοντας ιδιαίτερα την ικανότητα του σύγχρονου αυτού μαγνήτη να προσαρμόζεται στη σωματομετρία του κάθε ασθενούς και στην αναπνευστική και καρδιακή του συχνότητα, γεγονός που περιορίζει τα σφάλματα λόγω κίνησης και βοηθά ασθενείς με ιδιαίτερες ανάγκες όπως είναι οι κλειστοφοβικοί ασθενείς.
Αναλυτικά η συνέντευξη του καθηγητή Δημήτριου Κελέκη στο CNN Greece:

        Πότε έφτασε ο μαγνητικός τομογράφος 3 Tesla
         στην Ελλάδα; Πού βρίσκεται; Ποιος τον χειρίζεται;
      
Ο νέος μαγνητικός τομογράφος έφτασε στο ΙΑΣΩ περίπου προ τριμήνου και σήμερα μετά την φάση της εγκατάστασης και της εκπαίδευσης είναι σε πλήρη λειτουργία. Το μηχάνημα είναι εγκαταστημένο στο Μαιευτήριο ΙΑΣΩ, στο χώρο του τμήματος ιατρικών απεικονίσεων και επεμβατικής ακτινολογίας.
Τον χειρίζεται το εξειδικευμένο και έμπειρο προσωπικό του τμήματος, ακτινολόγοι- τεχνολόγοι και ακτινολόγοι - ιατροί, υπό την καθοδήγηση και την επίβλεψη εμού, καθηγητή Πανεπιστημίου Αθηνών Δημήτριου Κελέκη.
