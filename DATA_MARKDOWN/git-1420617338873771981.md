
# Nettuno, autista al cellulare rischia di investire i pedoni che attraversano: multato dai vigili

Published at: **2019-11-06T16:23:56+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/nettuno-autista-al-cellulare-rischia-di-investire-i-pedoni-che-attraversano-multato-dai-vigili.html)

Sembra fosse al cellulare, l’autista del bus Cotral che ieri mattina a Nettuno, in via Matteotti, stava rischiando di investire alcuni pedoni che stavano attraversando la strada all’altezza delle Filippini, proprio nell’orario di ingresso. 
Solo le urla delle persone hanno evitato il peggio: l’autista, che probabilmente si era distratto a causa del telefonino, ha ripreso il controllo del mezzo, riuscendo a non travolgere nessuno. Ma questo non ha però evitato che gli agenti della polizia locale prendessero il numero identificativo e la targa del bus: terminato il servizio davanti alla scuola, infatti, i vigili si sono recati al deposito Cotral di Via della Liberazione e hanno elevato un verbale all’autista contestandogli la guida mentre stava usando il telefonino.
Dal canto suo, Cotral ha immediatamente avviato la procedura interna di contestazione nei confronti dell’autista per verificare le sue responsabilità.
 
(foto di repertorio)
