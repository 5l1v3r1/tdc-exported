
# عوامل سایش لاستیک در خودرو چیست؟

Published at: **2019-11-06T16:01:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620234/%D8%B9%D9%88%D8%A7%D9%85%D9%84-%D8%B3%D8%A7%DB%8C%D8%B4-%D9%84%D8%A7%D8%B3%D8%AA%DB%8C%DA%A9-%D8%AF%D8%B1-%D8%AE%D9%88%D8%AF%D8%B1%D9%88-%DA%86%DB%8C%D8%B3%D8%AA)


        یکی از مهمترین و کلیدی ترین اجزاء خودرو لاستیک خودروست که برای جلوگیری از تحمیل هزینه‌های بالا باید با رعایت یکسری نکات در نگهداری آن کوشا باشیم.
      

        آفتاب‌‌نیوز :
      
لاستیک سایی که بیشتر در خودروهای مدل پائین دیده می‌شود، به علت آن است که به مرور زمان زاویه‌های تنظیم این خودروها به هم می‌خورد و نیز هنگام انجام تعمیرات توسط تعمیرکاران غیر مجرب، این اندازه‌ها رعایت نمی‌شوند و یا اصلا دقیق تنظیم نمی‌شوند مثلا به هنگام تعمیر جلوبندی ماشین و تعویض سیبک ها یا فنر بندی خودرو ممکن است، این تنظیم ها به هم بخورد.

        فرمان خودور:
      
اگر خودرو شما به هنگام رانندگی به یک سمت کشیده می‌شود ( بخصوص زمانی که فرمان را رها می کیند ) اولین کاری که باید انجام دهید این است که میزان بودن باد لاستیک ها را چک کنید. اما اگر باد لاستیکها را چک کردید و تنظیم بودند آنگاه ممکن است اشکال در جای دیگری باشد، ممکن است ،میل فرمان نامیزان باشد یا زاویه کمبر و کستر درست نباشند یا فرمان درست در مرکز تنظیم نشده باشد. اگر فرمان ماشین شما بیش از اندازه بازی دارد یا به سختی می‌پیچید، باید مارپیچ فرمان و قطعات داخلی جعبه فرمان را چک کنید.

        فنر بندی:
      
فنر بندی ماشین از اجزای متعددی تشکیل شده است در این حالت لازم است که همراستایی چرخها و یاتاقانهای آنها و بوش و میله تعادل و بازوهای کنترل فنر و خود فنرها را بررسی کنید. اگر بخش هایی از فنرها دچار سائیدگی شده یا صدمه دیده اند باید تعویض شوند. چون اگر این کار صورت نگیرد باعث فرسودگی و صدمه دیدن پیش از موعد سایر بخش های سیستم فنر بندی و خودرو می‌شود.

        همراستایی:
      
برای هدایت کردن مناسب و درست خودرو و جلوگیری از سائیدگی لاستیکها؛ لازم است که چرخها هم راستا باشند. این کار باعث می‌شود که از سائیدگی و اصطکاک و سر خوردن چرخها جلوگیری شود. ضمن اینکه میزان مصرف سوخت هم کاهش می‌یابد و از وارد آمدن فشار بر روی فرمان و سیستم فنر بندی کاسته می‌شود و هدایت خودرو بهتر صورت می‌گیرد.
