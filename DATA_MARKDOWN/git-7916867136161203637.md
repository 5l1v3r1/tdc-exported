
# Prieš mūšį su „Barcelona“ – abejonės dėl Grigonio galimybių žaisti

Published at: **2019-11-07T11:23:00+00:00**

Author: **https://www.facebook.com/jmiklovas**

Original: [basketnews.lt](https://www.basketnews.lt/news-134394-pries-musi-su-barcelona-abejones-del-grigonio-galimybiu-zaisti.html)

Nuotr.: BasketNews.lt/D.Lukšta
Nuotr. BasketNews.lt/D.Lukšta
Mariaus Grigonio sugrįžimo penktadienio rungtynėse su „Barcelona“ veikiausiai neišvysime.
Dvikovoje su Stambulo „Fenerbahče“ pėdą susižeidęs gynėjas dar nesitreniravo su komanda ir, kaip teigė Šarūnas Jasikevičius, lapkritis nėra tinkamas metas rizikuoti.
„Negaliu pasakyti, ar rytoj žais. Šiandien bandysime žiūrėti, ar jis gali su komanda treniruotis 100 proc., nes dar nėra to daręs (po traumos). Kažkiek turi būti balansas, ar galime rizikuoti, ar jam gali pablogėti. Reikia priimti tą faktą, kad esame lapkričio mėnesį ir tai yra ne tas metas, kai reikia versti žaidėjus“, – sakė Jasikevičius.
Anot „Žalgirio“ stratego, akivaizdu, kad be Grigonio Kauno klubas netenka didelės dalies savo žaidimo.
„Tai – vienas pagrindinių mūsų ginklų. Svarbus jo vaidmuo tiek gynyboje, tiek puolime. Jeigu gynyboje dar yra Walkupas, tai puolime mes prarandame daug taškų. Bet, kai tiek daug rungtynių, visi sveiki nebus“, – pridėjo Jasikevičius.
