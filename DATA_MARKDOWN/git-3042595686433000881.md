
# Mesling-mysterium kan være oppklart

Published at: **2019-11-02T07:13:14+00:00**

Author: **Sofie Braseth**

Original: [Dagbladet.no](https://www.dagbladet.no/nyheter/mesling-mysterium-kan-vaere-oppklart/71775052)

To forskerteam fra Storbritannia og USA kan ha funnet svaret på et mysterium knyttet til virusinfeksjonen meslinger.
Det skriver Forskning.no.

        Siden 70-tallet har man sett at vaksine mot meslinger også ser ut til å beskytte mot andre sykdommer.
      
Samtidig har tidligere studier av fenomenet antydet at barn har økt risiko for å bli syke og dø opptil fem år etter en runde med meslinger, skriver nettstedet.
Årsaken til denne effekten er at meslinger gir immunsystemet hukommelsestap. Det viser de nye forskningsresultatene.

        - Jeg håper det kan bidra til at skepsisen mot meslingvaksinen blir dempet, sier Anne Spurkland til Dagbladet.
      
Spurkland er professor i medisin og forsker i molekylærimmunologi, og har gitt ut boka «Immun».

        Hun forklarer at meslingviruset «visker ut» kroppens immunitet mot andre infeksjoner.
      
Det betyr at du er mer eksponert for andre infeksjoner etter at meslinger har herjet i kroppen din - infeksjoner du i utgangspunktet hadde bygget immunitet mot.
(Kilder: FHI)

        Vis resten
      
Spurkland forklarer meslingvirusets herjinger i kroppen slik:
- Meslingviruset infiserer blant annet celler som er en del av immunsystemet. Og konsekvensen er at disse cellene blir ødelagt og borte. Det forskningen nå viser, at cellene som blir borte er celler som produserer antistoffer.
Antistoffer blir produsert i etterkant av at vi har hatt en infeksjon eller har blitt vaksinert, og er det som gjør at vi er immune - mot influensa, for eksempel.
Medisinprofessoren opplever de nye forskningsresultatene som nok et sterkt kort i møte med vaksinemotstandere.
Kilde: Store medisinske leksikon

        Vis resten
      
- Det er en oppfatning om at meslingvaksinen kan være skadelig for barna, at det er bedre å få den naturlige meslinginfeksjonen. Men man får faktisk et svekket immunsystem over lengre tid av meslinger, sier Spurkland.

        Hun sender likevel en varm tanke til en gruppe vaksinemotstandere i Nederland.
      
Barna deres fungerte som forsøkspersoner i den nye forskningsrapporten.

        Foreldrene godtok ikke vaksinasjon, men de godtok at det ble tatt blodprøver av barna.
      
Enkelte av barna ble syke, og mistet antistoffer som følge av meslingviruset. I motsetning til sine vaksinerte jevnaldrende.
