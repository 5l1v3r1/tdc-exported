
# Pizze stellate, in finale Alessandro Montefusco di Casa Barbato

Published at: **2019-11-05T06:50:00+00:00**

Author: **Rosa Iandiorio**

Original: [AvellinoToday](http://www.avellinotoday.it/blog/sapore-d_irpinia/pizze-stellate-in-finale-alessandro-montefusco-di-casa-barbato.html)

Con la pizza Rosinella, Alessandro Montefusco di Casa Barbato accede alla finale del concorso Pizze Stellate.
Il campionato nato sul web per premiare le pizze più belle d’Italia e del Mondo ha visto sfidarsi diversi maestri pizzaioli a colpi di like. Per superare la prima fase del concorso, infatti, bisognava conquistare il pubblico dei social network. Impresa che è riuscita al pizzaiolo scelto da Nicola Barbato per guidare il forno e la pala del suo ristorante montorese. Alessandro Montefusco ha pensato di scommettere sul territorio e le preziose cultivar di Montoro creando Rosinella, una tonda con impasto di farina 0 - farina 1 esaltata da una equilibrata combinazione di ingredienti: Cipolla Ramata di Montoro fGB agricola, Patata "Rosina" GB Agricola, Mortadella Bologna IGP presidio slow food, Fior di latte di Agerola, Olio EVO azienda agricola "Tancredi".
Alessandro accede così ad una nuova fase del Concorso che prevede l’ingresso in gara dei Giudici: Luciano Sorbillo, Salvatore Di Matteo, Luigi Pomata, Alessandro Lo Stocco, Paco Linus, Monica Peroni, Ires Crippa.Ognuno di loro ha dovuto scegliere tre concorrenti (semifinalisti) dai 51 rimanenti. Per l'Irpinia ci sarà proprio Alessandro che è stato scelto da Ires Crippa.
Accedono quindi alla finalissima 21 pizzaioli:
Il Maestro Luciano Sorbillo porta in finale a Venezia presso Grandi Molini Italiani S.p.A. i pizzaioli: Massimiliano Grande; Salvatore Mandellino e Fabio Ucci.
Il Giudice Alessandro Lo Stocco porta in finale a Venezia presso Grandi Molini Italiani S.p.A. i pizzaioli: Ciro Sasso; Paolo Mastino e Marco Mulas.
Il Giudice Paco Linus porta in finale a Venezia presso Grandi Molini Italiani S.p.A. i pizzaioli: Gaetano Simeone; Mario Matarazzo e Michele Catalano.
Il Giudice Ires Crippa porta in finale a Venezia presso Grandi Molini Italiani S.p.A. i pizzaioli: Mauro Rainone; Omar Schirru e Alessandro Montefusco.
Il Giudice Monica Peroni porta in finale a Venezia presso Grandi Molini Italiani S.p.A. i pizzaioli: Pasquale Lo Vecchio; Nicolò Titone e Manuel Ferrante.
Il Giudice Luigi Pomata porta in finale a Venezia presso Grandi Molini Italiani S.p.A. i pizzaioli: Antonio Silvestri; Pasquale Luccarelli e Salvatore Terranova.
Il Giudice Salvatore Di Matteo porta in finale a Venezia presso Grandi Molini Italiani S.p.A. i pizzaioli: Cristian Scapini; Gennaro Garofalo e Christian Riccio.
La fase finale si disputerà a Venezia l'1 e il 2 dicembre 2019.
