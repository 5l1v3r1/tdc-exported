
# موافقت وزیر ورزش با استعفای رئیس فدراسیون ورزش‌های جانبازان و معلولان

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696658/%D9%85%D9%88%D8%A7%D9%81%D9%82%D8%AA-%D9%88%D8%B2%DB%8C%D8%B1-%D9%88%D8%B1%D8%B2%D8%B4-%D8%A8%D8%A7-%D8%A7%D8%B3%D8%AA%D8%B9%D9%81%D8%A7%DB%8C-%D8%B1%D8%A6%DB%8C%D8%B3-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%88%D8%B1%D8%B2%D8%B4%E2%80%8C%D9%87%D8%A7%DB%8C-%D8%AC%D8%A7%D9%86%D8%A8%D8%A7%D8%B2%D8%A7%D9%86-%D9%88-%D9%85%D8%B9%D9%84%D9%88%D9%84%D8%A7%D9%86)

­وزیر ورزش و جوانان با استعفای رئیس فدراسیون ورزش‌های جانبازان و معلولان موافقت کرد.
به گزارش خبرگزاری صدا و سیما ، حمید علی‌ صمیمی رئیس فدراسیون ورزش‌های جانبازان و معلولان از این فدراسیون جدا شد.
حمیدعلی‌صمیمی 16 بهمن 96 با کسب 24 رأی به عنوان رئیس این فدراسیون منصوب شد.با توجه به اینکه او به عنوان مدیرکل بنیاد شهید و امور ایثارگران تهران بزرگ فعالیت می‌کرد، 28 بهمن مراسم تودیع او از این نهاد برگزار شد تا علی‌صمیمی مشکل قانونی برای حضور در فدراسیون جانبازان و معلولین نداشته باشد.
حالا پس از گذشت 19 ماه مذاکرات پیرامون بنیاد شهید با وزارت ورزش صورت گرفته و قرار بر آن شده که علی‌صمیمی به پست قبلی‌اش در بنیاد شهید بازگردد.
شنیده شده است وزیر ورزش و جوانان با استعفای او موافقت و در روزهای آینده مراسم معارفه علی‌صمیمی در اداره کل بنیاد شهید و امور ایثارگران تهران برگزار شود.
