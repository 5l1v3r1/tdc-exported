
# Изследване: Светът е пред извънредна ситуация с климата

Published at: **2019-11-06T11:52:00+00:00**

Author: ****

Original: [bTV Новините](https://btvnovinite.bg/svetut/izsledvane-svetat-e-pred-izvanredna-situacija-s-klimata.html)

Светът се приближава към извънредна ситуация във връзка с климата. Това гласи проучване на 11 хиляди учени, цитирано от Би Би Си.
Изследването, базирано върху данни, събирани 40 години, обвинява правителствата, че не правят достатъчно за справяне с кризата.
Без дълбоки и трайни промени, светът е изправен пред "неизказано човешко страдание", гласи още документът.
Според учените измерването на глобалните температури на повърхността е недостатъчно, за да се осъзнаят реалните опасности от един прегряващ свят.
Те предлагат да бъдат включени други индикатори, като растежът на човешките и животински популации, загубата на дървесната растителност и потреблението на изкопаеми горива.
