
# Paura a Pomezia, albero precipita in strada: traffico bloccato

Published at: **2019-11-04T09:06:28+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/paura-a-pomezia-albero-precipita-in-strada-traffico-bloccato.html)

Paura a Pomezia dove, a causa del maltempo e delle raffiche di vento, nella serata di ieri un albero è caduto abbattendosi sulla careggiata in via Jamaica, in zona Campobello.
Sono intervenuti i vigili del fuoco e volontari della Protezione Civile NOAL di Pomezia, giunti sul posto intorno alle 21:30.
Dopo appena un ora, intorno alle 22:30, i vigili del fuoco avevano provveduto a mettere in sicurezza la strada, spostando il grosso albero dalla carreggiata, permettendo così di ristabilire la normale circolazione in via Jamaica.
L’intervento di rimozione e controllo, effettuato da vigili del fuoco con il supporto della protezione civile, è però durato tutta la notte. Fortunatamente nessuno è rimasto ferito dalla caduta dell’albero. Le uniche ripercussioni, a parte la paura dei passanti, sono state quelle sulla viabilità.
