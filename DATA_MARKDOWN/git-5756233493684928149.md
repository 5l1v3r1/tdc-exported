
# شکایت علی مطهری از خبرگزاری فارس به خاطر انتشار ویدیوی حاشیه ساز

Published at: **2019-11-05T12:52:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620020/%D8%B4%DA%A9%D8%A7%DB%8C%D8%AA-%D8%B9%D9%84%DB%8C-%D9%85%D8%B7%D9%87%D8%B1%DB%8C-%D8%A7%D8%B2-%D8%AE%D8%A8%D8%B1%DA%AF%D8%B2%D8%A7%D8%B1%DB%8C-%D9%81%D8%A7%D8%B1%D8%B3-%D8%A8%D9%87-%D8%AE%D8%A7%D8%B7%D8%B1-%D8%A7%D9%86%D8%AA%D8%B4%D8%A7%D8%B1-%D9%88%DB%8C%D8%AF%DB%8C%D9%88%DB%8C-%D8%AD%D8%A7%D8%B4%DB%8C%D9%87-%D8%B3%D8%A7%D8%B2)


        علی مطهری نماینده مردم تهران در مجلس شورای اسلامی به دنبال انتشار کلیپی تقطیع شده از یکی از سخنرانی‌های وی توسط خبرگزاری فارس، از این خبرگزاری شکایت کرد.
      

        آفتاب‌‌نیوز :
      
مصطفی ترک همدانی وکیل مدافع مطهری گفت: به دنبال انتشار کلیپی تقطیع شده از سخنان موکل در یک سخنرانی، علیه خبرگزاری فارس تحت عناوین اتهامی نشراکاذیب و توهین اقامه دعوا کردیم.
این وکیل دادگستری افزود: آنچه در این در قالب این کلیپ منتشر شده اولاً تقطیع شده است، زیرا فقط یک قسمت را گذاشتند و مشخص نیست سوال کننده چه کسی است و ثانیاً اساساً سوال کننده زن نبوده بلکه یک مرد بوده و در پاسخ به کنایه و تمسخر آن فرد، چنین جوابی داده شده و یکباره نبوده و مقدمه‌ای داشته است.
ترک همدانی اضافه کرد: برای تخریب افرادی که میان مردم وجهه و محبوبیتی دارند یکی از راهکارها، تخریب شخصیت به لحاظ اخلاقی است و این بار تخریب موکل با این رویکرد بوده است.
