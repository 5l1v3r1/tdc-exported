
# อินเดียยังไม่ร่วม อาร์เซ็ป จนกว่าเงื่อนไขจะแฟร์

Published at: **2019-11-05T03:08:00+00:00**

Author: ****

Original: [เดลินิวส์](https://www.dailynews.co.th/foreign/740041)


        นายกรัฐมนตรีนเรนทรา โมดี กล่าวถึงการที่อินเดียตัดสินใจ "ยังไม่เข้าร่วม" เป็นส่วนหนึ่งของความตกลงหุ้นส่วนทางเศรษฐกิจระดับภูมิภาค "อาร์เซ็ป" ว่าเป็นเพราะ "เงื่อนไขสำคัญ" ยังไม่ได้รับ "การตอบสนอง"
      
สำนักข่าวต่างประเทศรายงานจากกรุงเทพมหานคร เมื่อวันที่ 5 พ.ย. ว่านายกรัฐมนตรีนเรนทรา โมดี กล่าวเมื่อวันจันทร์ ภายหลังเสร็จสิ้นการหารือความตกลงหุ้นส่วนทางเศรษฐกิจระดับภูมิภาค ( อาร์เซ็ป ) ครั้งที่ 3 ซึ่งเป็นส่วนหนึ่งของการประชุมสุดยอดสมาคมประชาชาติแห่งเอเชียตะวันออกเฉียงใต้ ( อาเซียน ) ครั้งที่ 35 ซึ่งไทยเป็นเจ้าภาพ ว่าจากการประเมินข้อกำหนดทั้ง 20 บท โดยตั้งอยู่บนพื้นฐานของผลประโยชน์ที่พลเมืองอินเดียจะได้รับ และตามคำสอนของมหาตมะ คานธีแล้ว เขาไม่สามารถ "ให้คำตอบเชิงบวก" ได้ในตอนนี้ ซึ่งโมดีกล่าวถึงการที่คานธีต้องการให้ "กลุ่มชนชั้นยากจนที่สุดในสังคม" ได้รับสิทธิพื้นฐานและผลประโยชน์ทางเศรษฐกิจเท่าเทียมกับกลุ่มคนมีฐานะ 
