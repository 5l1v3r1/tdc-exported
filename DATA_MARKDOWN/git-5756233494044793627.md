
# دستگیری ۵ عضو یک شرکت هرمی در بابلسر

Published at: **2019-11-04T17:21:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619892/%D8%AF%D8%B3%D8%AA%DA%AF%DB%8C%D8%B1%DB%8C-%DB%B5-%D8%B9%D8%B6%D9%88-%DB%8C%DA%A9-%D8%B4%D8%B1%DA%A9%D8%AA-%D9%87%D8%B1%D9%85%DB%8C-%D8%AF%D8%B1-%D8%A8%D8%A7%D8%A8%D9%84%D8%B3%D8%B1)


        فرمانده انتظامی بابلسر از دستگیری 5 نفر از اعضای یک شرکت هرمی در این شهرستان، خبر داد.
      

        آفتاب‌‌نیوز :
      
حسین اسدی اظهار کرد: در پی کسب خبری مبنی بر فعالیت و عضوگیری یک شرکت هرمی در شهرستان بابلسر، موضوع در دستور کار پلیس آگاهی این فرماندهی قرار گرفت.
وی افزود: با انجام اقدامات اطلاعاتی، اعضای این شرکت هرمی که با اجاره منزلی در این شهرستان اقدام به فعالیت و عضوگیری و آموزش افراد می‌کردند شناسایی شدند.
فرمانده انتظامی شهرستان بابلسر از دستگیری 5 نفر از اعضای یک شرکت هرمی در این شهرستان، خبر داد: پس از هماهنگی‌های قضائی کارآگاهان اداره مبارزه با جرایم اقتصادی پلیس آگاهی با تشکیل تیم های عملیاتی متهمان را دستگیر کردند.
این مسؤول با اشاره به کشف جزوات آموزشی و مقادیر قابل توجهی وجه نقد در بازرسی از محل فعالیت این افراد، افزود: متهمان پس از تشکیل پرونده به مرجع قضائی معرفی شدند و موضوع در دست بررسی است.
اسدی افزود: شیادان فعال در دسیسه‌های هرمی، با استفاده از شیوه‌های روان‌شناسی، افراد را به عضو شدن در زیرگروه‌های خود ترغیب می‌کنند.
وی در خاتمه با اشاره به این که، وعده‌ سرمایه‌گذاری با دریافت سود بالا، مهمترین شگرد شرکت‌های هرمی است، از مردم خواست از هرگونه فعالیت اقتصادی که متولیان آن ادعای درآمدی غیرعادی، به‌ویژه در مدت زمان کوتاهی را دارند، دوری کرده و ضمن تامل در انجام معاملات وسوسه‌انگیز در صورت شناسایی افرادی که در این زمینه فعالیت می‌کنند مراتب را به پلیس اطلاع دهند.
