
# Απίστευτο περιστατικό στο μαιευτήριο «Έλενα»: Μετανάστης έτρεξε για τη γέννα της γυναίκας του και… παράτησε τα άλλα του παιδιά του μόνα τους στο πάρκο!

Published at: **2019-11-07T18:15:28+00:00**

Author: ****

Original: [europost.gr](https://europost.gr/apisteyto-peristatiko-sto-maieytirio-elena-metanastis-etrexe-gia-ti-genna-tis-gynaikas-toy-kai-paratise-ta-alla-toy-paidia-toy-mona-toys-sto-parko/)

Μια απίστευτη ιστορία έζησαν σήμερα οι εργαζόμενοι στο Μαιευτήριο “Έλενα Βενιζέλου”. Μετανάστης από hot spot στην Κόρινθο, αφγανικής εθνικότητας, σύμφωνα με τα λεγόμενά του, συνόδευσε την ετοιμόγεννη σύζυγό του στο μαιευτήριο για να φέρει στον κόσμο το τέταρτό τους παιδί και εγκατέλλειψε τα άλλα τρία στο προαύλιο του νοσοκομείου.
Οι εργαζόμενοι βρήκαν τα τρία μικρά παιδάκια – ηλικίας από 1 έως 4 ετών το μεγαλύτερο – να κλαίνε στο προαύλιο του νοσοκομείου. Όπως αναφέρει στο iatropedia.gr, η Προϊσταμένη Επιστασίας του Μαιευτηρίου “Έλενα Βενιζέλου”, κα. Ευγενία Κωστοπούλου, τα παιδάκια ήταν ολομόναχα, νηστικά και ταλαιπωρημένα. Και ο πατέρας τους άφαντος. Όπως αποκαλύφθηκε στη συνέχεια, ο πατέρας τα είχε αφήσει μόνα τους για να συνοδεύσει τη σύζυγό του στην αίθουσα τοκετών, λέει η κα. Κωστοπούλου:
“Τα παιδάκια τα έφερε ο πατέρας, γιατί έφερε τη γυναίκα του να γεννήσει. Δεν ξέρω που εξαφανίστηκε και άφησε τα παιδάκια στον προαύλιο χώρο του νοσοκομείου. Στη συνέχεια τα πήρε το προσωπικό, τα πήγαμε πίσω στον κήπο, τα ταϊσαμε γιατί ήταν νηστικά, θεονήστικα και καλέσαμε την αστυνομία”.
Οι εργαζόμενοι φρόντισαν τα παιδάκια που έκλαιγαν απαρηγόρητα και ζητούσαν τους γονείς τους. Στη συνέχεια αναζήτησαν τον κηδεμόνα τους. Μετά από πολύωρη αναζήτηση, ανακάλυψαν τον αφγανό πατέρα στην αίθουσα τοκετών.
Υπήρξε μεγάλη δυσκολία στην συνεννόηση, όμως, οι εργαζόμενοι αντιλήφθηκαν ότι ο πατέρας βρέθηκε σε δίλημμα, καθώς δεν ήθελε να αφήσει τα τρία παιδιά του μόνα τους στο hot spot, όσο η γυναίκα του νοσηλευόταν στο μαιευτήριο και ο ίδιος θα ήταν μαζί της. Ζητούσε δε επίμονα από το προσωπικό να κρατήσουν τα παιδιά στο μαιευτήριο, μέχρι το εξιτήριο της γυναίκας του.
“Δεν μιλούσε καθόλου ελληνικά, δεν μιλούσε αγγλικά, δεν μπορούσαμε να συνεννοηθούμε. Μέχρι να συνεννοηθούμε είχα βάλει τη φύλαξη μη τυχόν και μου φύγει κανένα παιδί και το χτυπήσει κανένα αυτοκίνητο, όχι τίποτε άλλο. Τελικά αναγκάστηκα να καλέσω την αστυνομία και ο πατέρας τα πήρε τελικά τα παιδιά του και έφυγε”.
Η μητέρα των τριών παιδιών, τελικά, έφερε στον κόσμο το τέταρτό της παιδί. Μητέρα και νεογέννητο είναι καλά στην υγεία τους. Παραμένουν στο μαιευτήριο μέχρι το εξιτήριο της μητέρας, σε 3 ημέρες.
Στη φωτογραφία βλέπετε τον πατέρα με τα τρία παιδιά του, αφού τον εντόπισαν οι εργαζόμενοι.
