
# Nuovo campo da calcetto, taglio del nastro a Sforzacosta

Published at: **2019-11-07T12:33:35+00:00**

Author: **Gianluca Ginella**

Original: [Cronache Maceratesi](https://www.cronachemaceratesi.it/2019/11/07/nuovo-campo-da-calcetto-taglio-del-nastro-a-sforzacosta/1322173/)

Condividi27TweetEmail27 Condivisioni
 

        Completato il campo di calcetto di via Natali, a Sforzacosta: sabato 9 novembre il taglio del nastro, alle 16,30. Saranno presenti il sindaco Romano Carancini, gli assessori allo Sport e ai Lavori pubblici Alferio Canesin e Narciso Ricotta e i consiglieri comunali Paola Ottaviani e Marco Menchi.
      
L’inaugurazione dell’impianto, che si trova dietro la chiesa della frazione, arriva dopo la fine dei lavori di riqualificazione a cui è stata sottoposta la struttura. «L’intervento – afferma l’assessore allo Sport Alferio Canesin – rientra nel programma di sistemazione degli impianti periferici stabilito dall’amministrazione comunale che ha visto la riqualificazione anche delle strutture di Villa Potenza, di quella collocata a fianco dello stadio Helvia Recina e di quella in via Tano sempre a Sforzacosta. Il campo da calcetto sarà a disposizione del quartiere e della parrocchia e rappresenta una riposta concreta alla crescente domanda da parte dei cittadini di impianti attrezzati per lo svolgimento delle varie attività all’aperto». I lavori sono costati 68mila euro e hanno riguardato la sostituzione della rete di recinzione dell’impianto, la sistemazione del fondo del campetto di calcio e di quello da basket con la stesura della pavimentazione sportiva sintetica in resina acrilica, le segnature per il gioco del calcetto e il basket e infine l’installazione di due nuove porte complete di reti di nylon.
 
