
# ۵۰ هواپیمای بوئینگ زمین‌گیر شدند

Published at: **2019-11-01T12:30:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619205/%DB%B5%DB%B0-%D9%87%D9%88%D8%A7%D9%BE%DB%8C%D9%85%D8%A7%DB%8C-%D8%A8%D9%88%D8%A6%DB%8C%D9%86%DA%AF-%D8%B2%D9%85%DB%8C%D9%86%E2%80%8C%DA%AF%DB%8C%D8%B1-%D8%B4%D8%AF%D9%86%D8%AF)


        تا کنون ۵۰ فروند هواپیمای بوئینگ از نوع ۷۳۷ نسل آینده (Boeing 737 Next Generation) به دلیل پیدا شدن ترک‌هایی بر روی بدنه در هنگام بازرسی این هواپیماها در سراسر جهان، زمین‌ گیر شده‌اند.
      

        آفتاب‌‌نیوز :
      
یکی از سخنگوهای این شرکت به خبرگزاری فرانسه گفت که حدود هزار فروند در این مرحله مورد بازرسی قرار گرفته‌اند که کمتر از پنج درصد (تا ۵۰ هواپیما) دارای مشکلاتی بودند که احتیاج است تا پایان تعمیرات مورد استفاده قرار نگیرند.
این درحالیست که از سال گذشته تا کنون شماری از هواپیماهای بوئینگ ۷۳۷ در سراسر جهان به دلایلی نامشخص یا سقوط کرده‌اند یا مجبور به فرود اضطراری شده‌اند. این حوادث باعث شد که بسیاری از کشورها استفاده از این نوع هواپیما را موقتا متوقف کنند.
حدود هزار هواپیما مورد بازرسی قرار گرفته‌اند که کمتر از پنج درصد (تا ۵۰ فروند) دارای مشکلاتی بودند که احتیاج است تا پایان تعمیرات مورد استفاده قرار نگیرند
سقوط هواپیمای خطوط هوایی اتیوپی در روز ۱۰ مارس ۲۰۱۹ که به کشته شدن ۱۵۷ سرنشین آن انجامید به نگرانی‌ درباره نقص فنی این نوع هواپیما دامن زد.
ماه اکتبر سال گذشته نیز نمونه مشابهی از همین هواپیما با ۱۸۹ سرنشین تنها ۱۳ دقیقه بعد از پرواز از فرودگاه جاکارتا پایتخت اندونزی سقوط کرده بود.
هواپیمای مدل ۷۳۷ مکس پُرفروش‌ترین مدل هواپیمای بوئینگ مسافربری است و میزان سفارش و فروش آن در جهان رقمی معادل ۵۰۰ میلیارد دلار برآورد می‌شود.
در حالی که شرکت بوئینگ می گوید مشکل ایمنی مدل ۷۳۷ مکس را برطرف کرده است اما آژانس ایمنی پرواز اروپا این موضوع را قبول ندارد.
