
# ARSEN VENGER BEZ DLAKE NA JEZIKU: Zbog ovoga je Aron Remzi napustio Arsenal i prešao u Juventus!

Published at: **2019-11-07T14:43:20+00:00**

Author: **Marko**

Original: [Sportska centrala](https://www.sportskacentrala.com/2019/11/07/arsen-venger-bez-dlake-na-jeziku-zbog-ovoga-je-aron-remzi-napustio-arsenal-i-presao-u-juventus/)

Aron Remzi je prethodnog leta odlučio da ne produži ugovor sa Arsenalom, te je potpisao za Juventus bez obeštećenja.
Reprezentativac Velsa i nekadašnji kapiten „tobdžija“ je tako nakon 11 godina otkako je potpisao za Arsenal odlučio da napusti klub u kome je stasao kao igrač.
Arsen Venger ga je još sada već davne 2008. godine kupio od Kardifa za 6,4 miliona evra, a nekadašnji menadžer „tobdžija“ otkrio je u intervjuu Bein Sportu razloge zbog kojih je Velšanin promenio sredinu.
– Aron je hteo da ostane u Arsenalu. Imao je dogovor sa klubom oko produžetka saradnje. Dugo sam pokušavao da ga nagovorim da potpiše novi ugovor, međutim ponekad agenti igrača određuju gde će njihovi klijenti nastaviti karijeru. Da je bilo samo do njega, on bi ostao u Londonu, otkrio je legendarni francuski stručnjak.
Remzi je za sada odigrao osam mečeva za Juventus i postigao dva gola, a dres Arsenala nosio je na 369 utakmica, uz 64 postignuta gola i 65 upisanih asistencija.
