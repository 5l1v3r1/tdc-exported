
# На Хмельниччині підрядник присвоїв частину грошей, виділених на ремонт школи

Published at: **2019-11-07T14:33:00+00:00**

Author: ****

Original: [PRESS-ЦЕНТР](http://press-centr.com/ua/news/42699_Na-Khmelnichchini-pidryadnik-prisvov-chastinu-hroshey-vidilenikh-na-remont-shkoli)


        На Хмельниччині правоохоронці встановили, що директор одного із товариств заволодів бюджетними коштами, призначеними на ремонт приміщення школи.
      
Про це 6 листопада повідомила прес-служба прокуратури Хмельницької області.
Улипні 2017 року відділ освіти, молоді та спорту Ізяславської районної державної адміністрації та керівник товариства уклали договір про проведення ремонту будівлі (термомодернізації) навчально-виховного комплексу. Згідно домовленостей вартість робіт, визначених кошторисною документацією, склала 5,5 млн грн.
До офіційних документів про виконання будівельних робіт директор товариства вніс відомості, що частково не відповідають дійсності, внаслідок чого завищив їх вартість на суму майже 390 тис грн, якими заволодів.
За результатами досудового розслідування зібрано достатню кількість доказів для оголошення особі про підозру у вчиненні кримінальних правопорушень, передбачених ч. 4 ст. 191 (заволодіння чужим майном шляхом зловживання службовим становищем, вчинене у великих розмірах), ч. 2 ст. 366 (службове підроблення, що спричинило тяжкі наслідки) КК України.
Як повідомив керівник місцевої прокуратури Іван Комар, обвинувальний акт у вказаному кримінальному провадженні направлено для розгляду до суду. 

        Фото ілюстративне
      
