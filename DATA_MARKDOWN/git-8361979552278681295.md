
# Топ-100 найбагатших українців. Чому Жеваго втратив статус мільярдера

Published at: **2019-11-07T08:08:00+00:00**

Author: ****

Original: [НВ](https://nv.ua/ukr/biz/top-100-bogatyh/kostyantin-zhevago-dosye-biografiya-statki-2019-skilki-groshey-u-zhevago-50051958.html)

За минулий рік бізнесмен Костянтин Жеваго втратив статус як народного депутата, так і мільярдера: його статок скоротився відразу на третину — з $1,06 млрд до $744 млн.
Підкосило справи Жеваго падіння цін на акції його флагманської компанії Ferrexpo, які котируються на Лондонській біржі. Цьогоріч вони дешевшали двічі.
Вперше — навесні, після того як аудиторська фірма Deloitte відмовилася працювати з Ferrexpo, засумнівавшись, що понад $33 млн, спрямованих компанією на благодійність, пішли саме на ці цілі. Тоді вартість акцій обвалилася майже на третину: за даними інвестаналітиків, капіталізація Ferrexpo просіла на $0,5 млрд, а сам Жеваго втратив $250 млн.
Після того як влітку вартість акцій частково відновилася, восени на тлі зниження світових цін на залізорудну сировину вони подешевшали ще більше.
Але ці неприємності — лише глобальний «цвыти» на тлі українських кримінальних «ягідок»: Держбюро розслідувань (ДБР) має намір домагатися оголошення Жеваго в міждержавний розшук. Бізнесмен фігурує як підозрюваний у справі про розтрату 2,5 млрд грн його банку Фінанси та кредит (сама фінустанова наразі в стані ліквідації). 27 вересня Жеваго навіть заочно повідомили про підозру. Сам підприємець перебуває на лікуванні за кордоном і звідти заперечує будь-які звинувачення на свою адресу.
А 11 жовтня вже детективи НАБУ заочно повідомили Жеваго про підозру: за версією слідства бізнесмен не задекларував наявність фінзобов'язань на 19 млн грн.
Трохи раніше один зі столичних райсудів постановив стягнути з екс-депутата більш як 1,5 млрд грн на користь НБУ в рахунок погашення заборгованості його банку за наданими раніше кредитами рефінансування. Ще майже 0,9 млрд грн суд вирішив відібрати у підконтрольного бізнесменові підприємства АвтоКрАЗ у рахунок заборгованості перед Ощадбанком.
Читайте також:
