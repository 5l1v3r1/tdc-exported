
# فوت 4 نفر براثر تصادف در فارس

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697295/%D9%81%D9%88%D8%AA-4-%D9%86%D9%81%D8%B1-%D8%A8%D8%B1%D8%A7%D8%AB%D8%B1-%D8%AA%D8%B5%D8%A7%D8%AF%D9%81-%D8%AF%D8%B1-%D9%81%D8%A7%D8%B1%D8%B3)

مسئول روابط عمومی اورژانس شهرستان جهرم از وقوع یک حادثه رانندگی خبر داد که منجر به کشته شدن چهارنفر شد.
رحمانیان در گفت و گو با ایسنا اعلام کرد: بر اثر برخورد 2 خودروی پراید و یک پژو پارس در بلوار خلیج فارس شهر جهرم، 3 نفر در دم کشته و 3 نفر مصدوم شدند.
وی با بیان اینکه حال یکی از مصدومان هنگام اعزام به بیمارستان وخیم گزارش شده بود، ابراز تاسف کرد که این مصدوم نیز علیرغم تلاش کادر درمانی جان باخته است.
رحمانی ضمن ابراز تاسف از اینکه یکی از قربانیان این حادثه، کودکی یک ساله بود، زمان وقوع این حادثه را عصر پنجشنبه 16 آبان اعلام کرد.
به گزارش ایسنا، او با بیان اینکه سه دستگاه آمبولانس به فاصله اندکی پس از گزارش حادثه، به محل اعزام شده بود، در خصوص علت وقوع حادثه اظهارنظری نکرد.
استان فارس در وقوع حوادث رانندگی و فوت براثر این حوادث، در کشور رتبه اول را دارد.
