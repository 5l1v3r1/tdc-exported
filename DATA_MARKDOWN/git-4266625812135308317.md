
# У Нью-Йорку заборонили продаж фуа-гра через жорстоке поводження з птахами

Published at: **2019-11-01T17:21:00+00:00**

Author: ****

Original: [ZIK.UA](https://zik.ua/news/2019/11/01/u_nyuyorku_zaboronyly_prodazh_fuagra_cherez_zhorstoke_povodzhennya_z_ptahamy_1681763)


        Місцева влада Нью-Йорка підтримала заборону на продаж фуа-гра (делікатес з гусячої або качиної печінки – ред.) через жорстоке поводження з птахами.
      
Про це повідомляє The New York Times.
За даними видання, фуа-гра є в меню приблизно тисячі ресторанів в одному з найбільших міст США. 
Законодавці пояснили заборону тим, що для виробництва делікатесу птахів примусово годують через трубку в горлі, у зв’язку з чим їхня печінка збільшується до 10 разів. 
Очікується, що закон невдовзі підпише глава міста Білл де Блазіо й він набуде чинності з 2022 року. За його порушення передбачений штраф у дві тисячі доларів.
Активісти та зоозахисники по всьому світу ведуть тяжку боротьбу за захист та гуманне ставлення до тварин. Україна останні 3 роки також веде активну діяльність та досягла значних успіхів у цьому питанні. 
Нагадаємо, у Верховній Раді зареєстровано новий законопроєкт, який забороняє використання тварин у цирках з 2023 року.
