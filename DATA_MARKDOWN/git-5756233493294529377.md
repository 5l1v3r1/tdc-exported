
# چاقوکشی در مقابل دادگستری

Published at: **2019-11-02T19:36:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619507/%DA%86%D8%A7%D9%82%D9%88%DA%A9%D8%B4%DB%8C-%D8%AF%D8%B1-%D9%85%D9%82%D8%A7%D8%A8%D9%84-%D8%AF%D8%A7%D8%AF%DA%AF%D8%B3%D8%AA%D8%B1%DB%8C)


        رئیس مرکز مدیریت حوادث و فوریت های پزشکی شهرستان نیشابور گفت: با امداد رسانی که انجام شد جوان ٢٨ ساله با اقدامات به موقع تکنسین های اورژانس از مرگ حتمی نجات یافت.
      

        آفتاب‌‌نیوز :
      
دکتر قاسم مشارموحد در تشریح این خبر گفت: به دنبال تماس با مرکز ارتباطات اورژانس مبنی بر نزاع و برخورد چاقو به قفسه سینه جوان ٢٨ ساله، در مقابل دادگستری شهر قدمگاه، پایگاه اورژانس درود به محل حادثه اعزام شد.
متخصص طب اورژانس اظهار کرد: پس از رسیدن آمبولانس و معاینه اولیه مشخص شد که چندین ضربه چاقو به مصدوم وارد شده است که یکی از ضربه ها با برخورد به قفسه سینه باعث خونریزی داخلی و متعاقب آن زجر تنفسی و حالت ناپایدار و کاهش هوشیاری و کاهش صداهای تنفسی سمت راست قفسه سینه مصدوم شده است.
وی اعلام کرد: پس از انجام مشاوره تلفنی با پزشک اورژانس با وارد کردن سر سوزن به قفسه سینه، و بر داشتن فشار باعث بهبود و نجات جان مصدوم شدند که تحت حمایت تنفسی به مرکز آموزشی پژوهشی و درمانی ۲۲ بهمن نیشابور منتقل شد.
رئیس اورژانس پیش بیمارستانی نیشابور اذعان داشت: امروز با افزایش سطح علمی تکنسین های اورژانس و برگزاری منظم کارگاه های تخصصی و به روز شدن سطح اطلاعات کارکنان اورژانس شاهد اقدامات نجات بخش و کم نظیر در سطح کشور می باشیم.
