
# Έλειπαν τα αστέρια τους,αλλά κέρδισαν οι Ουόριορς (video)

Published at: **2019-11-05T08:45:00+00:00**

Author: **Sigmalive.Sports**

Original: [SIGMALIVE](https://www.sigmalive.com/sports/all-other-sports/basketball/basketball-nba/595750/eleipan-ta-asteria-tousalla-kerdisan-oi-ouoriors-video)

Αν κι έπαιζαν χωρίς τα αστέρια τους, οι Γκόλντεν Στέιτ Ουόριορς κατάφεραν να νικήσουν (127-118) τους Πόρτλαντ Μπλέιζερς, χάρη σε μεγάλη εμφάνιση του rookie Έρικ Πάσκαλ.Αν κοιτάξει κανείς την αρχική 5άδα των Ουόριορς δεν θα μπορέσει να πιστέψει ότι αυτή η ομάδα είναι οι περσινοί φιναλίστ, αλλά περισσότερο θα του μοιάζει με μία τυπική ομάδα της G-League. Στεφ Κάρι, Ντρέιμοντ Γκριν, ΝτιΑντζελο Ράσελ και -φυσικά- Κλέι Τόμπσον απουσιάζουν κι ως εκ τούτου βασικοί ήταν οι Μπόουμαν, Πουλ, Ρόμπινσον, Πάσκαλ και Κόλεϊ-Στάιν. Κι όμως, η ομάδα του Στιβ Κερ βρήκε τρόπο με αυτό το rotation να πάρει μία μεγάλη νίκη, ακόμη και για τα δεδομένα της regular season, κόντρα στους Μπλέιζερς. Οι Ουόριορς ανέβηκαν έτσι στο 2-5, αναγκάζοντας τους αντιπάλους τους να υποχωρήσουν στο 3-4. Όλα τα... λεφτά, ήταν το Νο. 41 του φετινού draft, Έρικ Πάσκαλ, που τέλειωσε το ματς με 36 πόντους και 13 ριμπάουντ, ενώ ο επίσης «πρωτάρης» Κάι Μπόουμαν είχε 19 πόντους και 8 ασίστ. Για το Πόρτλαντ, δεν αρκούσαν οι 39 πόντοι του Ντάμιαν Λίλαρντ.
