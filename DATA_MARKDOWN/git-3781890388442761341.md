
# แม่'หน่อย นิลเทศ'ขอลูกมอบตัว พี่ปลงถ้าน้องถูกจับตาย

Published at: **2019-11-05T11:35:00+00:00**

Author: ****

Original: [เดลินิวส์](https://www.dailynews.co.th/crime/740132)


        แม่ "หน่อย นิลเทศ" 1 ในผู้ต้องหาหลบหนีแทบช็อก.. วอนลูกชายมอบตัว คิดถึงหัวอกพ่อแม่บ้าง ด้านพี่สาวเผย ทำใจแล้ว!! หากน้องถูกจับตาย เจ้าตัวเคยบอกทนไม่ได้ถ้าต้องคิดคุกอีก 
      
จากกรณี 3 ผู้ต้องหาคดียาเสพติด ประกอบด้วย นายหน่อย หรือ ต้น นิลเทศ อายุ 40 ปี น.ส.สิรินภา วิเศษฤทธิ์ อาย 30 ปี นายบาร์ท อันเลน เฮลมัส อายุ 39 ปี ได้ร่วมกันใช้มีดแทงตำรวจศาลพัทยาแล้วใช้ปืนยิงเปิดทางวิ่งหลบหนีไปขึ้นรถกระบะที่จอดรออยู่ หลังจากเกิดเหตุตำรวจภูธรภาค 2 ออกไล่ล่าคนร้ายอย่างต่อเนื่อง เมื่อวันที่ 5 พ.ย. ผู้สื่อข่าวเดินทางไปที่บ้านเลขที่ 41/1 หมู่ 8 ต.บางรักพัฒนา อ.บางบัวทอง จ.นนทบุรี ซึ่งเป็นบ้านของ นายหน่อย หรือ ต้น นิลเทศ อายุ 41 ปี 1 ในผู้ต้องหาที่หลบหนี ได้พบกับ น.ส.วัสดา นิลเทศ อายุ 42 ปี และนางทองหล่อ นิลเทศ อายุ 63 ปี พี่สาวและมารดาของนายหน่อยอยู่ภายในบ้านหลังดังกล่าว จากการสอบถาม น.ส.วัสดา พี่สาว กล่าวว่า ตั้งแต่เกิดเรื่องน้องชายไม่เคยติดต่อมา ทางบ้านทราบข่าวจากสื่อทุกคนตกใจไม่คิดว่าเขาจะทำแบบนี้ ทุกครั้งที่ไปเยี่ยมเขาก็พยายามจะบอกว่าทนไม่ได้ถ้าต้องคิดคุกอีก แต่ไม่คิดว่าเขาจะทำแบบนี้ ทางบ้านทุกคนทำใจแล้วว่าเขาต้องถูกจับตายแน่นอน ตนอยากให้เขามอบตัวโทษหนักจะได้กลายเป็นเบา ทำความดีก็ได้ลดหย่อนโทษ ได้กลับบ้าน     ด้านนางทองหล่อ มารดา กล่าวว่า ตนมีลูกชายกับลูกสาวแค่ 2 คน เขาหลบหนีแบบนี้ตนถึงกับช็อก ทำใจไม่ได้ ทำอะไรไม่คิดถึงใจพ่อแม่ แม่รู้สึกเสียใจมาก อยากให้เขามอบตัว แม่ยอมหมดตัวขายสมบัติทุกอย่างจนเหลือแต่บ้าน ทุกคนลำบากเพื่อเขา ไม่คิดว่าเขาจะก่อเหตุแบบนี้  '2ตัวช่วย'แก๊งแหกคุกไปไม่รอด หนีซุกบ้านบึงตร.ลากคอ!              
