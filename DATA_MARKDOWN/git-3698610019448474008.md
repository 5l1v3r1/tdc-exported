
# Гончарук очолив комісію по захисту бізнесу

Published at: **2019-11-04T19:04:00+00:00**

Author: ****

Original: [DT.ua](https://dt.ua/ECONOMICS/goncharuk-ocholiv-komisiyu-po-zahistu-biznesu-328459_.html)

Прем'єр-міністр Олексій Гончарук очолив комісію по захисту бізнесу, яка була створена 16 жовтня. До складу комісії увійдуть ще 10 осіб. Таке розпорядження опубліковано на сайті Кабміну.
Також до складу Комісії увійдуть заступник міністра юстиції, заступник міністра розвитку економіки, торгівлі та сільського господарства, заступник глави МВС, заступник директора ДБР, а також за погодженням бізнес-омбудсмен, секретар Національної інвестиційної ради, заступник голови СБУ та заступник директора НАБУ.
Комісія розробить вимоги до звернень (скарг). Перед безпосереднім розглядом комісією, скаргу буде попередньо оцінювати бізнес-омбудсмен. Для цього відведено максимальний термін - три робочих дні. Потім звернення розглядаються комісією, а рішення (при необхідності) публікується на офіційному сайті Кабміну.
Повноваження комісії дозволяють їй ініціювати притягнення до відповідальності за порушення норм законодавства представників держорганів, органів місцевого самоврядування та посадових осіб.
Раніше, 17 жовтня, президент Володимир Зеленський підписав Закон, який посилює захист бізнесу від неправомірних дій або бездіяльності дозвільних органів.
До цього, 15 жовтня, на посаду бізнес-омбудсмена України вступив Марчін Свєнчіцкі.
