
# Ulv i fåreklær

Published at: **2019-11-04T12:59:35+00:00**

Author: **Jamieson Pothecary**

Original: [Dinside](https://www.dinside.no/motor/ulv-i-fareklaer/71696750)

Dine og mine barn, footballtrening, utdrikningslag, VIP-transport for the Kardashians? V-Klasse er Mercedes' mest allsidige modell. Men er den en reel konkurrent i en SUV-dominert markedet?
MPV - eller Multi-Purpose Vehicle. En gang det mest solgte bilsegmentet. Nå er det så å si glemt!
Bilkjøperne ble lei av deprimerende kjøregenskaper og et image som hintet om at personen bak rattet hadde mistet kontrollen over sitt eget liv. Derfor er det ikke så overraskende at SUV-bilene ble omfavnet, med barsk design, stor plass med fleksible løsninger - og ikke minst - personbil-kjøreegenskaper.

        Som sjåfør bak rattet i en SUV, har du ikke bare kontroll over ditt eget liv, du er sjefen. Da er vel MPV-markedet dødt ... ?
      
Det finnes få, men fortsatt noen gode MPV-alternativer. Mercedes-Benz V-Klasse er én av dem. En premium MPV for dem med godt over gjennomsnittet behov for plass til både barn, bagasje og bikkje.
V-Klassen er basert på Mercedes Vito-varebilen. Det høres fælt ut, men dette er det ikke en lurvete ombygging fra Netflix TV-serien «West Coast Customs».
Mercedes tar oppgaven på alvor, og du får overhodet ikke følelsen av en pimpet kassebil, hverken hva gjelder design eller kjøreopplevelse. Fordelen med at den er basert på en kassebil er du får svært fleksible og nærmest uendelig med innvendig løsninger.
Selv om V-Klassen har blitt fire år gammel, er dette kun en kraftig facelift. De utvendige endringene er ikke omfattende. Frontfangeren er strammet opp med nye luftinntak, den har fått den nå velkjente diamantgrillen - i liket med resten av flåten - samt nye lykter. Bakfra er det kun innmaten i lyktene som er nye, med trippel led-lys, stående i samme utformede lyktehus som før.
I svart med Avantgarde-eksteriør-sportspakke skiller den seg godt ut fra de hvite varebilene du ser på veien, klistret to centimeter fra støtfangeren til bilen foran. Vi tipper faktisk at the Kardashians ville aksepterte denne stående foran huset.
Nå er det slik at alt som ikke har fått «planke»-display (som finnes helt fra A -Klasse), virker litt utdatert. En iPad montert-skjerm er nå blitt veldig 2015, det samme gjelder analoge instrumenter. Selv om funksjonalitet, materialkvalitet og design fremdeles er bra, blir «wow»-faktoren litt borte.

        Fordelen er at Mercedes har beholdt det gamle dreiehjulet til betjeningen av infotainment-systemet. I Dinside synes vi fortsatt det er enklere i bruk enn Mercedes sitt nyeste, som kun har berøringsoverflate.
      
Bakerst i bilen er det full VIP-lounge. Alle setene er fullverdige voksenseter, skyvbare og med Isofix-festepunkter i tilfelle fruen har født femlinger. Midterste rad har både varme og kjøling i setene, mens drikkebeholderne har både kjøling og oppvarming.
På midsterste seterad finner du et utbrettbart bord. For å bruke det må setene skyves en del bakover, på bekostning av beinplass til bakerste rad. Her mener vi bord montert bak forsetene hadde vært en bedre løsning.
Setene er festet til skinner i gulvet, med elektriske funksjoner koblet til med en kontakt i gulvet. Dette gjør interiøret ekstremt praktisk, siden setene har enorme justeringsmuligheter, og til og med kan fjernes helt. I en bil til godt over én million, savnet vi elektrisk justering av midterste rad. Setene krevde nemlig litt muskelkraft for å justeres.
For at sjåføren lett skal kunne holde en samtale med bakerste rad, kan stemmen forsterkes over høyttalere når vedkommende prater. Smart! Du trenger heller ikke å hoppe inn og ut av bilen for å lempe ut passasjerene. Alle dørene har automatisk betjening foran.
Selv med alle sju seter i bruk, har du over 1000 liter med bagasjerom. «Prikken over i'en» er bakruta, som er hengslet og kan åpnes for seg. Det er veldig nyttig for ekstra lasting i høyden, pluss at du fortsatt kan laste inn og ut om bilen står rygget inn tett til en vegg.
Til å være en MPV, går V-Klasse virkelig som ei kule. «V300 d» har en 239 hesters dieselmotor, med kraftige 500 Nm, og 100 km/t når du på 7,8 sekunder. For en bil i denne klassen er dette råkjapt!
Det som overrasker mest, er hvor responsiv og balansert bilen er under press og på svingete veier. Den er rett og slett en ulv i fåreklær. En MPV på 2600 kilo skal egentlig være som en lubben flodhest på veien, men nei.
Understellet imponerer like mye på dårlig underlag som på landvei. God svingrespons, ingen antydning til understyring, og en fin og lett kontrollelbar balanse, om man «glemmer» seg litt. Stille er den også, til tross for dobbelt glasstak. Totalopplevelsen er nærmere en premium-SUV, enn en pimpet kassebil.
Girkassen skuffer imidlertid noe, når den ikke er i «dynamic»-modus. V-Klassen har en ni-trinns girkasse, som fordelsvis gjerne holder motoren i «gjerrig-modus» med lave turtall. Dessverre medfører dette ulempe for dual clutch-kassen når du skal mate på, for da ligger den alltid to til tre gir for lavt. Nølingen før den girer to-tre hakk ned gnager på tålmodigheten, dreper spontanitet og demper kjøreopplevelsen.
Det er nok de færreste som kommer til å velge V300-utgaven. Det er fint med litt ekstra fraspark når du er forsinket på vei til flyplassen. Men du trenger det egentlig ikke. V220-utgaven (163hk) leverer riktignok 76 hestekrefter mindre, men du sparer cirka 100.000 kroner.

        V-Klassens nærmeste konkurrent, Volkswagen Caravelle som 2,0 TDI 150hk Comfortline 4Motion, starter på 860.300 kroner. Caravelle'n spiller mer på nostalgi og er mindre dynamisk å kjøre, men det lukter ikke samme status av VW-emblemet foran, som det gjør av Mercedes-stjerna.
      
Per i dag er det ingen SUV på det norske markedet som matcher V-Klasse på plass. Det nærmeste du kommer er en Volvo XC90 (startpris på 921.000 kroner), Mercedes-Benz GLS (fra 1.360.000 kroner) eller BMW X7 (fra 1.284.00 kroner).
V-Klassen vinner suverent ikke bare på plass, men også på pris sammenlignet med SUV.
V-300 er en stilren, rask og uendelig praktisk premium-MPV, for dem som har over gjennomsnitlig plassbehov - og dype lommebøker. Med firehjulstrekk får du en ypperlig vinterbil, med så enorm plass at du slipper bryderiet med skiboks.
En litt ubestemt girkasse og et noe utdatert dasboard trekker ned, men det er ikke «dealbreakere». V-Klasse vil nok appellere mer til VIP-taxinæringen enn Ola og Kari, med «mine og dine». Og det er synd, for V-Klassen dekker alle behov, fra fotball- til Kardashian-familien, og gruser SUV-ene på praktisk bruk.
