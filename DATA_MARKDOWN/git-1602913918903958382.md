
# BCR opreşte sistemul de carduri, în noaptea de miercuri spre joi, pentru lucrări de mentenanţă

Published at: **2019-11-06T10:15:36+00:00**

Author: **Roxana Rosu**

Original: [Ziarul Financiar](https://www.zf.ro/banci-si-asigurari/bcr-opreste-sistemul-de-carduri-in-noaptea-de-miercuri-spre-joi-pentru-lucrari-de-mentenanta-18547053)

Banca Comercială Română (BCR) va opri sistemul de carduri, în noaptea de miercuri spre joi (7 noiembrie, între orele 0:00 şi 5.00), în vederea unor lucrări de îmbunătăţire a performanţelor.
În acest interval orar nu vor putea fi utilizate echipamentele de tip ATM (bancomate), MFM (maşini multifuncţionale) şi POS (aparatele de plată cu cardul). De asemenea, cardurile BCR nu vor putea efectua tranzacţii în reţeaua BCR si nici în alte reţele de acceptare.
În aplicaţia George (Mobile & Internet Banking) nu vor putea fi efectuate operaţiuni specifice cardului (blocare/deblocare card, modificări limite tranzacţionale, rambursare card de credit) 
Tranzacţiile la automatele de schimb valutar (ASV-uri) nu vor fi afectate, iar cele la ghişeele automate (APT-uri) vor putea fi realizate numai cu autentificare cu cartonaş cu cod de bare, fără să fie posibilă autentificarea cu card BCR.
