
# توصیه کاپلو به آلگری: بایرن نه، به یونایتد برو

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696903/%D8%AA%D9%88%D8%B5%DB%8C%D9%87-%DA%A9%D8%A7%D9%BE%D9%84%D9%88-%D8%A8%D9%87-%D8%A2%D9%84%DA%AF%D8%B1%DB%8C-%D8%A8%D8%A7%DB%8C%D8%B1%D9%86-%D9%86%D9%87-%D8%A8%D9%87-%DB%8C%D9%88%D9%86%D8%A7%DB%8C%D8%AA%D8%AF-%D8%A8%D8%B1%D9%88)


        آلگری پیش از آنکه در پایان فصل جاری یوونتوس را ترک کند با این تیم پنج بار پیاپی فاتح سری آ شده بود. کاپلو هم در سال های گذشته یکی از مربیان یوونتوس بوده و سابقه هدایت این تیم ایتالیایی را دارد. این دو از جمله موفق‌ترین مربیان مدرن ایتالیایی به حساب می‌آیند.
      
فابیو کاپلو با توصیه به مربی هموطنش ماسیمیلیانو آلگری می‌گوید آلگری برای بایرن گزینه خوبی است ولی او باید صبر کند و هدایت منچستریونایتد را به عهده بگیرد.
به گزارش "ورزش سه"، فابیو کاپلو، مربی کهنه‌کار ایتالیایی و سرمربی سابق تیم ملی انگلیس می‌گوید با وجود اینکه بعد از اخراج نیکو کوواچ از بایرن مونیخ، از مربی هموطن او ماسیمیلیانو آلگری به عنوان یکی از گزینه‌های جانشینی کوواچ نام برده می‌شود، ولی آلگری باید منتظر بماند تا کمی بعدتر سکان هدایت منچستریونایتد را به دست بگیرد.
آلگری پیش از آنکه در پایان فصل جاری یوونتوس را ترک کند با این تیم پنج بار پیاپی فاتح سری آ شده بود. کاپلو هم در سال های گذشته یکی از مربیان یوونتوس بوده و سابقه هدایت این تیم ایتالیایی را دارد. این دو از جمله موفق‌ترین مربیان مدرن ایتالیایی به حساب می‌آیند.
کاپلو در ایتالیا وقتی با این سوال مواجه شد که آیا مکس آلگری باید پیشنهاد بایرن مونیخ را بپذیرد و به آلمان برود گفت:" آلگری برای بایرن گزینه خوبی خواهد بود ولی بعد از تجربه حضور کارلو آنچلوتی، من مطمئن نیستم واکنش آلمانی‌ها نسبت به مربیان ایتالیایی چطور خواهد بود".
فابیو کاپلو در ادامه صحبت هایش گفت:" ولی انگلیس هیجان‌انگیز است. او این امکان را دارد که در فوتبال انگلیس موفق شود و لیگ برتر رقابتی است که یک مربی را غنی‌تر می‌کند. من اگر جای آلگری بودم به منچستریونایتد می‌رفتم".
