
# Αδαμάντιος Μαντής : Αποκαλυπτικά στοιχεία για το θάνατό του

Published at: **2019-11-06T21:15:10+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/society/adamantios-mantis-apokalyptika-stoixeia-gia-to-thanato-tou/)

Από κακώσεις στο κεφάλι πέθανε ο άτυχος πολίστας, Αδαμάντιος Μαντής, που έχασε τη ζωή του σε τροχαίο στην παραλιακή λεωφόρο Ποσειδώνος τα ξημερώματα της περασμένης Κυριακής.
Από το πόρισμα του ιατροδικαστή, που έφερε στη δημοσιότητα το Star, προκύπτουν δύο ερμηνείες, στις οποίες οι καταθέσεις αναμένεται να ρίξουν φως: είτε ο άτυχος άνδρας χτύπησε το κεφάλι του στο οδόστρωμα, μετά το ατύχημα, είτε χτύπησε το κεφάλι του στις μπάρες.

        Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού
      
Ο 21χρονος δεν φέρει άλλα σοβαρά τραύματα, παρά μόνο στο κεφάλι.
Επίσης, οι πραγματογνώμονες προβληματίζονται από μία βλάβη στο μπροστινό μέρος του αυτοκινήτου, η οποία δεν προκλήθηκε από το τροχαίο δυστύχημα.
Υπενθυμίζεται ότι οι δύο νεαροί άκουσαν έναν περίεργο θόρυβο στο αυτοκίνητο και σταμάτησαν στην αριστερή λωρίδα ταχείας κυκλοφορίας, ώστε να ελέγξουν τι συνέβαινε.
Το ερώτημα που θα απαντηθεί είναι το εάν αυτή η βλάβη, που έχει εντοπιστεί, προκάλεσε τον θόρυβο, που οδήγησε τους δύο άνδρες στην απόφαση να σταματήσουν στην άκρη.

        SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»
      
