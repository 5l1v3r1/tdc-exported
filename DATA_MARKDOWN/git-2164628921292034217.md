
# На Тернопільщині затримали авто нашпиговане бурштином

Published at: **2019-11-06T12:23:00+00:00**

Author: ****

Original: [PRESS-ЦЕНТР](http://press-centr.com/ua/news/42678_Na-Ternopilshchini-zatrimali-avto-nashpihovane-burshtinom)


        Каміння, що ззовні схоже на сирець бурштину, виявили тернопільські патрульні разом із працівниками СБУ.
      
5 листопада, близько 15 години, патрульним надійшла оперативна інформація від колег з Управління СБУ. Йшлося про ймовірну наявність речей або предметів у транспортному засобі, обіг яких заборонено законом.
Зупинивши автомобіль Renault, інспектори провели поверхневу перевірку транспортного засобу, під час якої, ними було виявлено близько 40 балонів з маркуванням «Газ Фреон».
Як надалі з’ясувалося працівниками СБУ, всередині посудин знаходилося каміння коричневого кольору, що ззовні схоже на бурштин, загальною вагою понад 400 кг.
Також нагадаємо, що вночі 1 листопада 2019 року, у великовантажному автомобілі, який зупинили патрульні на вул. Об’їзній було виявлено та вилучено 23 тисячі пляшок контрафактного алкоголю. Водночас, за вул. Лук’яновича 8, було виявлено та вилучено автомобіль марки MAN у кузові якого знаходилось близько 9 тонн рідини із запахом, схожим на спирт.
Тривають слідчі дії.

        Фото УПП
      
