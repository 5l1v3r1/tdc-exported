
# Ιγνάτιος: «Δεν μπορώ να δεχτώ κάποιον που αρνείται την προσφορά σε πρόσφυγες και μετανάστες»

Published at: **2019-11-05T10:45:07+00:00**

Author: **neolaia.gr Team**

Original: [neolaia.gr](https://neolaia.gr/2019/11/05/ignatios-se-stathmo-alpha/)

Απαντώντας σε όσους θεωρούν «απειλή» για τον Χριστιανισμό την έλευση Μουσουλμάνων στην Ευρώπη, ο Μητροπολίτης Δημητριάδος διαμήνυσε ότι παρότι κι αυτός ανησυχεί, «στο όνομα της ανησυχίας δεν μπορείς να αφήσεις ένα παιδί νηστικό. Εμείς 400 χρόνια σκλαβιάς και δεν χαθήκαμε, θα χαθούμε τώρα; Και τώρα θα αντέξουμε. Η Ευρώπη κινδυνεύει γιατί έχασε τον Θεό. Τούς προέκυψε το Ισλάμ και τρέχουν να βάλουν θρησκευτικά στα σχολεία για να μάθουν τα παιδιά τι είναι Θεός και τι τζαμί. Αν πάμε φοβικά, θα κάνουμε τα μεγαλύτερα λάθη. Η Εκκλησία όποτε χρειάστηκε έδωσε τα πάντα».
Μιλώντας στον ραδιοσταθμό του Alpha, ο Μητροπολίτης Δημητριάδος και Αλμυρού Ιγνάτιος, μίλησε για τις μεταναστευτικές ροές ως εξής:

        «Δεν μπορώ να δεχτώ κάποιον που αρνείται την προσφορά σε πρόσφυγες και μετανάστες. Για μένα αυτός δεν είναι ούτε Έλληνας ούτε Ορθόδοξος. Η Ορθοδοξία περιθάλπει όποιον άνθρωπο από όπου και αν είναι. Αυτό σημαίνει Χριστός. Όσο θα κηρύττουμε τον Χριστό αυτό θα το κάνουμε πράξη».
      
Όπως υπογράμμισε ο ίδιος, δεν μπορεί να δεχθεί κάποιον που αρνείται την προσφορά σε πρόσφυγες και μετανάστες, καθώς «Για μένα αυτός δεν είναι ούτε Ελληνας ούτε Ορθόδοξος. Η Ορθοδοξία περιθάλπει όποιον άνθρωπο από όπου και αν είναι. Αυτό σημαίνει Χριστός. Οσο θα κηρύττουμε τον Χριστό αυτό θα το κάνουμε πράξη. Οταν είδα να ανοίγουν παρεκκλήσια στα νησιά για να μπουν οι άνθρωποι, ήταν η αγιότερη πράξη που υπήρξε. Ακόμα και την φυσική εικόνα, το ξύλο, όπου και αν την βρούμε, θα την πάρουμε, θα την καθαρίσουμε και θα την βάλουμε σε ένα καλό σημείο του σπιτιού μας. Ετσι είναι και ο άνθρωπος. Βεβαίως έχει πόνο, κόπο. Όσο και αν μας λοιδόρησαν εμάς τους Ελληνες, δικαίως τώρα στρέφουν όλοι τα μάτια και λένε ότι οι Ελληνες είναι άνθρωποι».

        Δείτε ακόμα: Περισσότεροι από 80 μετανάστες και πρόσφυγες εντοπίστηκαν μέσα σε κοντέινερ στην Ξάνθη
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
