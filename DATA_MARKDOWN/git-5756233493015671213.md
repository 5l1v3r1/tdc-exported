
# شعار علیه استقلال و تشویق بوندسلیگایی بازیکنان تراکتور/ اقدام خطرناک هواداران میزبان!

Published at: **2019-11-01T17:55:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619252/%D8%B4%D8%B9%D8%A7%D8%B1-%D8%B9%D9%84%DB%8C%D9%87-%D8%A7%D8%B3%D8%AA%D9%82%D9%84%D8%A7%D9%84-%D9%88-%D8%AA%D8%B4%D9%88%DB%8C%D9%82-%D8%A8%D9%88%D9%86%D8%AF%D8%B3%D9%84%DB%8C%DA%AF%D8%A7%DB%8C%DB%8C-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%AA%D8%B1%D8%A7%DA%A9%D8%AA%D9%88%D8%B1-%D8%A7%D9%82%D8%AF%D8%A7%D9%85-%D8%AE%D8%B7%D8%B1%D9%86%D8%A7%DA%A9-%D9%87%D9%88%D8%A7%D8%AF%D8%A7%D8%B1%D8%A7%D9%86-%D9%85%DB%8C%D8%B2%D8%A8%D8%A7%D9%86)


        هواداران تیم فوتبال تراکتور صحنه جالبی را با نورهای تلفن همراه خود در ورزشگاه ایجاد کردند.
      

        آفتاب‌‌نیوز :
      
تیم‌های فوتبال تراکتور و استقلال از ساعت ۱۸ امروز (جمعه) در چارچوب هفته نهم رقابت‌های لیگ برتر فوتبال باشگاه‌های کشور به مصاف یکدیگر خواهند رفت.
*ترکیب متفاوت تراکتور، تعجب هواداران این تیم را هم در پی داشته و آنها درباره دلیل نیمکت‌نشینی بازیکنان مطرح‌شان با یکدیگر صحبت می‌کنند.
*برخی از هوادارانی که بیرون از ورزشگاه مانده‌اند، می‌گویند که بلیت دارند، اما مسئولان ورزشگاه به آنها اعلام کرده‌اند که سکو‌ها پُر است و فرد دیگری را به ورزشگاه راه نخواهند داد.
*تک‌تک بازیکنان اصلی تراکتور توسط هواداران این تیم به شیوه بوندسلیگایی تشویق شدند. در این بین میمبلا، با شدت بیشتری از سوی هواداران تشویق شد.
*هواداران تراکتور شعار‌هایی علیه تیم استقلال سر دادند.
*روی سکو‌های ورزشگاه یادگار، جایی برای نشستن نیست و هوادارانی که جایی برای نشستن پیدا نکرده‌اند، به روی قسمت‌های بلندتر ورزشگاه رفته‌اند و به شکل خطرناکی قصد تماشای بازی را دارند.
*هواداران تیم استقلال در چند مقطع اقدام به تشویق تیم‌شان کردند که این کار با واکنش تراکتوری‌ها مواجه شد.
*هواداران تراکتور با روشن کردن نورهای تلفن‌های همراه خود، صحنه جالبی را در ورزشگاه ایجاد کردند.
