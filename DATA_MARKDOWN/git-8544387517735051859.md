
# Πότε θα αναρτηθούν τα τέλη κυκλοφορίας 2020 στο Taxisnet

Published at: **2019-11-04T08:42:25+00:00**

Author: **neolaia.gr Team**

Original: [neolaia.gr](https://neolaia.gr/2019/11/04/teli-kikloforias-2020-sto-taxisnet-pote/)

Τα τέλη κυκλοφορίας 2020 αναμένεται να αναρτηθούν στο Taxisnet μέχρι και τις 15 Νοεμβρίου 2019, ενώ οι αλλαγές που σχεδιάζει το οικονομικό επιτελείο, βάσει των ευρωπαϊκών οδηγιών, θα ισχύσουν από το 2020.
Οι όποιες αλλαγές θα γίνουν επομένως από την επόμενη χρονιά κι ως εκ τούτου τα τέλη κυκλοφορίας 2020 θα υπολογίζονται, όπως και το 2019.
Κι αυτό επειδή, όπως ήδη έχει προαναγγείλει ο Υπουργός Οικονομικών, Χρήστος Σταϊκούρας, οι νέες αλλαγές θα γίνουν από το 2021 στο πλαίσιο εναρμόνισης της ελληνικής νομοθεσίας με την αντίστοιχη ευρωπαϊκή.

        Τέλη κυκλοφορίας 2020: Τι θα πληρώσουν οι ιδιοκτήτες
      
Και το 2019, δεν θα υπάρξει καμία ελάφρυνση, αφού στα ταμεία του Δημοσίου υπολογίζεται ότι θα εισρεύσουν 1,2 δισ. ευρώ, καθώς οι ιδιοκτήτες των οχημάτων καλούνται να πληρώσουν από 22 ευρώ έως 1.380 ευρώ ανάλογα με τον τύπο και το έτος ταξινόμησης.

        Υπενθυμίζουμε ότι:
      
Για όσους/όσες θα πληρώσουν μέσω web banking, απαιτείται μόνο η Ταυτότητα Οφειλής που αναγράφεται στο ειδοποιητήριο, ενώ οι κάτοχοι πιστωτικών καρτών με επαρκές πιστωτικό υπόλοιπο μπορούν να εξοφλήσουν τα τέλη κάνοντας χρήση προγραμμάτων έως και 12 άτοκων δόσεων.

        Επισημαίνουμε επίσης ότι:
      
Από τα μέσα Νοεμβρίου του φετινού έτους, οι φορολογούμενοι θα μπορούν με τη χρήση των κωδικών τους στο Taxisnet ή απλά με τη χρήση του αριθμού φορολογικού μητρώου τους και τον αριθμό κυκλοφορίας του οχήματός τους να εισέλθουν στο δικτυακό τόπο www.aade.gr και να πληροφορηθούν το ακριβές ποσό που αναλογεί στο όχημά τους.

        Τα πρόστιμα
      
Τα τέλη κυκλοφορίας θα πρέπει να πληρωθούν έως το τέλος του έτους, όπως κάθε χρόνο. Σε διαφορετική περίπτωση, η εκπρόθεσμη πληρωμή συνεπάγεται πρόστιμο στο 100% των τελών που αναλογούν στο όχημα.

        Αναλυτικά καταβάλλεται:
      
-Ισόποσο των τελών, αν το όχημα είναι δίκυκλο/τρίκυκλο Ι.Χ. ή επιβατικό Ι.Χ.
-το ήμισυ των τελών, αν το όχημα είναι επιβατικό Δ.Χ. ή φορτηγό ή λεωφορείο.
-0 ευρώ, αν τα τέλη κυκλοφορίας είναι λιγότερα από 30 ευρώ.

        Κατάθεση πινακίδων
      
Όπως κάθε χρόνο, δεν θα πληρώσουν τέλη κυκλοφορίας όσοι/όσες καταθέσουν τις πινακίδες μέχρι τις 31 Δεκεμβρίου, θέτοντας το όχημά τους σε ακινησία.
Όσοι/όσες υποβάλουν δηλώσεις ακινησίας και καταθέσουν τις πινακίδες των οχημάτων τους στις ΔΟΥ μέχρι τις 31 Δεκεμβρίου 2019, θα αποφύγουν την πληρωμή των τελών κυκλοφορίας για το 2020, τον φόρο πολυτελούς διαβίωσης που πληρώνουν οι κάτοχοι Ι.Χ. κυβισμού 1.929 κυβικών εκατοστών και άνω, αλλά και τα τεκμήρια διαβίωσης.
Στην κατεύθυνση της συμμόρφωσης με τα ευρωπαϊκά πρότυπα κινείται η κυβέρνηση με τον υπουργό Οικονομικών, Χρήστο Σταϊκούρα, να προαναγγέλλει αναμόρφωση των τελών κυκλοφορίας με βάση τις εκπομπές ρύπων.
Σύμφωνα με την νέα ευρωπαϊκή οδηγία, κάθε κράτος μέλος υποχρεούται να εφαρμόσει ένα Εθνικό πρόγραμμα ελέγχου της ατμοσφαιρικής ρύπανσης.
Οι σχεδιαζόμενες αλλαγές αναμένεται να ισχύσουν από το νέο έτος.
Στην Ελλάδα, από τον Οκτώβριο του 2010 τα τέλη κυκλοφορίας των καινούργιων αυτοκινήτων που ταξινομούνται υπολογίζονται µε βάση τις εκπομπές CO2 που έχουν και µε τη χρήση των συντελεστών της αντίστοιχης κλίμακας που είναι σε ισχύ.
Από την άλλη πλευρά, για τα αυτοκίνητα που έχουν ταξινομηθεί πριν από τον Οκτώβριο του 2010, ο υπολογισμός των τελών γίνεται αποκλειστικά µε τα κυβικά του κινητήρα τους και τους φορολογήσιμους ίππους που προκύπτουν από αυτά.
Το νέο πρότυπο ονομάζεται WLTP (Worldwide harmonized Light vehicles Test Procedure), είναι πιο αυστηρό από τα προηγούμενα και οδηγεί σε καταγραφή αυξημένων ρύπων διοξειδίου του άνθρακα σε κάθε όχημα.
Το Worldwide harmonized Light vehicles Test Procedure είναι ένας νέος τρόπος υπολογισμού εκπομπής ρύπων και κατανάλωσης καυσίμου που αντικατέστησε το NEDC τον Σεπτέμβριο του 2017 και βάση προγραμματισμού θα τον έχει αντικαταστήσει πλήρως το 2021.
Το νέο αυτό πρότυπο που φέρει τον κωδικό WLTP προβλέπεται πιο αυστηρό από το προηγούμενο και θα οδηγεί σε καταγραφή αυξημένων ρύπων διοξειδίου του άνθρακα σε κάθε όχημα.
Να επισημάνουμε ότι τα τέλη κυκλοφορίας υπολογίζονται με βάση τους εκπεμπόμενους ρύπους για τα οχήματα εκείνα που έχουν ταξινομηθεί για πρώτη φορά (στην Ελλάδα για τα καινούρια και στην Ευρώπη για τα μεταχειρισμένα εισαγόμενα) από την 1η Νοεμβρίου του 2010 και μετά.

        Η κλίμακα υπολογισμού των ετήσιων τελών για τα οχήματα αυτά έχει ως εξής:
      

        (τιμές ανά γραμμάριο Co2)
      
0-90 γρ. CO2 – Μηδέν ευρώ
91-100 γρ. CO2 – 0,90 ευρώ / γραμμάριο
101-120 γρ. CO2 – 0,98 ευρώ / γραμμάριο
121-140 γρ. CO2 – 1,20 ευρώ / γραμμάριο
141-160 γρ. CO2 – 1,85 ευρώ / γραμμάριο
161-180 γρ. CO2 – 2,45 ευρώ / γραμμάριο
181-200 γρ. CO2 – 2,78 ευρώ / γραμμάριο
201-250 γρ. CO2 – 3,05 ευρώ / γραμμάριο
Άνω από 251 γρ. CO2 – 3,72 ευρώ / γραμμάριο
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
