
# У штабі розповіли, коли знімуть обмеження в районі Золотого

Published at: **2019-11-02T16:26:02+00:00**

Author: ****

Original: [Слово і Діло](https://www.slovoidilo.ua/2019/11/02/novyna/bezpeka/shtabi-rozpovily-koly-znimut-obmezhennya-rajoni-zolotoho)


        Режим обмеження на пересування в районі розведення сил в Золотому буде скасовано у неділю, 3 листопада.
      
Про це під час брифінгу повідомив командир оперативно тактичного угруповання «Північ» Олег Мікац.
«Починаючи з завтрашнього дня тут можна буде вільно переміщатися - відповідно всі заходи виконувати, які необхідно - як для місцевого населення, волонтерів, журналістів та інших», - заявив він.
Також представник штабу додав, що в районі розведення сил в Золотому вже 12 днів не було зафіксовано жодного порушення режиму припинення вогню.
Нагадаємо, раніше в Міністерстві внутрішніх справ повідомляли, що на ділянці розведення сил в Золотому працюють посилені патрулі Національної поліції. Правоохронці забезпечують порядок та готові до реагування на можливі провокації.
Раніше заступник начальник Генерального штабу Збройних сил України Сергій Наєв розповів, що при обстрілах ЗСУ можуть повернутися на позиції.
Як відомо, 29 жовтня в Золотому розпочалося розведення сил та засобів.
Хочете обговорити цю новину? Долучайтеся до телеграм-чату CHORNA RADA
