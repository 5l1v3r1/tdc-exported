
# Метро Харкова відновило роботу – вибухових пристроїв не знайдено

Published at: **2019-11-07T11:37:14+00:00**

Author: ****

Original: [ФАКТИ](https://fakty.com.ua/ua/ukraine/20191107-u-harkovi-zakryly-try-stantsiyi-metro-cherez-minuvannya/)

У Харкові закривали станції метро Центральний ринок, Спортивна та Університет через анонімне повідомлення про мінування.
Оновлено 13.37: Метро Харкова відновило роботу.

        Вибухотехніки обстежили понад шість тисяч квадратних метрів метрополітену та прилеглої території, а також евакуювали 830 осіб.
      

        – Жодних вибухових пристроїв чи небезпечних речовин правоохоронці не виявили, – йдеться у повідомленні.
      
Близько 9.30 на електронну пошту поліції Харкова надійшло повідомлення про замінування трьох станцій метро – Центральний ринок, Спортивна та Університет.
Читайте: Дзвінки про “мінування”: яке покарання і як змінили процедуру реагування
Проводиться перевірка. На місцях працюють слідчо-оперативні групи та фахівці вибухотехнічного управління Нацполіції.
На час перевірки ці станції закриті для пасажирів, а потяги на них не зупиняються.
Нагадаємо, сьогодні, 7 листопада, в Києві станції Золоті Ворота, Червоний хутір, Академмістечко були закриті через анонімне повідомлення про мінування.
