
# Ще превземе ли Лудогорец и Барселона?

Published at: **2019-11-07T12:48:00+00:00**

Author: **Красимир Ангелов**

Original: [Dnes.bg](https://www.dnes.bg/sport/2019/11/07/shte-prevzeme-li-ludogorec-i-barselona.428866)

Лудогорец излиза тази вечер срещу испанския Еспаньол в среща от Група "Н" на Лига Европа, която ще се играе от 22:00 часа българско време.
При победа за Еспаньол днес "папагалчетата" ще се класират за 1/16-финалите на Лига Европа. Лудогорец не трябва да губи в днешния мач и да вземе поне точка в Каталуния, тъй като съществува реална опасност отборът да бъде изместен от второто място тази вечер.
В Разград "орлите" допуснаха минимално поражение с 0:1 от този противник и днес са жадни за реванш.
За домакините аут е контузеният Кайери, както и наказания Х. Лопес, докато разградчани са в оптимален състав и няма контузени и наказани футболисти в редиците на Станислав Генчев.
Преди този мач испанците са лидери в групата с актив от 7 точки, а разградчани са втори с точка по-малко. Третото място е за Ференцварош с актив от 4 точки, а ЦСКА (Москва) заема последната позиция без спечелена точка.
Положителното за Лудогорец в този мач е, че домакините не са изобщо във форма и са допуснали цели три загуби в последните си пет мача от всички турнири, като е доста вероятно да излязат и с резерви днес.
Формата на "орлите" обаче е доста добра и отборът има четири успеха и поражения за последните пет мача. Нашата прогноза за този двубой е реми с по едно попадение.Всичко преди мача довечера четете в Gol.bg
