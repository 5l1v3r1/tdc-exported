
# На Рівненщині під колесами авто загинув волинянин (ФОТО)

Published at: **2019-11-04T12:07:00+00:00**

Author: ****

Original: [PRESS-ЦЕНТР](http://press-centr.com/ua/news/42626_Na-Rivnenshchini-pid-kolesami-avto-zahinuv-volinyanin-FOTO)


        Смертельна дорожньо-транспортна пригода сталася сьогодні, четвертого листопада, близько 05:25 на автодорозі "Київ-Чоп" поблизу села Самостріли.
      
На місці події поліцейські встановили, що водій вантажного автомобіля "Volvo", 48-річний мешканець Львівської області допустив наїзд на 37-річного жителя села Крухиничі Волинської області, який за попередньою інформацією, перебігав проїзну частину у невстановленому місці.
Від отриманих травм пішохід загинув на місці події.
За фактом порушення правил безпеки дорожнього руху, що спричинили смерть потерпілого, слідчим слідчого управління розпочато досудове розслідування з частиною 2 статті 286 Кримінального кодексу України.
За зовнішніми ознаками керманич вантажівки був тверезий, втім наразі він ще проходить медичне освідування.
Про це повідомляє відділ комунікації поліції Рівненської області
