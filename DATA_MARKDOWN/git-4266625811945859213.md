
# В Одесі правоохоронці попередили напад на підприємця

Published at: **2019-11-04T16:24:00+00:00**

Author: ****

Original: [ZIK.UA](https://zik.ua/news/2019/11/04/v_odesi_pravoohorontsi_poperedyly_napad_na_pidpryiemtsya_1683395)


        Працівники внутрішньої безпеки НПУ встановили інформацію про те, що місцевий мешканець Одеси з метою наживи планує організувати напад на свого роботодавця.
      
Про це повідомляє пресслужба Нацполіції Одеської області. 
Зазначається, що задля реалізації задуму чоловік почав пошуки виконавців злочину. Зокрема було встановлено, що 36-річний чоловік підшуковує осіб з кримінального кола для здійснення розбійного нападу на свого роботодавця – місцевого підприємця у сфері торгівлі.
"При перевірці інформація знайшла своє підтвердження. За зібраними внутрішньою безпекою НПУ матеріалами слідчим відділом Приморського ВП в місті Одеса, під процесуальним керівництвом Одеської місцевої прокуратури №3, було розпочато кримінальне провадження", – сказано у повідомленні.
Правоохоронці провели імітацію злочину, з використанням вогнепальної зброї та заволодінням сумки з грошима підприємця. 
Зловмисникові, у разі доведення його вини в суді, загрожує позбавлення волі на строк від 7 до 10 років з конфіскацією майна. 
Нагадаємо, у кінці жовтня у Запоріжжі напали на відому активістку, керівника громадської організації "Запорізький ромський центр "Лачо Дром" Анжеліку Бєлову.
