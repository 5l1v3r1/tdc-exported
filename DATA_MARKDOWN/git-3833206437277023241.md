
# Vivacom с нов собственик, сделката е за милиарди!

Published at: **2019-11-07T18:00:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Vivacom-s-nov-sobstvenik-sdelkata-e-za-miliardi-912029)

"Юнайтед груп" купува БТК, проeктодоговорът е вече подписан. Сделката с медийната компания "Юнайтед груп“, в която мажоритарен акционер е лондонският фонд BC Partners, се подготвя от месеци.
Очаква се продажбата да бъде финализирана през второто тримесечие на 2020 г., като това ще зависи от получаване на регулаторни одобрения и други условия.
"Юнайтед груп“ е доставчик на кабелни, мобилни и медийни услуги. Според "Капитал“ цената е 1.1-1.2 млрд. евро. Информацията, че БТК и нейният мобилен оператор "Виваком“ се продават, излезе в британския вестник "Файненшъл таймс“ през юли, като това беше потвърдено от един от собствениците Спас Русев.
През 2015 г. търгът на стойност 330 млн. евро за българския телеком беше спечелен от Русев, британското подразделение на ВТБ – VTB Capital и Delta Capital International, която е собственост на бившия финансов министър Милен Велчев и брат му Георги.
Сделката е атакувана в съда от руския бизнесмен Дмитрий Косарев, който е собственик на дял в люксембургска холдингова компания, която притежава части от "Виваком“ преди придобиването от новите акционери. Той претендира, че търгът от 2015 г. е бил фиктивен, а цената на компанията – изкуствено занижена.
