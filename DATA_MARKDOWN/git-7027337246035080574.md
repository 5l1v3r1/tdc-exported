
# نمای جدید میدان تقسیم استانبول (+عکس)

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696908/%D9%86%D9%85%D8%A7%DB%8C-%D8%AC%D8%AF%DB%8C%D8%AF-%D9%85%DB%8C%D8%AF%D8%A7%D9%86-%D8%AA%D9%82%D8%B3%DB%8C%D9%85-%D8%A7%D8%B3%D8%AA%D8%A7%D9%86%D8%A8%D9%88%D9%84-%D8%B9%DA%A9%D8%B3)

پس از گذشت بیش از 6 سال از اعتراضات گسترده به تخریب پارک "گزی" در حاشیه میدان "تقسیم" استانبول و ساخت یک مرکز فرهنگی و مسجد به جای آن، تصویر هوایی جدیدی از نمای این میدان از مراحل پایانی ساخت مسجد جدید "میدان تقسیم" حکایت دارد.
به گزارش عصرایران، عملیات ساخت این مسجد در ماه مه سال 2013 و تخریب پارک "گزی " در حاشیه این میدان منجر به یک سلسله اعتراضات گسترده علیه دولت اردوغان – نخست وزیر وقت- شد؛اعتراضاتی که 7 کشته و صدها زخمی و دستگیری بر جای گذاشت.
اما حالا با گذشت بیش از 6 سال از آن اعتراضات، مراحل ساخت یک مسجد و مرکز فرهنگی در میدان تقسیم استانبول رو به اتمام است.
