
# Journalisten: VG og Sofie Bakkemyr inngår forlik

Published at: **2019-11-04T11:32:21+00:00**

Author: **NTB**

Original: [Kampanje](https://kampanje.com/medier/2019/11/journalisten-vg-og-sofie-bakkemyr-inngar-forlik/)


        - Saken er ute av verden, sier VGs stabssjef.
      
VG og Sofie Bakkemyr har inngått forlik, skriver Journalisten.
- Det vi har å melde, er at vi nå har kommet til enighet med Sofie, og saken er sånn sett ute av verden. Vi har løst dette i samråd med Sofie, og det er det jeg kommer til å si, sier VGs stabssjef Øyvind Næss til Journalisten.
VG ble i august felt på en rekke punkter i Pressens Faglige Utvalg for sin dekning av den mye omtalte videoen der Trond Giske danser med Bakkemyr på Bar Vulkan i Oslo i vinter.I september ble det kjent at Bakkemyr krever oppreisning fra avisen.Øyvind Næss ønsker ikke å gå inn på detaljene i avtalen.
- Vi har blitt enige om å ikke si noe.Bakkemyrs advokat Knut-Asbjørn Solevåg ønsker heller ikke å gå konkret inn på hva avtalen med VG innebærer.
- Det vi har å fortelle, er at partene har kommet til enighet, og at saken er ute av verden, sier Solevåg til Journalisten.

        Les mer: Sofies advokat varsler erstatningskrav mot VG: - Naturlig at hun får kompensasjon
      
