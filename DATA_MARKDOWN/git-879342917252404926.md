
# Обрали нового голову НКРЕКП

Published at: **2019-11-04T18:46:02+00:00**

Author: ****

Original: [Слово і Діло](https://www.slovoidilo.ua/2019/11/04/novyna/polityka/obraly-novoho-holovu-nkrekp)


        Головою Національної комісії, що здійснює регулювання у сферах енергетики і комунальних послуг (НКРЕКП), був обраний Валерій Тарасюк.
      
Про це йдеться на сайті НКРЕКП у понеділок, 4 листопада.
Відповідне рішення було ухвалене новообраними членами НКРЕКП шляхом таємного голосування.
«Валерій Тарасюк народився в 1976 році в смт Казанка Миколаївської області. У 1998 році закінчив Київський університет ім. Тараса Шевченка, Інститут міжнародних відносин. 29 жовтня 2019 року призначений на посаду члена Національної комісії, що здійснює державне регулювання у сфері енергетики і комунальних послуг», - повідомили в НКРЕКУ.
Нагадаємо, 29 жовтня президент Володимир Зеленський провів кадрові зміни у НКРЕКП. Зокрема, Зеленський призначив Олексія Магду, Валерія Тарасюка, Ольгу Бабій і Руслана Кайдаша членами НКРЕКП. Їх призначили тимчасово на 3 місяці.
Також він звільнив Олександра Формагея і Євгена Магльованого з Нацкомісії. До цього вони самі написали заяву про відставку.
Хочете обговорити цю новину? Долучайтеся до телеграм-чату CHORNA RADA
