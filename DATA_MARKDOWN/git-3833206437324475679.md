
# Ето какво е състоянието на Стоянка Мутафова!

Published at: **2019-11-02T07:58:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Eto-kakvo-e-sustoyanieto-na-Stoyanka-Mutafova-910479)

Днес дъщерята на Стоянка Мутафова - Мария Грубешлиева-Муки гостува в ефира на "Събуди се", за да даде информация за състоянието на любимата на поколения българи актриса.
Припомняме, че  Стоянка Мутафова бе оперирана неотдавна, а малко след това състоянието й се влоши.
"Всичко стана изведнъж. Тя се влоши страшно и отидохме в болницата. Там установиха, че има гной в жлъчката и, и това нещо трябва да се отстрани. Или ще се съгласите да отстраним жлъчката, при положение, че не отговаряме за упойката, която е страшно силна, а Стоянка е на 97 години, или жлъчката ще се пръсне и това ще отиде в нея и тя ще си отиде за 1-2 дни. Трябваше да избера от 2 злини една", призна тя през сълзи.
"Съгласих се за операцията и Стоянка успя да се пребори с упойката. Излезе в доста добро състояние след операцията", допълни още Муки.
"Каза ми, че ме обича, като излезе от упойката. Стоянка беше интубирана, сложи й се тръба, тя вдигна температура. Сега в момента положението й се подобрява. Температурата и спада", заяви Мария и добави, че бърза за болницата, защото иска да е близо до майка си.
