
# Roberto Di Pinto: chi è lo chef ospite oggi a Detto Fatto

Published at: **2019-11-05T12:32:09+00:00**

Author: **Federica Rosato**

Original: [Il Corriere della Città](https://www.ilcorrieredellacitta.com/news/spettacolo/roberto-di-pinto-chi-e-lo-chef-ospite-oggi-a-detto-fatto.html)

Nella puntata di Detto Fatto che andrà in onda, oggi martedì 5 novembre, come sempre alle 14.00 su Rai 2 – grande spazio sarà dedicato alla cucina, al benessere e alla moda. Gli ospiti della puntata saranno lo chef Roberto Di Pinto, la personal trainer ed insegnante di fitness Jill Cooper e l’esperta di moda e tendenze Jo Squillo. 
Lo chef Roberto Di Pinto nasce a Napoli nel 1982, in un quartiere popolare della città insieme ai suoi genitori e ai quattro fratelli. Suo padre, come lui stesso ha affermato in un’intervista, è stato da sempre il suo più grande motivatore.
Inizia la sua carriera come garzone nella pasticceria Scaturchio di Napoli, per poi entrare a far parte del mondo Starwood – una catena alberghiera grazie alla quale ha girato mezzo mondo. Ha lavorato nei ristoranti stellati Fiore e Conservatory di Londra, al Diana Majestic e Nobu di Milano e ha anche preso parte ad uno stage da Gennaro Esposito alla Torre del Saracino. È stato anche lo chef alla guida della ristorazione del Bulgari Hotel – per poi aprirsi un ristorante tutto suo a Milano, Sine, l’8 dicembre del 2018. 
Il Ristorante Sine in Viale Umbria 26 a Milano offre una cucina basata su piatti che ricordano le origini partenopee dello chef con chiari riferimenti alla cucina francese, vista anche la sua lunga esperienza lavorativa a Parigi. Lo stile della sua cucina è creativa e moderna, ma lo chef non dimentica mai la tradizione. 
