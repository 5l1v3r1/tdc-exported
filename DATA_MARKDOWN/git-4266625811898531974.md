
# У Кропивницькому дві третини міста залишилися без опалення

Published at: **2019-11-06T08:10:00+00:00**

Author: ****

Original: [ZIK.UA](https://zik.ua/news/2019/11/06/u_kropyvnytskomu_dvi_tretyny_mista_lyshylysya_bez_opalennya_1684641)


        Вчора, 5 листопада, дві третини міста Кропивницький залишись без тепла.
      
Про це на своїй сторінці у Фейсбуці повідомив міський голова Андрій Райкович.
«Сьогодні (5 листопада – ред) сталась практично надзвичайна подія! Дві третини міста лишись без тепла», – написав міський голова Кропивницького.
За його словами, одне з підприємств, що розташоване поруч з південно-західною котельнею, почало роботи на своїй гілці газопроводу. Роботи несанкціоновані, без будь-яких погоджень та дозволів. В результаті пошкодили газопровід середнього тиску. «Кіровоградгазу» довелось відключити котельню».
Він зазначив, що у міськраді обіцяють зробити все можливе, щоб вже сьогодні відновити теплопостання будинків та соцсфери.
Нагадаємо, станом на 4 листопада, понад 85% житлових будинків та понад 90% соціального фонду України підключили до опалення.
