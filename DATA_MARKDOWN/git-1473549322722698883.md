
# Doradził wprowadzenie kary chłosty za cudzołóstwo. Sam został za nie wychłostany

Published at: **2019-11-02T07:51:44+00:00**

Author: **asty/tr/kwoj**

Original: [TVN24](https://www.tvn24.pl/wiadomosci-ze-swiata,2/indonezja-zwolennik-chlosty-za-cudzolostwo-sam-zostal-za-nie-wychlostany,982319.html)

Mukhlis bin Muhhamad, który pracował dla agencji doradzającej lokalnym władzom w opracowywaniu propozycji i przestrzeganiu praw wymaganych przez islam, dostał 28 uderzeń trzciną przez zamaskowanego funkcjonariusza w obecności gapiów.
W podobny sposób ukarana została kobieta, z którą został przyłapany w niedwuznacznej sytuacji.
Aceh jest jedyną indonezyjską prowincją, która przyjęła w 2015 roku prawo szariatu. Przewiduje ono karę chłosty między innymi za związki homoseksualne, picie alkoholu, hazard oraz cudzołóstwo.
Od tego czasu karze chłosty poddano już kilkadziesiąt osób, w tym 15 kobiet.
- Nie ma znaczenia, kim jesteś. Jeśli pogwałciłeś prawo, będziesz wychłostany - powiedział dziennikarzom Husaini Wahab, wysoki rangą przedstawiciel miejscowych władz.
