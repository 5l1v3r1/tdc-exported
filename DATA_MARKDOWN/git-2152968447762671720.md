
# Бижута, хапчета...Не дръжте тези неща в банята!

Published at: **2019-11-02T19:00:00+00:00**

Author: **Иванка Гъркова**

Original: [Dnes.bg](https://www.dnes.bg/akoshtete-vqrvaite/2019/11/02/bijuta-hapcheta-ne-dryjte-tezi-neshta-v-baniata.428238)

Имате ли проблем със завесата в банята, която често мухлясва? Заради влагата, тя трябва да се пере или сменя по-често. Помислете тогава какво става с кърпите и другите пособия, които държите в това помещение. Ако нямате добра вентилация, вратата трябва да се отваря след всяко ползване на душа. Но дали само това е достатъчно, за да не се образува мухъл и да няма среда за развитие на вредни бактерии?
Ето списък от някои неща, които е по-добре да не държите в банята, ако искате да сте по-здрави:

        1. Бижута
      
Жените обикновено имат навика да свалят бижутата си непосредствено преди къпане и да ги оставят някъде из банята. Дори и да са по-далеч от душа, вероятността да се окислят и да се повреди повърхността им, е голяма. Това важи особено за имитационната бижутерия, която не бива да се мокри. Влажността в помещението може да доведе до оцветяване на кожата след като ги използвате отново.
Бижутата трябва да се съхраняват на сухо и хладно място, а банята определено не отговаря на тези критерии.

        2. Хапчета
      
Много хора ги оставят в банята, точно до четките за зъби, за да са на нивото на очите им. Така когато отидат в банята, за да си мият зъбите преди лягане, ще се сетят да си изпият и хапчетата. Добро хрумване, но погрешно, защото влагата ще съсипе медикаментите и те няма да ви донесат ефекта, за който са създадени.
Вместо в банята, дръжте хапчетата си на стайна температура или в хладилника, ако изрично пише това на листовката. Те не бива да бъдат изложени на пряка слънчева светлина.

        3. Грим
      
Понякога огледалото в банята и осветлението около него е по-удобно за гримиране. Много жени разполагат и със специално увеличително огледало, монтирано в помещението. Важно е да уточним, че несесерът с гримовете обаче не бива да се държи вътре, защото влагата ще промени качеството на любимите продукти за красота, които използвате.
Вижте още по темата в Tialoto.bg
