
# На Київщині пасажирський автобус зіткнувся із вантажівкою та з’їхав у кювет

Published at: **2019-11-06T13:05:00+00:00**

Author: ****

Original: [ZIK.UA](https://zik.ua/news/2019/11/06/na_kyivshchyni_pasazhyrskyy_avtobus_zitknuvsya_iz_vantazhivkoyu_ta_zihav_u_1684893)


        Сьогодні, 6 листопада, о 5 ранку на 100 кілометрі автодороги Київ-Харків водій автобуса Temza, ймовірно, заснув та допустив зіткнення з вантажівкою Mercedes.
      
Про це повідомляє пресслужба патрульної поліції Київської області.
«Водій автобуса Temza, ймовірно, заснув, через що безпечна дистанція була недотримана. Це спричинило те, що 62-річний водій автобуса здійснив зіткнення з вантажівкою марки Mercedes, після чого наїхав на колесовідбійник, який розділяє зустрічні потоки автодороги, та з’їхав у кювет», – йдеться у повідомленні.
Також зазначається, що водій вантажівки, збивши відбійник з правого боку та з’їхавши у кювет, зазнав тілесних ушкоджень. Чоловіка госпіталізували.
«32 пасажири та водій автобусу тілесних ушкоджень не отримали», – наголосили патрульні.
Слідчо-оперативна група вже займається встановленням обставин справи та оформленням ДТП.
Нагадаємо, внаслідок ДТП на Львівщині загинули троє осіб.

        
          Читайте більше новин на тему: ДТП
        
      
