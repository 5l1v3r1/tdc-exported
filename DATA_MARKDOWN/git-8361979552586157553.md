
# У Харківській області госпіталізували пацієнтку з підозрою на дифтерію

Published at: **2019-11-05T12:01:00+00:00**

Author: ****

Original: [НВ](https://nv.ua/ukr/ukraine/events/difteriya-v-ukrajini-v-harkivskiy-oblasti-gospitalizuvali-paciyentku-novini-ukrajini-50051692.html)

Про це повідомила заступник директора департаменту охорони здоров’я Харківської ОДА Наталія Куфтеріна, пише Укрінформ.
«4 листопада госпіталізували жительку Вовчанська. Лабораторно діагноз ще не підтверджено, але клінічні прояви, зокрема, сірий наліт на мигдалинах, вказують саме на дифтерію», — уточнила вона.
Наразі стан пацієнтки стабільний, їй стало краще після початку терапії.
Куфтеріна зазначила, що в Харківській області в наявності є тільки 15 доз анатоксину, який має бути введений у важких формах захворювання.
Поповнення цього запасу в регіоні очікують протягом місяця або двох.
Водночас вакцини проти дифтерії в Харківській області вистачить до кінця року — і для дітей, і для дорослих.
Раніше повідомлялося, що під час бактеріологічного дослідження підтвердили наявність нетоксигенного штаму дифтерійної палички у хворого на ангіну.
Читайте також:
Дифтерія — гостре інфекційне захворювання, яке передається повітряно-крапельним шляхом. Захворювання проявляється у вигляді ангіни, коли в горлі утворюються плівки, які можуть ускладнювати дихання і ковтання.
Дифтерія особливо небезпечна, оскільки може призвести до летального результату.
Без негайного введення сироватки від дифтерії смертність від цієї хвороби — 50%. Але навіть у разі введення сироватки смертність залишається на рівні 20%.
