
# У Мінсоцполітики назвали середній розмір субсидії в жовтні

Published at: **2019-11-07T15:30:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/ekonomika/minsoczpolityky-nazvaly-serednij-rozmir-subsydiyi-zhovtni)


        Середній розмір субсидії на оплату житлово-комунальних послуг за жовтень становить 539 гривень.
      
Про це розповів заступник міністра соціальної політики України Віталій Музиченко під час брифінгу у четвер, 7 листопада.
Заступник міністра зазначив, що при цьому розмір пільги складає 418 гривень.
«Нарахування пільг і субсидій на оплату житлово-комунальних послуг, незалежно від дати початку опалення будинків, проходить із 15 жовтня. Вже зараз ми нараховуємо ці види допомоги за жовтень. У середньому... розмір субсидії по Україні склав 539 грн, а пільги - 418 грн», - сказав Музиченко.
Він підкреслив, що тепла погода в Україні дозволить зекономити одержувачам пільг і субсидій.
«Нарахування виплат все одно здійснюється з 15 жовтня, а опалення включили пізніше - люди зможуть заощадити до 200 грн на місяць», - пояснив чиновник.
«У проекті бюджету на 2020 рік на програму субсидій закладено близько 47 млрд грн. Цієї суми вистачить на всіх, кому потрібна державна допомога для оплати житлово-комунальних послуг», - додав заступник міністра.
Також Музиченко розповів, що українцям для отримання субсидій треба подати два документа.
Нагадаємо, Кабмін спростив призначення субсидій деяким категоріям.
Хочете обговорити цю новину? Долучайтеся до телеграм-чату CHORNA RADA
