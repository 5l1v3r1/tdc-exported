
# Irak’ta sular durulmuyor

Published at: **2019-11-02T11:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1973036/irak%E2%80%99ta-sular-durulmuyor)

Irak’ta önceki gün birçok şehirden binlerce gösterici, başkent Bağdat’taki Tahrir Meydanı’na akın ederken, Haşdi Şabi’den göstericilere destek mesajı geldi.Irak makamlarının binlerce işsize hükümet kurumlarında iş sağlama ve işsizlik maaşının ödenmesine dair vaatleri, halkın öfkesini yatıştırma ve göstericilerin sayısının azalmasına fayda sağlamadı.Bazı gözlemciler, hükümetin gösterilerin yol açtığı büyük sorunları aşmak için zaman kazanmaya çalıştığını ve Tahrir Meydanı’ndaki katılımların azalması beklentisi içinde olduğu görüşünde.Göstericiler içinden basına bilgi veren kaynaklar, reformların hayata geçirilmesi hedefiyle protestoların kapsamını genişletmek için bazı yeni yollara başvurmaya hazırlandıklarını ve böylece Abdulmehdi’nin istifasını vermesi hususunda baskı uygulamaya çalıştıklarını belirtti. Kaynaklar, söz konusu yeni yollara ilişkin detay vermedi.Sızdırılan bazı bilgilere göre birtakım gösterici gruplar, sadece meydana gitmek veya slogan atmakla yetinilmemesi noktasında ısrar ediyor.Hastaneye kaldırılan yaralılar hayatını kaybettiHukuk ve sağlık kaynakları, meydandaki gösteriler sırasında yaralanan dört kişinin Bağdat’taki Cumle el-Asabiyya Hastanesi’nde hayatını kaybettiğini bildirdi. Ancak Irak Sağlık Bakanlığı, bu iddiaları reddederek, bu tür haberleri yapanlar hakkında tüm hukuki yollara başvurulacağını açıkladı.Irak İnsan Hakları Yüksek Komitesi üyesi Ali El Bayati, Şarku’l Avsat’a yaptığı açıklamada, Cumle el-Asabiyya Hastanesi’nde altı kişi, el-Kindi Hastanesi’nde bir kişi, Şeyh Zaid Hastanesi’nde de bir kişinin hayatını kaybettiğini bildirdi.Beyati, “Sağlık Bakanlığı ilk defa bu tür bilgileri yalanlamıyor. Bu bilgiler hakkında susma ve gizleme konusunda katı talimatlar bulunuyor. Mali Denetleme’nin son raporu, Sağlık Bakanlığı’nın sunduğu rakam ve istatistiklerinin dakik olmadığını ortaya koydu. Mesele açık, gösteriler devam ediyor, hükümet doğrulasa da yalanlasa da değişmedi” diye konuştu.Beyati, açıklamasının devamında şu ifadeleri kullandı;“Tahrir Meydan’ında bulunan 10 ilk yardım noktası bulunuyor. Günde 5 ila 20 göstericiye yanık teşhisi konuluyor. Güvenlik güçlerinin göz yaşartıcı gaz kullanması sonucunda göstericiler, geçici felç geçiriyor. Bu gaz kapsüllerinin içerisindeki maddelerin araştırılması gerekir.”Perşembe günü yapılan protestolarda, göstericilerle güvenlik güçleri arasında çıkan çatışmada bir kişi hayatını kaybetti, 300 kişi yaralandı.Hükümete sert eleştiriIrak'ın Necef kentindeki Kufe Camisi imamı Ziya eş-Şevki, Sadr Hareketi lideri Mukteda es-Sadr’ın da bulunduğu Cuma hutbesinde, hükümeti sert bir dille eleştirdi.Şevki, “Göstericilerin karşılaştığı şiddet, suçlu yönetim ve yozlaşmış partileri için utanç vericidir. Zira bu yöntem tüm dini, yasal, ulusal ve ahlaki normlara aykırıdır. Yönetim ve partilerine içerden ve dışardan destek verenlerin suçluluğunu geç de olsa idrak etmek reforma hizmet eder. Ancak bunun bedeli ağır olur” dedi.Şevki, Sadr Hareketi’nin gösteriler içinde yer almasına karşı çıkan bazı seslere dikkat çekerek, bunun zararlı bir yönelim olduğunu ve böylesi bir mantığın yönetimi baskı araçlarıyla baş başa bırakacağını vurguladı.Haşdi Şabi’den destek mesajıÖte yandan Haşdi Şabi, Bağdat ve diğer şehirlerdeki göstericilere gönderdiği destek mesajında, “Gösterilerinize devam edin, barışçıl yapısını koruyun, sizi kullanmak için dalgaya binenlere izin vermeyin” ifadelerine yer verdi.Haşdi Şabi’nin mesajında, göstericilerden, yabancı müdahaleye ve fitne çıkarmak isteyenlere karşı teyakkuz halinde olmaları istendi.Başkent Bağdat başta olmak üzere, ülkenin orta ve güney kentlerine yayılan gösterilerde geçtiğimiz ay 250 kişi hayatını kaybederken, binlerce kişi yaralandı.Göstericilerden mesajMühendislik fakültesinden mezun olan Muhammed Necm adlı vatandaş, “Tahrir Meydanı ülkemiz için sembol oldu. Bazıları caddeleri temizliyor, bazıları su getiriyor, bazıları da elektrik bağlıyor. Meydan bizim için küçük bir devlet oldu. Tuk Tuk’lar sayesinde taşımacılık ve sağlık hizmetleri bedava oldu. Bu devlet 16 yıldır var. Tahrir Meydanı’nda yedi günde elde ettiğimiz kazanımları gerçekleştirmede başarısız oldular. Bunu bile yapamıyorlarsa defolsunlar” şeklinde konuştu.Üç çocuk annesi Ümmü İdris, “Üniversite mezunları iş bulamıyorlar. Biz göstericilere yemek getiriyoruz. Onlar bizim çocuklarımız ve kardeşlerimiz. Biz rejim düşünceye kadar buradayız. OPEC üyesi Irak’ın petrol zenginliğine rağmen halk yoksulluk içinde, temiz sudan, elektrikten, sağlık kurumlarından ve eğitimden mahrum yaşıyorlar. Gösterilere her şeyden önce iş isteyen gençler öncülük ediyor” diye konuştu.26 yaşında kuaför işletmecisi Emir, “İktidar İran’ın kontrolü altında. Taleplerimizi sunduğumuzda hükümetle değil, İran rejimiyle konuşmamız gerekir. Bizde hükümet yok. Sadece Abdulmehdi’nin, yolsuzluk yapan herkesin düşmesini istiyoruz. İstifa ettiğinde ne olacak? Neler yaşanacak? Daha kötü bir kişi gelebilir. Bununla sınırlı kalmamalı. Diğerlerine ne olacak? Bütün partileri istemiyoruz” dedi.Abdulmehdi’nin istifası konusunda iki farklı görüşReuters’ın haberine göre İran destekli bir grup Abdulmehdi’den vazgeçme fikrini desteklerken, Çarşamba günü Kudüs Gücü Komutanı Kasım Süleymani ile Devrim Muhafızları Ordusu generalleri arasında gerçekleşen gizli toplantının ardından Abdulmehdi’nin koltuğunda kalması yönünde karar çıktığı belirtildi.Berhem Salih’ten erken seçim sözüIrak Cumhurbaşkanı Berhem Salih, dünkü açıklamasında, Irak Başbakanı Adil Abdülmehdi'nin istifa etmeyi kabul ettiğini dile getirerek, yeni seçim yasasının tamamlanmasının ardından ülkede erken seçim yapma sözü verdi.Salih, devlet televizyonundan canlı yayınlanan konuşmasında, “Cumhurbaşkanı olarak ülkeyi, hazırlanacak yeni seçim yasası ve yeni bir seçim komiserliği çerçevesinde erken seçime götürmeyi kabul edebilirim. Yeni seçim yasası için çalışmalara başladık ve seçim komiserliği üyelerini hizipçilikten uzak, uzman yargıç ve bağımsız kişilerle değiştireceğiz” diye konuştu. 
