
# ปืนใหญ่ไร้กัปตันชากาดวลแข้งหมาป่า

Published at: **2019-11-01T14:46:00+00:00**

Author: ****

Original: [เดลินิวส์](https://www.dailynews.co.th/sports/739555)


        "ปืนใหญ่" ไร้กัปตัน "ชากา" ดวลแข้ง "หมาป่า" หลังแสดงพฤติกรรมไม่เหมาะสม
      
อูไน เอเมอรี กุนซือชาวสแปนิชของ อาร์เซนอล ออกมาเปิดเผยว่า กรานิต ชากา กัปตันทีมคนเก่งชาวสวิส จะไม่พร้อมลงสนามในศึกฟุตบอลพรีเมียร์ลีก อังกฤษ ที่ "ปืนใหญ่" จะเปิดรังเอมิเรตส์ สเตเดี้ยม ดวลแข้งกับ "หมาป่า" วูล์ฟแฮมป์ตัน วันเดอเรอร์ส ในวันเสาร์ที่ 2 ต.ค.ชากา มีพฤติกรรมไม่เหมาะสม หลังถูกเปลี่ยนตัวออกในเกมที่ อาร์เซนอล เสมอ คริสตัล พาเลซ 2-2 ในนาที 60 ซึ่งดาวเตะสวิสไม่พอใจ ทำให้ทำท่าทางยั่วยุแฟนบอล ด้วยการเอามือป้องหูให้โห่ดัง ๆ โบกมือให้แฟนบอลโห่ดังกว่าเดิม และถอดเสื้อของอาร์เซนอลออก ซึ่งเป็นสิ่งที่กัปตันทีมไม่ควรกระทำ ส่งผลให้ เอเมอรี จะยังไม่ใช้งาน ชากา ในสุดสัปดาหืนี้.
