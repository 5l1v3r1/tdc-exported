
# Україна і США підписали протокол про оборонне співробітництво

Published at: **2019-11-07T23:00:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/ukrayina-ssha-pidpysaly-protokol-pro-oboronne-spivrobitnycztvo)


        За підсумками двосторонніх оборонних консультацій Міністерства оборони України та Сполучених Штатів підписали протокол, який визначає подальші напрямки співробітництва між двома оборонними відомствами.
      
Про це повідомляє пресслужба Міноборони.
Як повідомляється, в ході зустрічі українська делегація на чолі із заступником міністра оборони України Аліною Фролової обговорила з американськими колегами основні аспекти розвитку оборонного співробітництва між Україною і США. Зокрема мова йшла про стан і перспективи проведення в Україні оборонної реформи, а також підтримку з боку США в цьому процесі.
У свою чергу, американські колеги відзначили підтримку територіальної цілісності і незалежності України, а також відзначили значні досягнення у реформуванні та посиленні спроможностей Збройних сил України.
Нагадаємо, НАТО закликає країни альянсу розширити військову допомогу Україні.
17 жовтня виконуючий обов'язки голови апарату Білого дому Мік Малвейні пояснив рішення про припинення допомоги Києву корупцією в Україні і небажанням Європи надавати таку підтримку. За його словами, до рішення про відмову від допомоги привела переконаність президента США Дональда Трампа в тому, що Україна є «корумпованим місцем» і що інші європейські країни не вносять достатнього внеску в її захист.
Хочете обговорити цю новину? Долучайтеся до телеграм-чату CHORNA RADA
