
# احتمال تاخیر در تحویل اس-400 به ترکیه

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696825/%D8%A7%D8%AD%D8%AA%D9%85%D8%A7%D9%84-%D8%AA%D8%A7%D8%AE%DB%8C%D8%B1-%D8%AF%D8%B1-%D8%AA%D8%AD%D9%88%DB%8C%D9%84-%D8%A7%D8%B3-400-%D8%A8%D9%87-%D8%AA%D8%B1%DA%A9%DB%8C%D9%87)

رئیس بخش صنایع دفاعی ترکیه امروز (دوشنبه) گفت، تحویل دومین محموله سیستم‌های دفاع موشکی اس-۴۰۰ از روسیه ممکن است به تاخیر بیفتد.
به گزارش ایسنا، به نقل از خبرگزاری رویترز، اسماعیل دمیر، رئیس بخش صنایع دفاعی ترکیه گفت، تحویل دومین بخش از سامانه‌های دفاع موشکی اس-۴۰۰ روسی که قرار بود در بازه زمانی ۲۰۲۰ صورت گیرد، به دلیل گفت‌وگوها بر سر اشتراک فناوری و تولید مشترک ممکن است به تاخیر بیفتد.
ترکیه نخستین بخش از سامانه‌های دفاع موشکی روسی را در ژوئیه و با وجود مخالفت‌ها از سوی آمریکا و تهدید به تحریم‌ها تحویل گرفت. واشنگتن می‌گوید، همچنان با دولت آنکارا برای روی برگردانی از این سیستم‌های روسیه در حال مذاکره است.
رئیس بخش صنایع دفاعی ترکیه ادامه داد: روسیه پیشنهاد فروش جنگنده به ما داده است و آنکارا در حال بررسی و ارزیابی این پیشنهاد است. درباره این مساله پس از تحلیل‌های جامع تصمیم گرفته می‌شود.
