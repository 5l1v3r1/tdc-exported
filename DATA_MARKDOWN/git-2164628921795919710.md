
# Пенсіонера з Тернопільщини пограбували продавці посуду

Published at: **2019-11-06T11:30:00+00:00**

Author: ****

Original: [PRESS-ЦЕНТР](http://press-centr.com/ua/news/42665_Pensionera-z-Ternopilshchini-pohrabuvali-prodavtsi-posudu)


        Чотири тисячі доларів та десять тисяч гривень зникло з квартири 81-річного тернополянина після візиту двох незнайомих чоловіків, які нібито продавали посуд.
      
Правоохоронці застерігають краян: у жодному разі не впускати до помешкань незнайомців і не вестися на їхні оманливі пропозиції, коли мова йде про гроші.Як встановили оперативники, потерпілого зловмисники зустріли на вулиці та запропонували купити у них посуд за низькою ціною. Лиходії закрутили голову пенсіонеру та напросилися до нього додому. Вже всередині помешкання, допоки один чоловік показував посуд, інший підгледів, де старенький зберігає гроші і викрав їх.Оперативники карного розшуку проводять заходи щодо розкриття злочину, а також вкотре наголошують краянам не довіряти незнайомим особам. Особливо застережіть своїх родичів похилого віку, які проживають самотньо.
Розкажіть їм про найпоширеніші афери, які застосовують зловмисники, аби виманити чужі гроші, накажіть не розмовляти з невідомими їм людьми. У разі виникнення непередбачуваної ситуації, не зволікайте та телефонуйте правоохоронцям.Фото ілюстративне
