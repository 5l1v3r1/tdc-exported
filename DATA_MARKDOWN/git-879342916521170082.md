
# В Києві відновили роботу «заміновані» станції метро

Published at: **2019-11-01T12:59:41+00:00**

Author: ****

Original: [Слово і Діло](https://www.slovoidilo.ua/2019/11/01/novyna/suspilstvo/kyyevi-vidnovyly-robotu-zaminovani-stancziyi-metro)


        Три станції метро Києва відновили роботу у звичайному режимі після перевірки інформації про замінування.
      
Про це повідомляє пресслужба метрополітену.
Як зазначається, інформацію про мінування станції метро «Хрещатик» не підтвердили. Зокрема, станцію та пересадку на «Майдан Незалежності» відчинено для пасажирів у звичайному режимі. Станція «Арсенальна» також працює у звичайному режимі.
Також повідомили в метрополітені, що станцію «Театральна» перевірено, вибухонебезпечних предметів не виявлено.
«Станцію та пересадку на «Золоті ворота» відчинено для пасажирів», - додали в пресслужбі.
Нагадаємо, зранку 1 листопада У Києві станції метро «Театральна», «Хрещатик» та «Арсенальна» були зачинені на вхід і вихід через повідомлення про мінування.
Хочете обговорити цю новину? Долучайтеся до телеграм-чату CHORNA RADA
