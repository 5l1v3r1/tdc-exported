
# Кабмін провів низку кадрових змін

Published at: **2019-11-04T07:59:00+00:00**

Author: ****

Original: [ZIK.UA](https://zik.ua/news/2019/11/04/kabmin_proviv_nyzku_kadrovyh_zmin_1682893)


        Кабінет Міністрів на позачерговому засіданні у неділю, 3 листопада, схвалив ряд кадрових рішень.
      
Про це повідомляє пресслужба уряду.
Зокрема, Кабмін призначив Сергія Масліченка заступником міністра енергетики та захисту навколишнього середовища.
Також було звільнено з посади голови Державного космічного агентства Павла Дехтяренка (Дегтяренка, - ред.) і оголошено конкурс на зайняття посади глави Державного космічного агентства.
Крім того, уряд тимчасово поклав виконання обов’язків генерального директора Державного авіаційного підприємства України на Олександра Пономаренка.
Кабмін також оголосив конкурси на посади державних секретарів Мінекоенерго і Мінрегіону, голови Державної екологічної інспекції, посади заступника голови Державної фіскальної служби.
Нагадаємо, Кабінет Міністрів затвердив граничну кількість чиновників в обласних державних адміністраціях та районних адміністраціях.
