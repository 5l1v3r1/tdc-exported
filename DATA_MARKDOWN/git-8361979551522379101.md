
# В Євросоюзі визнають, що Україна зробила багато для отримання макрофінансової допомоги — Кулеба

Published at: **2019-11-06T01:40:00+00:00**

Author: ****

Original: [НВ](https://nv.ua/ukr/ukraine/politics/yes-viznaye-shcho-ukrajina-zrobila-bagato-dlya-otrimannya-makrofinansovoji-dopomogi-novini-ukrajini-50051833.html)

Про це на зустрічі з журналістами за підсумками засідання Комітету асоціації Україна — ЄС у Брюсселі заявив віцепрем'єр з питань європейської та євроатлантичної інтеграції Дмитро Кулеба, повідомляє Укрінформ.
«Сьогодні на зустрічах, які я мав, колеги з Європейського Союзу відзначали, що Україна справді зробила дуже багато для отримання макрофінансової допомоги ЄС. Водночас вони спостерігають за розвитком нашого діалогу з МВФ. Але я сьогодні відчув дуже сильну підтримку України, і готовність наших європейських партнерів її продовжувати. Тому станом на зараз у мене дуже позитивні враження щодо цього», — зазначив Кулеба.
Читайте також:&nbspУкраїна запропонувала Євросоюзу кілька нових ініціатив щодо співпраці - Кулеба
Раніше впливове видання The Wall Street Journal з посиланням на джерела, близькі до переговорів між МВФ і Україною, повідомило, що Міжнародний валютний фонд відклав фінансову допомогу Україні через стурбованість, що президент Володимир Зеленський не зможе повернути мільярди доларів, виведених з українських банків, в тому числі ПриватБанку.
Заступник міністра розвитку економіки, торгівлі і сільського господарства України Дмитро Романович заявив, що у відомстві наразі не бачать проблем у співпраці з МВФ.
