
# Кабмін створив Нацкомісію зі стандартів державної мови

Published at: **2019-11-06T13:33:03+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/kabmin-stvoryv-naczkomisiyu-standartiv-derzhavnoyi-movy)


        Кабінет міністрів України створив Національну комісію зі стандартів державної мови.
      
Про це повідомляє депутат Верховної ради Олексій Гончаренко у своєму Telegram-каналі.
Відповідне рішення уряд ухвалив під час свого засідання у середу.
«Національна комісія матиме статус органу центральної виконавчої влади, діяльність якого спрямовує та координує Кабінет міністрів України через міністра освіти і науки», - сказано у повідомленні.
Зокрема, завданням комісії є збереження та розвиток державної мови через встановлення стандартів державної мови і методів перевіряння рівня володіння державною мовою, необхідного для набуття громадянства України чи зайняття визначених законами посад.
Раніше в ОБСЄ розкритикували мовну політику України.
Нагадаємо, перша леді Олена Зеленська під час візиту до Сполучених Штатів Америки ініціювала проєкт зі створення українськомовних аудіогідів у найбільших музеях світу.
Хочете обговорити цю новину? Долучайтеся до телеграм-чату CHORNA RADA
