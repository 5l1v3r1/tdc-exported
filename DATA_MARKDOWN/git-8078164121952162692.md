
# Nazionale: Castrovilli, Cistana e Orsolini le novità nei convocati per Bosnia e Armenia

Published at: **2019-11-07T22:00:00+00:00**

Author: **Redazione Sport**

Original: [Corriere della Sera](https://www.corriere.it/sport/19_novembre_08/nazionale-castrovilli-cistana-orsolini-novita-convocati-bosnia-armenia-77012542-023c-11ea-9239-aaac9df492cd.shtml)

Prima convocazione in nazionale per il centrocampista della Fiorentina Gaetano Castrovilli, il difensore del Brescia Andrea Cistana, e l’attaccante del Bologna Riccardo Orsolini, tutti 22enni: sono le novità delle convocazioni di Roberto Mancini per le prossime due sfide delle qualificazioni a Euro 2020 con Bosnia (venerdì 15 a Zenica) e Armenia (lunedì 18 novembre a Palermo).
L’elenco dei convocati Portieri: Gianluigi Donnarumma (Milan), Pierluigi Gollini (Atalanta), Alex Meret (Napoli), Salvatore Sirigu (Torino); Difensori: Francesco Acerbi (Lazio), Cristiano Biraghi (Inter), Leonardo Bonucci (Juventus), Andrea Cistana (Brescia), Giovanni Di Lorenzo (Napoli), Emerson Palmieri (Chelsea), Alessandro Florenzi (Roma), Armando Izzo (Torino), Gianluca Mancini (Roma), Alessio Romagnoli (Milan), Leonardo Spinazzola (Roma);Centrocampisti: Nicolò Barella (Inter), Gaetano Castrovilli (Fiorentina), Frello Filho Jorge Luiz Jorginho (Chelsea), Rolando Mandragora (Udinese), Marco Verratti (Paris Saint Germain). Nicolò Zaniolo (Roma); Attaccanti: Andrea Belotti (Torino), Domenico Berardi (Sassuolo), Federico Bernardeschi (Juventus), Federico Chiesa (Fiorentina), Stephan El Shaarawy (Shangai Shenhua), Ciro Immobile (Lazio), Lorenzo Insigne (Napoli), Riccardo Orsolini (Bologna).
Bosnia Erzegovina-Italia. Gli Azzurri giocheranno per la prima volta a Zenica, dopo il precedente del 1996 a Sarajevo, quando furono sconfitti nella gara che segnò la fine dell’era Sacchi. Dopo il successo nella partita di andata giocata a Torino, il bilancio con la Bosnia Erzegovina è in perfetta parità: una vittoria per parte, pari anche il conto delle reti.
Armenia-Italia. L’Italia giocherà per la quarta volta con l’Armenia dopo le due sfide valide per le Qualificazioni al Mondiale 2014 e la gara di andata per le Qualificazioni Europee, disputata a settembre a Yerevan; il bilancio è di 2 vittorie e 1 pareggio per gli Azzurri. A Palermo la Nazionale di Mancini tornerà per la 14ª volta: il bilancio è di 12 vittorie, con una serie aperta di 6 successi consecutivi, 1 pareggio e 1 sconfitta.
L'Italia è già qualificata per Euro 2020, ma le due gare offrono punti per consentire alla Nazionale di essere testa di serie nel sorteggio dell’Europeo, in programma il 30 novembre a Bucarest, e per migliorare ulteriormente il ranking Fifa in vista del sorteggio delle qualificazioni al Mondiale 2022. Gli azzurri sono al momento al 15° posto globale, il 10° tra le Nazionali europee.
