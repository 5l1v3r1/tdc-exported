
# Bagnacavallo, famiglia intossicata dal monossido. Gravi madre e bimbo

Published at: **2019-11-02T11:58:01+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/ravenna/cronaca/bagnacavallo-famiglia-intossicata-monossido-1.4865608)

Bagnacavallo (Ravenna), 2 novembre 2019 - Una famiglia di origine marocchina composta da cinque persone - padre, madre e tre bimbi - è rimasta intossicata dal monossido di carbonio la scorsa notte nell'appartamento di Bagnacavallo dove vive. L'allarme è scattato verso le 23.30 grazie alla visita di un parente. Sul posto, oltre agli operatori del 118, sono intervenuti vigili del fuoco e carabinieri.
I cinque sono stati tutti portati al centro iperbarico dell'ospedale di Ravenna: la madre e il figlio più piccolo, di un anno e mezzo, con un codice di massima gravità. Si sospetta che il monossido possa essersi sprigionato da un braciere acceso per riscaldare le stanze.
Iscriviti alla newsletterRimani sempre aggiornato sulle notizie nazionaliAccedi per Iscriverti
