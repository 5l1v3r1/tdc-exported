
# หลุดอีกภาพคล้าย'มัยร่าBNK48' แอบควงหนุ่มมีเมียแล้ว

Published at: **2019-11-02T11:45:00+00:00**

Author: ****

Original: [เดลินิวส์](https://www.dailynews.co.th/entertainment/739687)


        โอตะเดือด แฉภาพถ่ายคล้ายไอดอลสาว 'มัยร่า BNK48' ควงหนุ่มมีเมียแล้วเดินเที่ยวดูงานหนังสือ บอกทำผิดซ้ำๆ เบื่อที่ต้องคอยปกป้อง
      
เคยตกเป็นข่าวกิ๊กกับ สุชาติ แสงชู ผู้กำกับรายการของ BNK48 ทั้งที่ฝ่ายชายมีภรรยา และกำลังตั้งครรภ์มาแล้ว สำหรับ "มัยร่า-มะอิระ คูยะมะ" สาวลูกครึ่งไทย-ญี่ปุ่น วัย 22 ปี สมาชิกรุ่นที่ 2 ของวงไอดอลสาว BNK48  และก่อนหน้านี้ก็เพิ่งโดนต้นสังกัดสั่งแบนยาว 2 เดือน หลังเจอเพจแอนตี้จับผิดแอบไปเที่ยวชมพิพิธภัณฑ์ ดูงานศิลป์กับ 'อะตอม Dif Kids' แรปเปอร์หนุ่มผู้ร่วมเพลงประเทศกูมี  แต่ล่าสุดก็มีการติดแฮชแท็ก #อวสานมัยร่า หลังจากมีสมาชิกทวิตเตอร์ @ZephyrBlackarm ได้โพสต์ภาพที่ระบุว่า เป็นไอดอลสาวไปเดินงานหนังสือกับผู้ชายคนหนึ่ง โดยไอดอลสาวได้สวมวิกผมยาวด้วย โดยระบุว่า “สิ่งที่พวกเรารู้คือจากการพักงานครั้งนั้น 2 เดือน มะระถูก บ.ปรับเงินอีก 200k และมีการไปเที่ยวกันอย่างน้อย 2 ครั้ง แต่มีหลักฐานแค่ครั้งที่ 2 นี้ คุณทรยศต่อแฟนคลับอีกแล้ว พวกเขาเคยออกมาปกป้องคุณไม่รู้ตั้งกี่ครั้ง นี่คือสิ่งที่คุณตอบแทนพวกเขาหรอ? ”
นอกจากนี้ ยังระบุเพิ่มเติมว่า “ผมก็เป็นโอตะนะ แต่ผมก็ตามหาความจริงเรื่องนี้มาตลอด ในฐานะโอตะฝ่ายต่อต้าน ที่ตอนนั้นต้องสู้กับฝ่ายปกป้องโดยลำพังมาตลอด แต่ผมก็ไม่เคยที่จะหยุดหาความเป็นไปได้ของเรื่องนี้ ตอนนี้ขนาดโอตะด้วยกันเองยังอยากให้คุณออกจากวง พวกเขาหน่ายที่จะมาตามปกป้องคุณแล้วทำผิดซ้ำๆแต่เรื่องเดิมๆ คุณจงใจทำทั้งที่รู้ว่าผิด เมียเขาก็กำลังท้อง จิตใจคุณทำด้วยอะไรกันหรอ T_T ผมเจ็บปวดจริงๆกับเรื่องที่เกิดขึ้น และรับไม่ได้ คุณปล่อยซึ่งกันและกันไปเถอะ เห็นใจผู้ได้รับบาดเจ็บจากสิ่งที่คุณสองคนทำลงไปหน่อย #MairaBNK48 #อวสานมัยร่า”
ขอบคุณภาพจากสมาชิกทวิตเตอร์ @ZephyrBlackarm,@maira.bnk48officialข่าวที่เกี่ยวข้อง...สั่งพักงาน'มัยร่าBNK48' ปมถูกเม้าท์กิ๊ก'ผกก.-แรปเปอร์'
