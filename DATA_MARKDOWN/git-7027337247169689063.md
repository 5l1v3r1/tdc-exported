
# آیت الله سیستانی: هیچ جناح یا طرف منطقه ای یا بین المللی حق مصادره اراده ملت عراق را ندارد

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696312/%D8%A2%DB%8C%D8%AA-%D8%A7%D9%84%D9%84%D9%87-%D8%B3%DB%8C%D8%B3%D8%AA%D8%A7%D9%86%DB%8C-%D9%87%DB%8C%DA%86-%D8%AC%D9%86%D8%A7%D8%AD-%DB%8C%D8%A7-%D8%B7%D8%B1%D9%81-%D9%85%D9%86%D8%B7%D9%82%D9%87-%D8%A7%DB%8C-%DB%8C%D8%A7-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%AD%D9%82-%D9%85%D8%B5%D8%A7%D8%AF%D8%B1%D9%87-%D8%A7%D8%B1%D8%A7%D8%AF%D9%87-%D9%85%D9%84%D8%AA-%D8%B9%D8%B1%D8%A7%D9%82-%D8%B1%D8%A7-%D9%86%D8%AF%D8%A7%D8%B1%D8%AF)

حضرت آیت الله العظمی سیستانی مواضع مهمی را درباره تحولات اخیر عراق ارائه کردند.
به گزارش شفقنا، در مواضع مهم مرجعیت عالی دینی که امروز توسط حجت الاسلام و المسلمین احمد صافی در خطبه های نماز جمعه قرائت شد، آمده است که حضرت آیت الله سیستانی بر عدم ورود نیروهای امنیتی به مواجهه با تظاهرات کنندگان مسالمت آمیز تاکید کردند و عنوان داشتند که هیچ جناح یا طرف منطقه ای یا بین المللی حق مصادره اراده عراقی ها را ندارد.
متن بیانیه مرجعیت عالی دینی به شرح زیر است:
بسم الله الرحمن الرحیم
با ادامه اعتراضات مردمی که خواهان اصلاح در بغداد و شماری دیگر از استان های عراق هستند، این هفته شاهد درگیری های جدید دردناک و تاسف باری میان عزیران تظاهرات کننده، معترضان و نیروهای امنیتی و دیگر نیروها بودیم در حالی که به ریختن بیشتر خون های بی گناه و مصدوم شدن شمار بیشتری از دو طرف شد و همزمان با آن بسیاری از اموال عمومی وخصوصی سوزانده و غارت شد.
خون های پاکی که هفته های گذشته جاری شد، برای همه ما گران است و لازم است برای جلوگیری از خونریزی بیشتر و کشیده شدن کشور به سمت جنگ داخلی، هرج و مرج و ویرانی اقدام گردد که این موضوع در صورت همکاری همگانی برای حل بحران کنونی همراه با اهداف صادقانه، حب عراق و نگرانی نسبت به آینده آن امکان پذیر است.
مرجعیت دینی بار دیگر بر موضع شناخته شده خود در محکوم کردن حمله به تظاهرات کنندگان مسالمت آمیز و هر نوع خشونت غیرموجه و لزوم مجازات عاملان آن تاکید می کند و خطاب به جناح های ذیربط نسبت به عدم وارد کردن نیروهای مسلح تحت هر عنوانی به امر برخورد با اعتراضات و تظاهرات مسالمت آمیز به دلیل نگرانی نسبت به کشیده شدن آن به خشونت بیشتر تاکید می کند.
احترام به اراده عراقی ها در زمینه تعیین نظام سیاسی و اداری کشورشان از طریق همه پرسی قانون اساسی و انتخابات دوره ای مجلس نمایندگان، اصلی است که مرجعیت دینی به آن پایبند بوده و از زمان تغییر رژیم سابق، بر آن تاکید کرده است و امروز تاکید می کند که اصلاحات گرچه یک ضرورت اجتناب ناپذیر است- همانطور که بارها ذکر شد- اما اصلاحات لازم باید به انتخاب ملت عراق از همه طیف های آن موکول گردد و هیچ فرد، گروه، جناح خاص و یا هیچ طرف منطقه ای و یا بین المللی حق ندارد اراده ملت عراق را در این زمینه مصادره کند و دیدگاهش را بر آنها تحمیل کند.
به این ترتیب از همه طرف ها می خواهیم که به فکر حال و آینده عراق باشند و احساسات زودگذر و منافع خصوصی آنها را از تصمیم گیری در این زمینه که باعث خیر کشور، صلاح وشکوفایی آن است، باز ندارد.
