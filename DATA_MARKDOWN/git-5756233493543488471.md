
# نوید محمدزاده در توکیو: برای این نقش پیر شدم

Published at: **2019-11-02T14:25:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619439/%D9%86%D9%88%DB%8C%D8%AF-%D9%85%D8%AD%D9%85%D8%AF%D8%B2%D8%A7%D8%AF%D9%87-%D8%AF%D8%B1-%D8%AA%D9%88%DA%A9%DB%8C%D9%88-%D8%A8%D8%B1%D8%A7%DB%8C-%D8%A7%DB%8C%D9%86-%D9%86%D9%82%D8%B4-%D9%BE%DB%8C%D8%B1-%D8%B4%D8%AF%D9%85)


        فیلم سینمایی «متری شیش‌ونیم» با حضور سعید روستایی و نوید محمدزاده در دو سانس در روز ششم جشنواره فیلم توکیو به نمایش درآمد.
      

        آفتاب‌‌نیوز :
      
این فیلم مورد استقبال تماشاگران قرار گرفت و پس از دو نمایش، نشستی کوتاه با حضور دست‌اندرکاران فیلم به همراه داشت.
موضوع اصلی مورد بحث درباره سوژه فیلم و مواد مخدر بود که تماشاگران و خبرنگاران در دو سانس مختلف سوال‌های‌شان را مطرح کردند.
نوید محمدزاده در بخشی از این نشست گفت: برای بازی در این نقش پیر شدم. او همچنین از علاقه‌اش به سینمای ژاپن و این کشور گفت و ادامه داد: من طرفدار اقای کوروساوا هستم.
او در بخش دیگری از صحبت‌هایش تصریح کرد: همیشه سعی کرده‌ام برای نقش‌هایم وکیل خوبی باشم.
پیمان معادی دیگر بازیگر فیلم هم با پیام تصویری با مخاطبان ژاپنی صحبت و اظهار امیدواری کرد که در سال‌های بعد بتواند به ژاپن بیاید.
معادی به دلیل حضور در صحنه فیلمبرداری نتوانسته به جشنواره فیلم توکیو بیاید.
