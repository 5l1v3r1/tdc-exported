
# Менда Стоянова посочи най-ненормалното в гласуването на балотажа, особено в София

Published at: **2019-11-05T09:59:00+00:00**

Author: ****

Original: [Blitz.bg](https://blitz.bg/politika/menda-stoyanova-posochi-nay-nenormalnoto-v-glasuvaneto-na-balotazha-osobeno-v-sofiya_news707461.html)

https://blitz.bg/politika/menda-stoyanova-posochi-nay-nenormalnoto-v-glasuvaneto-na-balotazha-osobeno-v-sofiya_news707461.html Blitz.bg
Нормално е цяла България да не бъде оцветена в синьо с надпис ГЕРБ. Според мен това се дължи на факта, че ГЕРБ управлява вече доста време и по този начин се получава една умора, едно пресищане. Това каза пред БНТ Менда Стоянова, член на Изпълнителния комисия на партията.Хората, дали вота си за ГЕРБ, са предимно в градовете, в които има най-голямо население и силна икономика, каза още Стоянова."Имаше места, особено в София, вотът беше даден от омраза към ГЕРБ, омраза, която аз не мога да си обясня. Гласуваш, защото мразиш, не можеш да стъпиш на факти и да прецениш кандидата, за който гласуваш от омраза. За мен това не е нормално политическо поведение. Голяма част от младите хора, най-вече десни избиратели, дадоха своя глас за госпожа Манолова. Според мен омразата не е правилният водач", каза Стоянова.При изграждането на приоритетите има допуснати грешки, които са причина за омразата към ГЕРБ, заяви още Стоянова, въпреки че кампанията на ГЕРБ е толерантна в София, за разлика от останалите градове в страната."София за първи път от години е на балотаж, но мисля, че разумният вот надделя", смята Стоянова. По думите ѝ общинските съвети са с преобладаващо мнозинство от ГЕРБ, но това няма да попречи на добрата комуникация в управлението."Винаги трябва да се търси подкрепа от всички участващи в общинския съвет, така че винаги да се постигне баланс", каза Стоянова.Промените, които предстоят в структурите на ГЕРБ, по думите ѝ, са в положителна насока. Така ще има възможност да се предаде опитът на по-младите членове на партията.Резултати на местните изборите няма как да се постигнат на места, където има противоречие в политическите структури на ГЕРБ, заяви Стоянова по повод загубите на партията в някои областни градове в страната. Там където политическите партии са работили заедно и без противоречия има резултат от местния вот, коментира още тя.Не трябва да се чака да се провеждат избори, за да се направи оценка на допуснатите грешки в управлението и сега е моментът да се направят промени.Стоянова коментира и Бюджет 2020, като каза, че предвижда добър ръст в икономическото състояние на страната. Ключово в бюджета е нулево бюджетно салдо, така че да се изпълни фискалната цел, като това ще е планът за следващите 3 години. Намаляването на държавния дълг и спадът в безработицата също ще са приоритет за предстоящата година.
