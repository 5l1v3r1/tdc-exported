
# 8-річний хлопчик зібрав мільйон лайків, щоб отримати цуценя

Published at: **2019-11-05T01:59:00+00:00**

Author: ****

Original: [ZIK.UA](https://zik.ua/news/2019/11/05/8richnyy_hlopchyk_zibrav_milyon_laykiv_shchob_otrymaty_tsutsenya_1683727)


        Батьки подарували 8-річному школяреві з Кропивницького цуценя, після того, як хлопчик зібрав мільйон лаків в соцмережах під постом з проханням про подарунок.
      
Про це повідомили в сюжеті ТСН. 
Наразі третьокласник Кирило вигулює цуценя у парку та вчить свого нового друга виконувати різноманітні команди. 
До слова, місяць тому хлопець попросив у батьків подарувати йому песика. На що мати відповіла, що проти цього, адже доглядати за твариною немає часу. 
Проте Кирило продовжував наполягати на своєму рішенні, після чого мама хлопця запропонувала йому компроміс. За умовою угоди, школяр повинен був намалювати плакат та розмістити його у соцмережі. І якщо пост набере мільйон лайків, батьки подарують цуценя хлопцю. 
Згодом, менше, ніж за тиждень фото отримало необхідну кількість лайків від користувачів з різних країн. 
"Я назбирав мільйон лайків за п'ять днів. Я був у шоці", - розповів Кирило. 
Через декілька днів батьки здійснили мрію сина – подарували цуценя. Чотирилапого друга назвали в честь набраного мільйона лайків – Міллі. 
Нагадаємо, минулого тижня у Чикаго, США, чорний лабрадор на ім'я Хетті прийняв присягу в державній прокуратурі, де пес буде працювати. 
