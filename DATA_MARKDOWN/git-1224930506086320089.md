
# Tesla Model S стала потужнішою, аби обійти Porsche Taycan - Радіо Максимум

Published at: **2019-11-02T17:47:00+00:00**

Author: **Лазур Назарій**

Original: [Радіо Максимум](https://maximum.fm/tesla-model-s-stala-potuzhnishoyu-abi-obijti-porsche-taycan_n168946)


        Компанія Tesla випустила чергове оновлення програмного забезпечення для Model S. У результаті пікова потужність силової установки збільшиться на 50 кінських сил. За словами Ілона Маска, це дозволить електромобілю обігнати конкурента Porsche Taycan у заїзді на чверть милі.
      
Раніше у мережі з'явилося відео заїзду Porsche Taycan Turbo S і Tesla Model S P100D: німецькому седану вдалося проїхати відстань у чверть милі за 10,6 секунди, а американському ліфтбеку – за 11,8 секунди.
Цей результат виявився несподіваним. Річ у тім, що заявлений час розгону до 100 кілометрів на годину у Taycan Turbo S з 761-сильною установкою становить 2,8 секунди. Це на 0,2 десяті повільніше, ніж у Model S P100D, а отже "на папері" перемогти мала б саме Tesla.
Однак з нещодавнім оновленням Model S зможе не тільки обігнати Taycan, але і швидше розігнатися до "сотні", запевнив Ілон Маск у Twitter. Крім того, після оновлення власникам електромобілів буде доступна нова функція – автоматична навігація. Система пропонуватиме найкоротші маршрути до відомих точок, наприклад, до роботи або дому, ще до того, як водій задасть пункт призначення.
Раніше стало відомо, що Tesla Model S готується встановити рекорд швидкості на Нюрбургринзі. Для цього використовується прототип з новою тримоторною силовою установкою.
Джерело: Motor
