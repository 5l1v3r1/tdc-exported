
# Ідеальний сніданок для тих, хто сидить на дієті - Радіо Максимум

Published at: **2019-11-06T07:33:00+00:00**

Author: **Лазур Назарій**

Original: [Радіо Максимум](https://maximum.fm/idealnij-snidanok-dlya-tih-hto-sidit-na-diyeti_n169102)


        Науковці не стомлюються проводити дослідження, аби виявити, чим же потрібно снідати, аби не нашкодити фігурі та принести якомога більше користі організму. Дізнайтесь, чому віддали перевагу стрункі панянки!
      
Американські вчені з Корнельського університету під час безлічі проведених досліджень і опитувань з'ясували, що ранковий раціон людей зі стрункою фігурою багатий фруктами та горіхами.
При цьому, наголошується, що найчастіше стрункі люди не пропускають сніданок.
Згідно з опитуванням, проведеним серед 147 осіб із середньою вагою 61 кілограм при зрості 168 сантиметрів, на сніданок вони найчастіше їдять фрукти (51%), молочні продукти (41%), мюслі (33%), хліб (32%), яйця (31%), цільнозернові каші (29%). На обід більшість з опитаних віддають перевагу свіжим салатам, а перекушують горіхами і фруктами.
Також більшість опитаних зізналися, що не дотримуються ніяких дієт і ніколи не прагнули схуднути. Однак 38% все ж займаються спортом не рідше 1-3 разів на тиждень.
Тепер і ви знаєте, які продукти слід включити до свого сніданку, аби не перейматися через свою фігуру. А додатковий заряд енергії вам подарує Радіо МАКСИМУМ!
Джерело: med2
