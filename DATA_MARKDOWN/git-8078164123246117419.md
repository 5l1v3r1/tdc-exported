
# La Regina si toglie la pelliccia (per la prima volta in 67 anni)

Published at: **2019-11-06T22:00:00+00:00**

Author: **Simona Marchetti**

Original: [Corriere della Sera](https://www.corriere.it/moda/news/cards/regina-si-toglie-pelliccia-per-prima-volta-67-anni/scelta-passo-tempi_principale.shtml)

Svolta eco friendly della regina Elisabetta II che, per la prima volta in 67 anni di regno, ha deciso di abbandonare le pellicce vere e di sostituirle con quelle finte. Una scelta che segue i tempi (sono anni che i gruppi animalisti bacchettano Sua Maestà per ogni dettaglio in pelliccia dei suoi outfit, come pure per i cappelli delle Guardie Reali), ma anche la moda (sempre più griffe hanno abbandonato le pellicce vere per quelle sintetiche) e che è stata annunciata da Angela Kelly, consulente fashion di lunga data della sovrana, nel suo nuovo libro di memorie The Other Side of the Coin: The Queen, The Dresser and the Wardrobe.
