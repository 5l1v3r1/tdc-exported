
# واتیکان درباره بارداری دو راهبه تحقیق می‌کند

Published at: **2019-11-06T14:40:38+00:00**

Author: **یورونیوز **

Original: [euronews](https://farsi.euronews.com/2019/11/06/vatican-investigation-on-two-nuns-who-become-pregnantns)

بنا به گزارش رسانه های ایتالیا واتیکان تحقیقات درباره دو راهبه را که در طول سفر تبلیغی به آفریقا باردار شده اند، آغاز کرده است.
بارداری یکی از این راهبه‌ها که ۳۴ ساله است پس از بستری شدن در بیمارستان به دلیل دل درد بر واتیکان مسجل شده است.
این دو راهبه که در کلیسایی در منطقه سیسیل مشغول به تبلیغ هستند از سوی واتیکان به آفریقا اعزام شده بودند.
دختر دیگری که گزارش بارداری وی نیز منتشر شد اهل ماداگاسکار است و در سفر تبلیغی به وطن خود حامله شده است.
براساس قوانین کلیسای کاتولیک هم خوابگی و برقراری رابطه جنسی برای مردان و زنان کلیسا قدغن است.
