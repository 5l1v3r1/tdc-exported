
# Κιότο: Τέλος οι selfie με τις γκέισες - «Καμπάνες» στους παραβάτες

Published at: ****

Author: ****

Original: [CNN.gr](https://www.cnn.gr/taksidi/kosmos/story/196347/kioto-telos-oi-selfie-me-tis-gkeises-kampanes-stoys-paravates)

Newsroom, CNN Greece 19:23 , 05 November 2019
Οι αρχές της πόλης, λοιπόν, απαγορεύουν πλέον στους τουρίστες να βγάζουν φωτογραφίες σε μέρη που κυκλοφορούν γκέισες μετά από πολλές διαμαρτυρίες για παρενόχληση και κακή συμπεριφορά από επισκέπτες που θέλουν να βγάλουν την τέλεια σέλφι.
Η απαγόρευση ξεκίνησε να ισχύει σε ιδιωτικούς δρόμους στο προάστιο Gion έπειτα από ψηφοφορία που έγινε από τους ντόπιους. Όποιος παραβιάσει το νόμο, θα βρεθεί αντιμέτωπος με 10.000 γεν, δηλαδή περίπου 82 ευρώ. Δεν υπάρχει νομική δέσμευση, αλλά οι τοπικές επιχειρήσεις ελπίζουν ότι το μέτρο θα αναγκάζει ορισμένους επισκέπτες να δείχνουν περισσότερο σεβασμό για τη γειτονιά και τους κατοίκους της.
Σύμφωνα με το CNNi, υπήρχαν πολλά παράπονα των πολιτών πως οι τουρίστες έβγαζαν φωτογραφίες γκέισες χωρίς την άδειά τους, ενώ υπήρχαν ακόμη και περιπτώσεις που κυνηγούσαν στο δρόμο ή τραβούσαν τα κιμονό τους.
Άλλοι παραπονέθηκαν πως κόσμος έμπαινε στις περιουσίες τους για μια φωτογραφία.
Σημειώνεται πως ο τουρισμός παίζει σημαντικό ρόλο στην οικονομία του Κιότο και με τους Ολυμπιακούς Αγώνες του 2020 αναμένεται να εκτοξευτεί ακόμη περισσότερο.
Κάθε χρόνο, η πλούσια πολιτιστική κληρονομιά της πόλης γίνεται ατραξιόν για μαθητές από κάθε γωνιά της Ιαπωνίας κι, ασφαλώς, αμέτρητους ξένους τουρίστες.
Για αυτό το λόγο, το 2017 η πόλη εξέδωσε έναν οδηγό στα αγγλικά που ανέφερε πώς θα πρέπει να συμπεριφέρονται οι επισκέπτες.
Περιλαμβάνει μια μεγάλη λίστα από δραστηριότητες που μπορούν να κάνουν ή μέρη που αξίζει να επισκεφτούν.
Μέσα στον οδηγό αναφέρονται και οι απαγορεύσεις - μεταξύ άλλων το κάπνισμα σε δημόσιο χώρο και η οδήγηση ποδηλάτου από την επήρεια μέθης.  

        Διαβάστε επίσης
      
