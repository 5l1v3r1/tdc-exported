
# È morta Maria Perego, co-creatrice del personaggio di Topo Gigio, aveva 95 anni

Published at: **2019-11-07T20:15:09+00:00**

Author: ****

Original: [Il Post](https://www.ilpost.it/2019/11/07/morta-maria-perego-topo-gigio/)

È morta Maria Perego, l’autrice televisiva che nel 1959 aveva creato il personaggio di Topo Gigio insieme al marito Federico Caldura. Aveva 95 anni. La sua morte è stata annunciata da Alessandro Rossi, amministratore della Topo Gigio Srl.
La grande innovazione di Perego nel mondo della televisione per ragazzi era stata capire come fare ad animare pupazzi come Topo Gigio in modo convincente: facendoli muovere da persone vestite completamente di nero su uno sfondo nero. Nel 1961 Topo Gigio fu il primo pupazzo animato a comparire nel Carosello, in una pubblicità dei biscotti Pavesini. Negli anni fu protagonista di film e programmi televisivi e prossimamente sarà il protagonista di una serie di cartoni animati su Rai Yoyo.
