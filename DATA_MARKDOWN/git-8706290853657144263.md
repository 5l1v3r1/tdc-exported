
# Έκρηξη στο εργοστάσιο της ΛΑΡΚΟ στη Λάρυμνα Φθιώτιδας - Νεκρός 55χρονος πατέρας τριών παιδιών - Τι δήλωσε στον Realfm 97,8 ο υπουργός Περιβάλλοντος

Published at: **2019-11-06T09:41:00+00:00**

Author: ****

Original: [enikos.gr](http://www.enikos.gr/society/682589/ekrixi-sto-ergostasio-tis-larko-sti-larymna-fthiotidas-nekros-55c)

Θανατηφόρο δυστύχημα σημειώθηκε το πρωί της Τετάρτης στο εργοστάσιο της ΛΑΡΚΟ στη Λάρυμνα Φθιώτιδας με αποτέλεσμα να χάσει τη ζωή του ένας 55χρονος εργάτης.
Σύμφωνα με την ιστοσελίδα lamiareport.gr, το τραγικό περιστατικό συνέβη στην πρωινή βάρδια της Τετάρτης εξαιτίας την έκρηξης που σημειώθηκε στην αίθουσα Χαλυβουργίας.
Ο άτυχος άνδρας ήταν πατέρας τριών παιδιών και επρόκειτο για πολύπειρο εργάτη χρόνια στη ΛΑΡΚΟ που εκτελούσε κανονικά την εργασία του στο Τμήμα όταν συνέβη η έκρηξη.
Σοκαρισμένος ο Πρόεδρος του Συνδικάτου Μετάλλου Παναγιώτης Πολίτης, βλέποντας δίπλα του έναν ακόμη εργάτη να χάνει τη ζωή του την ώρα της δουλειάς, μπόρεσε να πει μόνο ότι «δεν πάει άλλο…».

        Έκρηξη στο εργοστάσιο της ΛΑΡΚΟ στη Λάρυμνα Φθιώτιδας - Νεκρός 55χρονος πατέρας τριών παιδιών
      
"Λυπάμαι που είμαι αναγκασμένος να σας επιβεβαιώσω ότι χάθηκε ένας άνθρωπος. Σκοτώθηκε ένας εργαζόμενος σε εργατικό δυστύχημα το πρωί. Δεν είναι δόκιμο να πω κάτι παραπάνω. Ο Διευθύνων Σύμβουλος φτάνει αυτή την ώρα στη Λάρυμνα" δήλωσε ο υπουργός Περιβάλλοντος και Ενέργειας, Κωστής Χατζηδάκης στον Realfm 97,8 και τους Γιώργο Χουδαλάκη και Νίκο Ρογκάκο.
"Δυστυχώς χάθηκε ένας άνθρωπος και θέλω να εκφράσω τα συλλυπητήρια μου τόσο στην οικογένειά του, όσο και στους εργαζόμενους. Ήταν ένα σοκ για μένα. Το σημαντικό δεν είναι βέβαια το δικό μας σοκ" πρόσθεσε.
Ακούστε το ηχητικό:
