
# Nejdivnější turnaj století? Tošihide Macui se v Šen-čenu zapsal do tenisové historie

Published at: **2019-11-02T16:25:00+00:00**

Author: ****

Original: [Tenisový svět](https://www.tenisovysvet.cz/article/detail/10611--nejdivnejsi-turnaj-stoleti-tosihide-macui-se-v-sen-cenu-zapsal-do-tenisove-historie)


        Že tenista skrečuje dva zápasy během jednoho turnaje, je nevídaná věc. Když se k této situaci přidají ještě dvě odstoupení soupeřů ve čtyřhře, pak se jedná vskutku o unikátní událost. Právě takový turnaj zažil tento týden jednačtyřicetiletý Tošihide Macui.
      
Nad některými výsledky či výkony zůstává rozum stát. Jen obtížně se popisuje představení japonského tenisty Tošihida Macuie (na fotografii v pozadí) challengerem v Šen-čenu. Jednačtyřicetiletý veterán totiž při své cestě turnajem skrečoval dvě utkání dvouhry, navíc se svým parťákem Višnuem Vardhanem postoupili do semifinále čtyřhry, aniž by odehráli jediný míček.
Jak je to možné? Začněme dvouhrou, v níž musel 802. tenista žebříčku Macui do jednokolové kvalifikace, kde jako obrovský favorit utkání vzdal za nepříznivého stavu 5:7 a 1:4 proti Jiaqimu Duanovi. Macui se přesto dostal jako šťastný poražený rovnou do druhého kola hlavní soutěže singlu. Ani tento duel ale nedohrál, když při skóre 6:7(3) a 1:2 skrečoval Čchun-sin Cengovi.
Bizarní události pokračovaly soutěží čtyřhry, kde proti páru Macui, Vardhan dvakrát nenastoupili soupeři. Japonsko-indická dvojice se tak na kurtu představila až v semifinále, kde podlehla duu Elgin, Ramanathan 5:7 a 6:7(0). Tím nezapomenutelný turnaj Macuie skončil.
Tošihide Macui na challengeru v Šen-čenu:DvouhraKvalifikační kolo: Macui – Duan 5:7, 1:4 – skreč Macui1. kolo: volný los2. kolo: Macui – Ceng 6:7(3), 1:2 – skreč Macui
Čtyřhra1. kolo: Macui, Vardhan – Gabašvili, Džazírí, bez bojeČtvrtfinále: Macui, Vardhan – Doumbia, Reboul, bez bojeSemifinále: Macui, Vardhan – Elgin, Ramanathan 5:7, 6:7(0)
