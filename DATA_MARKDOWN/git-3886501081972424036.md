
# Sloga: Vlast da prekine tabloidni i stranački progon uzbunjivača

Published at: **2019-11-03T08:25:03+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118808-sloga-vlast-da-prekine-tabloidni-i-stranacki-progon-uzbunjivaca?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Udruženi sindikati Srbije "Sloga" pozvali su Vladu Srbije i njene institucije, posebno Ministarstvo unutrašnjih poslova (MUP) i Bezbednosno informativnu agenciju (BIA), da hitno prekinu tabloidni progon svih uzbunjivača u Srbiji, posebno članova i čelnika Sindikata policije "Sloga" koji se javno izjašnjavaju kao uzbunjivači u MUP Srbije.Kada je usvojen Zakon o zaštiti uzbunjivača, vlast ga je punim ustima promovisala navodeći da su uzbunjivači Srbiji potrebni jer štite sistem, naveo je sindikat "Sloga" u saopštenju uz ocenu da je očigledno da je vlast  napravila zakon samo za papir, jer se u on u praksi ne sprovodi."Umesto argumentovanih odgovora na uzbunjivanje javnosti u vezi sa kršenjem zakona i malverzacijama, dobijaju se krajnje neprimereni odgovori preko režimskih tabloida ili u javnim nastupima stranačkih prvaka u kojima se uzbunjivači nazivaju izdajnicima, špijunima, neprijateljima države ili nastranim nakazama, što je apsolutno neprihvatljivo i krajnje ponižavajuće", piše u saopštenju Sloge.Sindikat je dodao da svi koji su režirali tabloidno spinovanje, pisali i sprovodili progon i uništenje poštenih i moralnih ljudi treba da odgovaraju pred zakonom.
