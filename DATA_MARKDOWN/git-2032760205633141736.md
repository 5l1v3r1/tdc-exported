
# Zamestnanci Googlu vyzvali vedenie, aby podporilo boj proti klimatickým zmenám

Published at: **2019-11-05T08:35:15+00:00**

Author: **Webnoviny**

Original: [Denník politika](http://dennikpolitika.sk/archiv/88710)

5.11.2019 (Webnoviny.sk) – Zamestnanci žiadajú spoločnosť Google, aby pripravila plán na dosiahnutie nulových emisií do roku 2030. Na online petícii, ktorú zverejnili v pondelok, sa nachádza viac ako tisíc podpisov. Pracovníci takisto vyzvali vedenie, aby odmietlo zmluvy, ktoré by podporovali ťažbu fosílnych palív a aby sa vyhli spolupráci s firmami zapojenými do utláčania migrantov.
Zamestnanci spoločností Amazon a Microsoft už takisto požiadali predstaviteľov firiem, aby spravili kroky podporujúce boj proti klimatickým zmenám. V septembri sa zúčastnili aj na klimatických pochodoch.
Viac k témam: klimatické zmeny, nulové emisieZdroj: Webnoviny.sk – Zamestnanci Googlu vyzvali vedenie, aby podporilo boj proti klimatickým zmenám © SITA Všetky práva vyhradené.
