
# Režisér Inside Out sa chce znova dotknúť našej duše. Pixarovka Soul vyrozpráva príbeh o tom, ako si máme splniť svoje sny

Published at: **2019-11-07T16:04:00+00:00**

Author: **Dominik Vetrák**

Original: [REFRESHER](https://refresher.sk/76336-Reziser-Inside-Out-sa-chce-znova-dotknut-nasej-duse-Pixarovka-Soul-vyrozprava-pribeh-o-tom-ako-si-mame-splnit-svoje-sny)


        Pete Docter a Trent Reznor dávajú do prvého teaseru veľa emócií.
      
Pete Docter má v Pixare bohatú históriu. Natočil pre nich Monsters, Inc., Up či Inside Out. Po 4 rokoch sa vracia do kín a opäť pôjde o netradičný animák. Príbeh Soul by nás mal zaviesť do ulíc slávneho New Yorku, no postupne by sme sa mali spolu s hlavnými postavami dostať taktiež do vesmíru a odhaliť odpovede na najdôležitejšie otázky, ktoré si kladieme celý život.
Hlavná postava Joea Gardnera, učiteľa hudby, ktorý sa túži dostať do jazzovej kapely, nahovorená Jamiem Foxom, zrejme zomrie (alebo sa dostane do kómy). Následne vo svete ostatných duší pravdepodobne spozná pravé životné hodnoty. Oficiálny synopsa hovorí o tom, že spadne do nového sveta, kde stretne 22 (Tina Fey). Tá mu následne má pomôcť vrátiť sa späť.
