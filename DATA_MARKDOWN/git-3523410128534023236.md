
# 
        رضایت‌نامه همه خارجی‌های لیگ برتر کشتی صادر شد
      

Published at: **2019-11-04T11:42:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638024/%D8%B1%D8%B6%D8%A7%DB%8C%D8%AA%E2%80%8C%D9%86%D8%A7%D9%85%D9%87-%D9%87%D9%85%D9%87-%D8%AE%D8%A7%D8%B1%D8%AC%DB%8C%E2%80%8C%D9%87%D8%A7%DB%8C-%D9%84%DB%8C%DA%AF-%D8%A8%D8%B1%D8%AA%D8%B1-%DA%A9%D8%B4%D8%AA%DB%8C-%D8%B5%D8%A7%D8%AF%D8%B1-%D8%B4%D8%AF)

به گزارش بولتن نیوز، با توجه به اینکه تعدادی از کشتی گیران خارجی که برای همراهی تیم‌های ایرانی در لیگ برتر آزاد و فرنگی قرارداد بسته‌اند امسال در لیگ کشورهای دیگری نیز کشتی گرفته‌اند، طبق قوانین به رضایت نامه اتحادیه جهانی نیاز داشتند که به گفته رئیس سازمان لیگ فدراسیون کشتی، تورلیخانوف مرد بانفوذ کشتی قزاقستان مسئول تایید رضایت نامه خارجی‌های لیگ ایران بود که برای همه آنها نیز رضایت نامه صادر کرد.
در لیگ کشتی فرنگی چهره 4 تیم صعود کننده به مرحله ضربدری مشخص شده و 4 تیم بازار بزرگ ایران، هیئت کشتی سیرجان، سینا صنعت ایذه و دانشگاه آزاد اسلامی خوزستان که به مرحله نیمه نهایی راه یافتند، روز 21 آبان مسابقات نیمه نهایی و فینال را برگزار می‌کنند.
در لیگ برتر آزاد نیز رقابت‌های این هفته تکلیف تیم های صعود کننده به مرحله ضربدری را تا حدود زیادی مشخص خواهد کرد.
