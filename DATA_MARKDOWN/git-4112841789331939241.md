
# 14-ročné dievča navrhlo, ako zvýšiť bezpečnosť áut. Dostala za to 25-tisíc dolárov

Published at: **2019-11-05T18:11:00+00:00**

Author: **Matej Krajčovič**

Original: [REFRESHER](https://refresher.sk/76253-14rocne-dievca-navrhlo-ako-zvysit-bezpecnost-aut-Dostala-za-to-25tisic-dolarov)


        Jednoduchý nápad ale zrejme nie je úplne originálny. Problém slepých uhlov automobilky riešia už roky.
      
14-ročná americká tínedžerka Alaina Gasslerová pravdepodobne ešte nemá ani vodičák, no dokázala vymyslieť jednoduché zariadenie, ktoré môže výrazne zvýšiť bezpečnosť osobných automobilov, píše Engadget. 
Jedným z problémov pre vodičov je takzvaný slepý uhol, teda časť cesty, ktorú pri jazde a najmä na križovatkách jednoducho nevidia kvôli konštrukcii svojho auta. 
V tomto prípade sa Alaina zamerala na tzv. A stĺpik - časť medzi čelným sklom a oknom na dverách spolujazdca. Ten musí byť dostatočne hrubý na to, aby ochránil posádku aj pri prevrátení auta na strechu alebo akomkoľvek inom náraze. Väčšia šírka však zakrýva väčšiu časť cesty pri pohľade šikmo.
