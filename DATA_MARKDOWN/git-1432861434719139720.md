
# Клоп определи играч на Арсенал за талант на века

Published at: **2019-11-01T15:06:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/klop-opredeli-igrach-na-arsenal-za-talant-na-veka-1390781.html)

Мениджърът на Ливърпул Юрген Клоп определи една от младите звезди на Арсенал за "талант на века". Ласкавите думи бяха отправени по адрес на 18-годишния Габриел Мартинели, който вкара два пъти на мърсисайдци при епичното 5:5 (победа след дузпи за Ливърпул) за Купата на Лигата.
"Сеп ван ден Берг изигра невероятен мач. Трудно е да се справиш с тези момчета (на Арсенал). Мартинели е почти на същата възраст, но той е талант на века, той е невероятен играч, така че е трудно. Тогава идват и Йозил наоколо, както и Уилок отдясно, който вкара страхотен гол. Ако загубиш топката срещу такъв контраатакуващ Арсенал става много трудно" - заяви Клоп.
Освен това, германският наставник предрече бляскаво бъдеще на младите играчи на Ливърпул. Той е повече от доволен от представянето им, като едновременно с това е щастлив за тях, че са изпитали такива емоции на "Анфийлд". А каква е опустошителната серия от мачове, в която ще навлязат мърсисайдци - вижте в този материал на SportLive.
