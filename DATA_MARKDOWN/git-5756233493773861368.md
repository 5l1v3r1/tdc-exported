
# خبر خوش برای استقلال و این ستاره تاثیرگذار+عکس

Published at: **2019-11-03T08:53:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619566/%D8%AE%D8%A8%D8%B1-%D8%AE%D9%88%D8%B4-%D8%A8%D8%B1%D8%A7%DB%8C-%D8%A7%D8%B3%D8%AA%D9%82%D9%84%D8%A7%D9%84-%D9%88-%D8%A7%DB%8C%D9%86-%D8%B3%D8%AA%D8%A7%D8%B1%D9%87-%D8%AA%D8%A7%D8%AB%DB%8C%D8%B1%DA%AF%D8%B0%D8%A7%D8%B1-%D8%B9%DA%A9%D8%B3)


        رکورد طولانی‌ترین دقایق گل نخوردن لیگ برتر در یک فصل، در اختیار سید حسین حسینی دروازه‌بان آبی پوشان قرار دارد.
      

        آفتاب‌‌نیوز :
      
درحالی که تا پیش از این سید حسین حسینی دارنده رکورد طولانی‌ترین دقایق گل نخوردن در همه ادوار لیگ برتر عنوان میشد، پیام نیازمند در هفته هشتم رقابتهای لیگ برتر با بسته نگه داشتن دروازه‌اش، از 872 دقیقه که رکورد حسینی بود عبور کرد تا رکورد جدید به نام سنگربان سپاهان ثبت شود.
دروازه نیازمند در هفته نهم و در دقیقه45 دیدار مقابل پارس جنوبی از روی نقطه پنالتی توسط محمد نوری کاپیتان سابق پرسپولیس و هافبک این روزهای پارس جنوبی باز شد تا با احتساب 175 دقیقه کلین شیت وی باقی مانده از فصل گذشته، این رکورد به 940دقیقه افزایش پیدا کند.
نیازمند در حالی به این رکورد رسید که 175 دقیقه از این کلین شیت به فصل گذشته (هفته های بیست و نهم و سی ام فصل هجدهم) باز می‌گردد و در این فصل وی فقط 765 دقیقه متوالی دروازه‌اش را بسته نگه داشت.
باتوجه به این که حسینی در یک فصل 872 دقیقه دروازه‌اش را بسته نگه داشته است و همه دقایق گل نخوردنش در یک فصل اتفاق افتاده، می‌توان گفت همچنان رکورد طولانی ترین دقایق گل نخوردن لیگ برتر در یک فصل، در اختیار سید حسین حسینی دروازه‌بان آبی پوشان قرار دارد.
