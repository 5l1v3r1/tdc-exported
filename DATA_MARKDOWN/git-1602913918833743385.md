
# C’est fini la comedie: Oltchim Râmnicu-Vâlcea, cândva unul dintre cele mai puternice nume din industria chimica a României, dispare cu totul din peisajul bursier după ce compania a falimentat

Published at: **2019-11-05T15:54:36+00:00**

Author: **Liviu Popescu**

Original: [Ziarul Financiar](https://www.zf.ro/burse-fonduri-mutuale/c-est-fini-la-comedie-oltchim-ramnicu-valcea-candva-unul-dintre-cele-mai-puternice-nume-din-industria-chimica-a-romaniei-dispare-cu-totul-din-peisajul-bursier-dupa-ce-compania-a-falimentat-18544492)

Din 7 noiembrie 2019, Autoritatea de Supraveghere Financiară (ASF), supraveghetorul pieţei de capital din România, va retrage de la tranzacţionare acţiunile companiei Oltchim Râmnicu Vâlcea, ceea ce înseamnă că prezenţa timp de 22 de ani în arena de tranzacţionare a ceea ce era cândva cel mai mare combinat chimic al României este istorie.
În mai 2019, Instanţa a admis cererea formulată de consorţiul de administratori judiciari Rominsolv şi BDO Business Restructuring şi a dispus începerea procedurii generale a falimentului debitoarei Oltchim.
Oltchim a vândut anul acesta activele de bază către Chimcomplex Borzeşti Oneşti, companie controlată de omul de afaceri Ştefan Vuza, într-o tranzacţie de circa 127 milioane de euro, ceea ce înseamnă că activitatea de bază a combinatului chimic s-a mutat la Chimcomplex.
Oltchim părăşeşte bursa de la Bucureşti cu o capitalizare de 20,8 miliarde de lei.
