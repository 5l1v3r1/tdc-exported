
# Zvezda bez trojice igrača u Zagrebu

Published at: **2019-11-02T14:33:05+00:00**

Author: **Milos**

Original: [Sportska centrala](https://www.sportskacentrala.com/2019/11/02/zvezda-bez-trojice-igraca-u-zagrebu/)

Crvena zvezda, osokoljena pobedom protiv Himkija, gostuje Ciboni u okviru petog kola ABA lige. Utakmica u Zagrebu na programu je u nedelju, 3. novembra od 18 časova.
Trener crveno-belih Andrija Gavrilović pozvao je na oprez pred duel sa „vukovima“ i naglasio da ne može da računa na trojicu igrača.
– Utakmica sa Cibonom je ozbiljan ispit i ništa lakši zadatak od evroligaške utakmice. Utakmica koje igramo sa timovima koji se bore za statust u ABA ligi nikada nisu bile niti će biti lak zadatak, i ovoj utakmici prilazimo upravo tako. Da bi došli do pobede koja nam je neophodna potrebna nam je maksimalna koncentacija i angažovanje celog tima. Na ovoj utakmici neću moći da računam na Derika Brauna, Dejana Davidovca i Nemanju Nenadića, rekao je Gavrilović, a preneo klupski sajt.
Boriša Simanić je istakao da je za pobedu potrebna maksimalna koncentracija i angažovanost igrača.
– Utakmicu sa Himkijem smo ostavili iza nas odmah po njenom završetku, ali treba da se vraćamo na nju kao pokazatelj sa kakvom energijom i željom moramo da uđemo i u utakmicu sa Cibonom. Poznajemo ekipu Cibone, moramo maksimalno angažovano da uđemo u tu utakmicu, sa identičnom energijom kao u meču sa Himkijem, i verujem da rezultat onda neće izostati, dodao je mladi krilni centar.
