
# Учені 'зламали' iPhone та смарт-колонки: їм знадобилась лазерна указка - Радіо Максимум

Published at: **2019-11-05T14:13:00+00:00**

Author: **Лазур Назарій**

Original: [Радіо Максимум](https://maximum.fm/ucheni-zlamali-iphone-ta-smart-kolonki-yim-znadobilas-lazerna-ukazka_n169089)


        Смартфони і "розумні" колонки давно справляються не тільки з базовими функціями голосового зв'язку та відтворення музики. З їх допомогою можна здійснювати покупки і керувати системами розумного будинку, включаючи дверні замки. Втім, повністю покладатися на них не слід!
      
Як з'ясувалося, більша частина таких гаджетів безсила проти злому навіть через закрите вікно. Щоб обійти домашні системи безпеки, хакеру знадобиться проста лазерна указка і трохи дешевих електронних компонентів.
Незвичайний спосіб злому смартфонів і розумних колонок опублікували дослідники американського Університету електрокомунікацій і Університету штату Мічиган. Уразливими компонентами виявилися мікрофони гаджетів, які з невідомої поки причини сприймають пульсуюче світло лазера як голосову команду. Направляючи особливим чином сконфігурований промінь на отвір мікрофона, вчені віддавали команди віртуальним асистентам помічників Apple Siri, Google Assistant і Amazon Alexa.
