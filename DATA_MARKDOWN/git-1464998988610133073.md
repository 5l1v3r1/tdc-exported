
# വാളയാര്‍ പെണ്‍കുട്ടികളുടെ മരണം; പ്രദേശവാസികള്‍ അനിശ്ചിതകാല നിരാഹാര സമരം ആരംഭിച്ചു

Published at: **2019-11-03T21:32:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/kerala/news/valayar-case-peoples-start-hunger-strike)

പാലക്കാട്: വാളയാര്‍ പെണ്‍കുട്ടികളുടെ മരണത്തില്‍ നീതി ആവശ്യപ്പെട്ട്  പ്രദേശവാസികള്‍ അനിശ്ചിതകാല നിരാഹാര സമരം ആരംഭിച്ചു. വാളയാര്‍ അട്ടപ്പള്ളം ആക്ഷന്‍ കൗണ്‍സില്‍ എന്ന പേരിലാണ് നിരാഹാര സമരം നടത്തുന്നത്. കേസ് പുനരന്വേഷിക്കണമെന്നാണ് പ്രദേശവാസികളുടെ ആവശ്യം.
ഇന്ന് രാവിലെ ആറു മണി മുതല്‍ സമരം ആരംഭിച്ചു. തുടക്കം മുതല്‍ തന്നെ കേസ് അട്ടിമറിക്കാന്‍ ശ്രമം ഉണ്ടായിട്ടുണ്ട്. ഇതിന് പിന്നില്‍ പ്രവര്‍ത്തിച്ച രാഷ്ട്രീയ ഇടപെടല്‍ ഉള്‍പ്പെടെ അന്വേഷിക്കണമെന്നും ഇവര്‍ ആവശ്യപ്പെടുന്നു.
വാളയാര്‍ അട്ടപ്പള്ളം ആക്ഷന്‍ കൗണ്‍സില്‍ എന്ന പേരില്‍ നടത്തുന്ന സമരം സര്‍ക്കാര്‍ പുനരന്വേഷണം പ്രഖ്യാപിക്കും വരെ തുടരാനാണ് പ്രദേശവാസികളുടെ തീരുമാനം.  
