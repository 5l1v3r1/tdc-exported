
# 15. kolo: Slavia porazila Baník, Olomouc remizovala s Boleslaví

Published at: **2019-11-02T18:57:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/15-kolo-slavia-porazila-banik-olomouc-remizovala-s-boleslavi/1816047?utm_source=rss&utm_medium=feed)

Praha - Fotbalisté Slavie v utkání 15. ligového kola porazili Ostravu 4:0 a Baníku vrátili porážku 0:2 ze středečního osmifinále poháru. Dva góly Pražanů vstřelil Tomáš Souček, který poté neproměnil penaltu. Hosté hráli od 61. minuty bez vyloučeného Milana Jiráska. Červenobílí vedou neúplnou tabulku o 12 bodů a vítězně se naladili na úterní duel Ligy mistrů v Barceloně. Ve druhém sobotním utkání Olomouc remizovala s Mladou Boleslaví 2:2. Hosté během jediné minuty smazali dvoubrankový náskok soupeře. Sigma tak prodloužila sérii bez vítězství už na šest kol.
--------

        
          Sigma Olomouc - FK Mladá Boleslav 2:2 (1:0)
        
      
Branky: 14. Plšek, 62. Beneš - 63. Budínský. 64. Fulnek. Rozhodčí: Ginzel - Vitner, Vaňkát. ŽK: Beneš - Hubínek, Hašek. Diváci: 2406.

        
          Slavia Praha - Baník Ostrava 4:0 (1:0)
        
      
Branky: 43. a 52. Souček, 68. Tecl, 77. Ševčík. Rozhodčí: Klíma - Šimáček, Ratajová - Ardeleanu (video). ŽK: Bořil, Coufal, Stanciu, Takács - Jirásek, Fillo, Diop, Fleišman. ČK: 61. Jirásek. Diváci: 18.297.
