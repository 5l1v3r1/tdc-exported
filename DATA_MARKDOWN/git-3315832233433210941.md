
# Un vulcan a erupt pe o insulă din sud-estul Japoniei

Published at: **2019-11-02T17:04:03+00:00**

Author: **Jurnal.md**

Original: [Jurnal.md](http://jurnal.md/ro/news/f9f1665bcbe0e806/un-vulcan-a-erupt-pe-o-insula-din-sud-estul-japoniei.html?utm_source=RSS&utm_medium=RSS&utm_campaign=RSS)


        Un vulcan a erupt sâmbătă după-amiază pe insula Satsumaio din sud-estul Japoniei, a anunţat Agenţia Meteorologică din această ţară, însă nu au fost raportate deocamdată victime omeneşti şi pagube materiale pe această insulă slab populată din prefectura Kagoshima, informează Reuters.
      
Specialiştii de la birourile locale ale agenţiei menţionate i-au sfătuit pe turişti să evite această zonă şi au emis o alertă de nivel 2 - pe o scală cu 5 niveluri - în urma erupţiei, care s-a produs în jurul orei locale 17:35 (08:35 GMT).
Potrivit agenţiei de ştiri Kyodo, Agenţia de Meteorologie a Japoniei a avertizat populaţia în legătură cu riscul de cădere pe sol a unor roci expulzate în atmosferă de vulcan şi de producere a unor fluxuri piroclastice pe o rază de 1 kilometru în jurul craterului.
