
# Tennisvereniging vraagt hulp bij verhuizing

Published at: **2019-11-05T05:14:00+00:00**

Author: ****

Original: [omroep flevoland](https://www.omroepflevoland.nl/nieuws/175533/tennisvereniging-vraagt-hulp-bij-verhuizing)


        "Help ons zo snel mogelijk verhuizen naar Almere Poort." Die oproep doet tennisvereniging Het Nieuwe Land (HNL) uit Almere Stad aan de gemeente.
      
Zo'n acht jaar geleden heeft de tennisclub met de gemeente afgesproken om van Stad naar Poort te verhuizen. De gemeente wil namelijk een betere spreiding van sportclubs over de stad en in Poort is nog geen tennisvereniging. HNL heeft daar ook al een locatie op het oog. Het is de bedoeling dat bij de kruising van de Elementendreef en de Elektronweg vijf tennis- en twee padelbanen worden gerealiseerd. Een padelbaan is een rechthoekig veld waarop een mix van tennis en squash wordt gespeeld.
Maar de verhuizing van de tennisvereniging kan volgens de gemeente pas plaatsvinden als voor de huidige locatie een overnamekandidaat is gevonden. Die overnamekandidaat zou de firma BUN moeten zijn, die op de plek een supermarkt wil beginnen. Als de gemeente en BUN een overeenstemming hebben bereikt, kan de tennisvereniging worden uitgekocht door de gemeente en verhuizen. Met de uitkoopsom kan de tennisvereniging de nieuwbouw in Poort bekostigen. De overeenstemming tussen BUN en de gemeente Almere is er nog niet. Maar de tennisvereniging heeft haast want volgens voorzitter Regina Tang van HNL moeten er nu extra kosten gemaakt worden voor de huidige locatie. "De gravelbanen moeten vervangen worden en ook het clubhuis moet worden aangepakt." Bij elkaar is dat minimaal 150.000 euro en dat is volgens Tang zonde voor de korte periode die de club nog op de huidige locatie heeft.
In een brief aan de gemeenteraad vraagt de club nu om vroegtijdige uitkoping. Dat is een risico voor de gemeente Almere, omdat nog niet zeker is wat de grond waarop de tennisvereniging nu staat, waard is. Volgens voorzitter Tang zijn de financi√´le risico's voor de gemeente klein, omdat er verschillende partijen waaronder dus BUN ge√Ønteresseerd zouden zijn in de grond in Stad.

        Bekijk in Google Maps üìç
      
WhatsApp ons!Heb jij een tip of opmerking? Stuur ons een bericht op 06 - 52 52 4891 of stuur een mail: rtv@omroepflevoland.nl!
