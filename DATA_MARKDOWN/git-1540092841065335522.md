
# Το βίντεο του Τζέισον Μομόα που... εξόργισε: Έδωσε μπισκότο σε αρκούδα με το στόμα του

Published at: ****

Author: ****

Original: [CNN.gr](https://www.cnn.gr/style/psyxagogia/story/196173/to-vinteo-toy-tzeison-momoa-poy-exorgise-edose-mpiskoto-se-arkoyda-me-to-stoma-toy)

Newsroom, CNN Greece 22:34 , 04 November 2019
Πρόκειται για μια σκηνή από το νέο σόου «See» στο Apple TV+. Ο ηθοποιός γονατίζει σε έναν περιφραγμένο χώρο, βάζει ένα μπισκότο στο στόμα του και αμέσως μετά η αρκούδα φαίνεται να το παίρνει με ήρεμο τρόπο. Λίγο μετά ο σταρ του Game of Thrones σηκώνεται όρθιος, σκουπίζεται και χαμογελάει.
«Αυτά που κάνουμε για την τέχνη. Βγήκε το “See”. Δείτε το στο Apple TV+. Η αρκούδα πρέπει να γνωρίζει τη μυρωδιά σου. Ορίστε τα μπισκοτένια φιλιά μου», έγραψε στη λεζάντα της ανάρτησής του ο Μομόα.
Ωστόσο, η ΜΚΟ PETA αντέδρασε στο βίντεο, κάνοντας λόγο για «εκμετάλλευση ζώου».
«Ο Μομόα φαίνεται πως δεν καταλαβαίνει ότι δεν υπάρχει δικαιοσύνη για την εκμετάλλευση αυτού του ζώου στα παρασκήνια. Τα άγρια ζώα συχνά χωρίζονται από τις μητέρες τους όταν είναι ακόμη μωρά και πετιούνται σε μία ζωή, όπου εκπαιδευτές χρησιμοποιούν βάναυσες μεθόδους, όπως η έλλειψη τροφής, ο ξυλοδαρμός, το ηλεκτροσόκ και το αλυσοδέσιμο, για να τα αναγκάσουν να αποδώσουν» αναφέρει σε ανακοίνωσή της η PETA.
Ενώ συμπληρώνει πως: «Ο Μομόα γνωρίζει πόσο πειστικές και ζωντανές μπορεί να είναι οι εικόνες από υπολογιστή, αλλά και άλλες σύγχρονες τεχνολογίες, αλλά το να εκθέσεις μια αρκούδα σε πολύ φωτεινά φώτα και σε μία σειρά από γυρίσματα είναι αγχωτικό και εντελώς ξεπερασμένο, οπότε ελπίζουμε στο μέλλον να αρνηθεί τη συμμετοχή σε νούμερα που συμπεριλαμβάνουν άγρια ζώα».
