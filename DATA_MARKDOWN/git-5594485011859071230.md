
# В Левски смъмрили свои играч заради...

Published at: **2019-11-03T09:07:00+00:00**

Author: ****

Original: [Blitz.bg/sport](https://blitz.bg/sport/levski/v-levski-smmrili-svoi-igrach-zaradi_442348.html)

Левият бек на Левски Иван Горанов направи добър двубой срещу Дунав (2:0), но въпреки това е бил смъмрен за някои свои действия. Треньорският щаб на "сините" не е останал никак доволен от начина, по който националът си изкара жълт картон в двубоя. Той бе официално предупреден заради реплика към главния съдия Никола Попов, съобщава "Тема Спорт".
Това бе вторият жълт картон на Горанов през кампанията в елита. Той трябва да внимава, защото "сините" нямат алтернатива на неговия пост. Иван е единственият типичен ляв бек в състава.
И при негово наказание или травма ще се наложи някой да бъде преквалифициран. Затова и треньорският щаб е предупредил Горанов да бъде по-внимателен в действията си и да не получава леки картони.
Днес "сините" започват същинската подготовка за домакинството на Етър. Мачът от 15-ия кръг е в сряда от 15:30 часа на "Герена". Очаква се на линия за сблъсъка да бъдат централният нападател Найджъл Робърта и халфът Филипе Нашименто, които пропуснаха срещата с Дунав заради мускулни травми.Следете с БЛИЦ: efbet Лига - сезон 2019/2020Купа на България - сезон 2019/2020
