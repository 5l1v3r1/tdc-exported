
# Клоп не вярва, че Ливърпул може да завърши сезона без загуба

Published at: **2019-11-03T09:58:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/klop-ne-vqrva-che-livyrpul-mozhe-da-zavyrshi-sezona-bez-zaguba-1391234.html)

Мениджърът на Ливърпул Юрген Клоп заяви, че не вярва, че отборът му може да завърши сезона без загуба. В събота мърсисайдци постигнаха много късен обрат срещу Астън Вила, за да спечелят с 2:1. Клоп добави, че не е напълно доволен от видяното от своя тим. В следващия кръг тимът на Клоп приема шампиона Манчестър Сити.
"Невъзможно е, ако играем по начина, по който играхме до допуснатия гол. Сякаш ни липсваше настройката, необходима за победа. По-скоро ми се струва нереалистично да завършим без загуба, но ако трябва да съм честен, ние и не мислим за това. Всичките ни мисли са съсредоточени към следващия мач", сподели Клоп.
"Все още трябва да се учим и да ставаме по-добри. Понякога е нужно да получим удар, за да знаем как да реагираме. Астън Вила наказа малките ни грешки. Не казвам, че не сме заслужили победа, но имаше и неща в играта ни, които не ми харесаха. Ако трябва да се посочи един отбор, който е заслужавал трите точки, това е Ливърпул. Но си представям и разочарованието на Вила, защото те играха много добре и също можеха да вземат нещо от мача", добави наставникът на мърсисайдци.

        
          А каква е пълната програма на Ливърпул до началото на 2020 година - вижте в този материал.
        
      
