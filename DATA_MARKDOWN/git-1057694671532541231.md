
# Οδηγός λεωφορείου παρέσυρε πεζούς που περίμεναν σε στάση – Τους επιτέθηκε με μαχαίρι

Published at: **2019-11-04T06:06:07+00:00**

Author: ****

Original: [News.gr](https://www.news.gr/kosmos/article/2017886/odigos-leoforiou-paresire-pezous-pou-perimenan-se-stasi-tous-epitethike-me-macheri.html)

Ένας οδηγός στην Κωνσταντινούπολη έριξε το λεωφορείο του σε στάση λεωφορείου και στη συνέχεια επιτέθηκε με μαχαίρι στους ανθρώπους που προσπάθησαν να τον εμποδίσουν να φύγει, με αποτέλεσμα να τραυματιστούν τουλάχιστον 13 άνθρωποι.
Ο 33χρονος οδηγός συνελήφθη. Σύμφωνα με την ανακοίνωση της αστυνομίας, ο δράστης πήδηξε στη θάλασσα, στην προσπάθειά του να διαφύγει.
Στους 13 τραυματίες περιλαμβάνεται και ένας άνδρας τον οποίο μαχαίρωσε ο οδηγός όταν προσπάθησε να τον εμποδίσει να φύγει, αφού είχε παρασύρει με το βαρύ όχημα τους ανθρώπους που περίμεναν στη στάση. Μεταξύ των τραυματιών είναι τρεις Ιρανοί υπήκοοι και δύο παιδιά.
Προς το παρόν δεν έχει διευκρινιστεί αν ο οδηγός έριξε κατά λάθος ή σκόπιμα το λεωφορείο στη στάση όπως αναφέρει το Αθηναϊκό Πρακτορείο Ειδήσεων.
Η αστυνομία έχει ξεκινήσει έρευνα για την υπόθεση.
