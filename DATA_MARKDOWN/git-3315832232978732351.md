
# Frizerul lui Cristiano Ronaldo, găsit mort în hotel: O cameristă l-a descoperit plin de sânge

Published at: **2019-11-03T18:05:32+00:00**

Author: **Jurnal.md**

Original: [Jurnal.md](http://jurnal.md/ro/news/6dc81116cd5939ac/frizerul-lui-cristiano-ronaldo-gasit-mort-in-hotel-o-camerista-l-a-descoperit-plin-de-sange.html?utm_source=RSS&utm_medium=RSS&utm_campaign=RSS)


        Descoperire macabră într-un hotel din Zurich (Elveția) făcută de către o cameristă a locației de lux.
      
Ricardo Margues Ferreira, frizerul personal al starului portughez Cristiano Ronaldo, a fost găsit mort.
Conform presei din Portugalia, frizerul fotbalistului de la Juventus Torino era la Zurich de o săptămână. În ziua fatidică, Ricardo Margues Ferreira a fost descoperit în jurul orei 14.00 de o cameristă mort în pat.
Martorii au declarat că în camera de hotel mirosea puternic a alcool, iar victima zăcea într-o baltă de sânge, după ce fusese înjunghiată de mai multe ori. Autoritățile fac cercetări pentru a descoperi criminalul și motivul pentru care Ricardo Margues Ferreira a fost ucis.
Cunoscut drept frizerul vedetelor, Ferreira era originar ca și Ronaldo din Madeira (Portugalia), dar se stabilise de doi ani în Elveția.
Pe ”lista” de clienți a lui Ricardo Margues Ferreira figurau vedete, de la Cristiano Ronaldo la Liliana Campos, Fatima Lopes sau Fiona.
