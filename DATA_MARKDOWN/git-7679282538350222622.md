
# राज्यपाल से मुलाकात के बाद बोले संजय राउत- सरकार नहीं बनने के लिए शिवसेना जिम्मेदार नहीं

Published at: **2019-11-04T11:46:55+00:00**

Author: **लाइव हिन्दुस्तान टीम,मुंबई**

Original: [https://www.livehindustan.com](https://www.livehindustan.com/national/story-shiv-sena-leader-sanjay-raut-arrives-at-raj-bhawan-to-meet-maharashtra-governor-bhagat-singh-koshyari-2831257.html)

महाराष्ट्र में नई सरकार के गठन को लेकर जारी घमासान के बीच सोमवार को शिवसेना के नेता संजय राउत राज्यपाल से मिलने के लिए राजभवन पहुंचे। शिवसेना नेता संजय राउत ने राज्यपाल भगत सिंह कोश्यारी से मुलाकात की और कई मुद्दों पर बातचीत की। शिवसेना के संजय राउत ने कहा कि राज्यपाल से हमने अपनी बात रखी। राज्यपाल से मुलाकात के बाद उन्होंने कहा कि महाराष्ट्र में सरकार नहीं बनने पर शिवसेना जिम्मेदार नहीं है। शिवसेना सरकार बनाने में कोई अड़चन नहीं डाल रही है। बता दें कि राज्यपाल से मुलाकात के दौरान संजय राउत के साथ रामदास कदम भी साथ थे।
रविवार शाम को राजभवन की ओर से यह जानकारी दी गई थी कि शिवसेना के नेता संजय राउत पार्टी के वरिष्ठ नेताओं के साथ राज्यपाल से मुलाकात करेंगे। जबकि न्यूज एजेंसी एएनआई ने कहा था कि राज्यपाल से मिलकर  संजय राउत राज्य की सबसे बड़ी पार्टी को न्योता देने का अनुरोध भी करेंगे। अब देखना है कि राज्यपाल से मिलने के बाद संजय राउत क्या कहते हैं।
