
# İran günde 5 kilogram zenginleştirilmiş uranyum üreterek nükleer anlaşmayı ihlale devam ediyor

Published at: **2019-11-04T14:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1975841/iran-g%C3%BCnde-5-kilogram-zenginle%C5%9Ftirilmi%C5%9F-uranyum-%C3%BCreterek-n%C3%BCkleer-anla%C5%9Fmay%C4%B1)

İran, 2015 yılında altı ülke ile imzalanan nükleer anlaşmayı ihlal etmeye devam ederek, zenginleştirilmiş uranyum üretiminin günde 5 kilograma ulaştığını açıkladı.AP’nin haberine göre Cumhurbaşkanı Yardımcısı ve İran Atom Enerjisi Kurumu (İAEK) Başkanı Ali Ekber Salihi, İran devlet televizyonunda yaptığı açıklamada, zenginleştirilmiş uranyum üretiminin günde 5 kiloya ulaştığı bilgisini verdi.Salihi "Tahran günde 450 gram düşük oranlı zenginleştirmeden günde 5 kilogramlık üretime geçti" dedi.İran’ın 30 adet ileri düzey IR-6 santrifüj daha çalıştırmaya başladığını söyleyen Salihi, İran'ın toplamda 60 adet ileri düzey IR-6 santrifüjü çalıştırdığını ve bunun İran’ın ‘kapasite ve kararlılığını’ gösterdiğini söyledi.IR-6 santrifüjleri, nükleer anlaşmada izin verilen ilk kuşak IR-1 santrifüjlerinden 10 kat daha hızlı zenginleştirilmiş uranyum üretiyor. ABD’nin nükleer anlaşmadan çekilerek, Beyaz Saray'ın Ortadoğu’yu istikrarsızlaştırmakla suçladığı İran’a ‘aşırı baskı’ politikası uygulamasının ardından iki ülke arasındaki gerginlik arttı.İran, P5+1 ile (Birleşmiş Milletler Güvenlik Konseyi’nin 5 daimi üyesi ve Almanya) nükleer anlaşma kapsamında kendisine uygulanan yaptırımların kademeli olarak azaltılması karşılığında nükleer programını azaltmayı kabul etmişti.Ancak Tahran, ekonomisini hedef alan ABD yaptırımları karşısında anlaşma kapsamındaki yükümlülüklerini azaltmaya başlamıştı.
