
# OH Leuven revancheert zich voor stroompanne met oefenzege tegen Sint-Truiden

Published at: **2019-11-05T22:40:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902573/oh-leuven-revancheert-zich-voor-stroompanne-met-oefenzege-tegen-sint-truiden.html)


        Oud-Heverlee Leuven en Sint-Truiden hebben van de midweek gebruik gemaakt om onderling een oefenwedstrijd te organiseren. Bij OHL wisten ze zichzelf wat vertrouwen in te spelen voor de kraker van komende vrijdag tegen Excelsior Virton: het won met 2-1.
      
Normaliter zou Sint-Truiden de bovenliggende partij moeten zijn, aangezien de Kanaries een niveautje hoger actief zijn. Toch dolven ze uiteindelijk het onderspit. De Amerikaan Chris Durkin wist weliswaar te scoren, maar dat bleek niet voldoende voor de overwinning, beschrijft de website van STVV. Alle doelpunten vielen in de tweede helft.
Voor OHL betekent de zege tegen STVV ongetwijfeld een opsteker. Deze vrijdag speelt het immers tegen Virton in een rechtstreeks duel om de eerste periodetitel in Eerste Klasse B. Vorige vrijdag viel dat andere belangrijke duel voor OHL, thuis tegen Union Saint-Gilloise, nog in het water. Toen één van de lichtmasten defect geraakte, besloot de scheidsrechter van dienst de match stil te leggen.
