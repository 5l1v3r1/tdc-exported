
# Ляшко побився з Герусом, – у мережі оприлюднили відео

Published at: **2019-11-06T20:45:00+00:00**

Author: ****

Original: [ZIK.UA](https://zik.ua/news/2019/11/06/lyashko_pobyvsya_z_gerusom__u_merezhi_oprylyudnyly_video_1685421)


        Експарламентар та головний «радикал» Олег Ляшко побився із народним депутатом від партії «Слуга народу», представником президента України у Кабінеті міністрів, головою комітету Верховної Ради з питань енергетики та ЖКГ Андрієм Герусом.
      
Таку інформацію озвучили ведучі в ефірі програми «Треба поговорити» на телеканалі ZIK з посиланням на інформацію та відео, оприлюднені на Телеграм-каналі журналістки заступника головного редактора видання «Страна.ua» Світлани Крюкової.
На відео, оприлюдненому у Телеграм-каналі «Крючок», кадри якого показали у прямому ефірі, Олег Ляшко та Андрій Герус спілкуються на підвищених тонах, хоча слова розібрати неможливо.
На кадрах видно, що у Геруса розстібнута сорочка. Ляшко щось йому доводить, активно жестикулюючи.
