
# Γιάννης Αντετοκούνμπο : Ταινία για τη ζωή του ετοιμάζει η Disney

Published at: **2019-11-01T19:57:37+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/sports/giannis-antetokounmpo-tainia-gia-ti-zoi-tou-etoimazei-i-disney/)

Ταινία μεγάλου μήκους για τον Γιάννη Αντετοκούνμπο, ο οποίος αναδείχτηκε MVP του NBA ετοιμάζει  η Disney, για λογαριασμό της συνδρομητικής υπηρεσίας Disney+.
Σύμφωνα με δημοσίευμα του αμερικανικού Deadline, η Disney θα καταγράψει τη διαδρομή του Γιάννη Αντετοκούνμπο, από τα παιδικά χρόνια μέχρι την καθιέρωσή του ως σούπερ σταρ του ΝΒΑ.

        Διαβάστε ακόμη : «Γι' αυτό μου επιτέθηκε» ο 16χρονος - Οι άγνωστοι διάλογοι μεταξύ των παιδιών
      
Οπως αναφέρει, την παραγωγή της ταινίας έχει αναλάβει ο Bernie Goldman, ο οποίος είχε αναλάβει την παραγωγή στην ταινία «300», ενώ το σενάριο έχει ανατεθεί στον Arash Amel.
«Τα πρώτα χρόνια του Αντετοκούνμπο έχουν ενδιαφέρον» σημειώνει το δημοσίευμα.
«Γεννήθηκε στην Αθήνα, γιος μεταναστών από τη Νιγηρία, ωστόσο λόγω της ελληνικής νομοθεσίας δεν έλαβε αυτομάτως πλήρη ελληνική ιθαγένεια και ουσιαστικά ήταν απάτριδος μέχρι την ηλικία των 18 ετών» αναφέρει το Deadline.
Η ταινία, η οποία θα φέρει το ψευδώνυμο του Αντετοκούνμπο, «Greek Freak», είναι η τελευταία ταινία μεγάλου μήκους από τη δημιουργική ομάδα της Disney για το Disney+, μετά από την «Lady and the Tramp», το «Stargirl», αλλά και τις θεατρικές επιτυχίες, όπως ο «Aladdin» και το «Lion King».

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
