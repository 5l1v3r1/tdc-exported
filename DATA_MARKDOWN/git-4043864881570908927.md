
# Орбан став новим прем'єром Румунії

Published at: **2019-11-04T15:35:57+00:00**

Author: ****

Original: [Українська правда](https://www.pravda.com.ua/news/2019/11/4/7230966/)

Парламент Румунії у понеділок проголосував за призначення нового уряду на чолі з прем'єр-міністром Людовіком Орбаном.
Про це повідомляє "Європейська правда" з посиланням на Mediafax.ro.
За склад нового кабміну проголосували 240 депутатів. Своїм голосуванням вони схвалили уряд у складі 16 міністрів та його програму.
Сьогоднішнє голосування у парламенті є важливим не лише для Румунії, але й для ЄС. Нова Європейська комісія повинна була почати роботу 1 листопада, проте через політичні перетурбації в Румунії Бухарест затягнув із висуненням свого єврокомісара.
Орбан очолює Національно-ліберальну партію (PNL), яка є членом правоцентристського альянсу Європейської народної партії (ЄНП).
Президент Румунії Клаус Йоганніс попросив Орбана сформувати уряд після краху уряду соціал-демократів.
Раніше повідомлялося, що в уряду Орбана буде короткий мандат, оскільки він виступає за проведення дострокових виборів.
Читайте також: "Ще один Орбан: як корупційні скандали скинули румунський уряд".
