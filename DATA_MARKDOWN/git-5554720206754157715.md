
# ‘पुलिस मांगे सुरक्षा, वकील मांगे न्याय, पब्लिक मांगे ऑक्सीजन!’, ऋषि कपूर ने दिल्ली की हालात को लेकर किया ट्वीट

Published at: **2019-11-07T16:15:07+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/rishi-kapoor-tweet-on-pollution-and-delhi-police-lawyers/271701/)

बॉलीवुड के मशहूर अभिनेता ऋषि कपूर सोशल मीडिया पर एक्टिव रहने वाले अभिनेताओं में से एक हैं। ऋषि अक्सर अपने विवादित ट्वीट्स और अपने बेबाक बयानों के लिए जाने जाते हैं। उन्होंने इस बार अपने ट्वीट में दिल्ली की हालात पर चिंता जाहिर की है। ऋषि कपूर ने दिल्ली पुलिस और वकीलों के बीच हुए विवाद का मुद्दा उठाने के साथ दिल्ली के प्रदूषण का भी मुद्दा उठाया है। उन्होंने इन मुद्दों पर एक ट्वीट किया है, जो जमकर वायरल हो रहा है।
ऋषि कपूर ने गुरुवार (सात नवंबर) को ट्वीट कर लिखा, “वाह री दिल्ली! पुलिस मांगे सुरक्षा- वकील मांगे न्याय- पब्लिक मांगे ऑक्सीजन! देख तेरे इंसान की हालत क्या हो गई भगवान कितना बदल गया इंसान।” ऋषि कपूर ने अपने इस ट्वीट के जरीए दिल्ली पुलिस और वकीलों के बीच हुए विवाद का मुद्दा उठाने के साथ ही दिल्ली के प्रदूषण का भी मुद्दा उठाया है। अभिनेता के इस ट्वीट पर सोशल मीडिया यूजर्स भी जमकर अपनी प्रतिक्रिया दे रहे हैं।
