
# ความเสียหายวงเงินแชร์'แม่มณี' ใกล้แตะ1,300ล้านบาท

Published at: **2019-11-05T12:55:00+00:00**

Author: ****

Original: [เดลินิวส์](https://www.dailynews.co.th/crime/740147)


        ดีเอสไอ เตรียมวางรูปคดี-จัดชุดเฉพาะกิจสอบผู้เสียหายคดีแชร์แม่มณี ขณะที่วงเงินเสียหายใกล้แตะ 1,300 ล้านบาท
      
เมื่อวันที่ 5 พ.ย. พ.ต.อ.ไพสิฐ วงศ์เมือง อธิบดีกรมสอบสวนคดีพิเศษ (ดีเอสไอ) กล่าวถึงการสอบสวนคดีแชร์แม่มณี ว่า ในสัปดาห์นี้พนักงานสอบสวนกองคดีธุรกิจการเงินนอกระบบ จะเร่งสอบปากคำผู้เสียหายในคดี และเมื่อดีเอสไอได้รับมอบสำนวนการสอบสวนจากสำนักงานตำรวจแห่งชาติ (สตช.) แล้วจะตรวจสอบภาพรวมคดีอีกครั้งว่า จำเป็นต้องเรียกสอบปากคำพยานเพิ่มเติมอีกหรือไม่ และเมื่อมีจำนวนผู้เสียหาย และตัวเลขความเสียหายที่แท้จริง พนักงานสอบสวนจะวางรูปคดี เพื่อวางแผนการสอบสวน พร้อมจัดชุดเฉพาะกิจ โดยระดมพนักงานสอบสวนจากกองคดีต่างๆ ลงพื้นที่สอบปากคำผู้เสียหายทั่วประเทศ ร่วมกับการตรวจสอบเส้นทางการเงินทั้งหมด เนื่องจากผู้ถูกกล่าวหาปฏิเสธว่าไม่มีแม่ข่ายชักชวนสมาชิกให้นำเงินมาร่วมลงทุน ซึ่งร่องรอยการเงินจะเป็นเครื่องบ่งชี้ว่า ใครมีพฤติการณ์เป็นแม่ข่าย และใครบ้างที่เป็นผู้เสียหายที่แท้จริงสำหรับตัวเลขผู้เสียหายแชร์แม่มณีที่ลงทะเบียนผ่านคิวอาร์โค้ทของดีเอสไอ จนถึงวันที่ 5 พ.ย. พบว่ามีจำนวนผู้เสียหาย 4,252 ราย มูลค่าความเสียหาย  1,299,241,700.41 บาท ขณะที่แชร์ Forex-3D มีผู้เสียหาย 1,690 ราย มูลค่าความเสียหาย 321,360,971.67 บาทอ่านข่าวที่เกี่ยวข้องหวั่น'แม่มณี'ไม่ปลอดภัยตร.50นายคุ้มกันแม้ไร้ผู้เสียหาย..
