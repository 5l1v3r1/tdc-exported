
# Канада назвала нового посла в Україні

Published at: **2019-11-04T17:47:49+00:00**

Author: ****

Original: [Українська правда](https://www.pravda.com.ua/news/2019/11/4/7230987/)

Новим послом Канади в Україні стане Лариса Галадза, яка замінить на посту Романа Ващука.
Як повідомляє "Європейська правда",  про це йдеться у повідомленні на сайті канадського уряду.
Роман Ващук раніше оголосив про завершення своєї п’ятирічної каденції в Україні.
Свою кар'єру Галадза почала у Міністерстві оборони Канади в 1996 році, після чого змінила низку державних посад.
З 2014 по 2016 роки вона була генеральним директором з питань допуску у громадянство та імміграції Канади.
У 2016 році вона стала генеральним директором Програми операцій з підтримки миру і стабілізації в МЗС Канади.
