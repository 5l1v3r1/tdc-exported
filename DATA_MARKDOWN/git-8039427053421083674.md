
# ఎల్వీ బదిలీపై అనుమానాలు ఉన్నాయి: యనమల

Published at: **2019-11-06T11:11:23+00:00**

Author: ****

Original: [Andhrajyothy](https://www.andhrajyothy.com/artical?SID=947912)

ADVT
అమరావతి: ఎల్వీ సుబ్రమణ్యం ఆకస్మిక బదిలీపై అనేక అనుమానాలు ఉన్నాయని టీడీపీ నేత, మాజీ మంత్రి యనమల రామకృష్ణుడు అన్నారు. బుధవారం ఆయన మీడియాతో మాట్లాడుతూ ఎల్వీ ఆకస్మిక బదిలీ లోగుట్టు వెంటనే బయటపెట్టాలని డిమాండ్ చేశారు. కులాలవారీగా, మతాలవారీగా సమాజాన్ని చీల్చడమే జగన్ లక్ష్యమని విమర్శించారు. కేపిటల్ లేకుండా ఏపీ మ్యాప్ విడుదలకు కారణం వైసీపీ ప్రభుత్వమేనని యనమల ఆరోపించారు.
 
సీఎం జగన్ ప్రమేయంతోనే మంత్రి బొత్స సత్యనారాయణ వివాదాస్పద వ్యాఖ్యలు చేశారని, రాజధానిని మారుస్తామన్న బొత్స వ్యాఖ్యల నేపథ్యంలోనే ...
మ్యాప్‌లో అమరావతిని ఎత్తేశారని యనమల రామకృష్ణుడు ఆరోపించారు. సంక్షేమం కోసం ప్రభుత్వ స్థలాల అమ్మకం ఇంకో తుగ్లక్ చర్య అన్నారు. రాష్ట్రాన్ని, భూములను వాటాలు వేసుకుని వైసీపీ నేతలు పంచుకున్నారని, దీనికి తగిన మూల్యం చెల్లించక తప్పదని యనమల హెచ్చరించారు.
