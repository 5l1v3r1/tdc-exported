
# Пиоли: Милан може да се класира за Шампионска лига

Published at: **2019-11-02T16:59:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/italy/pioli-milan-mozhe-da-se-klasira-za-shampionska-liga-1391114.html)

Треньорът на Милан Стефано Пиоли разкри очакванията си за сезон 2019/20. Към момента "росонерите" заемат десетото място в класирането на Серия А, като изостават на 6 точки от зона Шампионска лига. Пиоли обаче вярва, че може да класира отбора си за най-големия европейски клубен турнир в края на сезона.
"Отборът е фокусиран и заинтересован от добрата екипна работа. Резултатите са важни и могат да променят всичко. Ние трябва да направим всичко възможно, за да постигнем положителни резултати. Мисля, че победа над силен отбор като Лацио ще увеличи нашата увереност в себе си и ще подобри нашата позиция в таблицата. Лацио може да играе с всеки, предвид стартовия състав на римляните. Трябва да играем на същото ниво", коментира италианският специалист, цитиран от "Sky Sport Italia".
"Трябва да вярваме в шансовете си за попадане в Шампионска лига. Това ще бъде възможно, ако вярваме и работим ден и нощ за постигането на тази цел. Ще видим къде ще се озовем в края на сезона, но винаги трябва да проявяваме сила на духа и решителност", допълни Пиоли. Наскоро бивша звезда на "росонерите" обяви тима като "катастрофа". Вижте подробности в този материал.
