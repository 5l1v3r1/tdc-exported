
# Волинянин незаконно зрубав 25 сосен

Published at: **2019-11-07T12:50:00+00:00**

Author: ****

Original: [PRESS-ЦЕНТР](http://press-centr.com/ua/news/42695_Volinyanin-nezakonno-zrubav-25-sosen)


        Маневицька місцева прокуратура здійснює процесуальне керівництво досудовим розслідуванням у кримінальному провадженні про вчинену 31-річним мешканцем села Оконськ Маневицького району незаконну порубку лісу, що спричинила тяжкі наслідки.
      
Про це 6 листопада повідомила прес-служба прокуратури Волинської області.
4 жовтня чоловік, не маючи лісорубного квитка та будь-яких дозвільних документів для його одержання, у порушення вимог чинного законодавства, зрубав 25 сосен у лісі поблизу села Загорівка. Після чого частину зрізаних дерев вивіз з лісу та розпорядився ними на власний розсуд, заподіявши таким чином державі в особі ДП «Маневицьке лісове господарство» шкоди на суму понад 215 тис грн.
Волинянину повідомлено про підозру у вчиненні кримінального правопорушення, передбаченого ч. 4 ст. 246 КК України. За такий злочин Кримінальним кодексом України передбачена відповідальність у виді позбавлення волі на строк від п’яти до семи років. 

        Фото ілюстративне
      
