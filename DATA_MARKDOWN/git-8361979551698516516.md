
# Базовий і оптимістичний. Милованов оприлюднив два прогнози інфляції на наступні три роки

Published at: **2019-11-07T13:17:00+00:00**

Author: ****

Original: [НВ](https://nv.ua/ukr/biz/economics/inflyaciya-v-ukrajini-milovanov-predstaviv-prognoz-inflyaciji-na-tri-roki-novini-ukrajini-50052183.html)

Базовий прогноз інфляції передбачає зростання індексу споживчих цін у 2020 році на 5,5%, у 2021 році - на 5,3%, у 2022 році - на 5,1%. Про це повідомив міністр розвитку економіки, торгівлі та сільського господарства Тимофій Милованов у Facebook.
Згідно оптимістичного сценарію, у 2020 році рівень інфляції складе 5,8%, а 2021−2022 роках по 5% щорічно.
Милованов пояснив, що різниця між базовим та оптимістичними прогнозами полягає в рівні інвестицій в економіці.
Читайте також:
Тимофій МиловановВтішний прогноз. Як одужує економіка України
«В оптимістичному сценарії на $3 млрд більше зовнішніх інвестицій. Для того, щоб реалізувався цей сценарій, потрібний кращий бізнес клімат, відсутність корупціі у владі та на місцях, працююча судова система, реформи (включно з ліберальним ринком землі та приватизацією)», — написав він.
«За оптимістичного сценарію інфляція буде трошки вище в перший рік, на 0,3%. Через збільшення активності через інвестиції. А в наступні роки інфляція буде трошки нижче, на 0,3% та 0,1% відповідно. Це відбудеться за рахунок збільшення виробництва та доданої вартості в економіці, після того, як запрацюють інвестиції», — додав міністр.
Раніше повідомлялося, що Мінекономрозвитку поліпшило прогнози інфляції, зростання ВВП та врожаю зернових.
