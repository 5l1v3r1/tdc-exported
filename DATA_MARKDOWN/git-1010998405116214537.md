
# Голям брой руски медии бяха блокирани в Украйна

Published at: **2019-11-06T12:30:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/ukrajna-blokira-goljam-broj-ruski-televizionni-kanali-i-internet-stranici.html)

Министърът на външните работи на Русия Сергей Лавров съобщи, че Украйна е блокирала 86 руски телевизионни канала и 181 интернет страници. Освен това е ограничен достъпа и до филми и книги на руски език, пише БГНЕС.
Информацията беше представена по време на конференция в Москва, посветена на свободата на медиите и безопасността на журналистите, организирана от представителството на Организацията за сигурност и сътрудничество в Европа.
Съобщава се, че Киев неведнъж е ограничавал работата на руските медии в страната, включително и като редовно е забранявал влизането на руски журналисти на територията на Украйна.
През март 2015 г. е отнета акредитацията към украински държавни институции на 115 руски медии. В Украйна е забранено излъчването на основните руски телевизионни канали.
Лавров оцени тези мерки като нарушаване на свободата на медиите и призова ОССЕ, ЕС и САЩ да реагират на тази забрана, както и на депортирането на журналисти от руски медии.
Министърът заяви, че е недопустимо практикуването на двойни стандарти в тази област.
