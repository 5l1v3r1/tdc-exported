
# Chorvátska polícia zastavila dodávky s migrantmi, boli natlačení v drevenej debni

Published at: **2019-11-06T08:35:04+00:00**

Author: **Webnoviny**

Original: [Denník politika](http://dennikpolitika.sk/archiv/88806)

6.11.2019 (Webnoviny.sk) – Chorvátska polícia objavila deväť migrantov natlačených v drevenej debni umiestnenej v dodávke s poľskými poznávacími značkami. Dodávku zastavili v utorok na východe Chorvátska.
Migrantov našli policajti po tom, čo z krabice začuli znepokojené hlasy. Medzi migrantmi boli traja muži, dve ženy a štyri neplnoleté osoby z Iránu a Iraku. Vodiča, 21-ročného Ukrajinca, polícia zatkla pre podozrenie z pašovania ľudí.
Migranti utekajúci pred vojnami a chudobou prichádzajú do Chorvátska, členskej krajiny Európskej únie, zo susedného Srbska či Bosny. Tisícky migrantov z Blízkeho východu, Afriky alebo Ázie však často ostávajú uviaznutí na Balkáne a nedarí sa im pokračovať v ceste za šťastím do západnej Európy.
Viac k témam: migranti, utečenecká krízaZdroj: Webnoviny.sk – Chorvátska polícia zastavila dodávky s migrantmi, boli natlačení v drevenej debni © SITA Všetky práva vyhradené.
