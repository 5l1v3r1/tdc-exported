
# Spurtą be atsako surengusi CSKA sugrįžo į pergalių kelią

Published at: **2019-11-01T20:55:00+00:00**

Author: ****

Original: [basketnews.lt](https://www.basketnews.lt/news-134218-spurta-be-atsako-surengusi-cska-sugrizo-i-pergaliu-kelia.html)

Nuotr.: ITAR TASS – Scanpix
Nuotr. ITAR TASS – Scanpix
Ketvirtajame kėlinyje spurtavęs Maskvos CSKA (5-1) klubas penktadienio vakarą sugrįžo į pergalių kelią.
Rusijos sostinės ekipa Eurolygos susitikime išvykoje 87:70 (26:15, 22:22, 13:22, 26:11) įveikė Sankt Peterburgo „Zenit“ (2-4) krepšininkus.
Trečiojo kėlinio pabaigoje Ronas Bakeris pataikė du baudų metimus ir persvėrė rezultatą CSKA naudai (61:59), tačiau „Zenit“, lemiamame ketvirtyje sužaidusi vos 18 sekundžių, tarp komandų atstatė lygybę – 61:61.
Po šio epizodo 4 minutes trukusi sėkminga CSKA atkarpa buvo pažymėta spurtu 12:0 – Mike’as Jamesas pataikė tolimą metimą ir Rusijos klubas pirmavo 73:61.
Per likusį laiką CSKA vis tolo, o „Zenit“ nesugebėjo jų sustabdyti – po dar vienos sėkmingos 14:9 atkarpos Maskvos klubas šventė pergalę.
CSKA rungtynėse puikiai realizavo tolimus metimus, pataikydama 48,5 procentus (16/33 trit.) tritaškių. Tuo metu „Zenit“ komandoje tikslą pasiekė 42,9 procentai (6/14) metimų iš distancijos.

        „Zenit“: Gustavo Ayonas 20 (10/14 dvit., 8 atk. kam., 24 naud. bal.), Willas Thomasas 14, Austinas Hollinsas 13.
      

        CSKA: Mike‘as Jamesas 16 (4/5 trit.), Johannesas Voigtmannas 14 (7 atk. kam., 24 naud. bal.), Darrunas Hilliardas ir Nikita Kurbanovas po 13.
      
