
# Donna accoltellata sul Frecciarossa, l’aggressore preso a Bologna

Published at: **2019-11-07T12:06:42+00:00**

Author: ****

Original: [Askanews](http://www.askanews.it/cronaca/2019/11/07/donna-accoltellata-sul-frecciarossa-laggressore-preso-a-bologna-top10_20191107_130642/)

Milano, 7 nov. (askanews) – Gli agenti della polizia ferroviaria hanno fermato un uomo che intorno alle 10.30 di questa mattina ha ferito gravemente con diverse coltellate una donna a bordo di un treno Frecciarossa in transito tra le stazioni di Reggio Emilia e Bologna. Nella collutazione è rimasta ferita anche una seconda persona.
Da quanto è possibile apprendere, sembra che il fermato e la donna, entrambi italiani e impiegati da società che svolgono servizi sui treni, si conoscessero. L’uomo è stato bloccato a Bologna dove le vittime sono state soccorse dal 118 e trasportate in ospedale, mentre tutti gli altri passeggeri sono stati fatti scendere e smistati su altri convogli per permettere i rilievi e gli accertamenti dell’autorità giudiziaria.
Alp/int5
