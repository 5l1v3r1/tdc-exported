
# خودروی برقی که ۹۰۰ کیلومتر را با یکبار شارژ طی می‌کند

Published at: **2019-11-02T13:27:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39576/%D8%AE%D9%88%D8%AF%D8%B1%D9%88%DB%8C-%D8%A8%D8%B1%D9%82%DB%8C-%DA%A9%D9%87-%DB%B9%DB%B0%DB%B0-%DA%A9%DB%8C%D9%84%D9%88%D9%85%D8%AA%D8%B1-%D8%B1%D8%A7-%D8%A8%D8%A7-%DB%8C%DA%A9%D8%A8%D8%A7%D8%B1-%D8%B4%D8%A7%D8%B1%DA%98-%D8%B7%DB%8C-%D9%85%DB%8C%E2%80%8C%DA%A9%D9%86%D8%AF)

یکی از دانشجویان دانشگاه "کمبریج" موفق به تولید یک خودرو برقی شده که می‌تواند از لندن تا ادینبرو (۹۰۰ کیلومتر) را با یک مرتبه شارژ طی کند. به گزارش برق نیوز، این خودرو برقی که "هلیا" (Helia) نام گرفته است، دارای حداکثر سرعت ۱۲۰ کیلومتر بر ساعت است و می‌تواند با چهار مسافر، با سرعت ۸۰ کیلومتر بر ساعت حرکت کند.میزان انرژی لازم برای حرکت این خودرو معادل انرژی لازم برای جوشیدن یک کتری آب است که یک دهم میزان مصرف انرژی در خودرو‌های برقی تجاری است.علاوه بر این با وجود اینکه این خودرو یک چهارم اندازه خودرو تسلا است، حتی بدون استفاده از پانل‌های خورشیدی در سقف خود، توان طی مسیر آن با یک بار شارژ دو برابر تسلا است.شارژ این خودرو با استفاده از یک شارژر خودرو برقی معمولی انجام می‌شود."هلیا " زاییده افکار یک تیم از ۲۰ دانشجوی دوره کارشناسی دانشگاه کمبریج است که در همکاری با تولید کنندگان خودرو و شرکت‌های مهندسی انگلیسی ساخته شده است.خودرو برقی هلیا دارای چهار صندلی برای نشستن است و کارایی بالا و بهره وری انرژی بالای آن ناشی از سبک بودن و آیرودینامیک بودن و مقاومت تایر‌های آن در برابر اصطکاک است.توسعه این خودرو حدود دو سال به طول انجامیده و برای اولین بار در اوت سال جاری در یک مراسم در موزه لندن رونمایی شد.بنا بر گزارشات منتشر شده، هلیا در تابستان آینده با هدف الهام بخشیدن به نسل بعدی مهندسین، در سراسر دانشگاه‌ها به نمایش درخواهد آمد. منبع: ایسنا
