
# Pri natáčaní novej marvelovky našli bombu, na nakrúcaní bola vtedy aj Angelina Jolie. Miesto evakuovali

Published at: **2019-11-05T21:53:00+00:00**

Author: **Vladimír Mičuda**

Original: [REFRESHER](https://refresher.sk/76261-Pri-natacani-novej-marvelovky-nasli-bombu-na-nakrucani-bola-vtedy-aj-Angelina-Jolie-Miesto-evakuovali)


        Ešte šťastie, že sa nikomu nič nestalo. Nechceme si to ani predstaviť.
      
Približne v tomto čase o rok si zájdeme do kina na novú marvelovku Eternals. Ak ťa už istým spôsobom nudia Avegeneri a chcel by si vidieť nové tváre, bude to skvelá príležitosť. Na striebornom plátne totiž uvidíme Kita Haringtona, Angelinu Jolie či Salmu Hayek, je sa teda na čo tešiť. Film bude režírovať Chloe Zhao. Teda, do kina pôjdeme len v tom prípade, ak všetko pôjde podľa plánov.
EpicStream s odvolaním sa na The Sun informuje, že hercov museli počas natáčania evakuovať. Dôvodom bola bomba, no našťastie ju tam nedoniesol terorista. Malo by ísť o bombu z čias nacistického Nemecka, je teda stará niekoľko desiatok rokov. 
Nikomu sa našťastie nič nestalo a všetkých ľudí vrátane Angeliny Jolie a Richarda Maddena evakuovali. Následne prišli pyrotechnici a o bombu sa postarali. 
Eternals od Marvelu má premiéru 6. novembra 2020, no zatiaľ nemáme ani len fotografie z natáčania, nie to ešte trailer. Ešte len teda uvidíme, čo si pre nás komiksové štúdio prichystalo.
