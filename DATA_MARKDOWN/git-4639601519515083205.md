
# Φθινοπωρινές εκπτώσεις : Σήμερα η πρεμιέρα – Ολα τα SOS

Published at: **2019-11-01T07:22:50+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/society/fthinoporines-ekptoseis-simera-i-premiera-ola-ta-sos/)

Ξεκινούν σήμερα Παρασκευή οι φθινοπωρινές εκπτώσεις οι οποίες θα διαρκέσουν δέκα ημέρες.
Σύμφωνα με τον Εμπορικό Σύλλογο Αθηνών οι εμπορικές επιχειρήσεις θα πρέπει να δείξουν ιδιαίτερη προσοχή στα εξής:

        Διαβάστε ακόμη : Σοκάρουν οι μαρτυρίες για το φονικό στο Μέγαρα – Ούρλιαζαν τα παιδιά από τους πυροβολισμούς
      
– Η αναγραφή διπλής τιμής, δηλαδή της παλαιάς (διαγεγραμμένης) και της νέας τιμής όλων των ειδών που πωλούνται με έκπτωση είναι υποχρεωτική.
– Επιτρέπεται και η αναγραφή και η εμπορική επικοινωνία ποσοστού έκπτωσης.
– Στην περίπτωση που υπάρχουν διαφορετικά ποσοστά έκπτωσης ανά κατηγορίες προϊόντων, θα πρέπει να αναγράφεται το εύρος του παρεχόμενου ποσοστού («από …. % έως …. %»). Σε κάθε άλλη περίπτωση θα αναγράφεται ότι οι εκπτώσεις αφορούν επιλεγμένα είδη με αναφορά στο αντίστοιχο ποσοστό.
– Οι καταστηματάρχες θα πρέπει, σε περίπτωση ελέγχου, να είναι σε θέση να αποδείξουν ότι η παλαιά τιμή πώλησης, που αναγράφεται στην πινακίδα, ανταποκρίνεται στην πραγματικότητα.
Υπενθυμίζεται ότι ακολουθούν μετά τις εκπτώσεις η Black Friday, η οποία «πέφτει» στις 29 Νοεμβρίου 2019 και η Cyber Monday, στις 2 Δεκεμβρίου 2019.
Να σημειωθεί ότι οι χειμερινές εκπτώσεις κάνουν πρεμιέρα τη δεύτερη Δευτέρα του Ιανουαρίου και ολοκληρώνονται τέλος Φεβρουαρίου.
Οι εκπτώσεις θα διαρκέσουν για ένα δεκαήμερο, ενώ τα εμπορικά καταστήματα μπορούν, προαιρετικά, να λειτουργήσουν και την Κυριακή 3 Νοεμβρίου 2019 από ώρα 11.00 έως 18.00.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
