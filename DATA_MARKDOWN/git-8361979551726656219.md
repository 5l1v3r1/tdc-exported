
# Інформатор у справі про імпічмент Трампа погодився дати письмові свідчення

Published at: **2019-11-04T07:04:00+00:00**

Author: ****

Original: [НВ](https://nv.ua/ukr/world/countries/impichment-trampa-informator-pogodivsya-na-pismovi-svidchennya-50051409.html?utm_source=telegram)

Про це заявив адвокат анонімного інформатора Марк Заїд, повідомляє Reuters.
Така форма дозволить зберегти в таємниці ім'я інформатора.
Проти письмових свідчень інформатора виступив глава комітету Палати представників з нагляду та урядової реформи Джим Джордан.
За його словами, тоді не вийде провести перехресний допит.
Джордан також припустив, що інформатор може бути пов’язаний з Демократичною партією і що його адвокат намагається це приховати.
У відповідь на це адвокат інформатора заявив, що його клієнт, даючи показання, не робив це в інтересах будь-якої партії, а імпічмент не є самоціллю.
Раніше Дональд Трамп зажадав розкрити особу інформатора, який поскаржився на його телефонну розмову з Володимиром Зеленським.
Нагадаємо, 26 вересня комітет з розвідки Палати представників США опублікував скаргу співробітника американської спецслужби на телефонну розмову Дональда Трампа з Володимиром Зеленським.
Вона була розсекречена після публікації Білим домом стенограми цієї бесіди.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.
Після скандалу навколо телефонної розмови спікер Палати представників Ненсі Пелосі оголосила про запуск процедури імпічменту Трампа за ймовірний тиск на президента України.
