
# Del gos Lucas de Cs a 'La Roja' de la CUP: els espots electorals més comentats del 10-N

Published at: **2019-11-04T15:06:56+00:00**

Author: ****

Original: [Ara.cat](https://www.ara.cat/politica/eleccions-generals-2019-10-novembre-espots-electorals_0_2337966268.html)

Què hi ha rere les estratègies electorals? Fem un repàs dels missatges dels principals partits que es presenten a les eleccions del 10 de novembre, cada vegada més adaptats a les xarxes socials, i dels espots electorals més comentats.
Els socialistes no desisteixen de la personalització a què ja van recórrer durant les últimes eleccions espanyoles. Per això Pedro Sánchez es dirigeix a l'electorat personalment en els seu espots electorals, que se centren en polítiques socials i mediambientals, i que venen el PSOE com a alternativa a l'independentisme, per una banda, i a la dreta, per una altra. Ara sí és el lema de campanya, que remet al fracàs de pactar amb Podem de cara a la investidura de les últimes eleccions: ara sí, Sánchez promet "un govern progressista estable", tot i que les enquestes li vaticinen una repetició de l'atzucac. En aquest sentit, els socialistes també han posat en marxa una crida a l'electorat perquè es faci selfies amb el president espanyol en funcions i els comparteixin a Twitter amb el hashtag #MifotoconSanchez.
