
# Ολλανδία : Λάθος πιλότου έφερε τον συναγερμό για αεροπειρατεία

Published at: **2019-11-06T20:56:02+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/world/ollandia-lathos-pilotou-efere-ton-synagermo-gia-aeropeirateia/)

Συναγερμός σήμανε το βράδυ της Τετάρτης στο αεροδρόμιο Σίπχολ του Άμστερνταμ, με την ολλανδική στρατιωτική αστυνομία να ερευνά «ύποπτη κατάσταση» σε  αεροπλάνο. Μάλιστα, σύμφωνα με αναφορές, εξεταζόταν το ενδεχόμενο αεροπειρατείας.
Η αγωνία έληξε όταν η ισπανική αεροπορική εταιρεία Air Europa ανακοίνωσε ότι ο κυβερνήτης αεροσκάφους της στο αεροδρόμιο Σίπχολ του Άμστερνταμ «σήμανε κατά λάθος τον συναγερμό».

        Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού
      
«Λάθος συναγερμός. Στην πτήση από το Άμστερνταμ για τη Μαδρίτη σήμερα το απόγευμα ενεργοποιήθηκε κατά λάθος ο συναγερμός περί αεροπειρατείας στο αεροδρόμιο. Δεν συνέβη τίποτα, όλοι οι επιβάτες είναι σώοι και ασφαλείς και περιμένουν να πετάξουν σύντομα» ανέφερε μέσω Twitter η εταιρεία, η οποία ζήτησε συγγνώμη για το συμβάν.
