
# Google ha acquistato Fitbit per oltre 2 miliardi di dollari

Published at: **2019-11-01T00:00:00+00:00**

Author: **Giorgio Melani**

Original: [Multiplayer.it](https://multiplayer.it/notizie/google-acquistato-fitbit-oltre-2-miliardi-di-dollari.html)

Dopo le prime avvisaglie è arrivata la conferma da parte della stessa Google sull'avvenuta acquisizione di Fitbit, per una somma di oltre 2 miliardi di dollari.Google ha dunque confermato l'acquisizione di Fitbit, azienda leader nella produzione di dispositivi elettronici indossabili per il fitness, per una cifra intorno ai 2,1 miliardi di dollari, confermando dunque quanto era emerso già nelle voci di corridoio nei giorni scorsi, in cui si parlava appunto della volontà da parte di Google di comprare Fitbit. L'operazione dovrebbe concludersi in maniera definitiva nel 2020 ma l'acquisizione è praticamente ormai avvenuta.Si tratta di un investimento importante per la compagnia di Mountain View nell'ambito dei dispositivi indossabili, che potrebbe dunque portare a un'evoluzione in termini di prodotti ufficiali Google in questo ambito. La scelta di Fitbit è stata motivata, oltre alle conoscenze della compagnia e alle tecnologie in possesso, anche dalla particolare attenzione nella protezione dei dati personali dimostrata dai prodotti del gruppo."Google è il partner ideale per la nostra missione. Grazie alle risorse e alla piattaforma globale di Google, Fitbit sarà in grado di incrementare l'innovazione nella categoria dei dispositivi indossabili" ha affermato James Park, co-fondatore e CEO di Fitbit.
