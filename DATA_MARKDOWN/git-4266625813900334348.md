
# У Петрівському через обстріли буде перегляд дати розведення

Published at: **2019-11-01T14:16:00+00:00**

Author: ****

Original: [ZIK.UA](https://zik.ua/news/2019/11/01/u_petrivskomu_cherez_obstrily_bude_pereglyad_daty_rozvedennya_1681591)


        Міністр оборони України Андрій Загороднюк повідомив про фіксацію обстрілів у Петрівському 30 жовтня, тому дату розведення сил і засобів (раніше було погоджено 4 листопада) на цій ділянці буде переглянуто.
      
"Справді, обстріли були, й ми очікуємо перегляду дати розведення, оскільки рахуємо 7 днів з обстрілів. Останні обстріли були 30 жовтня", – сказав глава Міноборони на брифінгу в п’ятницю.
Як повідомлялося, президент України Володимир Зеленський 31 жовтня під час зустрічі з генсеком НАТО Єнсом Столтенбергом заявив, що розведення сил у районі Петрівського заплановано на 4 листопада.
Спеціальна моніторингова місія (СММ) ОБСЄ 29 жовтня зафіксувала обстріли біля Петрівського, що зазначено у звіті місії.
Як відомо, умовою для початку розведення сил та засобів на Донбасі є семиденне дотримання на ділянці режиму тиші.
