
# У Франції вирує шторм Амелі

Published at: **2019-11-03T11:28:57+00:00**

Author: ****

Original: [Українська правда](https://www.pravda.com.ua/news/2019/11/3/7230855/)

Захід Франції в ніч з суботи на неділю накрило штормом "Амелі", через сильний вітер десятки тисяч домогосподарств знеструмлені.
Про це повідомляє "Європейська правда" з посиланням на BFMTV.
Помаранчевий код метеонебезпеки оголошений у 14 департаментах на заході Франції вдовж узбережжя Атлантичного океану і по сусідству з ними. На південному сході країни в двох департаментах очікуються сильні дощі.
Перші матеріальні наслідки шквалів вже відчутні. Так, що на південному заході країни 140 000 домогосподарств були позбавлені електрики.
З найбільшою силою у неділю вітер дме в затоці Аркашон, пориви сягають 163 км/год. Падіння гілок, чагарників або дерев зробило деякі дороги непрохідними. Місцеві органи влади рекомендують громадянам не брати машину і скоротити свій проїзд до максимуму.
Кілька транспортних артерій, в основному другорядних, були затоплені або перекриті деревами, що впали. У Новій Аквітанії кілька поїздів були скасовані або відкладені.
