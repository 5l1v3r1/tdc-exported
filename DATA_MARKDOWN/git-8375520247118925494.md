
# На Київщині згоріла стара ферма

Published at: **2019-11-04T08:11:26+00:00**

Author: ****

Original: [ГЛАВКОМ](https://glavcom.ua/kyiv/news/na-kijivshchini-zgorila-stara-ferma-637469.html)

У неділю, 3 жовтня, сталася пожежа у приміщення старої ферми у с. Насташка Рокитнянського району. Повідомлення про загорання надійшло до оперативно-диспетчерської служби о 6:07.
До місця виклику було направлено чергові караули 18-ї Державної пожежно-рятувальної частини смт Рокитне, 1-ДПРЧ, 3-ДПРЧ м. Біла Церква, 15-ДПРЧ м. Тараща та ПСО АПК «Насташка». Про це повідомляє пресслужба Головного управління ДСНС у Київській області.
По прибуттю на місце виклику рятувальниками було встановлено, що горить орієнтовно 3000 кв. м приміщення ферми.
Пожежу було локалізовано о 07:40 та повністю ліквідовано о 08:30.
На місці події працювали 5 одиниць техніки та 26 чоловік особового складу.
Причина пожежі встановлюється.
Як повідомлялося, минулого тижня у Києві сталося 140 пожеж. На пожежах травмована одна особа та врятовано четверо людей.
