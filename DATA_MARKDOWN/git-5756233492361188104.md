
# بایرن برابر فرانکفورت تحقیر شد / ادامه صدرنشینی مونشن گلادباخ

Published at: **2019-11-02T20:21:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619512/%D8%A8%D8%A7%DB%8C%D8%B1%D9%86-%D8%A8%D8%B1%D8%A7%D8%A8%D8%B1-%D9%81%D8%B1%D8%A7%D9%86%DA%A9%D9%81%D9%88%D8%B1%D8%AA-%D8%AA%D8%AD%D9%82%DB%8C%D8%B1-%D8%B4%D8%AF-%D8%A7%D8%AF%D8%A7%D9%85%D9%87-%D8%B5%D8%AF%D8%B1%D9%86%D8%B4%DB%8C%D9%86%DB%8C-%D9%85%D9%88%D9%86%D8%B4%D9%86-%DA%AF%D9%84%D8%A7%D8%AF%D8%A8%D8%A7%D8%AE)


        بایرن در هفته دهم رقابت های بوندسلیگا برابر فرانکفورت شکست سنگینی را متحمل شد و با نتیجه ۵ بر یک بازی را واگذار کرد این درحالی است که مونشن گلادباخ به پیروزی رسید تا صدرنشینی این تیم ادامه داشته باشد.
      

        آفتاب‌‌نیوز :
      
هفته دهم رقابت های بوندسلیگا با انجام ۵ دیدار پیگیری شد.
در حساس‌ترین بازی بایرن مونیخ مدافع عنوان قهرمانی مهمان فرانکفورت بود و با نتیجه ۵ بر یک تن به شکست داد.
در این دیدار ژروم بواتنگ در دقیقه ۱۰ از بازی اخراج شد تا شرایط برای بایرن بسیار سخت شود.
اخراج بواتنگ باعث شد تا فرانکفورت در دقایق ۲۵ و ۳۳ دو گل دریافت کند. در دقیقه ۳۷ لواندوفسکی توانست یکی از گل‌های خود را جبران کند و بازی را دو بر یک کند. این برای دهمین بازی پیاپی در فصل جاری است که لواندوفسکی موفق به گلزنی می‌شود.
در نیمه دوم که فرانکفورت یک بازیکن بیشتر داشت به بازی یک سر هجومی روی آورد و توانست در ادامه ۳ گل به ثمر رساند تا بایرن سنگین‌ترین شکست فصل خود را متحمل شد.
در یکی دیگر از دیدارهای حساس دورتموند توانست با سه گل ولفسبورگ را شکست دهد تا روند خوب این تیم ادامه داشته باشد.
گل های دورتموند را گوئررو،هازارد و ماریو گوتسه به ثمر رساندند.
در پر گل ترین بازی لایپزیگ در خانه جشنواره گل به راه انداخت و با ۸ گل ماینتس را شکست داد.
مونشن گلادباخ با نتیجه دو بر یک بایر لورکوزن را شکست داد تا به صدرنشینی خود در جدول رده بندی ادامه دهد.
در جدول رده‌بندی مونشن گلادباخ با ۲۲ امتیاز در صدر جدول رده‌بندی جای دارد و دورتموند با ۱۹ امتیاز دوم است و لایپزیگ و بایرن مونیخ هم با ۱۸ امتیاز به ترتیب در رده‌های سوم و چهارم هستند.
