
# Ляшко прокоментував бійку з Герусом в аеропорту

Published at: **2019-11-07T16:32:02+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/lyashko-prokomentuvav-bijku-herusom-aeroportu)


        Олег Ляшко, ексдепутат, прокоментував відкриту поліцією справу щодо його бійки з нардепом від «Слуги народу» Андрієм Герусом у міжнародному аеропорту «Бориспіль».
      
Про це Ляшко написав на своїй сторінці в Facebook, коментуючи відкриту поліцією справу щодо його бійки.
«За вчорашніми подіями поліція відкрила кримінальну справу за фактом насильства щодо державного діяча. Нехай уточнять: якої країни «державний діяч» потерпілий Герус? Тому що у нормальних людей язик не повернеться назвати «державним діячем» зрадника, який запустив в Україні російську електроенергію, дозволивши країні-агресору накинути на нас енергетичний зашморг. Тому кримінальна справа має бути порушена проти Геруса за державну зраду і зловживання владою», - написав Ляшко.
Нагадаємо, 6 листопада Ляшко влаштував бійку з Герусо в міжнародному аеропорту «Бориспіль». Герус назвав бійку «шоу-провокацією», а Ляшко - захисником бізнесу олігарха Ріната Ахметова.
7 листопада поліція відкрила кримінальну справу за фактом бійки. Поліція не вказала, за якою статтею розпочато розслідування. В рамках справи поліція має намір допитати самого Ляшка, а також очевидців - співробітників аеропорту.
Хочете обговорити цю новину? Долучайтеся до телеграм-чату CHORNA RADA
