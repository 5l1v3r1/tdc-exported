
# Порошенко розпочав поїздку на Схід

Published at: **2019-11-06T14:06:44+00:00**

Author: ****

Original: [ГЛАВКОМ](https://glavcom.ua/news/poroshenko-rozpochav-pojizdku-na-shid-638139.html)

П’ятий президент України, лідер політичної партії «Європейська Солідарність» Петро Порошенко розпочав поїздку на Схід із зустрічі з вихованцями Військового ліцею у Кремінній.
Про це 6 листопада повідомляється на сторінці Порошенка у Facebook.
«Цей навчальний заклад має непросту історію. У серпні 2014 року його територія була захоплена терористами, а навчально-матеріальна база вщент розграбована. Але війні не вдалося знищити ліцей, і вже у листопаді він був переміщений на підконтрольну Україні територію – до міста Кремінна Луганської області. 1 вересня 2015 року тут розпочався новий навчальний рік. Тоді ж, у жовтні 2015, я зустрівся із 56 вихованцями Військового ліцею, які відкрили нову сторінку його історії», - заявив Порошенко.
«Сьогодні знову тут, разом із юнаками, які обрали для себе героїчний і відповідальний шлях служіння Україні. Вірю, що ви станете достойними захисниками рідної землі», - сказав п’ятий президент України.
