
# Rabbia in Spagna per la pena ridotta a imputati di stupro di gruppo

Published at: **2019-11-01T13:48:22+00:00**

Author: ****

Original: [Askanews](http://www.askanews.it/esteri/2019/11/01/rabbia-in-spagna-per-la-pena-ridotta-a-imputati-di-stupro-di-gruppo-top10_20191101_144822/)

Roma, 1 nov. (askanews) – La decisione di un tribunale di Barcellona di assolvere dall’accusa di violenza sessuale cinque uomini accusati di uno stupro di gruppo nei confronti di una ragazza di 14 anni ha provocato forte rabbia.
La corte ha escluso lo stupro perché la vittima era in uno “stato inconscio” e perché gli imputati non hanno usato violenza o intimidazione.
Invece, i cinque sono stati condannati per abuso sessuale, che prevede pene inferiori. In tutto hanno avuto condanne tra i 10 e i 12 anni di carcere, risspainpetto ai 15-20 anni previsti per il reato più grave.
La Spagna sta valutando ora di modificare le sue normative in maniera da considerare stupro il sesso in mancanza di un consenso esplicito, come hanno recentemente fatto diversi paesi europei.
“Una sentenza vergognosa”, ha commentato la sindaca di Barcellona Ada Colau su Twitter. “Io – ha proseguito – non sono un giudice, quindi non so quanti anni di prigione meritino, ma so che quello non stato un abuso, ma uno stupro!”.
I gruppi di donne hanno lanciato una campagna social con diversi hashtag come #JusticiaPatriarcal o #NoEsAbusoEsViolacion.
(foto di repertorio).
mos/sam
