
# Тренер «Маріуполя» Олександр Бабич: Структуру нашої гри зламало видалення

Published at: **2019-11-04T03:40:00+00:00**

Author: ****

Original: [ZIK.UA](https://zik.ua/news/2019/11/04/trener_mariupolya_oleksandr_babych_strukturu_nashoi_gry_zlamalo_vydalennya_1682869)


        Футбольний клуб «Маріуполь» в 13-му турі чемпіонату Прем’єр-ліги поступився у гостях ФК «Олександрії». По завершенні матчу наставник приазовців Олександр Бабич прокоментував цей матч.
      
«Як ми і припускали, гра вийшла дуже емоційною, дуже в’язка, з великою кількістю єдиноборств і зіткнень. Було дуже багато боротьби. Йшла гра за центр поля.
Що стосується гри, то не можу не відзначити те, що структуру нашої гри зламало видалення. Навіть не швидка вимушена заміна Танковського, а саме видалення змусило нас перебудовуватися. У перерві ми підкорегували ці моменти, але суперник нагнітав. Після пропущеного м’яча ми прагнули відігратися. Навіть граючи в меншості, ми намагалися пресингувати і йти в атаку, а не просто закриватися.
Можу відзначити свою команду – останні 20 хвилин хлопці повністю володіли ініціативою і створили три хороших моменти крім забитого м’яча. Життя продовжується. Після гри ми подякували гравцям. Командний дух у нас був на висоті, незважаючи на видалення та інші свистки», – цитує Олександра Бабича fcmariupol.com.
 
 
 
 
