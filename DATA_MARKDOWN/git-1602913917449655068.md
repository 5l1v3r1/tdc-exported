
# Darren Cahill a criticat-o dur pe Simona Halep după ce a fost eliminată de la Turneul Campioanelor: Ai fost o ruşine absolută pe teren

Published at: **2019-11-01T15:54:40+00:00**

Author: **Radu Stroe**

Original: [Ziarul Financiar](https://www.zf.ro/eveniment/darren-cahill-a-criticat-o-dur-pe-simona-halep-dupa-ce-a-fost-eliminata-de-la-turneul-campioanelor-ai-fost-o-rusine-absoluta-pe-teren-18529392)

Antrenorul Darren Cahill a avut cuvinte dure pentru Simona Halep după ce a pierdut cinci game-uri consecutive în setul decisiv în partida disputată, la Turneul Campioanelor, împotriva Karolinei Pliskova şi pierdută cu scorul de 0-6, 6-2, 4-6.
După un început bun al celui de-al treilea set al partidei, Simona Halep a avut parte de cinci game-uri consecutive pierdute, ceea ce nu l-a făcut fericit pe antrenorul australian Darren Cahill.
”În ultimele trei game-uri ai fost o ruşine absolută pe teren. Acordă-ţi o şansă şi revino-ţi. Asta depinde de tine. Revizuieşte-ţi atitudinea şi o să câştigi meciul. Am încredere totală. Cum o să te defineşti ca atlet şi ca un competitor. Nici nu este vorba de rezultat acum”, i-a spus Cahill lui Halep.
În urma partidei, Halep a ratat calificarea în semifinale, cele două calificate din Grupa Mov fiind Elina Svitolina şi Karolina Pliskova.
