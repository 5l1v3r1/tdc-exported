
# Berrettini alle atp finals di londra: e' il terzo azzurro dopo panatta e barazzutti che..

Published at: **2019-11-01T22:48:57+00:00**

Author: ****

Original: [DAGOSPIA](https://www.dagospia.com/rubrica-30/sport/giu-39-berretto-davanti-ldquo-maestro-rdquo-berrettini-ndash-217904.htm)


        
          GIU' IL BERRETTO DAVANTI AL “MAESTRO” BERRETTINI – LA SCONFITTA DI MONFILS A PARIGI MANDA L’AZZURRO ALLE ATP FINALS DI LONDRA: E’ IL TERZO ITALIANO (DOPO PANATTA E BARAZZUTTI) CHE GIOCHERA’ "IL TORNEO DEI MAESTRI" - E' IL CULMINE DI UNA STAGIONE SPETTACOLARE PER IL TENNISTA ROMANO PASSATO DAL NUMERO 54 ALLA TOP TEN - "I GIOVANI AZZURRI HANNO IMPARATO DAGLI ERRORI DEL PASSATO. NON CHIAMIAMOLI PIU' MAMMONI..."
        
      

        Foto di Ferdinando Mezzelani per Dagospia
      

        Paolo Rossi per repubblica.it
      
Ebbene sì: la stagione tennistica 2019 resterà negli annali della storia del nostro movimento. Oggi lo si può sostenere con certezza: Matteo Berrettini accede alle Atp Finals in programma a Londra dal 10 novembre. E' il terzo italiano della storia, dopo Adriano Panatta (1975 a Stoccolma) e Corrado Barazzutti (1978 a New York) e, per il 23enne romano, è il culmine di un finale di stagione spettacolare iniziato con la semifinale Slam agli US Open e proseguito con l'ingresso nei Top Ten della classifica mondiale.
Berrettini dunque si divertirà con gli altri 'Maestri': Nadal, Djokovic, Federer, Medvedev, Thiem, Tsitsipas e Zverev. Non male per l'intero movimento azzurro, che ha potuto registrare l'ingresso di otto italiani nei primi 100 del mondo, la vittoria di Fabio Fognini al Master 1000 di Montecarlo e ora anche a partecipazione di Jannik Sinner al Next Gen di Milano, e il 18enne della val Pusteria è l'ultimo campione annunciato. L'Italia ha atteso per anni un altro Panatta, che aveva ereditato le gesta di Pietrangeli. La primavera azzurra, prima sperata e invocata, è ora diventata una certezza: i giovani tennisti italiani hanno imparato dagli errori del passato, sono diventati cittadini del mondo e anche dei professionisti veri. Non chiamiamoli più mammoni.
