
# Βαριά συντήρηση της Περιμετρικής Πατρών

Published at: **2019-11-01T13:07:00+00:00**

Author: ****

Original: [enikos.gr](http://www.enikos.gr/society/681631/varia-syntirisi-tis-perimetrikis-patron)

Στο πλαίσιο της βαριάς συντήρησης της Περιμετρικής Πατρών, που είναι σε εξέλιξη από τις 13/10/2019 μέχρι σήμερα, έχουν ολοκληρωθεί οι εργασίες της πρώτης φάσης ανακατασκευής 278 φρεατίων στέψης στις σήραγγες.
Η δεύτερη φάση των εργασιών αφορά την αντικατάσταση του αντιολισθηρού τάπητα των σηράγγων. Λόγω του μικρού πλάτους του οδοστρώματος εντός των σηράγγων και για λόγους ασφαλείας των οδηγών και του προσωπικού του εργοταξίου, για την εκτέλεση των εργασιών αυτών απαιτείται ολιγοήμερος ολικός αποκλεισμός εναλλάξ στις δύο κατευθύνσεις.
Συγκεκριμένα, μεταξύ των κόμβων Πάτρας-Κ1 και Εγλυκάδας (Χ.Θ. 205,150 - 212,600) θα απαιτηθεί εβδομαδιαίος ολικός αποκλεισμός σε κάθε ρεύμα κυκλοφορίας ως εξής:
Κατά τη διάρκεια του αποκλεισμού η κυκλοφορία θα εξυπηρετείται μέσω των οδών Ν.Ε.Ο. Αθηνών – Πατρών, Κανελλοπούλου, Ηρώων Πολυτεχνείου, Ακτή Δυμαίων, Ελευθερίου Βενιζέλου και θα επανέρχεται στην Ευρεία Παράκαμψη Πατρών μέσω του Κόμβου της Εγλυκάδας.
Η κυκλοφορία θα εξυπηρετείται μέσω των οδών Ελευθερίου Βενιζέλου, Ακτής Δυμαίων, Τριών Ναυάρχων, Αγίου Ανδρέα, Νόρμαν, Ηρώων Πολυτεχνείου, Κανελλοπούλου και θα επανέρχεται στην Ν.Ε.Ο. Αθηνών – Πατρών στο ύψος του κόμβου Πάτρας-Κ1.
Σε περίπτωση που οι εργασίες στο ρεύμα προς Πύργο ολοκληρωθούν πριν την προβλεπόμενη ημερομηνία, θα ξεκινήσουν άμεσα οι εργασίες στο ρεύμα προς Αθήνα.
Θα ακολουθήσει η τρίτη και τελική φάση της ανύψωσης των φρεατίων στην τελική τους θέση, η οποία θα απαιτήσει μόνο ολιγόωρες νυχτερινές κυκλοφοριακές ρυθμίσεις ανά κατεύθυνση, για τις οποίες θα υπάρξει νεότερη ανακοίνωση.
Η Ολυμπία Οδός ευχαριστεί για την κατανόηση και παρακαλεί τους οδηγούς να συμμορφώνονται προς τη σχετική σήμανση και τις υποδείξεις της Τροχαίας, καθώς και να επιδείξουν αυξημένη προσοχή κατά τη διέλευσή τους από τις εν λόγω περιοχές.
