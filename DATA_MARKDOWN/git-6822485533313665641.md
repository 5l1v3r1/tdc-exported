
# اصرار بر بی گناهی یک ابلیس بعد از ازدواج

Published at: **2019-11-05T12:54:00+00:00**

Author: ****

Original: [جامعه خبری تحلیلی الف](https://www.alef.ir/news/3980814028.html)

مرد جوانی که چهار سال قبل یک دختر را آزار داده است دیروز پای میز محاکمه اصرار بر بی گناهی کرد.
اوایل تابستان امسال دختر جوانی به نام پوپک به پلیس آگاهی تهران رفت و از یک مرد ۳۰ ساله به نام هومن شکایت کرد.
وی گفت: چهار سال قبل با پسرجوانی به نام هومن آشنا شدم. او با من طرح دوستی ریخت و پس از فریب مرا آزار داد. او مرا تهدید کرده بود در این باره به کسی حرفی نزنم، اما حالا آمده ام تا از او شکایت کنم.
به دنبال اظهارات دختر جوان پلیس به ردیابی هومن پرداخت و وی را بازداشت کرد.هومن مدعی بود بی گناه است و با میل پوپک با او رابطه برقرار کرده است.
هومن دیروز در شعبه سوم دادگاه کیفری یک استان تهران پای میز محاکمه ایستاد.
در ابتدای جلسه پوپک به تشریح شکایتش پرداخت و برای هومن اشد مجازات خواست. وی گفت: هومن با وعده ازدواج مرا فریب داد. او مرا به خانه اش کشاند و آزارم داد و بعد رابطه‌اش را با من تمام کرد. او تهدیدم کرده بود در این باره به کسی حرفی نزنم. من از ترس آبرویم در این چهار سال به همه خواستگارانم جواب منفی دادم، اما او ازدواج کرد.
سپس هومن در جایگاه ویژه ایستاد و گفت: پوپک دروغ می‌گوید که من او را آزار داده ام. من چند سال قبل با او آشنا شدم و به میل خودش او را به عقد موقتم درآوردم، اما پس از چند ماه و با پایان دوران صیغه رابطه ام را با او تمام کردم.
منبع:خراسان
