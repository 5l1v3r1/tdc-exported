
# Опубліковано закон про інститут економічного оператора

Published at: **2019-11-06T11:50:00+00:00**

Author: ****

Original: [ZIK.UA](https://zik.ua/news/2019/11/06/opublikovano_zakon_pro_funktsionuvannya_ekonomichnyh_operatoriv_1684805)


        У парламентському виданні "Голос України" опубліковано Закон "Про внесення змін до Митного кодексу України щодо деяких питань функціонування авторизованих економічних операторів".
      
Про це йдеться у випуску видання "Голос України" від 6 листопада.
Як зазначається у пояснювальній записці до документу, інститут авторизованих економічних операторів було запроваджено Всесвітньою митною організацією у 2005 році шляхом ухвалення Рамкових стандартів безпеки і полегшення світової торгівлі.
Їх статус підтверджує найвищий ступінь довіри митниці до підприємства і, як наслідок, дає можливість застосовувати найбільший перелік спеціальних спрощень та користуватися перевагами під час здійснення митних формальностей щодо товарів, які переміщуються такими підприємствами.
Законопроєктом передбачається запровадження дієвого механізму інституту АЕО аналогічний тому, що функціонує в ЄС, з перспективою їх подальшого взаємного визнання, що передбачено статтею 80 Угоди та є одним із основних базисів митного співробітництва між Україною та ЄС.
Майбутнє визнання статусу національних АЕО митними органами країн ЄС забезпечить участь українських АЕО у формуванні так званих безпечних ланцюгів постачання товарів та підвищить їх конкурентоспроможність на зовнішньому та внутрішньому ринках.
Очікується, що закон забезпечить:
Раніше повідомлялося, що закон №1230 про внесення змін до Митного кодексу України щодо захисту прав інтелектуальної власності під час переміщення товарів через митний кордон України направлено на підпис президенту.
 
