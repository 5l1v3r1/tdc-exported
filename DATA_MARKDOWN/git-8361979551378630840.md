
# ЗМІ дізналися, кому в Міноборони вручили підозри у справі про бронежилети

Published at: **2019-11-05T20:51:00+00:00**

Author: ****

Original: [НВ](https://nv.ua/ukr/ukraine/events/sprava-pro-bronezhileti-gotuyut-novi-pidozri-novini-ukrajini-50051820.html)

Раніше Держбюро розслідувань повідомило про підозру п’яти топ-чиновникам Міноборони.
За словами джерела, повідомлення про підозру отримали начальник Головного управління розвитку і супроводу матеріального забезпечення Збройних сил України Дмитро Марченко, його заступниця Ольга Капінус, перший заступник начальника Головного управління розвитку і супроводу матеріального забезпечення ЗСУ Сергій Почтаренко, двоє начальників підрозділу — Пиковець і Комирянський.
«Вони тексти підозри вже отримали, в п’ятницю їм будуть обирати запобіжний захід», — повідомило джерело.
За даними ДБР, Міноборони закупило 20 тис. бронежилетів, вартістю 176 млн гривень, однак 7 тис. бронежилетів виявилися бракованими. Держава отримала 61 млн гривень збитків.
