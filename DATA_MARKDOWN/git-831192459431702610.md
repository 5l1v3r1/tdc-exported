
# Σοκ! 4.800 ασυνόδευτα παιδιά μεταναστών και προσφύγων στην Ελλάδα! 1.200 έχουν διαφύγει από τις δομές φιλοξενίας και αγνοούνται!

Published at: **2019-11-06T14:30:59+00:00**

Author: ****

Original: [europost.gr](https://europost.gr/sok-4-800-asynodeyta-paidia-metanaston-kai-prosfygon-stin-ellada-1-200-echoyn-diafygei-apo-tis-domes-filoxenias-kai-agnooyntai/)

Τα στοιχεία σοκάρουν! Και προέρχονται από την υφ. Κοινωνικής Προστασίας Δόμνα Μιχαηλίδου: Μέχρι σήμερα βρίσκονται καταγεγραμμένα στην Ελλάδα 4.800 ασυνόδευτα παιδιά μεταναστών και προσφύγων! Από αυτά, 1.200 παιδάκια έχουν διαφύγει από τις δομές φιλοξενίας και η τύχη τους αγνοείται!
Το κοινωνικό και ανθρωπιστικό θέμα που προκύπτει είναι τεράστιο! Πού έχουν πάει αυτά τα ασυνόδευτα παιδιά?… Ποιά και πόσα από αυτά έχουν πέσει θύματα κυκλωμάτων του υποκόσμου, που τα χρησιμοποιούν για παράνομες, αποκρουστικές και εγκληματικές δραστηριότητες, που καταστρέφουν το σώμα και την ψυχή και οδηγούν, τελικά, σε ψυχολογικό και σωματικό θάνατο?…
Ουδείς μπορεί να απαντήσει με ακρίβεια στα κρίσιμα αυτά ερωτήματα, που δείχνουν την ένταση και το βάθος του προβλήματος.
Παιδική πορνεία, παιδοφιλία, καταναγκαστική επαιτεία, μεταφορά ναρκωτικών, συναυτουργία σε ληστείες του δρόμου, εμπόριο ανθρωπίνων οργάνων και άλλα πολλά είναι τα εγκληματικά πεδία στα οποία τα κυκλώματα του υποκόσμου μπορεί να έχουν σπρώξει τα παιδιά αυτά.
Και καλό είναι να σκεφτεί κανείς ακόμη και τους μεγαλύτερους αριθμούς ασυνόδευτων παιδιών, που δεν έχουν καταγραφεί στους επίσημους καταλόγους του Ελληνικού Κράτους, που μπορεί να είναι διπλάσιοι και τριπλάσιοι από τα επίσημα νούμερα.
Τα στοιχεία αυτά δείχνουν τις εκρηκτικές διαστάσεις που έχει πάρει για την Ελλάδα το μεταναστευτικό και προσφυγικό πρόβλημα.
Και επιβάλλουν αλλαγή πολιτικής, εδώ και τώρα, για να προλάβει η Ελληνική Πολιτεία τα χειρότερα, που φαίνεται να έρχονται!…
