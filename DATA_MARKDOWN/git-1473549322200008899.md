
# Suknia Lady Gagi wystawiona na aukcję przez pokojówkę

Published at: **2019-11-02T13:40:21+00:00**

Author: **js/tr/kwoj**

Original: [TVN24](https://www.tvn24.pl/ciekawostki-michalki,5/suknia-lady-gagi-na-aukcji-wystawila-ja-pokojowka,982360.html)

Lady Gaga w styczniu pojawiła się na gali rozdania Złotych Globów w sukni haute couture domu mody Valentino. Odebrała statuetkę w kategorii "najlepsza piosenka" za przebój "Shallow" z filmu "Narodziny gwiazdy".
Suknię w pokoju hotelu, w którym odbyła się ceremonia, znalazła pracująca tam pokojówka.
Kobieta twierdzi, że dzień po gali oddała suknię do działu rzeczy znalezionych. Leżała tam do września. W związku z tym, że nikt się po nią nie zgłosił, zgodnie z regułami panującymi w hotelu suknia trafiła w ręce znalazcy.
Pokojówka postanowiła wystawić ją na aukcję. Suknia trafiła do oferty domu aukcyjnego Nate D. Sanders Auctions i została wyceniona na 8 tysięcy dolarów. Do sukni pokojówka dołączyła list, w którym wytłumaczyła, w jaki sposób weszła w jej posiadanie.
Według dyrektora domu aukcyjnego suknia może zostać sprzedana za nawet 40 tysięcy dolarów.
