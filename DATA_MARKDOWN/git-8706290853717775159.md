
# Σάλος με τον ράπερ που ελέγχει κάθε χρόνο αν η κόρη του είναι παρθένα - BINTEO

Published at: **2019-11-07T09:52:00+00:00**

Author: ****

Original: [enikos.gr](http://www.enikos.gr/international/682795/salos-me-ton-raper-pou-elenchei-kathe-chrono-an-i-kori-tou-einai-)

Σάλος έχει ξεσπάσει μετά την παραδοχή του ράπερ T.I. σε συνέντευξή του, ότι πηγαίνει ανά τακτά διαστήμα την κόρη του στον γιατρό για να κάνει έλεγχο στον παρθενικό της υμένα και να επιβεβαιώσει ότι είναι παρθένα.
Σε συνέντευξή του στο podcast "Ladies Like Us", ο μουσικός από την Ατλάντα υπερηφανεύτηκε ότι είναι βέβαιος ότι η 18χρονη κόρη του, Deyjah Harris, δεν έχει κάνει σεξ γιατί όπως είπε "πηγαίνουμε στον γυναικολόγο της κάθε χρόνο για να ελέγξει τον υμένα της".
“Μπορώ να πω ότι στα 18α γενέθλιά της, ο υμένας της είναι άθικτος" πρόσθεσε.
Ο 39χρονος ράπερ περιέγραψε και πώς έχει πείσει την κόρη του να αποποιηθεί της ιδιωτικότητάς της και να κάνει την εξέταση κάθε χρόνο.
"Ο γιατρός μου λέει κύριε για να μοιραστώ τις πληροφορίες πρέπει να συναινέσει η ίδια. Είπα στην κόρη μου να υπογράψει το έντυπο για να μπορούμε να γνωρίζουμε και το έκανε" σχολίασε.
Στα social media κατακεραυνώνουν τον ράπερ αναφέροντας ότι παραβιάζει τον ιδιωτικό χώρο της κόρης του και ότι είναι ένα από τα πιο αηδιαστικά πράγματα που έχουν ακούσει.
Ο ράπερ δεν έχει απαντήσει στην κριτική που δέχεται.
