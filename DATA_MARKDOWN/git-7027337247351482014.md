
# مرکل: هنوز درباره واکنش به ایران تصمیم نگرفته‌ایم

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697272/%D9%85%D8%B1%DA%A9%D9%84-%D9%87%D9%86%D9%88%D8%B2-%D8%AF%D8%B1%D8%A8%D8%A7%D8%B1%D9%87-%D9%88%D8%A7%DA%A9%D9%86%D8%B4-%D8%A8%D9%87-%D8%A7%DB%8C%D8%B1%D8%A7%D9%86-%D8%AA%D8%B5%D9%85%DB%8C%D9%85-%D9%86%DA%AF%D8%B1%D9%81%D8%AA%D9%87%E2%80%8C%D8%A7%DB%8C%D9%85)

صدر اعظم آلمان روز جمعه در واکنش به گام چهارم ایران در کاهش تعهدات برجامی خود گفت که اروپا هنوز درباره واکنش به این اقدام ایران تصمیم نگرفته است.
به گزارش فارس، «آنگلا مرکل» صدر اعظم آلمان روز پنجشنبه در واکنش به گام چهارم ایران در کاهش تعهدات برجامی خود گفت که هر گام بیشتری که ایران اتخاذ می‌کند شرایط سخت‌تر می‌شود.
وی که در کنفرانس خبری مشترک با «ینس استولتنبرگ» دبیر کل ناتو در برلین صحبت می‌کرد، افزود: «اروپا هنوز درباره گام‌هایی که باید در برابر اقدام ایران در نقض توافق هسته‌ای بردارد تصمیم نگرفته است.»
مرکل به سخنان «امانوئل ماکرون» رئیس جمهور فرانسه درباره ناتو نیز واکنش نشان داد و گفت که با موضع ماکرون درباره ناتو موافق نیست.
رئیس‌جمهور فرانسه امروز در مصاحبه با نشریه انگلیسی «اکونومیست»گفت، با توجه به بی‌تعهدی آمریکا در قبال پیمان آتلانتیک شمالی (ناتو)، کشورهای اروپایی نباید برای دفاع از خود به آمریکا اتکا کنند.
ماکرون افزود که با اشاره به این‌که «اکنون در حال گذران مرگ مغزی ناتو هستیم» گفت، آمریکا «در حال پشت کردن به ما است» که این موضوع را می‌توان در خروج ناگهانی نیروهای آمریکایی از شمال شرق سوریه بدون مشورت با متحدان ناتو مشاهده کرد.
