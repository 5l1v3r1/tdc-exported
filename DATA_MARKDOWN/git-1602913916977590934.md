
# Viorica Dăncilă anunţă excluderea celor care au votat pentru Cabinetul Orban: Vor fi excluşi din PSD

Published at: **2019-11-04T16:20:00+00:00**

Author: ****

Original: [Ziarul Financiar](https://www.zf.ro/eveniment/viorica-dancila-anunta-excluderea-celor-care-au-votat-pentru-cabinetul-orban-vor-fi-exclusi-din-psd-18540032)

Preşedintele PSD Viorica Dăncilă a anunţat luni, după învestirea Cabinetului Orban cu 240 de voturi, inclusiv suportul unor parlamentari PSD, că cei care i-au arătat susţinere lui Ludovic Orban vor fi excluşi din partid.
"De astăzi PSD intră oficial în Opoziţie şi ne vom asuma toate responsabilităţile care decurg din acest rol. Aş vrea să fie foarte clar că în conformitate cu decizia luată in CEx, toţi cei care au votat vor fi excluşi din PSD", a spus Viorica Dăncilă.
Parlamentarii social-democraţi care au fost prezenţi şi au votat în Parlament la învestirea Guvernului Orban sunt: senatorul de Dolj Eugen Gioancă, deputatul de Cluj Cristina Burciu şi deputatul de Bacău Elena Hărătău.
