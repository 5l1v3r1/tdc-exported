
# 
        برندگان جایزه ادبی فمینا ۲۰۱۹ معرفی شدند
      

Published at: **2019-11-06T16:32:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638500/%D8%A8%D8%B1%D9%86%D8%AF%DA%AF%D8%A7%D9%86-%D8%AC%D8%A7%DB%8C%D8%B2%D9%87-%D8%A7%D8%AF%D8%A8%DB%8C-%D9%81%D9%85%DB%8C%D9%86%D8%A7-%DB%B2%DB%B0%DB%B1%DB%B9-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF)

به گزارش بولتن نیوز، هیات داوران جایزه «فمینا» در نهایت رمان «‌از میان جاده‌ها» نوشته «سیلوین پرودومه» را به عنوان برنده جایزه بهترین رمان فرانسوی سال معرفی کردند. 
رمان «یک یکشنبه در شهر آوری» نوشته «دومینیک باربریس»، ‌«تقلا» نوشته «میشل فریر»،‌ «وسوسه» نوشته «لوک لانگ»، «اپوس ۷۷» نوشته «الکسیس راگوگونو»‌ و «بهشت» نوشته «مونیکا سابولو» دیگر نامزدهای نهایی بخش رمان‌های فرانسوی این جایزه ادبی بودند. 
در بخش رمان‌های خارجی نیز «اوردسا» به قلم «‌مانوئل ویلاس» در رقابت با «Borgo Vecchi» اثر «جوزوئه کالاچیرا»، «قلب انگلستان» نوشته «‌جاناتان کو»، «سلطنت عظیم سایه‌ها» اثر «‌آرنو گیگر» و «دختر» نوشته «‌ادنا اوبرین» به عنوان برنده نهایی انتخاب شد. 
همچنین در بخش آثار غیرداستانی هم جایزه «فمینا» در سال ۲۰۱۹ به «ژیونو فوریوسو» اثر «امانوئل لامبرت»‌ رسید. «خلنگ‌زار، تصویری از خود ما» نوشته «‌ژان میشل دلاکومپته»‌، «ابله دیجیتالی: خطرات صفحات نمایشگر برای فرزندان ما» اثر «میشل دزمورگه»، «مقاله‌ای درباره هوشمندی عمل از اروپا تا چین» اثر «رومن گرتزیانی»،‌  «زبان مصادره‌شده» ‌نوشته «ویکتور کلمپرر»‌، ، «چطور شروع کنیم» نوشته «برتنارد لوکلر»‌،‌ «فراموش کردم» اثر «بال اوژیه» و «آن دیاتکاین»، «قدم زدن در طبیعت: شاعران، جغرافی‌دانان و کوه‌نوردان» به قلم «مارتین دولا سوتیه» و «نویسنده ملی: ادبیات و سیاست» اثر « آن ماری تی‌اس» دیگر نامزدهایی کسب جایزه بودند. 
سال گذشته «یک تکه» نوشته «فیلیپ لانسون» و «ساعت نهم»  اثر «آلیس مک‌درموت» به ترتیب موفق به کسب جایزه ادبی «فمینا» در بخش‌ آثار فرانسوی و خارجی شدند.
جایزه‌ «فمینا» در سال ۱۹۰۴ از سوی گروهی از بانوان نویسنده‌ فرانسوی با همکاری مجله‌ «فمینا» راه‌اندازی شد. «آنتوان دوسنت اگزوپری» سرشناس‌ترین نویسنده‌ برنده‌ این جایزه است که در سال ۱۹۳۰ برای «پرواز شبانه» موفق به دریافت آن شد.
