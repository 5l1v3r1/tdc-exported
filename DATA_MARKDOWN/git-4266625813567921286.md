
# В іспанському уряді заявили, що допоможуть Греті Тунберг потрапити на кліматичний саміт

Published at: **2019-11-02T22:30:00+00:00**

Author: ****

Original: [ZIK.UA](https://zik.ua/news/2019/11/02/v_ispanskomu_uryadi_zayavyly_shcho_dopomozhut_greti_tunberg_potrapyty_na_1682417)


        Іспанський уряд запропонував екологічній активістці, шведській школярці Греті Тунберг допомогти потрапити на саміт ООН з питань клімату в Мадриді, який відбудеться в грудні.
      
Про це написала міністерка екологічних перетворень Іспанії Тереса Рібера у своєму Twitter.
«Люба Грето, було б чудово побачити тебе тут, в Мадриді. Ти подолала довгий шлях і допомагаєш усім нам ставити питання, мислити відкрито й активізовувати зусилля. Ми дуже хотіли б допомогти тобі перетнути Атлантику», – написала Тереса Рібера.
Зараз Грета, яка не літає літаками з екологічних міркувань, перебуває в США. Як саме буде організована її подорож до Мадрида, не уточнюють.
Грета Тунберг заявила, що хотіла б взяти участь в заході та попросила допомогти перетнути Атлантику.
Нагадаємо, кліматичний саміт (COP25) цього року відбудеться не в столиці Чилі, Сантьяго, а в Мадриді – столиці Іспанії. Кліматичний саміт заплановано на 2–13 грудня.
