
# 'เวียร์'ร่วมอีเว้นท์'แม่มณี' ยันไม่มีส่วนเกี่ยวข้องฉ้อโกง!

Published at: **2019-11-01T05:08:00+00:00**

Author: ****

Original: [เดลินิวส์](https://www.dailynews.co.th/entertainment/739443)


        เวียร์-ศุกลวัฒน์ ไปร่วมอีเว้นท์แม่มณีแค่ทำงาน ยันไปตามงานที่ได้รับมอบหมาย ไม่มีส่วนเกี่ยวข้องคดีแน่นอน
      
ยังคงเป็นประเด็นร้อนที่ชาวเน็ตสนใจอย่างต่อเนื่อง สำหรับกรณีที่ตำรวจ บก.ปอศ. ออกหมายจับ แม่มณี-วันทนีย์ ทิพย์ประเวช หรือ เดียร์ พร้อมแฟนหนุ่ม ในข้อหาร่วมกันฉ้อโกงประชาชน,ร่วมกันกู้ยืมอันเป็นการฉ้อโกงประชาชน และร่วมกันนำเข้าสู่ระบบคอมพิวเตอร์ ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วนหรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชน ซึ่งล่าสุดมีข่าวว่ามีคนดังจำนวนมากได้เคยไปร่วมอีเว้นท์ที่แม่มณีจัดขึ้น ซึ่งหนึ่งในนั้นมีชื่อของหนุ่ม เวียร์-ศุกลวัฒน์ คณารศ ร่วมอยู่ด้วย พอเจอตัวหนุ่มเวียร์เลยต้องให้เคลียร์นี้ทันทีเวียร์ เผยว่า “เรื่องแม่มณีคือผมไม่ได้มีส่วนเกี่ยวข้องอะไรอยู่แล้ว เราก็ทำงานที่ได้รับมอบหมายมาตามปกติ ซึ่งข่าวที่เกิดขึ้นเราก็ตกใจเหมือนกัน แต่เราก็ไม่ได้รู้เรื่องด้วย เราก็คอยติดตามไปเรื่อยๆว่าสุดท้ายเรื่องราวจะจบยังไง เราคนนอก ถามว่าอึ้งไหมก็ไม่นะผมว่ามันก็ต้องมีการจัดการอะไรสุดท้ายต้องจบด้วยดีแหละ ซึ่งผมเองตั้งแต่ที่รับงานมาตั้งแต่เข้าวงการบันเทิง ส่วนใหญ่ไม่มีปัญหาและได้รับเงินทุกอย่างเพอร์เฟ็กซ์หมด ดูจากเนื้องานที่เราทำมันก็เป็นเรื่องน่าสนใจที่ดี แต่เราไม่ได้รู้แบล็กกราวด์เลยว่า แต่ละคนทำธุรกิจหรือทำอะไรยังไง ซึ่งตรงนี้มันไม่ได้อยู่ในสิ่งที่เราควบคุมได้ เราก็หวังว่ามันจะไม่เกิดเรื่องแบบนี้ขึ้นอีก ตัวเราก็ไม่ได้คิดว่าเราพลาดหรืออะไรเราทำงานกับเขา เราก็รู้สึกว่าทุกอย่างมันก็จบด้วยความโอเค เราไปทำงานอย่างเต็มที่เหมือนเป็นธุรกิจอ่ะ เราทำงานก็ได้รับค่าตัวตามนั้นครับ”
“เรื่องการเอาชื่อเสียงดารามาสร้างเครดิตให้ตัวเอง ในมุมผมเราไม่แน่ใจเพราะมันอยู่ที่มุมมองของแต่ละคน ด้วยความที่เราเป็นดาราที่มีชื่อเสียง ใครก็ตามก็อยากเข้ามาอยู่แล้วฉะนั้นผมว่าเป็นตัวเรามากกว่าที่ต้องคอยระมัดระวังว่าคนนี้เข้ามาเรามั่นใจได้แค่ไหนว่าเขาเข้ามาในเรื่องราวที่เป็นประโยชน์ เป็นทางที่ดีหรือไม่ดี เราต้องสแกนเองด้วยตัวเรามากกว่า ผมก็คงต้องสแกนประมาณนึงเลย ก็คงทำให้ดีที่สุด ก็ให้กำลังใจทุกฝ่าย อยากให้จบแบบแฮปปี้เอ็นดิ้ง ถ้าตำรวจเรียกให้ผมไปให้ปากคำก็ยินดีได้เลยเรียกได้เลยยินดี แต่คงไม่ได้หมายเรียกเพราะไม่ได้อะไรจากเราเท่าไหร่แทบจะไม่มีข้อมูล(ยิ้ม)”ขอขอบคุณภาพประกอบจากอินสตาแกรม @weir19
