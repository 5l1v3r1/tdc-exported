
# مرگ 3 نفر بر اثر گازگرفتگی در آذربایجان غربی

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697189/%D9%85%D8%B1%DA%AF-3-%D9%86%D9%81%D8%B1-%D8%A8%D8%B1-%D8%A7%D8%AB%D8%B1-%DA%AF%D8%A7%D8%B2%DA%AF%D8%B1%D9%81%D8%AA%DA%AF%DB%8C-%D8%AF%D8%B1-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%BA%D8%B1%D8%A8%DB%8C)

 اعضای یک خانواده سه نفره در روستای «میراکوه سفلی» در شهرستان سراب به دلیل مسمومیت با گاز مونواکسید کرین جان خود را از دست دادند.
به گزارش ایرنا، اعضای این خانواده سه نفره که در اصل ساکن تهران هستند و در «میراکوه سفلی» نیز یک باب خانه دارند، ساعت ۱۷:۳۰ چهارشنبه به روستا رسیده و به دلیل سرمای هوا، بخاری گازی را روشن کرده اند، اما ساعت ۲۱ شب همسایه ها متوجه مرگ آنها شده اند.
بر پایه گزارش، جان باختگان این حادثه متشکل از پدر ۵۵ ساله، مادر ۴۵ ساله و دختر ۲۰ ساله برای شرکت در آیین عروسی به روستا آمده بودند.
گزارش حاکی است: اجساد جان باختگان این حادثه برای معاینات بیشتر به پزشکی قانونی سراب انتقال داده شده اند.
شهرستان سراب با ۱۳۵ هزار نفر جمعیت در ۱۳۰ کیلومتری شمال شرق سراب واقع شده است.
