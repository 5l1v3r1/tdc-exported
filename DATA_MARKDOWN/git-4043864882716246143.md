
# Трамп хоче зачитати розмову із Зеленським по ТБ

Published at: **2019-11-01T13:07:57+00:00**

Author: ****

Original: [Українська правда](https://www.pravda.com.ua/news/2019/11/1/7230744/)

Президент США Дональд Трамп наполягає, що у розмові з українським президентом Володимиром Зеленським не чинив жодного тиску і готовий зачитати стенограму в прямому ефірі, але не буде співпрацювати з демократами в рамках процедури імпічменту.
Джерело: інтерв’ю Трампа Washington Examiner
Пряма мова:  "Це через телефонний дзвінок, який є хорошим дзвінком. У якийсь момент я збираюся сісти, можливо, у якості бесіди біля каміну, на телебаченні в прямому ефірі, і я прочитаю стенограму дзвінка, тому що люди повинні її почути. Коли ви читаєте її, видно що це прямий дзвінок".
31 жовтня Палата представників США ухвалила пакет основних правил в рамках процедури імпічменту президента Дональда Трампа.
Відповідаючи на питання чи буде він співпрацювати в рамках процедури, Трамп відповів: "Ви створюєте жахливий прецедент для інших президентів".
Пряма мова: "Усі знають, що я нічого поганого не зробив… Білл Клінтон зробив щось не так, Річард Ніксон робив справи не так. Я не буду згадувати Ендрю Джонсона, тому що це було трохи до мого часу… Але вони робили щось не так. Я нічого поганого не зробив".
Трамп повторив, що перегляд допомоги країні, відомій своєю корупцією, є  відповідальним кроком.
"Ми надаємо їм гроші, ми надаємо їм зброю. Ми зобов'язані звертати увагу на корупцію".

        Знати більше:
      

        
          
            Чи шантажував Трамп Зеленського. Повний текст розмови
          
        
      

        
          
            "Імпічмент на тлі Зеленського: які звинувачення висунули Дональду Трампу"
          
        
      

        "
        
          
            Як президент Трамп шантажував Зеленського. Свідчення посла США Вільяма Тейлора
          
        
        ".
      

        Нагадаємо: 
      
 Передісторія:
