
# Obete sexuálneho zneužívania kňazmi by mohli finančne odškodniť, zvažujú biskupi

Published at: **2019-11-05T16:35:08+00:00**

Author: **Webnoviny**

Original: [Denník politika](http://dennikpolitika.sk/archiv/88779)

5.11.2019 (Webnoviny.sk) – Francúzski biskupi zvažujú možnosť poskytnutia finančného odškodnenia obetiam sexuálneho zneužívania v cirkvi. V Lurdách bude vo štvrtok a v piatok 120 francúzskych biskupov diskutovať o pláne „finančného gesta“ týmto obetiam.
V princípe sa na vytvorení príslušného fondu dohodli už minulý rok. Hovorca Konferencie biskupov Francúzska Thierry Magnin pre rozhlasovú stanicu France Info povedal, že cirkev by mohla s prerozdeľovaním prostriedkov začať už v roku 2020. Navrhovaný fond označil za „náhradu za utrpenie“ obetí.
Finančné kompenzácie sú jednou z viacerých iniciatív, ktoré biskupi prisľúbili podniknúť v súvislosti s problematikou zneužívania v cirkvi. Hlasovať budú aj o preventívnych opatreniach či „podpore pre vinných kňazov“.
Viac k témam: katolícka cirkev, sexuálne zneužívanie detíZdroj: Webnoviny.sk – Obete sexuálneho zneužívania kňazmi by mohli finančne odškodniť, zvažujú biskupi © SITA Všetky práva vyhradené.
