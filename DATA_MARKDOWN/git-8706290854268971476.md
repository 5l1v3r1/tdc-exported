
# Σκουρλέτης στον Realfm 97,8: Δεν θα κάνουμε δώρο στο ΚΙΝΑΛ και στη ΝΔ να παίζουν μόνοι τους μπάλα στο έδαφος της επιτροπής - Θα είμαστε εκεί παρόντες

Published at: **2019-11-05T12:43:00+00:00**

Author: ****

Original: [enikos.gr](http://www.enikos.gr/politics/682399/skourletis-ston-realfm-978-den-tha-kanoume-doro-sto-kinal-kai-sti)

"Δεν θα αλλάξουμε τη σύνθεση της αντιπροσωπείας μας. Είναι δεδομένο διότι αυτό θα ήταν ανακόλουθο με όσα υποστηρίζουμε τώρα και θα έδειχνε ότι ανοίγουμε έναν άσχημο δρόμο που ενδεχομένως θα δώσει το δικαίωμα μελλοντικά σε αντίστοιχες περιπτώσεις στις κοινοβουλευτικές πλειοψηφίες να ορίζουν τους εκπροσώπους της άλλης πλευράς" δήλωσε στον Realfm 97,8 ο Γραμματέας Κεντρικής Επιτροπής του ΣΥΡΙΖΑ Πάνος Σκουρλέτης.
Μιλώντας στον Νίκο Χατζηνικολάου και στον Αντώνη Δελλατόλα ανέφερε ότι "Να θεωρείτε επίσης δεδομένο ότι δεν θα αφήσουμε, δεν θα κάνουμε δώρο στο ΚΙΝΑΛ και στη ΝΔ να παίζουν μόνοι τους μπάλα στο έδαφος της επιτροπής. Θα είμαστε εκεί παρόντες μέχρι τέλους προσπαθώντας να εκμεταλλευτούμε όποια δυνατότητα υπάρχει για να λάμψει η αλήθεια".
"Είναι δυνατόν να αφαιρέσεις το δικαίωμα κάθε κοινοβουλευτικής ομάδας ποιος θα την εκπροσωπεί; Αυτό είναι πρωτάκουστο. Υπερβαίνει κάθε έννοια δημοκρατίας" πρόσθεσε.
"Η κυβέρνηση είναι αποσταθεροποιημένη σε ότι αφορά το προσφυγικό και βρίσκεται αντιμέτωπη με τον προεκλογικό της εαυτό" τόνισε.
Ακούστε το ηχητικό:
