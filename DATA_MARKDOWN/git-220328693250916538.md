
# Във Видинско насрочиха заседанията на новите общински съвети

Published at: **2019-11-05T12:23:06+00:00**

Author: **Стандарт**

Original: [Стандарт Новини](https://standartnews.com/regionalni/vv-vidinsko-nasrochikha-zasedaniyata-na-novite-obshchinski-sveti-405926.html)

Областният управител на Видин Албена Георгиева определи датите за провеждането на първите заседания, на които ще положат клетва новоизбраните общински съветници, кметове на общини и кметове на кметства в областта.
Заседанията на 11-те общински съвета ще се проведат в периода 6-12 ноември 2019г.
Първи ще положат клетва Общински съвет-Грамада. Церемонията ще се състои на 6 ноември от 11,00 ч. в заседателната зала на общината. В 14,30 ч. церемония по полагане на клетва ще се състои в община Бойница.
На 8 ноември от 9,30 ч. ще се проведе първото заседание на новообразувания Общински съвет –Ружинци. Същия ден клетвен лист ще подпишат новоизбраните представители на местното самоуправление в община Макреш - от 13,00 ч, и в община Брегово - от 15,30 ч.  
На 11 ноември първото си заседание ще проведе Общински съвет–Кула от 9,30 ч. Тържественото заседание на Общински съвет–Видин ще се състои от 12,00 ч., а на Общински съвет–Белоградчик – от 15,00 ч.
На 12 ноември церемонии по полагането на клетва ще се състоят последователно в общинските съвети на Димово – от 10,00 ч, на Чупрене – от 12,30 ч и на Ново село – от 15,30 ч.
 
