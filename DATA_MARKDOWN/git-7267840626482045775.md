
# В Хмельницкой области перевернулся автобус, пострадали 8 человек (фото)

Published at: **2019-11-02T13:49:00+00:00**

Author: ****

Original: [Главное™](https://glavnoe.ua/news/n357007879-v-hmelnickoj-oblasti-perevernulsja-avtobus-postradali-8-chelovek-(foto))

На Хмельниччині працівники поліції з'ясовують причини та обставини, за яких перекинувся рейсовий автобус у Кам'янець-Подільському районі. В результаті аварії орієнтовно травмувалося 7 пасажирів та водій транспортного засобу. Дані щодо кількості та стану здоров’я потерпілих ще уточнюються, повідомляє поліція області.
Дорожньо-транспортна пригода сталася 2 листопада близько 11-ї години ранку на околиці села Довжок Кам'янець-Подільського району.
Рейсовий автобус, який рухався за маршрутом "Залісся-1 – Кам’янець-Подільський", з’їхав у кювет та перекинувся.За попередніми даними, в результаті перекидання транспортного засобу 31-річний водій та 7 пасажирів автобуса отримали тілесні ушкодження різного ступеня важкості. Потерпілих доставили в Кам’янець-Подільську районну лікарню.
Деталі та причини дорожньо-транспортної пригоди встановлюються. На місці події працюють слідчо-оперативні групи Головного управління Національної поліції Хмельницької області та Кам’янець-Подільського відділення поліції.
За попередньою інформацією, у транспортному засобі заклинило колесо, але остаточні висновки щодо причин аварії можна буде зробити лише після отримання результатів автотехнічної експертизи та по завершенні розслідування.
В подальшому інформація щодо ДТП буде уточнюватися.
