
# Kolejne potrącenie na pasach. Piesza znów weszła na czerwonym świetle

Published at: **2019-11-07T10:54:56+00:00**

Author: ****

Original: [Gazeta Olsztyńska](http://gazetaolsztynska.pl/616333,Kolejne-potracenie-na-pasach-Piesza-znow-weszla-na-czerwonym-swietle.html)


        Policjanci z Braniewa pracowali na miejscu kolizji drogowej, do której doszło na przejściu dla pieszych. Z ustaleń funkcjonariuszy wynika, że 72-latka weszła na pasy pomimo czerwonego światła na sygnalizatorze.
      
W środę (06.11) policjanci zostali powiadomieni o zdarzeniu drogowym na jednym z przejść dla pieszych na terenie Braniewa. Na wskazany odcinek drogi natychmiast wysłano funkcjonariuszy. Policjanci ustalili, że 72-latka zignorowała czerwone światło na sygnalizatorze i weszła na pasy. W wyniku tego została potrącona przez kierowcę volvo. Kobieta z obrażeniami nogi została przetransportowana do szpitala.Policjanci apelują do wszystkich pieszych, którzy zamierzają wejść na tzw. zebrę oraz kierowców, którzy dojeżdżają do pasów, o zachowanie szczególnej ostrożności, zwłaszcza jesienią, gdy widoczność jest znacznie ograniczona z uwagi na warunki pogodowe.Przypomnijmy, że to kolejne tego typu zdarzenie w ostatnim czasie. Również w środę, ale w Olsztynie, doszło do potrącenia 15-latki, która podobnie jak 72-latka z Braniewa, weszła na przejście pomimo czerwonego światła. Więcej na ten temat, można przeczytać TUTAJ.Źródło: KWP Olsztyn
