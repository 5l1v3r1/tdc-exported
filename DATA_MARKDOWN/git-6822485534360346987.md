
# بیانیه دانش‌آموزی یوم‌الله ۱۳ آبان

Published at: **2019-11-04T11:42:00+00:00**

Author: ****

Original: [جامعه خبری تحلیلی الف](https://www.alef.ir/news/3980813081.html)

دانش‌آموزان شرکت کننده در راهپیمایی یوم الله سیزدهم آبان در بیانیه‌ای تاکید کردند: ۱۳ آبان نگینی درخشان در تاریخ استکبارستیزی ملت ایران است. روزی­ است که انقلاب اسلامی با نثار خون دانش­آموزان و دانشجویان جاودانه شد.
به گزارش ایسنا، بنا بر اعلام شورای هماهنگی تبلیغات اسلامی متن کامل این بیانیه به شرح زیر است:
بسم الله الرحمن الرحیم
(۱۳ آبان نماد مبارزه با نظام سلطه و تاکید بر استقلال ملت است)
۱۳ آبان نگینی درخشان در تاریخ استکبارستیزی ملت ایران است. روزی­ است که انقلاب اسلامی با نثار خون دانش ­آموزان و دانشجویان جاودانه شد.
امروز روزی است که دانشجویان پیرو خط امام، آخرین لانه فساد و جاسوسی شیطان بزرگ آمریکا را در ایران به تسخیر درآوردند. این حماسه به قدری شکوهمند بود که پیر مُرشِدمان آن را انقلاب دوم، و حتی مهم­‌تر و بزرگ­تر از انقلاب اول خواند. و حالا ما دانش­‌آموزان و سربازان کوچک این خاک با هم عهد می­‌بندیم، که هفت توصیه رهبر عزیزمان را در بیانیه گام دوم که خِطاب به جوانان بوده را اجرا کنیم.
ما دانش­ آموزان عهد می­‌بندیم که در مسیر علم و پژوهش، به حدی برسیم که هر کسی که بخواهد به علمی دست پیدا کند، مجبور شود زبان فارسی را فرا گیرد و در این مسیر علاوه بر علم و پژوهش، عهد می­بندیم وظیفه خود را در مدرسه با فعالیت منسجم در تشکل­‌های اَمین دانش آموزی ایفا نماییم.
ما دانش ­آموزان عهد می­بندیم که با وجود تهاجم ­های ضدمعنویت و ضداخلاق، که از سوی غرب و شرق ما را تهدید می­کند، با تقویت منش اخلاقی و رفتاری خود، بر اساس اسلام ناب محمدی(ص) آن را در جامعه نیز تقویت کنیم.
ما با مولایمان عهد می­بندیم طبق آنچه فرمودید راه حل اقتصاد و مشکلات کشور را از طریق بوسه زدن بر پنجه ­های گرگ نمی­بینیم. و با شما عهد می­بندیم این مشکلات را در کشور با مدیریت صحیح و جهادی حل کنیم و پنجه­ های استکبار رو به افول را در هم شکنیم.
ما دانش­ آموزان با شما رهبر فرزانه عهد می­بندیم که برای مبارزه با هر نوع فساد که از طرف مسئولین و غیر مسئولین باشد، از تمام نیرویمان استفاده کنیم و تلاش می­کنیم در راه عدالت که در صدر هدف­های اولیه همه بعثت­های الهی بوده و در جمهوری اسلامی نیز دارای همان شان و جایگاه است شکاف­های طبقاتی در جامعه از بین برود و همان­طور که به ما امید دادید، امیدتان را ناامید نمی­کنیم.
ما نوجوانان دانش ­آموز با شما عهد می­بندیم که برای استقلال و آزادی کشور که بر اساس اخلاق و قانون باشد این دو را حفظ کنیم و در این راه کنار شما ایستاده ­ایم تا اوج افتخار و عزت را برای نظام مقدس جمهوری اسلامی به ارمغان آوریم.
ای رهبر عزیرتر از جانمان
ما با شما عهد می­بندیم که به فضل خدا در آینده­ای نه چندان دور به عنوان مدیران جهادی این جامعه، عزت ملی کشورمان را حفظ کنیم و رفاه و معیشت شایسته مردم و مستضعفین کشور را فراهم آوریم.
ما جوانان با شما عهد می­بندیم که در مواجهه با توطئه غرب برای ترویج سبک زندگی غربی با همتی جهادی و هوشمندانه به طور همه جانبه با آن مقابله کنیم و امروز همگام با سایر سربازان مهدی صاحب الزمان(عج) اینجا دور هم جمع شده­ایم تا بگوییم ما نسل چهارم و پنجم انقلاب اسلامی بیداریم و قطعا کابوس سال­های آینده استکباران عالم خواهیم بود.
والسلام علیکم و رحمه الله و برکاته
