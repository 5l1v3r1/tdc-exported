
# Solidžiai žaidęs Mačiulis prisidėjo prie AEK pergalės Turkijoje

Published at: **2019-11-06T20:45:00+00:00**

Author: ****

Original: [basketnews.lt](https://www.basketnews.lt/news-134374-solidziai-zaides-maciulis-prisidejo-prie-aek-pergales-turkijoje.html)

Nuotr.: fiba.basketball
Nuotr. fiba.basketball
Jono Mačiulio atstovaujama Atėnų AEK (3-1) FIBA Čempionų lygos išvykos rungtynėse 68:50 (22:14, 11:7, 16:20, 15:13) sutriuškino Bandirmos „Banvit“ (1-3).
Mačiulis nugalėtojams per 25 minutes įmetė 11 taškų (5/11 dvit., 0/1 trit., 1/2 baud.), atkovojo 4 kamuolius ir surinko 11 naudingumo balų.
Svečiai jau pirmoje mačo dalyje įgijo dviženklį pranašumą (33:21), o po pertraukos dar labiau padidino savo persvarą.
Rezultatyviausiai AEK gretose žaidęs Keithas Langfordas per 29 minutes pelnė 14 taškų (3/10 dvit., 2/4 trit., 2/4 baud.), atkovojo 4 kamuolius ir surinko 6 naudingumo balus.

        „Banvit“: Omaras Prewittas 16, Emanuelis Terry 10 (10 atk. kam.), Sehmusas Hazeris 8.
      

        AEK: Keithas Langfordas 14 (3/10 dvit.), Jonas Mačiulis 11 (5/11 dvit.), Charis Giannopoulos 9.
      
Tuo metu Jeruzalės „Hapoel“ (4-0) su Mindaugu Kupšu namuose 112:94 (26:33, 26:20, 29:23, 31:18) palaužė Vloclaveko „Anwil“ (1-3).
Kupšas rungtynes pradėjo starto penkete, tačiau aikštėje išbuvo tik 3 minutes. Per šį laiką lietuvis pasižymėti nespėjo, du sykius prasižengė ir kartą suklydo.
Fantastišką pasirodymą nugalėtojų gretose surengė Suleimanas Braimohas. Nigerijoje gimęs puolėjas per 30 minučių pelnė 33 taškus (12/12 dvit., 1/2 trit., 6/7 baud.), atkovojo 6 kamuolius ir surinko 40 naudingumo balų.

        „Hapoel“: Suleimanas Braimohas 33 (12/12 dvit., 40 naud. bal.), Jamesas Feldeine'as 23 (6/9 trit., 5 rez. perd., 27 naud. bal.), J'Covanas Brownas 21 (4/14 trit.), TaShawnas Thomasas 14.
      

        „Anwil“: Chrisas Dowe'as ir Chase'as Simonas po 17, Tony Wrotenas 15 (5 rez. perd.), Rolands Freimanis ir Ricky Ledo po 14.
      
