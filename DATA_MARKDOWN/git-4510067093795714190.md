
# Strada Iuliu Maniu se închide sâmbătă. Vezi ce modificări au intervenit pe traseele liniilor de autobuz 10, 12, 14 şi 20!

Published at: **2019-11-07T16:55:00+00:00**

Author: ****

Original: [Bihoreanul](https://www.ebihoreanul.ro/stiri/ultima-or-31-49/strada-iuliu-maniu-se-inchide-sambata-vezi-ce-modificari-au-intervenit-pe-traseele-liniilor-de-autobuz-10-12-14-si-20-152623.html)

Pentru efectuarea unor lucrări la un post de transformare subteran din Piaţa Unirii, Comisia tehnică pe probleme de circulaţie şi transport rutier în municipiul Oradea a aprobat închiderea circulaţiei rutiere pe str. Iuliu Maniu, de la intersecţia cu str. Samuil Micu Klein până la intersecţia cu str. Avram Iancu, sâmbătă 9 noiembrie 2019, în intervalul orar 9.00-15.00. În acest interval s-a aprobat şi interzicerea accesului autobuzelor în Piaţa Unirii spre str. Iuliu Maniu.
Va fi afectată circulaţia autobuzelor pe liniile 10, 12, 14 şi 20. Ele vor circula pe traseele deviate, prezentate în continuare:

        
          Linia 10
        
      
Traseul Liniei 10 va fi deviat numai spre Velenţa, astfel: - … -b-dul Decebal (staţie Autogara Decebal) - Calea Matei Basarab (staţie Colegiul Economic) - Sucevei - Dimitrie Cantemir - Muntele Gãina - Rãzboieni - Seleuşului.

        
          Linia 12
        
      
Traseul Liniei 12 va fi scurtat pânǎ la str. Parc 1 Decembrie şi va fi următorul:  - … - Piaţa Emanuil Gojdu - Piaţa 1 Decembrie - str. Parcului (se reactivează staţia Parc 1 Decembrie) - Mihai Viteazul - Sucevei - Horea, iar în continuare traseul va rǎmâne nemodificat pânǎ la staţia cap linie Kaufland Nufǎrul.

        
          Linia 14
        
      
Traseul Liniei 14 va fi deviat numai pe sensul de deplasare spre Universitate şi va fi următorul: …T. Vladimirescu - b-dul Decebal (staţie Autogara Decebal) - Calea Matei Basarab (staţie Colegiul Economic) - Calea Armatei Române - Universităţii.

        
          Linia 20
        
      
Traseul Liniei 20 va fi deviat numai spre Velenţa - Nufărul, astfel: Ogorului - Calea Aradului - b-dul Decebal (staţie Autogara Decebal) - Calea Matei Basarab (staţie Colegiul Economic) - Sucevei - Dimitrie Cantemir, iar în continuare traseul va rǎmâne nemodificat.
În intervalul prezentat, staţiile de autobuz: Piaţa Unirii / Episcopia Greco-Catolică, Centru istoric 1 şi Centru istoric 2 vor fi neoperaţionale.

        
          Carmen TocuţSpec. relaţii publice
        
      
