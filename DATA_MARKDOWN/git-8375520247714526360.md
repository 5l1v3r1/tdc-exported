
# Держборг США встановив новий рекорд

Published at: **2019-11-01T22:59:26+00:00**

Author: ****

Original: [ГЛАВКОМ](https://glavcom.ua/economics/finances/derzhborg-ssha-vstanoviv-noviy-rekord-637131.html)

Державний борг США досяг нової рекордної позначки в $23 трлн. Відповідні дані розповсюдило в п'ятницю в щоденному звіті міністерство фінансів США.
Сума, яка наводиться в документі, відображає стан держборгу країни на вечір 31 жовтня.
Згідно з прогнозами МВФ, держборг США виросте з 108% ВВП в 2017 році до 117% ВВП в 2023 році. Нинішні боргові проблеми США - спадщина фінансово-економічної кризи 2007-2008 років. З тих пір країні кілька разів доводилося підвищувати стелю держборгу.
За вісім років президентства Барака Обами держборг США виріс більш ніж на $9 трлн і майже досяг позначки в $20 трлн.
Американські економісти очікують, що до 2026 року ця цифра може зрости до $30 трлн.
До слова, у Росії борги населення сягнули семирічного рекорду.
