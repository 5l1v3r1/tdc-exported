
# Російську актрису не пустили до України

Published at: **2019-11-06T13:14:29+00:00**

Author: ****

Original: [Слово і Діло](https://www.slovoidilo.ua/2019/11/06/novyna/suspilstvo/ukrayinu-ne-pustyly-rosijsku-aktrysu)


        Російській актрисі заборонили на 3 роки в’їзд до України через незаконні візити до окупованого Криму.
      
«В аеропорту «Бориспіль» серед пасажирів рейсу з Мінська прикордонники виявили правопорушницю українського законодавства. Нею виявилася громадянка РФ - актриса, яка прилетіла до України на зйомки. Однак з’ясувалося, що у 2018 році росіянка незаконно відвідувала окупований її країною Кримський півострів. За порушення вимог українського законодавства актрисі заборонили в’їзд до України на 3 роки. З відповідним штампом у документі вона вилетіла зворотним рейсом до Білорусі», - повідомили у Державній прикордонній службі
Згідно з даними ЗМІ, йдеться про 25-річну актрису серіалів Маргариту Аброськіну.
Як відомо, з початку року виявили понад 5 тисяч фактів порушення особами порядку в’їзду/виїзду з/до тимчасово окупованих територій. За це порушення (за ст.204-2 КУпАП) складено 4 251 адмінпротокол.
Хочете обговорити цю новину? Долучайтеся до телеграм-чату CHORNA RADA
