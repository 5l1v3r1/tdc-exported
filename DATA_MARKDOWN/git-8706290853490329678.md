
# Την Τρίτη η κηδεία του Αδαμάντιου Μαντή - Σοκ στην οικογένεια του ελληνικού πόλο

Published at: **2019-11-04T14:52:00+00:00**

Author: ****

Original: [enikos.gr](http://www.enikos.gr/society/682225/tin-triti-i-kideia-tou-adamantiou-manti-sok-stin-oikogeneia-tou-e)

Το μεσημέρι της Τρίτης θα τελεστεί η κηδεία του Αδαμάντιου Μαντή, του 21χρονου πολίστα ο οποίος έχασε τη ζωή του σε τροχαίο, τα ξημερώματα της Κυριακής.
Η κηδεία θα γίνει στις 16:00, στο νεκροταφείο Παλαιού Φαλήρου, σύμφωνα με το ΑΠΕ-ΜΠΕ.
Ο χαμός του τερματοφύλακα της ομάδας υδατοσφαίρισης της Χίου, ο οποίος υπήρξε μέλος της «μικρών» εθνικών ομάδων και είχε κατακτήσει το χάλκινο μετάλλιο με την εθνική εφήβων στους Ευρωπαϊκούς Αγώνες του Μπακού (2015), έχει προκαλέσει σοκ σε ολόκληρη την οικογένεια του ελληνικού πόλο.
Ο Αδαμάντιος Μαντής έχασε τη ζωή του σε φρικτό δυστύχημα, στη λεωφόρο Ποσειδώνος. Ο 21χρονος επέβαινε σε αυτοκίνητο με έναν φίλο του. Κάποια στιγμή ο οδηγός του οχήματος άκουσε έναν θόρυβο και σταμάτησε στην αριστερή λωρίδα για να δει τι συμβαίνει. Τότε ο 21χρονος πολίστας βγήκε έξω από το όχημα και τον παρέσυρε άλλο όχημα, που περνούσε από το σημείο. Μεταφέρθηκε βαριά τραυματισμένος στο Τζάνειο Νοσοκομείο, όπου και κατέληξε.
