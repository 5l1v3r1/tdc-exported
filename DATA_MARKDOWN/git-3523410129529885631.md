
# 
        دوربین فول فریم و بدون آینه لایکا SL2 معرفی شد
      

Published at: **2019-11-07T17:28:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638716/%D8%AF%D9%88%D8%B1%D8%A8%DB%8C%D9%86-%D9%81%D9%88%D9%84-%D9%81%D8%B1%DB%8C%D9%85-%D9%88-%D8%A8%D8%AF%D9%88%D9%86-%D8%A2%DB%8C%D9%86%D9%87-%D9%84%D8%A7%DB%8C%DA%A9%D8%A7-sl2-%D9%85%D8%B9%D8%B1%D9%81%DB%8C-%D8%B4%D8%AF)

گروه IT: روز گذشته لایکا از SL2 رونمایی کرد؛ پرچمدار سری دوربین های بدون آینه و فول فریم خود که از هر نظر نسبت به نسخه اولیه SL برتری دارد. این دوربین ضمن برخورداری از یک بدنه جدید، سنسور ۴۷ مگاپیکسلی، پردازنده Maestro III و سیستم منو، به منظره یاب الکترونیکی بهبود یافته/ نمایشگر تاچ و قابلیت های بسیار خوب در زمینه فیلمبرداری دست پیدا کرده است. لایکا تمامی این قابلیت ها را در کنار سخت افزار داخلی و سنسور Sr1 در قالب یک محصول جدید ارائه کرده که توسط پاناسونیک ساخته شده اند.   به گزارش بولتن نیوز به نقل از دیجیاتو، بنابر اعلام لایکا بادی SL2 به صورت کاملا بومی و داخلی ساخته شده و درپوش بالایی آن از یک تکه آلومینیوم تهیه شده است. به لطف این بدنه جدید و مواردی که اشاره شده کاربران راحت تر می توانند این دوربین را در دست بگیرند و لغزندگی آن نیز نسبت به نسل قبلی اش کمتر شده.SL2 با وزن ۹۲۸ گرمی اش در زمره سنگین وزنان قرار می گیرد و اگر باتری را درون آن بگذارید وزنش با S1R و مدل اولیه SL برابری می کند. اما بخش اعظمی از این وزن به سیستم لرزشگیر تصویر ۵ محوره دوربین و همچنین لنزهای آن باز می گردد که البته خیلی هم گران هستند.
سنسور ۴۷ مگاپیکسلی این دوربین نسبت به مدل قبلی اش تقریبا دو برابر است و به همین خاطر لایکا SL2 یکی از با کیفیت ترین دوربین های فول فریم موجود در بازار خواهد بود. در عین حال می توانید با شاتر مکانیکی این دوربین عکاسی پی در پی را با نرخ ۱۰ فریم بر ثانیه تجربه کنید و در مد عکاسی بی صدا با شاتر الکترونیکی این رقم به ۲۰ فریم بر ثانیه می رسد. سیستم فوکوس خودکار این دوربین توانایی دنبال کردن اشیاء و سوژه ها با قابلیت تشخیص چهره و چشم را دارد.یک منظره یاب الکترونیک اولد ۵.۸ مگاپیکسلی هم برای این دوربین در نظر گرفته شده که درک بهتری از کیفیت تصویر را به شما می دهد و نکته جالب اینکه این بالاترین رزولوشن در منظره یاب های الکترونیکی دوربین های حال حاضر بازار است.
نمایشگر تاچ ۳.۲ اینچی به کار رفته در این دوربین نیز تماما جدید است و دسترسی کامل به منوی آپدیت شده آن را به شما خواهد داد. یک منوی تنظیمات سریع هم برای لایکا SL2 در نظر گرفته شده که میتوان از آن برای دسترسی به کنترل های مرسوم و همچنین مد Cine با تنظیمات ویدئو محور استفاده نمود.تازه ترین دوربین فول فریم لایکا قابلیت ضبط محتوا با کیفیت 5K و نرخ ۳۰ فریم بر ثانیه یا 4K با نرخ ۶۰ فریم بر ثانیه را دارد.از دیگر امکانات لایکا SL2 میتوان به وضعیت رزولوشن بالای ۱۸۷ مگاپیکسلی، پورت های داخلی میکروفن و هدفون و پورت USB Type C 3.1 برای انتقال دیتا و شارژ اشاره کرد. این دوربین از ۳۰ ام آبان ماه با قیمت ۵۹۹۵ دلار وارد بازار می شود.
