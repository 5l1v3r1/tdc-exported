
# Штаб ООС: З листопада у Золотому-4 розпочнуть розмінування і демонтаж споруд

Published at: **2019-11-02T19:58:00+00:00**

Author: ****

Original: [ZIK.UA](https://zik.ua/news/2019/11/02/shtab_oos_3_lystopada_u_zolote4_rozpochnut_rozminuvannya_i_demontazh_sporud_1682363)


        Третього листопада на ділянці №2 у районі населеного пункту Золоте-4 Луганської області розпочнуться заходи з пошуку та знищення вибухонебезпечних предметів і демонтажу споруд.
      
Про це повідомляє штаб ООС.
«Тривають заходи з розведення сил і засобів з обох сторін (дзеркально) на ділянці №2 у районі населеного пункту Золоте-4 Луганської області. Сьогодні, 2 листопада, представники вітчизняних та закордонних ЗМІ відвідали ділянку розведення №2, оглянули обладнані позиції українських військових, які ті зайняли після триденного етапу відведення сил і засобів. Окрім армійців, СЦКК, очільників Національної поліції та Національної гвардії в ООС журналісти мали змогу поспілкуватися з жителями населеного пункту Катеринівка. Третього листопада на ділянці №2 розпочнуться заходи з пошуку та знищення вибухонебезпечних предметів і демонтажу споруд», – йдеться у повідомленні.
Нагадаємо, 29 жовтня 2019 року, о 12.00 годині розпочався процес розведення з обох сторін (дзеркально) на ділянці № 2 у районі населеного пункту Золоте-4 Луганської області.
