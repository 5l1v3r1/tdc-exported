
# Мбапе преди подписа с ПСЖ: От Реал Мадрид ще ме почакат

Published at: **2019-11-03T17:00:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/france/mbape-predi-podpisa-s-pszh-ot-real-madrid-shte-me-pochakat-1391358.html)

Президентът на Монако Вадим Василев даде още подробности за трансфера на Килиан Мбапе в ПСЖ преди две години. Не е тайна, че тогава младокът избира между парижани и Реал Мадрид, като Василев разкри защо е предпочел да остане във Франция.
"Той ми каза: "Дълбоко в мен усещам, че е прекалено рано. Играл съм само една година в страната ми. Парижанин съм и не искам да напускам страната си така. Искам да стана велик играч тук. Реал Мадрид ще почака, това си мисля", заяви Василев пред Telefoot.
Босът на Монако е все още близък с Мбапе и сподели, че 20-годишният играч не се е променил като човек по никакъв начин. "Все още си е същият човек. Ако не играе, той се чувства некомофортно, дори и болен".
Според него е ясно, че рано или късно Мбапе ще премине в Реал Мадрид" "Казах му, че ще го потърсят и целият "Бернабеу" ще му ръкопляска, когато отиде там". На 26 ноември още френският нападател ще отиде в Мадрид, тъй като неговият ПСЖ гостува на Реал в двубой от Шампионска лига.
По-рано в Италия информираха, че Ювентус готви наистина нечувана оферта за Мбапе (подробности четете тук).
