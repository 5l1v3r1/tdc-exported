
# A presó un home per tres agressions sexuals a Barcelona

Published at: **2019-11-01T19:35:18+00:00**

Author: ****

Original: [Ara.cat](https://www.ara.cat/societat/preso-home-tres-agressions-sexuals_0_2336166521.html)

Un home de 36 anys i de nacionalitat espanyola ha ingressat a presó per tres agressions sexuals dutes a terme aquest any. Segons la investigació dels Mossos d'Esquadra, l'arrestat va assaltar tres dones entre el 21 de febrer i el 6 d'octubre amb la intenció d'agredir-les sexualment. La policia ha acreditat que l'home actuava seguint sempre el mateix patró: triava les víctimes mentre anava en metro, generalment a primera hora del matí, les seguia fins que arribaven al portal del seu domicili i les abordava per darrere, quan estaven desprevingudes. 
Segons els Mossos, en totes tres agressions el detingut va exercir un alt grau de violència amb les víctimes. Només va poder consumar l'agressió sexual en l'atac del 18 d'agost. En les altres dues ocasions, les noies agredides van oposar resistència i van aconseguir que l'arrestat desistís i fugís de la zona. L'home va ser detingut el 21 d'octubre i ha ingressat a presó després de passar a disposició judicial.
