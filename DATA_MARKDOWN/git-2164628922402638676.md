
# На Буковині СБУ затримала контрабанду майже 270 кілограмів бурштину

Published at: **2019-11-05T09:53:00+00:00**

Author: ****

Original: [PRESS-ЦЕНТР](http://press-centr.com/ua/news/42644_Na-Bukovini-SBU-zatrimala-kontrabandu-mayzhe-270-kilohramiv-burshtinu)


        Служба безпеки України блокувала у Чернівецькій області незаконне переправлення за кордон оптових партій «сонячного» каміння.
      
За оперативною інформацією, учасники групи організували протиправне переміщення бурштину через державний кордон для продажу. Для транспортування товару поза пунктами пропуску вони використовували автомобілі підвищеної прохідності.
Правоохоронці попередили незаконні дії зловмисників та виявили поблизу держкордону майже 270 кілограмів бурштину, підготовленого до контрабандного переправлення.
Тривають слідчо-оперативні дії для встановлення всіх обставин правопорушення та притягнення до відповідальності осіб, причетних до протиправної діяльності. Операція проводилась спільно з підрозділами внутрішньої безпеки Держприкордонслужби та ДФС.

        Фото СБУ
      
