
# An sace man fetur na Dala biliyan 38 a Najeriya

Published at: **2019-11-06T21:33:48+00:00**

Author: **Bashir Ibrahim Idris**

Original: [RFI](http://ha.rfi.fr/najeriya/20191106-sace-man-fetur-na-dala-biliyan-38-najeriya)


        Hukumar Kula da Arzikin Karkashin Kasar da ake hakowa a Najeriya ta ce, kasar ta yi asarar man fetur da barayi suka sace da kudinsu ya zarce Dala biliyan 38 da rabi a cikin shekaru 10.
      
Alkaluman da hukumar ta bayar sun nuna cewar, daga cikin wannan adadi, an sace danyan man da ya kai na Dala biliyan 1 da rabi a cikin gida, da kuma tacaccen mai na kusan Dala biliyan 2 daga shekarar 2009 zuwa 2018.
Hukumar ta ce wadannan sace-sace na daga cikin matsalolin da suka shafi kudaden shigar da Najeriya ke samu, wanda ya nuna cewar a kowacce rana kawai ana sace man da ya kai na Dala miliyan 11, wato Dala miliyan 349 kenan a kowanne wata.
