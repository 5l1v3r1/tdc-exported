
# Crombez wil dat N-VA klare wijn schenkt: “Besturen of niet?”

Published at: **2019-11-05T11:11:29+00:00**

Author: **Jonas Naeyaert**

Original: [SCEPTR](https://sceptr.net/2019/11/crombez-wil-dat-n-va-klare-wijn-schenkt-willen-jullie-besturen-of-niet/)


        John Crombez, voorzitter van de sp.a, vraagt zich via Radio 1 af of N-VA nog wel echt in een federale regering wil stappen. “Als dat niet zo is, dan moeten ze dat zeggen en kunnen er andere dingen bekeken worden”, zo klinkt het. N-VA-ondervoorzitter Lorin Parys kaatst terug dat N-VA wel bereid is tot een federaal compromis. Maar dan moet de PS ofwel sociaal-economisch van koers veranderen, of moet het tegemoetkomen aan de communautaire eisen van de N-VA, klinkt het.
      
Volgens Crombez is “de tijd op” en hij kijkt hierbij naar de grootste partijen van N-VA en de PS. “Eigenlijk zou je moeten zeggen: sluit ze een weekend op in Poupehan en los het op.” Beide partijen moeten klare wijn schenken, vindt de sp.a-kopman. “Ik begin me daarbij af te vragen: heeft de N-VA niet beslist om niet in de regering te stappen? Hun doel is toch om federaal te blokkeren en het land te splitsen? De N-VA zegt dat het confederalisme er moet komen. Dat is geen houding van een partij die een oplossing zoekt om te regeren.”
