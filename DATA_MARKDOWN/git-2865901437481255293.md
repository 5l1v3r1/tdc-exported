
# REZZIME DANA (sreda): Grupa C pravi horor, svaka čast Realu, Juventusu, PSŽ i Bajernu

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/fudbal/vesti/rezzime-dana-sreda-grupa-c-pravi-horor-svaka-cast-realu-juventusu-psz-i-bajernu/341787)

NAPOMENA: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.
OVDE pogledajte kako smo mi prošli u rubrici PREDLOZZI I TIPOVANJA.
Evo kako ste vi tipovali...

        ZAOKRUŽENO
      

        BAJERN - OLIMPIJAKOS (tip 1, kvota 1,20) - rezultat 2:0
      
Bajern Minhen je prvi učesnik osmine finala Lige šampiona! Iza Bavaraca su teški dani, smena trenera Nika Kovača, katastrofa u Frankfurtu (1:5), problemi u svlačionici...ali faza stabilizacije uspešno je započeta. S privremenim rešenjem na klupi u liku Hansija Flika, nemački šampion tukao je Olimpijakos (2:0) i pored toga što je dva kola pre kraja grupne faze prebrinuo osnovne brige (osim borbe za prvo mesto), učinio veliku uslugu Crvenoj zvezdi. Onda i kladiocima.
Opširnije OVDE.

        LOKOMOTIVA MOSKVA - JUVENTUS (tip 2, kvota 1,65) - rezultat 1:2
      
Teško da je moglo da bude bolnije za fudbalske fanatike u Moskvi. Lokomotiva je hrabro izašla na crtu Kristijanu Ronaldu i favorizovanom Juventusu, dugo je izgledalo da je na koraj barem od proleća u Ligi Evrope, ali je posle traumatičnog početka usledio još gori kraj. Daglas Kosta je u trećem minutu sudijske nadoknade zavrteo mozak kompletnoj odbrani ruskog tima i pogodio za konačnih 2:1 i prolaz Stare dame u osminu finala Lige šampiona.
Opširnije OVDE.

        CRVENA ZVEZDA – TOTENHEM (tip 2, kvota 1,65) – rezultat 0:4
      
Kada bi se brojale velike šanse, bilo ih je po tri, četiri na obe strane. Kada se broje golovi bila su četiri u mreži Milana Borjana i nijedan u iza golmana Gazanige. Kada se gleda igra, Totenhemova je bila bolja i donela je zasluženu pobedu od 4:0 na Marakani. Previsoku? Svakako! Ali u Ligi šampiona se svaka škola skupo plaća. Zvezda to zna, ali je večeras baš izabrala naivne lekcije da ih ponavlja. Kao protiv Pari Sen Žermena kući ili Napolija tamo.
Opširnije OVDE.

        REAL MADRID - GALATASARAJ (tip 1, kvota 1,20) - rezultat 6:0
      
Noć za pamćenje. Jeste na stadionu „Santjago Bernabeu“ gostovao skromni Galatasaraj, ali dešavanja posebno u prvih 45 minuta ostaće duboko memoriji Realovih navijača. Madriđani su počistili sa terena turskog predstavnika i posle zabrinjavajućeg početka (samo jedan bod iz početna dva kola) stigli nadomak naredne faze Lige šampiona, usput ispisavši nove stranice klupske i istorije elitnog takmičenja – 6:0.
Opširnije OVDE.

        PSŽ - KLUB BRIŽ (tip 1, kvota 1,23) - rezultat 1:0
      
Real je bio ubedljiv, ali mu je to dovoljno tek za drugo mesto. Zasad. Priliku da smanji zaostatak za liderom imaće u narednom kolu, na istom mestu, ali se izvgesnijim čini da Pari Sen Žermen dobije, uslovno, lakšeg rivala u osmini finala. Posebno što je prvak Francuske već osigurao plasmanu nokaut fazu, još jednim trijjumfom nad Klub Brižom – 1:0.
Opširnije OVDE.

        LEVSKI – ETAR (tip 1, kvota 1,15) – rezultat 3:0
      
Sigurna, ubedljiva pobeda Levskog koji je na krilima svojih stranaca overio važna tri boda. Već u 24. minutu Ejolfson je probio led i doveo Levski u vođstvo koje je Paulinjo duplirao u uvodnim taktovima drugog poluvremena. Sve je bilo rešeno u 68. minutu kada je Alar iskoristio Paulinjovu asistenciju i stavio tačku.

        PRECRTANO
      

        GIMARAIŠ – ARSENAL (tip 2, kvota 2,15) – rezultat 1:1
      
Engleski mediji su se dobro našalili na fotografiju dvojice Arsenalovih igrača kako leže na travi u finišu prvog poluvremena. Možda je do povreda, ali sasvim je moguće bilo i da su zaspali. Jer baš toliko dosadan bio je sudar Vitorije Gimaraiš i Tobdžija na premijeri četvrtog kola Lige Evrope. Sve do pred sam finiš meča u kome smo gledali “pražnjenje“ akumulirane energije. Na kraju 1:1 u četvrtom kolu Grupe F što je rezultat kojim bi i jedni i drugi mgli da budu nezadovoljni. Arsenal pošto je sve do sudijske nadoknade imao gol prednosti, a Vitorija jer je objektivno bila bolja ekipa na terenu. 
Opširnije OVDE.

        LEVERKUZEN – ATLETIKO MADRID (tip 2, kvota 2,65) – rezultat 2:0
      
Glava boli, a aspirini ne prijaju Dijegu Simeoneu. Nije toliko ni do toga što je Bajer u Leverkuzenu slavio sa uverljivih 2:0 koliko zbog utiska da je Atletiko odigrao najgorih 90 minuta u sezoni u kojoj je ruku na srce bilo veoma loših perioda za Jorgandžije. Ali ovo večeras? Neobjašnjivo.
Opširnije OVDE.

        ATALANTA - MANČESTER SITI (tip 2, kvota 1,55) - rezultat 
        1:1
      
Uspela je Boginja provincije da izvuče prvi bod u Ligi šampiona, ali to vama nikako nije odgovaralo. Istina, Siti je u sigurnoj zoni pošto će se Dinamo i Šahtjor definitivno juriti do poslednjeg kola za poziciju broj dva. Ko zna šta bi se desilo da je Gabrijel Žezus u finišu prvog dela podebljao vođstvo koje je doneo Sterling na otvaranju meča. Ovako, hladan tuš doneo je Mario Pašalić u 49. minutu, a posle crvenog kartona Klaudija Brava i taj bod je bio upitan. Velika šteta.
Opširnije OVDE.

        DINAMO ZAGREB – ŠAHTJOR (tip 1, kvota 2,50) – rezultat 3:3
      
Kakva utakmica, kakva ludnica! Šest golova, dva crvena kartona i mnogo propuštenih šansi na obe strane. Već u prvih 25 minuta bilo je 1:1, gde je Petković anulirao rani pogodak Alana Patrika. Ali, onda je tek usledio šou... Dinamo je postigao dva brza pogotka u 83. i 89. minutu, ali onda se dogodio potop. Prvo je Moraeš u trećem minutu nadoknade prepolovio zaostatak, da bi Tete postigao gol s bele tačke u čak osmom minutu nadoknade! Kakva završnica i kakav pad na tiketima...
Opširnije OVDE.
Foto: Shutterstock
