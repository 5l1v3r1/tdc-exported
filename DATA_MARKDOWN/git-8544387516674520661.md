
# Γιατί «πέθανε» η disco;

Published at: **2019-11-07T10:15:31+00:00**

Author: **neolaia.gr Team**

Original: [neolaia.gr](https://neolaia.gr/2019/11/07/giati-pethane-i-disco/)

Όπως οι περισσότερες μουσικές, έτσι και η disco, το περίφημο μουσικό-χορευτικό είδος των 70s και 80s, που γέμιζε ασφυκτικά τα κλαμπ της εποχής και συνέβαλλε στην απενοχοποίηση της σεξουαλικότητας όσο λίγα μουσικά είδη, μπορεί να έχει πλέον «πεθάνει», όμως, η κληρονομιά της ζει και βασιλεύει.
Η ντίσκο, λοιπόν, που εμπεριέχει στοιχεία Funk, Soul, ποπ και rnb μουσικής, είναι και σημαίνει πολλά παραπάνω από την εικόνα του Τζον Τραβόλτα στην πίστα του «Πυρετού του Σαββατόβραδου».
Το μουσικό αυτό είδος, που συνάρπασε τη νεολαία στα μέσα της δεκαετίας του 1970 και στις αρχές του 1980, αποτέλεσε κάτι το ριζοσπαστικό, δεδομένου ότι προερχόταν από την κοινότητα των ομοφυλόφιλων, των Αφρομαερικανών, των Ιταλοαμερικανών και των Λατίνων, παράγοντας έναν ήχο, που παρότι γινόταν mainstream με τον καιρό, κατάφερε να κυριαρχηθεί από γυναικείες φωνές και να επαναπροσδιορίσει την αμερικάνικη σεξουαλικότητα και τις έγχρωμες γυναίκες καλλιτέχνιδες της εποχής.
Οι καλλιτέχνιδες αυτές, βρίσκοντας προσοδοφόρο έδαφος να εκφραστούν μέσα από κορυφαία disco κομμάτια των τριών τελευταίων δεκαετιών του 20ου αιώνα, προκάλεσαν την αντίδραση των θερμών οπαδών του ροκ εν ρολ. Η disco, λοιπόν, ως χορευτικό είδος της εποχής, λειτούργησε και ως αντίδραση στην «παντοδύναμη» μέχρι τότε κυριαρχία της ροκ μουσικής και της στιγματισμένης χορευτικής μουσικής εκείνη την περίοδο.

        Εσύ πώς θα αντιδρούσες αν άκουγες Slipknot για πρώτη φορά στη ζωή σου;
      
Τέλος, δεν ήταν μόνο οι γυναίκες που ακολούθησαν, τραγούδησαν, χόρεψαν και ξεσάλωσαν με τη disco, αλλά και άλλες περιθωριοποιημένες κοινότητες στη διάρκεια των χρόνων που ακολούθησαν.
Η disco έχει πλέον πεθάνει, λένε πολλοί. Κανείς δεν μπορεί να αρνηθεί, όμως, ότι η κληρονομιά της ζει και μας είναι γνωστή μέχρι σήμερα.
Αυτή η κληρονομιά δεν αποτυπώθηκε αποκλειστικά στη μουσική και στην κουλτούρα των night clubs, αλλά στον ίδιο τον τρόπο που επαναπροσδιόρισε το τι σημαίνει να είσαι γκέι, τι σημαίνει να είσαι γυναίκα, τι σημαίνει να είσαι άντρας.
