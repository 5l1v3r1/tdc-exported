
# کشته شدن یک نظامی بلندپایه فرانسوی در مالی

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696481/%DA%A9%D8%B4%D8%AA%D9%87-%D8%B4%D8%AF%D9%86-%DB%8C%DA%A9-%D9%86%D8%B8%D8%A7%D9%85%DB%8C-%D8%A8%D9%84%D9%86%D8%AF%D9%BE%D8%A7%DB%8C%D9%87-%D9%81%D8%B1%D8%A7%D9%86%D8%B3%D9%88%DB%8C-%D8%AF%D8%B1-%D9%85%D8%A7%D9%84%DB%8C)

به گزارش خبرگزاری صدا و سیما به نقل از خبرگزاری فرانسه از پاریس، دفتر ریاست جمهوری فرانسه در بیانیه‌ای اعلام کرد یک نظامی فرانسوی صبح روز شنبه در عملیاتی، به دنبال منفجر شدن بمبی در مسیر زره پوش وی، کشته شد.
فلورانس پارلی، وزیر دفاع فرانسه نیز اعلام کرد وی "به زودی به مالی عزیمت خواهد کرد تا با مقامات این کشور گفتگو کند."
این نظامی فرانسوی، سرتیپ رونان پوانتو، عضو هنگ یکم والانس واقع در جنوب فرانسه بود. به گفته فلورانس پارلی، سرتیپ رونان پوانتو بعد از انفجار بمب در مسیر خودرو وی در نزدیکی منلکا در نزدیکی مرز نیجر در مالی زخمی شد سپس بر اثر شدت جراحات جان باخت.
