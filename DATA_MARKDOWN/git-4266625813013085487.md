
# Працівники авіакомпанії Lufthansa оголосили страйк

Published at: **2019-11-05T02:25:00+00:00**

Author: ****

Original: [ZIK.UA](https://zik.ua/news/2019/11/05/pratsivnyky_aviakompanii_lufthansa_ogolosyly_strayk_1683729)


        Співробітники німецької авіакомпанії Lufthansa вийдуть на страйк через суперечку щодо зарплат та умов праці.
      
Про це повідомляє DW.
Як зазначається, німецька профспілка Ufo закликала усі екіпажі німецької авіакомпанії Lufthansa приєднатися до загального страйку, який планують організувати 7 та 8 листопада. Метою такої акції є підвищення зарплат та покращення умов праці співробітників.
У зв'язку з цим, всі рейси Lufthansa, виліт яких запланований з німецьких аеропортів, можуть бути скасовані чи перенесені.  
За словами представника профспілки, в страйку можуть взяти участь також працівники дочірніх компаній Lufthansa - Eurowings та Sunexpress. Загалом, організація закликає до участі в акції чотири компанії концерну. 
Крім цього, на 8 листопада запланована демонстрація учасників профспілки біля головного офісу Lufthansa.
На що авіакомпанія відповіла, що не підтримує масовий страйк та готує юридичні заходи для того, щоб не допустити його.
До слова, конфлікт між Ufo і Lufthansa тримває вже майже рік. Зокрема, через непорозуміння у керівництві Ufo концерн більше не визнає правління цієї профспілки як законного представника бортпровідників та намагається через суд позбавити його права на ведення тарифних суперечок.  
Нагадаємо, нещодавно європейська авіакомпанія British Airways заявила про те, що незабаром відновить польоти до єгипетського курортного міста Шарм-ель-Шейх після 4-річної заборони. 
