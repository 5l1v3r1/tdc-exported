
# «Фіорентина» – «Парма». Прогноз і ставка Юрія Шевченка

Published at: **2019-11-02T20:16:00+00:00**

Author: **Юрій Шевченко**

Original: [Рейтинг Букмекерів](https://bookmaker-ratings.com.ua/tips/fiorentyna-parma-prognoz-i-stavka-yuriya-shevchenka/)

Прогнозом на матч Серії А «Фіорентина» – «Парма» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».

        19:00, 03 лис 2019
      
З команди, яка на старті сезону йшла біля зони вильоту, «Фіорентина» швидко перетворилася на претендента на місце в єврокубках. У «Фіалок» чотири перемоги в шести останніх матчах – стільки ж виграшів було у попередніх 35 іграх.
Останню перемогу «Фіорентина» здобула на полі «Сассуоло» (2:1), і це дозволило команді піднятися на восьму сходинку – до зони Ліги Європи три очки. На своєму полі команда Вінченцо Монтелли не забила лише «Ювентусу», отже, «Пармі» на сухий матч в гостях навряд чи треба сподіватися. Тим паче в 2019 році таке сталося лише одного разу – 1:0 на полі «Сассуоло» в квітні.
На виїзді «Парма» виграла один з 13 останніх матчів, тому низький коефіцієнт на перемогу «Фіорентини» має сенс. Але мені здається, що після програшу «Вероні» (0:1) команда Роберто Д’Аверси дуже постарається у Флоренції і зможе забити хоча б раз. Отже – обидві заб’ють.
