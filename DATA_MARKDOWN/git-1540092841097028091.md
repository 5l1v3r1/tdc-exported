
# Έγκλημα στα Μέγαρα: «Ήταν βίαιος και έπαιρνε φάρμακα», λέει η πρώην σύζυγος του δράστη

Published at: ****

Author: ****

Original: [CNN.gr](https://www.cnn.gr/news/ellada/story/196253/egklima-sta-megara-itan-viaios-kai-epairne-farmaka-leei-i-proin-syzygos-toy-drasti)

Newsroom, CNN Greece 22:56 , 04 November 2019
«Λίγο μετά τον γάμο μας είδα τον άντρα μου να αλλάζει και διαπίστωσα ότι έπαιρνε κάποια φάρμακα, τα οποία συνήθως δίνονται σε άτομα που πάσχουν από ψυχολογικά προβλήματα», δήλωσε η πρώην σύζυγος του δράστη σύμφωνα με το STAR.
«Μου έδειξε ένα χαρτί που ανέγραφε ότι πάσχει από κάποια κατάθλιψη. Πήγε σε ψυχίατρο, του έδωσε κάποια φάρμακα και φαινόταν καλά. Άλλαξε όμως και πάλι και φαινόταν σαν να μην έχει σχέση με την πραγματικότητα, ενώ συχνά γινόταν βίαιος και απειλούσε μάλιστα και εμένα ότι θα με χτυπούσε», συμπλήρωσε. 
Η γυναίκα διαπιστώνοντας το πρόβλημα που αντιμετώπιζε ο άνδρας της, πήρε το παιδί της και έφυγε από το σπίτι για να μην κινδυνεύσουν, όπως αποκαλύπτει ρεπορτάζ του STAR.
Οι απειλές, ωστόσο, συνεχίστηκαν σύμφωνα με φίλο της οικογένειας.
Την ίδια ώρα, σύμφωνα με το πόρισμα του ιατροδικαστή ο θάνατος του 48χρονου κουνιάδου οφείλεται σε κακώσεις στον θώρακα, στην κοιλιά και στα άκρα, εξαιτίας των σφαιρών που δέχτηκε.
Η σύζυγος του 48χρονου πήρε εξιτήριο από το Θριάσιο, όπου νοσηλευόταν.
Ο δράστης βρίσκεται αντιμέτωπος με δύο κακουργήματα και τρία πλημμελήματα, ενώ θα απολογηθεί το πρωί της Τρίτης. 

        Διαβάστε επίσης
      
