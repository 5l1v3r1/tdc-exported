
# Карта ООС: ситуація на сході України на 5 листопада

Published at: **2019-11-05T15:00:00+00:00**

Author: ****

Original: [Слово і Діло](https://www.slovoidilo.ua/2019/11/05/karta/karta-oos-sytuacziya-sxodi-ukrayiny-5-lystopada)


        Ситуація на сході країни станом на 5 листопада 2019 року за даними РНБО України, пресцентру ООС, Міністерства оборони, журналістів і волонтерів.
      
Упродовж минулої доби російсько-окупаційні війська наростили кількість та інтенсивність обстрілів наших оборонних позицій на лінії зіткнення. Противник застосовував заборонені Мінськими домовленостями артилерійські системи калібру 122 мм, міномети калібрів 120 та 82 мм, озброєння бойових машин піхоти, гранатомети, великокаліберні кулемети та стрілецьку зброю.
Таким чином, загалом упродовж доби, що минула ворог здійснив 20 обстрілів.
Втрат серед особового складу Об’єднаних сил внаслідок цих обстрілів не зафіксовано.
Тут відбулося 10 обстрілів.
Тричі ворог з мінометів калібру 120 та 82 мм, ручних протитанкових і автоматичних станкових гранатометів, а також кулеметів великого калібру відкривав вогонь по опорних пунктах підрозділів Об’єднаних сил неподалік Новолуганського.
З боку окупованого Голубівського після 09:00 російсько-окупаційні війська 35 хвилин з автоматичних гранатометів, кулеметів та стрілецької зброї обстрілювали військовослужбовців Збройних Сил України, які виконують бойові завдання поблизу Кримського. А з 13:00 до 14:20 з усього спектру озброєння, від заборонених артилерії калібру 122 мм та мінометів до стрілецької зброї вели вогонь по наших позиціях, обладнаних біля Новотошківського.
У другій половині дня противник двічі зі станкових протитанкових і автоматичних гранатометів, великокаліберних кулеметів та стрілецької зброї обстріляв підрозділи Об’єднаних сил поблизу Троїцького, а також випустив 1 міну 82-го калібру та вів вогонь з кулеметів по захисниках Залізного.
Станкові протитанкові і автоматичні гранатомети окупанти використали під час обстрілів позицій Об’єднаних сил відповідно в районах Хутора Вільного та Новгородського.
Там противник порушив режим тиші так само 10 разів.
Вкотре в епіцентрі бойових дій опинилися наші воїни біля Водяного – по них окупанти з 15:00 до 17:30 4 рази відкривали вогонь з озброєння БМП, гранатометів різних систем, кулеметів великого калібру та стрілецької зброї.
Близько 09:00 з ручних протитанкових гранатометів противник обстріляв опорні пункти підрозділів Об’єднаних сил поблизу Пищевика.
По обіді на підступах до Мар’їнки двічі лунали ворожі ручні протитанкові гранатомети, кулемети та стрілецька зброя.
Крім того, у цей же час російсько-окупаційні війська зі станкових протитанкових гранатометів та великокаліберних кулеметів вели вогонь по наших захисниках Красногорівки, а також влаштували провокацію зі стрілецької зброї неподалік Старогнатівки.
На позиціях наших військ у районі Гнутового увечері за півгодини розірвалися 5 мін калібру 82 мм, випущених з боку окупованого населеного пункту Заїченко.
Сьогодні, російсько-окупаційні війська вранці тричі відкривали вогонь на Донецькому напрямку.
Так, з о 09:30 зі станкових і ручних протитанкових гранатометів та стрілецької зброї противник 25 хвилин обстрілював опорні пункти підрозділів Об’єднаних сил біля Водяного.
О 10:00 розпочався обстріл з кулеметів великого калібру та стрілецької зброї наших позицій неподалік Лебединського, який тривав 35 хвилин.
Також з великокаліберних кулеметів окупанти після 11:00 відкривали вогонь поблизу Старогнатівки.
Втрат з нашого боку немає.
