
# Зеленський підписав закон про судову реформу, який критикував ЄС

Published at: **2019-11-04T16:15:00+00:00**

Author: ****

Original: [ZIK.UA](https://zik.ua/news/2019/11/04/zelenskyy_pidpysav_zakonoproiekt_pro_sudovu_reformu_1683375)


        Президент України Володимир Зеленський підписав закон про внесення змін до деяких законів України щодо діяльності органів суддівского врядування.
      
Про це йдеться на сайті Верховної Ради.
"4.11.2019 Закон повернуто з підписом від Президента", - написано у карточці проєкту закону.
Згідно з пояснювальною запискою, цим документом пропонується запровадження нового порядку відбору членів Вищої кваліфікаційної комісії суддів України, а також спеціальної процедури для звільнення членів ВККС та ВРП.
Так, кандидатів на посади дванадцяти членів ВККС оцінюватиме конкурсна комісія, яка складатиметься з двох членів Ради суддів України, делегованих  Радою суддів України, та чотирьох міжнародних експертів, рекомендованих до складу Громадської ради міжнародних експертів, сформованої відповідно до Закону України «Про Вищий антикорупційний суд».
Окрім цього, зміни торкнуться ст. 37 Закону «Про судоустрій і статус суддів» і передбачатимуть скорочення складу Верховного Суду до 100 суддів.
Також проєкт закону має унормувати діяльність кваліфікаційної комісії суддів України та Вищої ради правосуддя, запровадивши новий порядок формування Вищої кваліфікаційної комісії суддів України.
Серед іншого ним передбачається створення комісії з питань доброчесності та етики та визначення єдиних правил винагороди всіх суддів, незалежно від умов проходження ними кваліфікаційної оцінювання.
Як повідомлялося, Верховний Суд затвердив звернення до президенту України ветувати законопроєкт №1008 про внесення змін до деяких законів України щодо діяльності органів суддівського врядування.
Нагадаємо, у посольствах ЄС і Канади в Україні також розкритикували низку положень законопроєкту №1008. Дипломати, зокрема, вказали на безпідставність скорочення кількості суддів Верховного Суду й застосування люстрації до членів ВККС.
