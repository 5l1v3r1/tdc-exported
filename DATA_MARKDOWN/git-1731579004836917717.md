
# WhatsApp per iOS dovrebbe riprodurre direttamente i trailer di Netflix, ci riuscite? (foto)

Published at: **2019-11-01T17:35:03+00:00**

Author: **Matteo Bottin**

Original: [MobileWorld](https://www.mobileworld.it/2019/11/01/whatsapp-ios-riprodurre-direttamente-trailer-netflix-ci-riuscite-foto-240098/)

Una delle funzionalità di WhatsApp permette di riprodurre dei video da specifiche fonti (come YouTube) all’interno dell’app stessa. Questa funzione è già disponibile su iOS, Android e desktop, ma è limitata ad una manciata di fonti. Su iOS a queste fonti si aggiunge un’altra voce: Netflix.
Come sperimentato da WABetaInfo, condividere un link di Netflix compatibile su WhatsApp genera una anteprima estesa. Tappando su questa anteprima, il video viene riprodotto senza dover aprire l’app di Netflix.
Come detto ad inizio articolo, questa novità è disponibile solo su iOS. Per provarla dovrete aver installato l’ultima versione disponibile. Ad oggi, dunque, i servizi compatibili con questa funzione di WhatsApp sono Facebook, YouTube, Instagram, Streamable e Netflix.
Pare però che la funzione sia in fase di roll out: abbiamo provato con un nostro dispositivo iOS aggiornato e non sembra funzionare. Voi siete più fortunati?
