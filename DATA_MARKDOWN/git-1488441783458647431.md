
# L’app Sony Email ai saluti: non funzionerà a partire da Xperia 5, lascia anche l’opzione Amazon Backup (foto)

Published at: **2019-11-07T07:19:56+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/07/lapp-sony-email-ai-saluti-non-funzionera-partire-xperia-5-lascia-anche-lopzione-amazon-backup-foto-679156/)

Nelle ultime ore Sony sta comunicando ai suoi utenti alcune novità riguardanti la chiusura di alcuni suoi servizi che avverrà nelle prossime settimane. Le chiusure riguardano l’app Sony Email, il servizio di newsletter e l’opzione Amazon Backup.
Secondo quanto riportato da Xperia Blog, Sony ha confermato che l’app Sony Email, disponibile da diverso tempo per i device dell’azienda nipponica sul Play Store, non funzionerà più per Xperia 5 e modelli successivi. Per questi modelli di smartphone l’app non sarà compatibile sul Play Store. La stessa sorte è destinata al servizio newsletter di Sony che informava di un aggiornamento software: dal prossimo 16 dicembre chiuderà definitivamente, agli utenti arriveranno soltanto le notifiche di aggiornamento software sullo smartphone.
Infine, anche l’opzione Backup – Powered by Amazon integrata nell’app Album di Sony cesserà definitivamente di funzionare per tutti, a partire dal prossimo 31 marzo. Successivamente a questa data l’opzione verrà rimossa dall’app mediante un aggiornamento, mentre restituirà un messaggio di errore sulle versioni precedenti dell’app.
