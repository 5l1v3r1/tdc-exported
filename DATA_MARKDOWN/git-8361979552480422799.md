
# Топ-100 найбагатших людей України. Фірташ розбагатів на $300 млн і повернувся в першу десятку

Published at: **2019-11-07T18:10:00+00:00**

Author: ****

Original: [НВ](https://nv.ua/ukr/biz/top-100-bogatyh/dmitro-firtash-dosye-biografiya-statki-2019-skilki-groshey-u-firtasha-50051952.html)

Читайте також:
Дмитра Фірташа якраз можна називати не українським, а австрійським бізнесменом — правоохоронці вже кілька років утримують його у Відні за запитом американців: ті звинувачують мультимільйонера у хабарництві і готові покарати 50 роками в’язниці. Але процес екстрадиції стараннями захисту Фірташа сильно затягнувся. І хоча нещодавно судові органи Австрії дали добро на передання українця в руки американців, адвокати бізнесмена знову застопорили процес.
Юристи Фірташа неймовірно активні: вони навіть засвітилися у справі імпічменту Дональда Трампа. За інформацією журналу Time, саме захист українського бізнесмена передав Рудольфу Джуліані, адвокату господаря Білого дому, якийсь компромат на опонентів американського президента Джо Байдена і спецпрокурора США Роберта Мюллера.
Але якщо у віденських проблемах Фірташа ситуація патова, то в діловому сенсі все у бізнесмена йде на поправку. Його медіагрупа Інтер продовжує бути одним з найвпливовіших гравців на вітчизняному ТБ-полі з часткою приблизно 20%. Крім того, дорожчає елітна нерухомість мультимільйонера: наприклад, його вілла на Французькій Рив'єрі в комуні Сен-Жан Кап-Ферра підскочила в ціні.
Однак у вересні цього року Антимонопольний комітет України (АМКУ) визнав монополістом ринку азотних добрив фірташівську хімічну компанію Ostchem, вимагаюи розділити бізнес. Крім того, структура «віденського в’язня» отримала від АМКУ штраф у розмірі 107 млн грн.
Читайте також:
