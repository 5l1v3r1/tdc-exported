
# 3000 фенове на Галатасарай в Мадрид, Фалкао остава там и след мача

Published at: **2019-11-05T17:20:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/3000-fenove-na-galatasaraj-v-madrid-falkao-ostava-tam-i-sled-macha-1403178.html)

Утре вечер Реал Мадрид посреща на "Сантяго Бернабеу" Галатасарай в мач от груповата фаза на Шампионска лига. Двубоят е от 22:00 часа българско време. Очакват се около 3000 привърженици на турския гранд да го подкрепят.
Феновете са пристигнали в Мадрид днес по обяд. От "кралския клуб" отпуснаха 4300 билета на гостуващия отбор, но явно не всички ще бъдат оползотворени. Радамел Фалкао ще пътува с отбора, но няма да вземе участие в двубоя заради контузия. Колумбиецът дори ще остане в испанската столица след срещата - до 11-ти ноември, за да продължи лечението си там.
Това значи, че Фатих Терим отново ще разчита на Флорин Андоне като единствен нападател. Междувременно, излезе информация, че Реал Мадрид усилено ще търси крило и се е насочил към Джейдън Санчо от Борусия Дортмунд. Вижте повече информация - в този материал на SportLive.
