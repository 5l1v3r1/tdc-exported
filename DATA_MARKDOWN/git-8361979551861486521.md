
# Наступного року уряд зменшить кількість держслужбовців на 10% - Гончарук

Published at: **2019-11-04T22:29:00+00:00**

Author: ****

Original: [НВ](https://nv.ua/ukr/ukraine/politics/v-2020-roci-kilkist-derzhsluzhbovciv-zmenshitsya-na-10-novini-ukrajini-50051602.html)

Про це заявив прем'єр-міністр України Олексій Гончарук в ефірі Свободи слова на ICTV.
За словами глави уряду, всі необхідні кроки для цього вже прораховані.
«Ми передбачаємо, що наступного року ми зменшимо на 10%, а то й більше відсотків кількість державних службовців; кількість функцій зменшаться ще на більший відсоток», — заявив Гончарук.
За словами прем'єра, головна економія передбачається «за рахунок застосування IT-інструментів, тобто сучасних баз данних, які дозволять нам економити час і мати більш точні дані».
«Ми зараз як держава оперуємо надзвичайно неточними і надзвичайно неякісними даними. Рівень похибки іноді жахає. У наступному році у нас має з’явитися єдина централізована база даних, в якій ми будемо бачити скільки у нас учнів, скільки у нас студентів… Тобто ми будемо розуміти які соціальні категорії яким чином корелюють між собою, для того, щоб планувати державну соціальну політику, для того, щоб мати можливість робити притомні нормальні розрахунки», — пояснив Гончарук.
Читайте також:&nbspКабмін схвалив держбюджет-2020 до другого читання
Також він зазначив, що наступного року планується зробити перепис населення «максимально з урахуваням онлайн-інструментів».
«Ми очікуємо, що цей рік — це такий рік інвентаризації і кадрового оновлення, а наступний рік — це рік для України, підготовки до економічного стрибка», — сказав Гончарук.
