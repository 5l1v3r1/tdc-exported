
# Washington: DEAŞ, Suriye yenilgisine rağmen büyümeye devam ediyor

Published at: **2019-11-04T12:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1974236/washington-dea%C5%9F-suriye-yenilgisine-ra%C4%9Fmen-b%C3%BCy%C3%BCmeye-devam-ediyor)

ABD Dışişleri Bakanlığı, DEAŞ terör örgütü ideolojilerinin artan nüfuzu ya da etnik sebeplere dayanan terörün alevlenmesi konusunda uyarıda bulundu. Bakanlığın terörle ilgili yıllık raporunda, ABD’nin Suriye’deki operasyonu ve Ebubekir Bağdadi’nin öldürülmesine rağmen DEAŞ’ın 2018’de küresel olarak yayılmaya devam ettiği kaydedildi. Söz konusu raporda, terörün en temel destekçisi olan İran’ın Washington’un yaptırımlarına rağmen bölgedeki yandaşlarına yılda yaklaşık bir milyar dolar destek aktardığı da belirtildi. Rapordaki verilere göre teröristlerin kullandığı teknik ve teknolojilerde 2018'de gelişme görüldü. DEAŞ gibi terör örgütleri mensuplarının ülkelerine geri döndüklerinde tehdit oluşturdukları da ortaya çıktı.ABD Dışişleri Bakanlığı Terörle Mücadele Koordinatörü Nathan Sills, konuyla ilgili yaptığı açıklamada, “DEAŞ, tüm arazilerini kaybetmiş olsa da internet arayıcılığıyla takipçilerine rehberlik ederek aslında her türlü duruma adapte olabileceğini gösterdi. Bununla beraber savaş deneyimi olan teröristler de Suriye ve Irak’taki savaş bölgelerinden ülkelerine döndüklerinde ya da üçüncü dünya ülkelerine gittiklerinde yeni riskler doğurmaya başladı” ifadelerinde bulundu. Sills’in açıklamalarına göre, Uluslararası Koalisyon ve ABD’nin DEAŞ’i hezimete düşürüp onların ellerindeki yaklaşık 8 milyon insanı kurtarmak için ciddi çabalar sarf etmesine rağmen DEAŞ, 2018’de bölgesel şubeler kurmaya devam edip küresel olarak yayılmayı sürdürdü.DEAŞ, 2014'te Suriye ve Irak'taki topraklarında hilafet devleti kurduğunu ilan etmiş, başkent olarak kullandığı Suriye’deki Rakka şehrini Avrupa saldırılarını düzenlemek için üs olarak seçmişti.2017’de ise, Irak’taki Musul’un ve Suriye’deki Rakka’nın kontrolünü yitirmiş ve hemen ardından ABD destekli kuvvetlerin operasyonuyla neredeyse tüm topraklarını kaybetmişti. Örgütün lideri Ebubekir el-Bağdadi ise ABD’nin geçen ayın sonunda Kuzey Suriye’de düzenlediği askeri operasyonda öldürülmüştü. Dünya liderleri ölüm haberini memnuniyetle karşılamıştı. Uzmanlar ise dini azınlıklara karşı vahşi suçlar işleyen ve çoğu Müslümanı dehşete düşüren grubun hala Suriye’de ya da başka yerlerde güvenlik tehdidi oluşturduğu konusunda uyarıda bulunmuştu.Örgütünün medya kolu tarafından yayınlanan ses kaydında Bağdadi’nin öldüğü onaylanmış, detaylı bilgiye yer verilmeksizin DEAŞ’ın yeni liderinin Ebu İbrahim el-Haşimi el-Kureyşi olduğu açıklanmıştı. Aynı zamanda örgüt, ABD’den intikam almaya yemin etmişti.Sills, Salı günü gazetecilere yaptığı açıklamada örgütün yeni lider seçimiyle ilgili gelişmelerden haber olduklarına değindi ve “DEAŞ, bir numaralı ulusal güvenlik önceliği olmaya devam ediyor. Bu örgüte askeri baskı uygulamaya ve onu parçalamak için ordu, istihbarat, kolluk kuvvetleri, sınır güvenliği ve finansal yöntemler dâhil olmak üzere tüm ulusal güç araçlarını kullanarak terörle mücadele etmeye devam edeceğiz. Örgütün finansman kaynaklarını kesmeliyiz ve sınırları aşarak yayılma yetenekleriyle mücadele etmeliyiz” dedi.Sills, “Başkan Trump, DEAŞ’ı geçmişte terörizmi tüm dünyada finanse etmek için kullandığı kaynaklardan yoksun bırakmak için ABD kuvvetlerini Suriye'deki bırakmak istediğini açıkça belirtti” açıklamalarında bulunarak Trump’ın ABD askerlerini Suriye’den çekme kararı konusundaki olumsuz etkileri aza indirmiş oldu.ABD Dışişleri Bakanlığının terörle ilgili yıllık raporunda dünyadaki terör olaylarının yüzde 85’inin Ortadoğu, Güney Asya ve Afrika bölgelerinde yoğunlaştığı ortaya çıktı.
