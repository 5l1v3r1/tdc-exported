
# Доба на Донбасі: 10 обстрілів, четверо українських захисників отримали осколкові поранення

Published at: **2019-11-07T07:45:00+00:00**

Author: ****

Original: [ZIK.UA](https://zik.ua/news/2019/11/07/doba_na_donbasi_10_obstriliv_poraneno_chetvero_ukrainskyh_zahysnykiv_1685569)


        Незаконні збройні формування минулої доби 10 разів порушили режим припинення вогню на Донбасі.
      
Про це повідомляє пресцентр штабу Об’єднаних сил.
Як зазначається, обстрілювали позиції підрозділів Об’єднаних сил із заборонених Мінськими домовленостями мінометів калібру 82 мм, озброєння БМП, гранатометів, великокаліберних кулеметів та іншої стрілецької зброї.
«В районі відповідальності оперативно-тактичного угруповання «СХІД» російські окупаційні війська здійснили 5 обстрілів: біля Пісків – з мінометів калібру 82 мм та великокаліберних кулеметів; двічі неподалік Водяного, що на Приазов’ї – з РПГ, великокаліберних кулеметів та іншої стрілецької зброї; два рази поблизу Тарамчука – з автоматичних гранатометів та великокаліберних кулеметів», – йдеться у повідомленні.
Крім того, в районі відповідальності оперативно-тактичного угруповання «ПІВНІЧ» також зафіксовано 5 ворожих обстрілів: неподалік Травневого – з ручних протитанкових і автоматичних гранатометів та стрілецької зброї; біля Зайцевого – зі станкових протитанкових гранатометів; поблизу Кримського – з великокаліберних кулеметів та гранатометів різних систем; на околиці Новотошківського – з мінометів калібру 82 мм, озброєння БМП-1, стрілецької зброї, РПГ та автоматичних гранатометів; неподалік Луганського – зі станкових протитанкових гранатометів та АГС.
У штабі також додали, що чотири військовослужбовці Об’єднаних сил отримали осколкові поранення.
Нагадаємо, незаконні збройні формування на Донбасі активізували проведення інженерних робіт з мінування місцевості вздовж лінії зіткнення. 
