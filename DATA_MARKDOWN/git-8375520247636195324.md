
# На Печерську палав приватний будинок (фото)

Published at: **2019-11-01T09:48:39+00:00**

Author: ****

Original: [ГЛАВКОМ](https://glavcom.ua/kyiv/news/na-pechersku-palav-privatniy-budinok-foto-636950.html)

Сьогодні, 1 листопада, сталася пожежа в одноповерховому приватному житловому будинку на пров. Вільшанський, що у Печерському районі Києва.
Повідомлення про загорання надійшло до оперативно-координаційного центру Головного управління ДСНС України у Києві о 8:42.
За вказаною адресою прибули рятувальники з найближчих пожежно-рятувальних підрозділів, інформує пресслужба столичного управління ДСНС.
Займання сталося на зовнішній стороні дерев’яної стіни, обшитої пластиком. На момент загоряння мешканці будинку перебували на території власної садиби й одразу викликали рятувальників.
Пожежу було локалізовано о 09:12, а вже о 09:24 - ліквідовано. В результаті загоряння розібрано 50 кв. м дерев’яних конструкцій будинку.
Причина виникнення пожежі встановлюється
Потерпілих та травмованих немає.
На місці події працювало 5 одиниць основної та спеціальної пожежно-рятувальної техніки та 23 чоловік особового складу ГУ ДСНС України у Києві.
Нагадаємо, у четвер ввечері, 31 жовтня, в центрі Києва за адресою вулиця Пирогова, 2, загорівся житловий будинок, полум'я охопило дах будівлі.
За інформацією ЗМІ, вигоріли, як мінімум, чотири квартири.
В ходi гасiння було розiбрано близько 300 кв. м обгорiвших конструкцiй будинку. Жертв та постраждалих немає.
Під час ліквідації рятувальники вивели з охопленого вогнем будинку близько 40 осiб.
