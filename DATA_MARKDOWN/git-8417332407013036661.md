
# Nordmann døde i brann i Thailand

Published at: **2019-11-01T13:27:27+00:00**

Author: **ntb**

Original: [adressa.no](https://www.adressa.no/nyheter/innenriks/2019/11/01/Nordmann-d%C3%B8de-i-brann-i-Thailand-20301921.ece)

Ifølge flere thailandske medier har en nordmann i 60-årene omkommet i en brann i et leilighetskompleks i Pattaya natt til fredag.
Mannen skal ha blitt funnet fredag morgen, og ifølge politiet mistet han livet etter å ha pustet inn røyk.
– Utenriksdepartementet er kjent med at en norsk borger skal ha omkommet i Thailand. Pårørende er varslet. Utenrikstjenesten kan ikke kommentere ytterligere enkeltdetaljer i en pågående konsulærsak, sier pressetalsperson Per Bardalen Wiggen i en epost til NTB.
Politiet fikk melding om brannen rundt klokken 5 på morgenen lokal tid.
