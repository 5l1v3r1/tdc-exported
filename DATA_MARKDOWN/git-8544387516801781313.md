
# Με δόσεις θα καταβληθεί το επίδομα γέννας 2020 – Δείτε πότε

Published at: **2019-11-06T12:45:47+00:00**

Author: **neolaia.gr Team**

Original: [neolaia.gr](https://neolaia.gr/2019/11/06/me-doseis-to-epidoma-gennas-2020-deite-pote/)

Σύμφωνα με τα όσα διαμήνυσε η Υφυπουργός Εργασίας και Κοινωνικών Υποθέσεων, Δόμνα Μιχαηλίδου, η οποία μίλησε στην ΕΡΤ 1, το επίδομα γέννας  θα καταβάλλεται σε δύο ή σε τρεις δόσεις από την 1η Ιανουαρίου του 2020.
Πιο αναλυτικά:
Όπως υπογράμμισε η Υφυπουργός, «Το επίδομα γέννας ξεκινά από τις αρχές του 2020» με εξαίρεση εκείνα τα ζευγάρια που έχουν πολύ υψηλά εισοδήματα.
«Μόνο το 10% των πλουσιότερων Ελλήνων δεν θα πάρει αυτό το επίδομα» σημείωσε η ίδια και πρόσθεσε ότι «θα δοθεί σε δόσεις».

        Όπως δήλωσε η Δόμνα Μιχαηλίδου, εξετάζεται αυτή τη στιγμή:
      
– είτε σε τρεις δόσεις, η α΄ δόση που θα είναι ίση με το μισό του συνολικού ποσού, να δοθεί αμέσως μετά τη γέννηση του παιδιού, η β΄ στον τρίτο μήνα και η γ΄δόση στον έκτο μήνα,
– είτε σε δύο δόσεις, η α΄ στον πρώτο μήνα και η β΄ στον έκτο μήνα.
Με τον τρόπο αυτό, θα ευνοηθούν πολίτες με μεσαία και χαμηλά εισοδήματα.

        
          ΚΕΑ Νοεμβρίου 2019: Πότε θα πληρωθούν οι δικαιούχοι;
        
      

        Υπογραμμίζεται επίσης ότι:
      
Το προσχέδιο του προϋπολογισμού προβλέπει την χορήγηση επιδόματος ύψους 2.000 ευρώ για κάθε παιδί που θα γεννηθεί από την 1η Ιανουαρίου 2020.
Το συνολικό ποσό που προϋπολογίζεται για το επίδομα του κάθε παιδιού που γεννιέται στις νέες οικογένειες, ανέρχεται στα 123 εκατ. ευρώ, ενώ άλλα 12 εκατ. αναμένεται να κοστίσει η μετάπτωση στον χαμηλό συντελεστή ΦΠΑ για τα είδη βρεφικής ηλικίας και για τα κράνη ασφαλείας.
Επιπλέον, η Υφυπουργός Εργασίας επανέλαβε ότι «κανένα παιδί δεν θα μένει εκτός παιδικού σταθμού» […] «από το 2020 για κάθε παιδί που δεν βρίσκει θέση σε δημοτικό παιδικό σταθμό, θα χορηγείται μηνιαίο κουπόνι 180 ευρώ», για χρήση σε βρεφονηπιακό σταθμό της επιλογής των γονέων, όπως τόνισε η ίδια.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
