
# Левін платив за мовчання родичам підозрюваних у справі Гандзюк — СБУ

Published at: **2019-11-03T13:25:00+00:00**

Author: ****

Original: [НВ](https://nv.ua/ukr/ukraine/politics/levin-plativ-za-movchannya-rodicham-pidozryuvanih-u-spravi-gandzyuk-sbu-novini-ukrajini-50051354.html)

Про це під час круглого столу повідомив перший заступник начальника Головного слідчого управління СБУ Віталій Маяков, передає hromadske.
Маяков заявив, що гроші надходили задля «мовчання підозрюваних», але фінансування наразі зупинено.
Він додав, що «те, що фінансував Мангер безпосередньо, доказів не отримано, а те, що кошти надходили по команді Левіна, такі докази є».
У підозрі ймовірному замовнику нападу на Катерину Гандзюк Владиславу Мангеру йшлося про те, що він разом з Олексієм Левіним здійснював фінансування родичів інших підозрюваних.
31 липня 2018 року в Херсоні на активістку було скоєно напад. Її облили сірчаною кислотою, в результаті вона отримала хімічні опіки тулуба, руки і обличчя (більше 35% тіла). Катерина Гандзюк померла в лікарні 4 листопада.
Покровський райсуд Дніпропетровської області затвердив угоду зі слідством обвинувачених у вбивстві громадської активістки Катерини Гандзюк і призначив їм покарання. Підозрювані отримали від трьох до шести років ув’язнення.
Через рік після нападу на Гандзюк правоохоронці так і не назвали справжніх замовників вбивства.
