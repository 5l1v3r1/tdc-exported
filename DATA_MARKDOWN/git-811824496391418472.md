
# Xiaomi FIMI A3: Špičkový dron s dosahom 1 km a skvelou výdržou teraz stojí len 236,85 €!

Published at: **2019-11-01T08:26:54+00:00**

Author: **Komerčný článok**

Original: [Android Portal](https://androidportal.zoznam.sk/2019/11/xiaomi-fimi-a3-xiaomi-dron-najnizsia-cena-eu/)


        Xiaomi je priekopníkom v niekoľkých rôznych segmentoch. Okrem smartfónov sa venuje napríklad kolobežkám či zariadeniam do domácnosti. To však ani zďaleka nie je všetko, čo Xiaomi zaujíma. Medzi mimoriadne obľúbené zariadenia patria aj drony, s ktorými má firma bohaté skúsenosti. Nový FIMI A3 je toho pekným príkladom.
      
Dron disponuje všetkým, čo by ste od drona za niečo vyše 200 € mohli chcieť a očakávať. V balení si okrem drona nájdete aj ovládač so 4,3“ displejom, na ktorom budete vidieť zábery prenášané z jeho Full HD kamery.
Cena:234,34 € | Dostupnosť: EÚ sklad | Kupón: HYRMXMA
Dron od Xiaomi nepatrí medzi obrovské lietajúce stroje. Naopak, je veľmi spratný a ľahký, vďaka čomu sa hodí aj pre menej skúsených pilotov. Zmestí sa tak hravo do batohu a môže sa z neho stať skvelý parťák na výlety a iné hobby, ktoré môžete mať.
Samotný dron dokáže vyvinúť maximálnu rýchlosť až 65 km/h, pričom rýchlosť stúpania bola limitovaná na 6 metrov za sekundu a rýchlosť klesania na 5 metrov za sekundu. Určite poteší maximálny dosah až 1 kilometer, čo je pri dronoch s podobnou cenovkou skôr výnimkou ako pravidlom.
Ovládač drona taktiež disponuje šikovnými riešeniami. Okrem prenosu obrazu z drona na 4,3“ displej ponúka možnosť prepojenia s virtuálnou realitou či k externému monitoru pre čo najlepší prehľad toho, čo dron natáča. V ovládači je schovaná dvojica antén využívajúcich frekvencie 2.4 – 2.483 GHz a 5.725 – 5.850 GHz (40 kanálov).
Kamera zavesená na drone disponuje 1080p rozlíšením pri snímkovaní 25/30 FPS a 80 ° zorným uhlom. 1/3,2“ CMOS senzor je prekrytý objektívom s maximálnou clonou f/2.0. Xiaomi uvádza, že najväčší podporovaný bitrate je až 60 Mbps, čo je pri Full HD videu viac ako postačujúce. Čo sa fotografií týka, tie sú vyhotovované vo vyššom rozlíšení. Výrobca uvádza rozlíšenie až 3 264 x 2 448 pixelov.
Dron je vybavený niekoľkými šikovnými systémami, vďaka ktorým bude jeho ovládanie podstatne príjemnejšie. Pre väčšinu z nás bude najzaujímavejšia funkcia Dronie (selfie z drona) či funkcia Follow Me, ktorá dronu prikáže, aby vás nasledoval a natáčal z vtáčej perspektívy. Veľmi využívaná funkcia je aj Orbit, pri ktorej dron krúži nad vami nastaveným miestom, čo je ideálne pri snímaní budov alebo iných objektov.
