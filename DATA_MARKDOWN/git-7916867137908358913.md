
# Be Kuzminsko rungtyniavęs „Olympiakos“ nusileido „Anadolu Efes“ klubui

Published at: **2019-11-07T22:41:00+00:00**

Author: ****

Original: [basketnews.lt](https://www.basketnews.lt/news-134413-be-kuzminsko-rungtyniaves-olympiakos-nusileido-anadolu-efes-klubui.html)

Nuotr.: BasketNews.lt/D.Lukšta
Nuotr. BasketNews.lt/D.Lukšta
Kęstučio Kemzūros treniruojamai Pirėjo „Olympiakos“ (2-5) stipriausioje Senojo žemyno lygoje ir toliau nesiseka.
Lietuviškasis Graikijos klubas Eurolygos susitikime namuose 67:86 (24:21, 11:32, 23:14, 9:19) nusileido Stambulo „Anadolu Efes“ (5-2) komandai ir taip patyrė antrąjį pralaimėjimą paeiliui.
Mindaugas Kuzminskas susitikime nerungtyniavo trenerio sprendimu.
Nors komandas trečiojo kėlinio pabaigoje skyrė 12 taškų (55:67), Brandonas Paulas ketvirtį uždarė taikliu tolimu metimu ir atsilikimą sumažino iki 9 taškų – 58:67.
Per pirmąsias 7 lemiamo ketvirčio minutes „Anadolu Efes“ spurtavo 14:9 ir pirmavo jau 14 taškų – 81:67.
Per likusį rungtynių laiką „Olympiakos“ varžovų prisivyti nebesugebėjo, o finalinė sirena simbolizavo susitikimo pabaigą ir penktąją Stambulo klubo pergalę.

        „Olympiakos“: Brandonas Paulas 15, Georgias Printezis 14, Nikola Milutinovas 10 (13 atk. kam.).
      

        „Anadolu Efes“: Vasilije Micičius 27 (6/9 dvit., 5/6 trit., 5 rez. perd., 27 naud. bal.), Shane'as Larkinas 24 (31 naud. bal.), Rodrigue'as Beaubois ir Bryantas Dunstonas po 10.
      

        Rungtynių apžvalga:
      
