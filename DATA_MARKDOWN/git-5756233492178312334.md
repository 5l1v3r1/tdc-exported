
# هیأت حقوق بشری ایران عازم ژنو شد

Published at: **2019-11-05T14:45:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620050/%D9%87%DB%8C%D8%A3%D8%AA-%D8%AD%D9%82%D9%88%D9%82-%D8%A8%D8%B4%D8%B1%DB%8C-%D8%A7%DB%8C%D8%B1%D8%A7%D9%86-%D8%B9%D8%A7%D8%B2%D9%85-%DA%98%D9%86%D9%88-%D8%B4%D8%AF)


        هیأت حقوق بشر جمهوری اسلامی ایران صبح امروز به سرپرستی محمد جواد لاریجانی و همراهی نمایندگان سه قوه مقننه، قضائیه و مجریه جهت ارائه سومین گزارش ملی حقوق بشری تهران را به سمت مقر شورای حقوق بشر در ژنو ترک کرد.
      

        آفتاب‌‌نیوز :
      
 هیات اعزامی کشورمان در این سفر ضمن ارائه گزارش ملی کشور و پاسخ به سوالات نمایندگان سایر کشورهای جهان با مقامات دفتر کمیسر عالی، رئیس شورای حقوق بشر و همچنین سفرا و نمایندگان اعزامی سایر کشورهای جهان دیدار و گفت‌وگو خواهد داشت.
به گزارش پایگاه اطلاع رسانی ستاد حقوق بشر قوه قضاییه، سازوکار گزارش دهی دوره ای حقوق بشر (موسوم به یو پی آر) یکی از مهمترین سازوکارهای پیش بینی شده در ساختار شورای حقوق بشر سازمان ملل بوده و کلیه اعضا در چارچوب برنامه زمان‌بندی شده موظف به ارائه و دفاع از گزارش ملی خود می باشند.
طی هفته آینده علاوه بر کشورمان گزارش ملی ۱۳ کشور دیگر از جمله ایتالیا، عراق، فیجی، بوسنی و هرزه گوین، مصر، اسالوادور، گامبیا، قزاقستان، ماداگاسکار، سان مارینو، اسلوونی، بولیوی و آنگولا نیز ارائه و مورد ارزیابی قرار خواهد گرفت.
