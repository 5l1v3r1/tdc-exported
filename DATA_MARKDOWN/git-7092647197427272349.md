
# کابل تلفن با کابل LAN چه تفاوتی دارد؟

Published at: **2019-11-05T16:59:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39622/%DA%A9%D8%A7%D8%A8%D9%84-%D8%AA%D9%84%D9%81%D9%86-%D8%A8%D8%A7-%DA%A9%D8%A7%D8%A8%D9%84-lan-%DA%86%D9%87-%D8%AA%D9%81%D8%A7%D9%88%D8%AA%DB%8C-%D8%AF%D8%A7%D8%B1%D8%AF)


         کابل تلفن برای اتصال تلفن به پریز‌های تلفن استفاده می‌شود که در نهایت با وجود این اتصال می‌شود از تلفن استفاده کرد و تماس برقرار کرد. کابل LAN در اتصالات کامپیوتر‌ها و یا اتصال مودم به کامپیوتر استفاده می‌شود. این تعریف به طور کلی تفاوت بین این دو کابل را نشان می‌دهد.
      
سرویس آموزش و آزمون برق نیوز،بسیاری از افراد گمان می‌کنند کابل تلفن و کابل LAN یکی هستند و با یکدیگر تفاوت ندارد. اما در واقعیت این دو کابل با یکدیگر تفاوت دارند. در این مقاله به شکل مختصر به بیان این تفاوت‌ها می‌پردازیم. کابل تلفن برای اتصال تلفن به پریز‌های تلفن استفاده می‌شود که در نهایت با وجود این اتصال می‌شود از تلفن استفاده کرد و تماس برقرار کرد. کابل LAN در اتصالات کامپیوتر‌ها و یا اتصال مودم به کامپیوتر استفاده می‌شود. این تعریف به طور کلی تفاوت بین این دو کابل را نشان می‌دهد.اما این دو کابل تفاوت‌های جزیی تری نیز دارند. کابل تلفن نسبت به کابل LAN نازک‌تر است، زیرا تعداد سیم‌هایی که در تشکیل آن به کار گرفته شده است کمتر است. کابل LAN در ساختمان خود دارای ۸ رشته سیم است و همین امر سبب شده است ضخیم‌تر گردد در حالی که کابل تلفن تنها از ۴ رشته سیم تشکیل شده است که آن را نسبت به کابل LAN نازک‌تر کرده است.کابل تلفن به گونه ایی طراحی شده است که هیچ گاه نمی‌تواند در پورت مودم قرار بگیرد، زیرا در این حالت به مودم آسیب می‌زند.کابل تلفن این قابلیت را دارد که جریان برق را به دستگاه تلفن شما منتقل کند. دلیل این امر نیز مشخص است زیرا، هنگامی که برق قطع می‌شود شما هنوز می‌توانید از تلفن استفاده نمایید! و همین امر به علت ویژگی یاد شده است. در واقع کابل تلفن هم برق و هم دیتا را منتقل می‌کند. اما کابل LAN تنها دیتا را منتقل می‌کند.
