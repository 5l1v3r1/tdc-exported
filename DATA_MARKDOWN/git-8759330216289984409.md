
# Champions League harde les voor Club Brugge: 'Van wolk gedonderd'

Published at: **2019-11-01T12:25:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901945/club-brugge-krijgt-les-in-bescheidenheid-alsof-daar-een-stel-koorknapen-stonden-.html)


        Club Brugge raast als een wervelwind door de Jupiler Pro League. Het scoorde 26 doelpunten in tien wedstrijden en won al zijn uitwedstrijden. Maar in de Champions League is het toch andere koek. Jacques Sys, hoofdredacteur van Sport/Voetbalmagazine, zag dat Club Brugge toch enkele beperkingen heeft in Europa.
      
Het staat als een paal boven water dat Club Brugge sterk aan de Belgische competitie is begonnen. 'De vraag was alleen: met hoeveel punten voorsprong zou Club aan Play-Off 1 beginnen? En toen Blauw-Zwart voor de Champions League op Real Madrid 2-2 gelijkspeelde, verhoogde dit het aureool van onkreukbaarheid', valt te lezen in Sport/Voetbalmagazine.
Het leek wel alsof Club Brugge op een wolk zat. 'Van die wolk is het vorige week dinsdag tegen Paris Saint-Germain gedonderd', schrijft Sys. 'Een club met een budget dat tien keer hoger ligt, dat moet uiteraard op het veld te zien zijn, maar zo'n klassenverschil had niemand verwacht.'
In de eerste helft was het niveauverschil nog niet zo groot, maar in de tweede helft gooide PSG-coach Thomas Tuchel zijn grootste talent in de strijd: Kylian Mbappé. 'Pijnlijk was het hoe de Fransen met een weergaloze Kylian Mbappé door de defensie sneden, alsof daar een stel koorknapen stonden. Club kreeg een les in bescheidenheid. Het botste op zijn grenzen.'
