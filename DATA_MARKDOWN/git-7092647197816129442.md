
# یک میلیارد دلار مطالبات برقی ایران از همسایگان وصول شده است

Published at: **2019-11-02T15:37:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39578/%DB%8C%DA%A9-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1-%D9%85%D8%B7%D8%A7%D9%84%D8%A8%D8%A7%D8%AA-%D8%A8%D8%B1%D9%82%DB%8C-%D8%A7%DB%8C%D8%B1%D8%A7%D9%86-%D8%A7%D8%B2-%D9%87%D9%85%D8%B3%D8%A7%DB%8C%DA%AF%D8%A7%D9%86-%D9%88%D8%B5%D9%88%D9%84-%D8%B4%D8%AF%D9%87-%D8%A7%D8%B3%D8%AA)

مدیرعامل شرکت توانیر با بیان اینکه مطالبات برق ایران از عراق در حال دریافت است،گفت: طی یک سال گذشته بالغ بر یک میلیارد دلار از مطالبات خود را از کشورهای همسایه وصول کرده‌ایم. به گزارش برق نیوز، مدیرعامل شرکت توانیر با بیان این‌که طی یکسال گذشته ایران بیش از یک میلیارد دلار مطالبات خود از کشور‌های همسایه را وصول کرده است، گفت: عراق تعهدات خود را در این زمینه به خوبی عمل کرده است.   محمد حسن متولی‌زاده در نشست خبری که در حاشیه نوزدهمین نمایشگاه بین‌المللی صنعت برق برگزار شد، با تاکید بر این‌که تابستان سال جاری نسبت به سال‌های قبل بسیار گرم‌تر بود، اظهار کرد: به همین دلیل از نظر تامین برق نگرانی داشتیم که با همکاری مردم و با اجرای طرح‌های تشویق‌محور توانستیم پیک بار سال ۱۳۹۸ را مدیریت کنیم.وی ادامه داد: سال ۱۳۹۹ با توجه به تجربه موفق سال ۱۳۹۸ همان روش‌ها ادامه پیدا می‌کند و طرح‌های تشویقی با صنایع و کشاورزان را ادامه خواهیم داد.مدیرعامل شرکت توانیر با تاکید بر این‌که امسال بالغ بر ۱۵۰ میلیارد تومان پاداش همکاری داده شد، توضیح داد: ۱۲۰ هزار مشترک در بخش‌های صنعت و کشاورزی برای مدیریت بار همکاری کردند و پاداش مذکور را دریافت کردند.مشترکان خانگی پرمصرف در سال ۹۹ پاداش می‌گیرندمتولی‌زاده از به کارگیری روش تشویقی جدید برای پیک بار سال ۱۳۹۹ خبر داد و گفت: با هدف کاهش ۱۰۰۰ مگاوات در بخش خانگی و تجاری در پیک بار سال ۱۳۹۹ طرح‌های تشویقی به مردم ارائه می‌شود. این مهم از طریق شرکت‌های استارت‌آپ که بتواند با مردم ارتباط برقرار کنند، صورت خواهد گرفت و مکانیزم‌هایی طراحی خواهیم کرد که بتوانیم از ایده استارت‌آپ‌ها استفاده کنیم.کاهش نقش دولت در تولید و فروش برقوی در ادامه با تاکید بر این‌که سیاست دولت کاهش نقش خود در تولید و فروش برق است، افزود: بخش خصوصی می‌تواند از طریق قرارداد دوجانبه و بورس در این فرآیند مشارکت داشته باشند، سازوکار‌ها ابلاغ شده و از سمت دولت محدودیتی برای عرضه و تقاضای برق در بورس وجود ندارد.آخرین وضعیت پرداخت مطالبات برق ایران از سوی عراقمدیرعامل شرکت توانیر در ادامه  مبنی بر پرداخت مطالبات برق ایران از سوی عراق اظهار کرد: تفاهم‌نامه‌ای که روز گذشته با عراق امضاء شد، چند محور شامل تمدید قرارداد، سنکرون‌سازی شبکه‌ها و پرداخت مطالبات بود. طرف عراقی طی این مدت به تعهدات خود خوب عمل کرده و ما مطالبات را دریافت کردیم.متولی‌زاده ادامه داد: این مساله جاری بوده و هر ماه ادامه دارد، به طور کلی طی یکسال گذشته بالغ بر یک میلیارد دلار از مطالبات برق خود را از کل کشور‌های همسایه وصول کردیم.۱۰ درصد به مشترکینی که در حد الگو مصرف می‌کردند اضافه شدوی در ادامه با اشاره به افزایش تعرفه‌های برق از اردیبهشت‌ماه اظهار کرد: به نظر من عامل تعرفه تاثیرگذار نبود بلکه توجه مردم به این موضوع افزایش یافت و باعث شد امسال نسبت به سال گذشته ۱۰ درصد به تعداد مشترکینی که در حد الگو مصرف می‌کردند، اضافه شود.مدیرعامل شرکت توانیر با بیان این‌که بیش از سه میلیون مشترک امسال مصرف خود را به زیر الگو بردند، افزود: از ۳۰ میلیون مشترک خانگی هشت میلیون مشترک هم زیر الگو مصرف کردند و هم مصرف خود را کاهش داده و مشمول پاداش شدند.متولی‌زاده ادامه داد: به طور کلی ۸۵ درصد مردم (۲۵ میلیون مشترک) در حد الگو و ۱۵ درصد مردم بالای الگو مصرف می‌کنند.امکان کاهش مصرف تا ۳۰ درصدوی ادامه داد: براساس مطالعات بدون این‌که سطح رفاه خانوار کاهش پیدا کند، مصرف می‌تواند تا ۳۰ درصد مدیریت شود. امسال ۳۸۰۰ مگاوات در پیک بار با کمک مردم کاهش یافت و ۳۵۰ میلیارد تومان پاداش داده شد. اگر این اتفاق صورت نمی‌گرفت، باید نیروگاه احداث می‌شد و ۶۰۰۰ میلیارد پول برای خرید برق پرداخت می‌شد. منبع: ایسنا
