
# Любовницата на Уитни Хюстън с пикантни разкрития за лесбо връзката им

Published at: **2019-11-07T22:30:00+00:00**

Author: ****

Original: [Blitz.bg](https://blitz.bg/layfstayl/svetski/lyubovnitsata-na-uitni-khyustn-s-pikantni-razkritiya-za-lesbo-vrzkata-im_news707905.html)

https://blitz.bg/layfstayl/svetski/lyubovnitsata-na-uitni-khyustn-s-pikantni-razkritiya-za-lesbo-vrzkata-im_news707905.html Blitz.bg
Интимната приятелка на покойната Уитни Хюстън реши да разкрие много лични подробности за отношенията си със звездата. 58-годишната Робин Крофърд е прекарала повече от десетилетия редом до поп звездата, която почина внезапно през 2012 година на 48-годишна възраст. Дългоочакваните мемоари на Крофърд "Песен за теб: моят живот с Уитни Хюстън" вече излязоха на пазара. В книгата Робин проговаря за пръв път за връзката си с Уитни, с която се запознали, когато и двете били тийнейджърки през 80-те години.
„Достигнах до един момент, в който почувствах нужда да защитя нашето приятелство. Усетих необходимостта да се изправя и да споделя за жената зад този невероятен талант“, пише в откъс от книгата“, публикуван в „Пийпъл“.Задава се скандал: Любовницата на Уитни Хюстън с разкрития за връзката им Робин била на 19, когато се запознала с Уитни, която била почти на 17. Двете работели заедно в летен лагер в Ню Джърси през 1980 година. Тогава тя обещала на новата си най-добра приятелка: „Ще се грижа за теб“. Тя спазила това обещание и след като Хюстън се сдобила със световна слава и развила шеметна кариера в следващите две десетилетия. Наложило се, обаче, връзката им да премине от интимна в чисто платонична, след като певицата направила големия си пробив, сключвайки договор с музикалната легенда Клайв Дейвис. Робин разкрива, че Уитни сложила край на „физическата част“ от връзката им един ден през 1982 година и ѝ подарила Библия, за да може да приема нещата по-леко. „Тя каза, че повече не можем да бъде близки физически, защото това би направило нашето пътешествие още по-трудно. Тя каза, че ако хората разберат за нас, ще го използват срещу нас, а през 80-те беше така“, споделя Робин. Семейството на певицата също я притискало да приключи лесбийската си връзка. „Уитни ми каза, че майка ѝ – госпъл певицата Сиси Хюстън „каза, че не е естествено две жени да бъдат толкова близки“. Но ние бяхме толкова толкова близки“, пише в книгата. По думите на Робин, след като Хюстън сложила край на романса им, тя уважила желанието ѝ. През годините двете поддържали близко приятелство, което давало повод за клюки относно сексуалността на звездата. „Никога не сме говорили за етикети като „лесбийка“ или „гей“. Просто живеехме живота си и аз се надявах, че може да продължи така вечно. Искахме да бъдем заедно и това означаваше само ние двете“, споделя Робин. „Уитни знае, че я обичах и аз знам, че тя ме обичаше. Ние наистина бяхме всичко една за друга. Заклехме се да винаги да се подкрепяме“, добавя тя. 
В същата година, когато Уитни слага край на връзката си с Робин, певицата започнала отношения с актьора Еди Мърфи и футболната звезда Рандал Кънингам. Уитни се жени за Боби Браун през 1992 година, а Робин е неотлъчно до нея като нейна почетна шаферка. В момента Робин работи като фитнес инструктор и води тих живот с партньорката си Лиса Хинтълман, която е изпълнителен директор на агенция за таланти, и двете им осиновени деца.Превод и редакция: БЛИЦ   
