
# Особистого перукаря Роналду знайшли мертвим у готелі

Published at: **2019-11-03T12:26:39+00:00**

Author: ****

Original: [ГЛАВКОМ](https://glavcom.ua/sport/news/osobistogo-perukarya-ronaldu-znayshli-mertvim-u-goteli-637343.html)

Особистого перукаря форварда збірної Португалії та італійського «Ювентуса» Кріштіану Роналду Рікарду Маркеша Феррейру знайшли мертвим у готелі в швейцарському Цюриху.
Тіло Феррейри знайшла покоївка, яка зайшла до номеру португальця. За її показами, в кімнаті був міцний запах алкоголю, а тіло Феррейри лежало на ліжку в крові, інформує Mundo Deportivo.
Поліція розпочала слідство за фактом загибелі.
Феррейра кілька років мешкав у Швейцарії. Окрім Роналду він обслуговував відомих португальських актрис та моделей.
