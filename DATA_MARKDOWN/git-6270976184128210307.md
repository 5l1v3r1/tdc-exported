
# На адмінкордоні з Кримом закриють КПВВ Каланчак

Published at: **2019-11-05T18:22:01+00:00**

Author: **Ольга Проскурова**

Original: [Рубрика](https://rubryka.com/2019/11/05/na-adminkordoni-z-krymom-zakryyut-kpvv-kalanchak/)


        
          Контрольний пункт в’їзду-виїзду “Каланчак” на адміністративному кордоні з окупованим Росією Кримом закриють на 9 днів.
        
      
Про це повідомляє у Facebook Азово-Чорноморське регіональне управління Держприкордонслужби.
“За зверненням Одеської філії “Укрзалізниці” до Голови Херсонської ОДА – з 7 по 15 листопада в КПВВ “Каланчак” не буде здійснюватися пропуск громадян”, – йдеться у повідомленні.
Керівництво регіональної філії “Одеська залізниця” звернулося до голови Херсонської облдержадміністрації щодо призупинення оформлення громадян в КПВВ “Каланчак” для проведення будівельних робіт підвищеної небезпеки під час реконструкції контрольних пунктів на адмінкордоні з Кримом.
Контрольні пункти “Чаплинка” та “Чонгар” на адмінкордоні з окупованим півостровом продовжують працювати в штатному режимі.
Нагадаємо, Росія висунула умову повернення українських кораблів, захоплених у Керченській протоці.
