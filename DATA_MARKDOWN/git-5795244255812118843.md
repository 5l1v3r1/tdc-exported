
# Аромат свята. У чому користь мандаринів і як їх вибрати

Published at: **2019-11-02T07:16:00+00:00**

Author: ****

Original: [НВ](https://style.nv.ua/ukr/food-drink/aromat-svyata-u-chomu-korist-mandariniv-i-yak-jih-vibrati-50051111.html)

Вічнозелене дерево Мандарин відносять до роду Цитрусових. Солодкі плоди мандаринового дерева легко очистити від шкірки, це виділяє мандарин серед інших цитрусових. Мандарини їдять у свіжому вигляді, додають у фруктові та овочеві салати, а також роблять мандариновий сік, варення і цукати.
Читайте також:
Мандарини дозрівають в листопаді-грудні. Мандарин найвідоміша культура цитрусових в Індії, Південній Кореї, Китаї і Японії. Також дерева вирощують в Єгипті, Алжирі, Туреччині, Азербайджані, Бразилії, Іспанії та інших країнах.
У м'якоті мандарина містяться органічні кислоти, цукри, аскорбінова кислота, тіамін, рутин і фітонциди. У шкірці фрукта присутня велика кількість ефірних масел. Калорійність мандарина становить 53 ккал.
Мандарини є прекрасним джерелом вітаміну С. У осінньо-зимовий період дуже важливо поповнювати запаси вітамінів для підтримки імунітету.
Вживання мандаринів підвищує апетит, покращує обмінні процеси організму, має загальнозміцнювальну і антимікробну дію.
Незважаючи на значну користь мандаринів, надмірне вживання може викликати алергічні реакції. Мандарини не рекомендують їсти при гастриті з підвищеною кислотністю шлункового соку і при запальних захворюваннях кишечника.
В першу чергу потрібно звертати увагу на зовнішній вигляд фруктів. Шкірка повинна бути цільною без вм'ятин і гниття.
Стиглі мандарини повинні бути рівномірного кольору, але не варто купувати мандарини, якщо шкірка неприродно блищить.
Мандарини також можна вибрати по країні-виробнику. Іспанські мандарини солодкі, насиченого оранжевого кольору з кісточками. Такі мандарини дуже легко чистити.
Турецькі мандарини світло-помаранчеві, без кісточок, але з кислуватим смаком.
Солодкі, соковиті і без кісточок мандарини з Марокко. Їх легко знайти по яскравому, насиченому червоному кольорі.
Читайте також:&nbspПомаранчевий настрій. Шість страв з гарбуза, які переконають полюбити осінь
