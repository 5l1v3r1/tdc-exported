
# Digitální rozhlas udělal velký skok. DAB+ od ČRo pokrývá 80 % populace

Published at: **2019-11-04T09:24:15+00:00**

Author: **Lukáš Václavík**

Original: [Cnews.cz](https://www.cnews.cz/cesky-rozhlas-dab-pokryti-listopad-2019)


        VŠECHNY FOTOGRAFIE
      
Český rozhlas ve spolupráci s Českými radiokomunikacemi v pátek výrazně rozšířil pokrytí svého digitálního vysílání ve standardu DAB+. Na začátku roku mohlo digitální rozhlasový multiplex chytat 61 % populace, nyní je to již 80 %. Radiokomunikace totiž spustily devět nových vysílačů, které pokryly západ republiky, Moravu a na řadě míst signál zesílily.
Nové vysílače velkého výkonu odstartovaly v Českých Budějovicích (Kleť), Jáchymově (Klínovec), Brně (Kojál) a Zlíně (Tlustá hora). Menší vysílače se rozjely v Novém Jičíně (Veselský kopec), Olomouci (Radíkov) a Klatovech (Doubrava). ČRa pak ještě spustily dokrývače nízkého výkonu v Plzni (Sylván) a Tasově, kde rozšířily pokrytí dálnice D1.
Rozhlas v multiplexu vysílá celkem 15 stanic:
V příštím roce by se pokrytí mělo dále rozšířit. Zároveň bude vzrůstat počet dostupných přijímačů. Velký vliv bude mít nová regulace v EU, která automobilkám od roku 2021 nařizuje, že pokud do vozů instalují přijímač, bude muset podporovat digitální vysílání. Škoda již oznámila, že prvním vozem s DAB+ v základní výbavě bude nová Octavia (více o ní v prvních dojmech na Autobibli).
S růstem DAB+ postupně poroste tlak na ukončení analogového vysílání. V Česku se o něm zatím nemluví, ale veřejnoprávní rozhlas v Norsku opustil vlny FM již před dvěma lety.
Zdroj: Marcel Procházka

        VŠECHNY FOTOGRAFIE
      
