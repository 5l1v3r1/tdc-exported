
# Білий дім заборонив декільком чиновникам давати свідчення у справі про імпічмент Трампа – WSJ

Published at: **2019-11-04T17:37:00+00:00**

Author: ****

Original: [DT.ua](https://dt.ua/WORLD/biliy-dim-zaboroniv-dekilkom-chinovnikam-davati-svidchennya-u-spravi-pro-impichment-trampa-wsj-328452_.html)

Четверо чиновників адміністрації президента США Дональда Трампа, які повинні були дати свідчення у справі про імпічмент глави Білого дому в понеділок, не з'являться у суді, повідомляє американська газета The Wall Street Journal.
Серед цих чиновників старший радник керівника апарату Міка Малвани Роберт Блер, заступник радника президента у справах національної безпеки Джон Айзенберг, заступник Айзенберга Майкл Елліс, і директор бюджетного управління Білого дому Брайан Маккормак.
Газета пише, що Білий дім сказав їм, що вони не можуть давати свідчення.
31 жовтня Палата Представників проголосувала за процедуру імпічменту, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.
Докладніше читайте у статті Володимира Кравченка "Як в Америці оголошують імпічмент" у тижневику "Дзеркало тижня. Україна".
 
