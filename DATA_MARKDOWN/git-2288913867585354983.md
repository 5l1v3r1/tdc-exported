
# Lichaam van vrouw gevonden in koffer: slachtoffer geïdentificeerd

Published at: **2019-11-02T18:25:00+00:00**

Author: ****

Original: [De Standaard](https://www.standaard.be/cnt/dmf20191102_04696986)


        In de koffer van een auto is vrijdagavond in Bouffioulx het lichaam van een vrouw gevonden. Haar ex-partner is opgepakt.
      
De auto stond geparkeerd op een oprit in de Émile Vanderveldestraat, tegenover een warenhuis van Delhaize, in Bouffioulx, een deelgemeente van Châtelet in de provincie Henegouwen.
Na de vondst werd het parket van Charleroi op de hoogte gebracht van de feiten en kwam ook ter plaatse, samen met het labo. Experts onderzochten de plaats, op zoek naar eventuele aanwijzingen.
Zaterdagnamiddag heeft het parket het slachtoffer geïdentificeerd als Aurélie Montchery, een jonge moeder die geboren is in 1988.
Het parket bevestigt dat de verdachte, die op de vlucht was, is opgepakt. De man, geboren in 1979, werd door de onderzoeksrechter meteen beroofd van zijn vrijheid. Mogelijk ligt een relatiebreuk aan de basis van de feiten.
