
# 
        درخواست اپل از دونالد ترامپ برای حذف تعرفه ها
      

Published at: **2019-11-02T20:12:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637598/%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D9%BE%D9%84-%D8%A7%D8%B2-%D8%AF%D9%88%D9%86%D8%A7%D9%84%D8%AF-%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D8%AD%D8%B0%D9%81-%D8%AA%D8%B9%D8%B1%D9%81%D9%87-%D9%87%D8%A7)

گروه IT: بر اساس گزارشی جدید، اپل از رئیس جمهور آمریکا، دونالد ترامپ خواستار حذف تعرفه اعمال شده روی محصولات خود مانند اپل واچ شده است. از تاریخ 1 سپتامبر روی برخی محصولات این برند تعرفه 15 درصدی اعمال می شود. این گزارش که از سوی بلومبرگ منتشر شده، به این موضوع اشاره می کند که اپل درخواستی را در روز پنجشنبه آماده کرده که در آن، خواهان لغو تعرفه 15 درصدی از 11 محصول یا قطعه شده است.   به گزارش بولتن نیوز به نقل از کلیک، در این گزارش به این موضوع اشاره شده که اپل به دنبال حذف تعرفه 15 درصدی محصولات دیگری مانند هوم پاد، اسپیکر بی سیم Beats Pill Plus، ایرپاد و ایربادهای بی سیم بیتس است. از سایر محصولات می توان به قاب باتری هوشمند آیفون، قاب شارژ ایرپاد، PowerBeats، اجزای حافظه مک پرو و باتری برای آیفون و مک بوک اشاره کرد.در حال حاضر اپل در رابطه با این درخواست خود اظهارنظری نکرده است. در گذشته اپل خواهان لغو تعرفه مک پرو جدید در ماه ژوئیه شده بود، اما ترامپ در شبکه های اجتماعی به این موضوع اشاره کرد که اپل باید آن را در ایالات متحده آمریکا تولید کند. اپل با انجام این کار، مانع از اعمال تعرفه روی این محصول گران قیمت خود شد. پس از این اقدام، تعرفه ها روی اپل واچ و ایرپاد اعمال شدند.  
در حال حاضر این تعرفه ها روی قیمت محصولات اپل تاثیری نداشته اند. در ماه ژوئن اپل اعلام کرد که این تعرفه ها روی عملکرد مالی اپل تاثیر منفی خواهد گذاشت و میزان تاثیر مالی این شرکت روی اقتصاد ایالات متحده آمریکا را کاهش می دهد. باید دید این بار ترامپ چه واکنشی در برابر درخواست اپل از خود نشان می دهد.
