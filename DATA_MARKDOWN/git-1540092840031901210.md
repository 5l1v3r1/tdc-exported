
# ΣΥΡΙΖΑ: Να μη συμμετέχουν οι πολίτες στα μπλόκα εναντίον των προσφύγων

Published at: ****

Author: ****

Original: [CNN.gr](https://www.cnn.gr/news/politiki/story/196442/syriza-na-mi-symmetexoyn-oi-polites-sta-mploka-enantion-ton-prosfygon)

Αλμπάνης Γιάννης, CNN Greece 19:02 , 06 November 2019
Πέρα από αυτή καθαυτή τη δυναμική των κινητοποιήσεων, τα πράγματα δυσκολεύουν περισσότερο για την κυβέρνηση λόγω της πολιτικής ταυτότητας των διαμαρτυρομένων. Πρόκειται για πολίτες που ανήκουν στη Δεξιά και την Ακροδεξιά. Οι διαμαρτυρίες τους, μάλιστα, υιοθετούνται από τους δημάρχους και τους περιφερειάρχες της Νέας Δημοκρατίας. Την ίδια στιγμή, βουλευτές της συμπολίτευσης όπως οι Κωνσταντίνος Κυρανάκης και Θανάσης Πλεύρης, εμφανίζονται να συμμερίζονται της ανησυχίες των διαμαρτυρόμενων, αποστασιοποιούμενοι από την καθησυχαστική γραμμή της κυβέρνησης.
Παρά το πολιτικό πρόβλημα που δημιουργούν στην κυβέρνηση οι διαμαρτυρίες εναντίον της εγκατάστασης των προσφύγων, ο ΣΥΡΙΖΑ όχι μόνο δεν τις υποστηρίζει, αλλά δηλώνει κατηγορηματικά αντίθετος σε αυτές. Αναφορικά με το ζήτημα, ο Πάνος Σκουρλέτης έκανε την εξής δήλωση στο CNN Greece:
Στην Κουμουνδούρου είναι καθολική η πεποίθηση ότι οι διαμαρτυρίες εναντίον της εγκατάστασης των προσφύγων, έχουν ακροδεξιό και ρατσιστικό χαρακτήρα, ασχέτως αν όλοι οι συμμετέχοντες δεν είναι κατ’ ανάγκη ακροδεξιοί. Συνέπεια αυτής της εκτίμησης είναι η οδηγία που δίνεται στους εκλεγμένους αυτοδιοικητικούς του κόμματος, να μην ψηφίζουν ενάντια στη φιλοξενία των προσφύγων και, πολύ περισσότερο, να μην ενισχύουν άμεσα ή έμμεσα τις κινητοποιήσεις. Μάλιστα, είναι πιθανό το επόμενο διάστημα να δούμε και κάποια ισχυρού συμβολισμού κίνηση του ΣΥΡΙΖΑ υπέρ της απρόσκοπτης μετεγκατάστασης των προσφύγων από τα νησιά στην ενδοχώρα.
Η στάση που υιοθετεί ο ΣΥΡΙΖΑ σε συνδυασμό με αυτήν ισχυρής μερίδας και στελεχών της ΝΔ, δημιουργεί ένα πρωτοφανές πολιτικό οξύμωρο: Το κυβερνητικό πρόγραμμα της μετεγκατάστασης των προσφύγων απορρίπτεται από τις δυνάμεις της συμπολίτευσης, ενώ έχει την υποστήριξη της αξιωματικής αντιπολίτευσης. Το ερώτημα είναι βέβαια πόσο καιρό μπορεί να πορευτεί η κυβέρνηση με αυτό το πολιτικό οξύμωρο, αφού είναι ορατός ο κίνδυνος της αποξένωσης από την εκλογική βάση της.
 

        Διαβάστε επίσης
      
