
# Τρεις ανήλικοι ομολόγησαν ότι έριξαν μολότοφ σε σχολείο στην Πάτρα

Published at: **2019-11-01T19:35:00+00:00**

Author: ****

Original: [enikos.gr](http://www.enikos.gr/society/681644/treis-anilikoi-omologisan-oti-erixan-molotof-se-scholeio-stin-pat)

Στην Ασφάλεια Πατρών κρατούνται τρεις ανήλικοι, οι οποίοι φέρεται να ομολόγησαν πως εξαπέλυσαν επίθεση με μολότοφ σε σχολικό συγκρότημα της πλατείας Μαρούδα, στην Πάτρα, τα ξημερώματα της Τρίτης.
Σύμφωνα με πληροφορίες του tempo24.news, οι ανήλικοι φέρεται να έχουν ομολογήσει την πράξη τους. Και οι τρεις φοιτούν στο συγκεκριμένο συγκρότημα, ενώ παραδέχτηκαν ότι επιτέθηκαν με βόμβες μολότοφ στο γραφείο του Διευθυντή του 5ου Λυκείου και διέφυγαν λίγο πριν ανοίξουν οι πόρτες του σχολείου.
Οι φερόμενοι ως δράστες σχεδίασαν και εκτέλεσαν την επίθεση για λόγους εκδίκησης, σύμφωνα με τις ίδιες πληροφορίες.
Υπενθυμίζεται ότι έριξαν συνολικά οκτώ μολότοφ, από τις οποίες εξερράγησαν οι έξι. Από τη φωτιά που προκλήθηκε σημειώθηκαν εκτεταμένες ζημιές στο γραφείο του Διευθυντή, ενώ έσπασαν και τζαμαρίες σε πολλές σχολικές αίθουσες.
Πηγή/ΦΩΤΟ: tempo24.news
