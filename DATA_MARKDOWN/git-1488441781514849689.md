
# Finalmente anche Google Podcast si aggiorna al nuovo Material Design, ma solo per chi è in beta (foto)

Published at: **2019-11-01T19:06:06+00:00**

Author: **Roberto Artigiani**

Original: [AndroidWorld](https://www.androidworld.it/2019/11/01/finalmente-anche-google-podcast-si-aggiorna-al-material-design-solo-beta-foto-677504/)

La stragrande maggioranza dei servizi e delle app del vasto ecosistema di Google sono state aggiornate agli ultimi canoni della nuova versione del Material Design a cavallo del periodo 2018-prima metà del 2019. Eppure ce n’è ancora qualcuno che giaceva dimenticato, come Google Podcast. Oggi la piattaforma per l’ascolto dei podcast creata da BigG riceve finalmente una rinnovata estetica senza reali cambiamenti a livello funzionale.
Il servizio è accessibile sia tramite un’app disponibile separatamente che all’interno dell’applicazione Google. In particolare gli utenti iscritti al canale beta di quest’ultima (versione 10.82) stanno ricevendo il nuovo design. Sin dall’apertura il servizio si mostra nella sua nuova veste totalmente candida e caratterizzata dai tipici angoli smussati. Le uniche novità che sembra siano state aggiunte è la possibilità di condividere rapidamente un podcast o segnarlo come “già ascoltato”.
Potete osservare la nuova grafica nelle schermate riportate nella galleria qui sotto. Se volete iscrivervi al canale beta vi basta un semplice click sull’apposita pagina del Play Store, invece per scaricare l’app potete approfittare del badge di seguito.

        Disponibile su Google Play
      
Via: 9To5Google
