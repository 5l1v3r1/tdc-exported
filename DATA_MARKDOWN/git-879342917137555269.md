
# Нардепів-прогульників з листопада позбавлятимуть виплат

Published at: **2019-11-01T09:22:24+00:00**

Author: ****

Original: [Слово і Діло](https://www.slovoidilo.ua/2019/11/01/novyna/finansy/nardepiv-prohulnykiv-lystopada-pozbavlyatymut-vyplat)


        Закон про позбавлення нардепів виплат через прогули у п'ятницю, 1 листопада, набуває чинності.
      
Як відомо, 29 жовтня проєкт був опублікований у виданні «Голос України».
Документ набуває чинності з дня, наступного за днем його опублікування, а норма починає діяти з 1 числа місяця, наступного за місяцем опублікування закону.
Відповідно до закону, якщо нардеп протягом календарного місяця та протягом однієї чергової сесії ВР України без поважних причин не бере безпосередньої участі в більш ніж одній третині пленарних засідань ВР або більш ніж половині засідань комітету, до складу якого він входить, такому депутати не відшкодовуються витрати, пов'язані з виконанням депутатських повноважень, за відповідний календарний місяць.
Нагадаємо, 18 жовтня законопроект схвалив спікер ВР Дмитро Разумков, а глава держави Володимир Зеленський підписав документ 25 жовтня.
Парламент ухвалив цей закон у другому читанні 16 жовтня.
«Слово і Діло» розібралося, через що нардепи можуть залишитися без грошей.
Раніше ми писали про те, як народні депутати голосували за цей закон.
Також експерти розповіли, що штрафи за прогули та «кнопкодавство» можуть і не поліпшити дисципліну в парламенті.
Хочете обговорити цю новину? Долучайтеся до телеграм-чату CHORNA RADA
