
# Porod sredi gozda, pri katerem so pomagali policisti

Published at: **2019-11-06T14:22:00+00:00**

Author: **STA, Ma. M.**

Original: [Slovenske novice](https://www.slovenskenovice.si/novice/svet/clanek/lepan-novica-porod-sredi-gozda-pomagali-so-policisti-246588)

GLINA – Hrvaški policisti so v torek popoldne v gozdu na območju Gline ob meji z BiH ustavili zakonca iz Iraka, za katera so sumili, da sta na Hrvaško vstopila nezakonito. Ženska je bila tik pred porodom, zato so poklicali reševalce. A deklica nanje ni želela počakati in je na svet prijokala kar v gozdu.Mater in novorojenko, ki so ji na svet pomagali policisti, so po porodu z rešilcem prepeljali v bolnišnico v Sisek. Očeta so namestili v center za prosilce za azil v Zagrebu, potem ko je izkazal namen, da bo z družino za azil zaprosil na Hrvaškem.
