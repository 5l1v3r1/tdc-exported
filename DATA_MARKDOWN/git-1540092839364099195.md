
# Meat Free: Τέσσερις vegan «μύθοι» που δεν πρέπει να πιστεύουμε

Published at: ****

Author: ****

Original: [CNN.gr](https://www.cnn.gr/oikonomia/epixeiriseis/story/195867/meat-free-tesseris-vegan-mythoi-poy-den-prepei-na-pisteyoyme)

Newsroom, CNN Greece 11:34 , 01 November 2019
Όσοι ακολουθούν μια vegan διατροφή, ειδικά οι «πρωτοπόροι», συνάντησαν πολλές δυσκολίες και πολλά εμπόδια στην εφαρμογή της. Πλέον η κατάσταση είναι πολύ πιο ομαλή για όλους, όμως επιβάλλεται η κατάρριψη και των τελευταίων μύθων, ώστε να αποκτήσει και η vegan διατροφή σωστή θέση στο ανθρώπινο διαιτολόγιο. Ας εστιάσουμε στους τέσσερις συχνότερους μύθους που περιβάλλουν τους vegan, ώστε να εξετάσουμε τι πραγματικά ισχύει:

        «Η vegan
         διατροφή σημαίνει έλλειψη πρωτεΐνης και ασβεστίου»
      
Ο μύθος «χτίστηκε» γύρω από το γεγονός πως πηγή πρωτεΐνης είναι το κρέας και πηγή ασβεστίου τα γαλακτοκομικά προϊόντα. Δεν είναι όμως αποκλειστικές τους πηγές. Αντίθετα, πρωτεΐνη περιέχουν σε υψηλά ποσοστά πάρα πολλά λαχανικά, όπως επίσης και ασβέστιο. Για παράδειγμα, το νέο Meat Free burger των Goody’s Burger House, αν και δεν εμπεριέχει καμία ζωικής προέλευσης ουσία, έχει υψηλή περιεκτικότητα σε πρωτεΐνη (19gr φυτικής πρωτεΐνης/τεμάχιο). Αντίστοιχα, το λάχανο ποικιλίας Κάλε, περιέχει πολύ περισσότερο ασβέστιο και από το γάλα!

        «Όσοι ακολουθούν vegan
         διατροφή δεν χορταίνουν ποτέ»
      
Ο μύθος αυτός είναι κατάλοιπο του παρελθόντος και των «συμβουλών» που μοιάζουν με εκείνες που έδιναν οι γιαγιάδες στα εγγόνια τους. «Η σαλάτα δεν χορταίνει», «αν δεν περιέχει κρέας το γεύμα σου, σε λίγη ώρα θα πεινάσεις πάλι» και διάφορες ανάλογου τύπου προτροπές, που φυσικά και δεν έχουν καμία επιστημονική βάση. Αντίθετα, ένα απλό παράδειγμα λέει πως η vegan διατροφή είναι πλούσια σε φρούτα και λαχανικά, άρα και φυτικές ίνες που προκαλούν το αίσθημα του κορεσμού ευκολότερα από άλλα τρόφιμα.

        «Η vegan
         διατροφή επιβαρύνει το περιβάλλον»
      
Αυτός ειδικά ο μύθος είναι παντελώς ανυπόστατος. Οι τελευταίες επιστημονικές έρευνες δείχνουν ότι η διατροφή vegan συμβάλλει ουσιαστικά στην προστασία του περιβάλλοντος, ενώ υπάρχουν και ακραίες φωνές που συστήνουν η διατροφή αυτή να υιοθετηθεί πλήρως και αποκλειστικά για να σωθεί ο πλανήτης!

        «Το vegan φαγητό είναι άνοστο και προσφέρει λιγότερη απόλαυση»
      
Το ότι κάποιος δεν τρώει κρέας ή τυρί, δεν σημαίνει ότι δεν απολαμβάνει εξίσου νόστιμα φαγητά. Ο μύθος είναι συνδεδεμένος με την αντίληψη ότι vegan διατροφή σημαίνει να θρέφεται κανείς μόνο με ωμά φρούτα και λαχανικά, όμως τα πράγματα δεν είναι καθόλου έτσι. Το νέο Meat Free burger των Goody’s Burger House είναι μια χαρακτηριστική περίπτωση απολαυστικότατου πιάτου vegan, που καταναλώνεται τόσο από όσους ακολουθούν πιστά αυτή τη διατροφή όσο και από όλους τους υπόλοιπους, ακριβώς επειδή είναι νοστιμότατο και δεν υπολείπεται σε γεύση των άλλων burgers της αλυσίδας.
