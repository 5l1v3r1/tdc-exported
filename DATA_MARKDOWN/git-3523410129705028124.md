
# 
        حماس مذاکره برای تبادل اسرا با تل آویو را تکذیب کرد
      

Published at: **2019-11-03T20:31:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637898/%D8%AD%D9%85%D8%A7%D8%B3-%D9%85%D8%B0%D8%A7%DA%A9%D8%B1%D9%87-%D8%A8%D8%B1%D8%A7%DB%8C-%D8%AA%D8%A8%D8%A7%D8%AF%D9%84-%D8%A7%D8%B3%D8%B1%D8%A7-%D8%A8%D8%A7-%D8%AA%D9%84-%D8%A2%D9%88%DB%8C%D9%88-%D8%B1%D8%A7-%D8%AA%DA%A9%D8%B0%DB%8C%D8%A8-%DA%A9%D8%B1%D8%AF)

به گزارش بولتن نیوز، یحیی سنوار، رئیس دفتر حماس در غزه، انجام هرگونه مذاکره با رژیم صهیونیستی برای تبادل اسرا را تکذیب و اعلام کرد مقامات رژیم صهیونیستی نمی توانند درباره این موضوع مهم و استراتژیک تصمیم‌گیری کنند.
وی افزود: با وجود آنکه مقامات رژیم صهیونیستی برای تبادل اسرا اقدامی انجام نمی دهند، اما ما آماده آزادی زندانیان خود هستیم و همه تلاش خود را برای این کار صرف می‌کنیم.
این اظهارات یحیی سنوار در حالی مطرح شد که صبح امروز یرون بلوم، هماهنگ کننده امور اسرا و مفقودین دفتر نخست‌وزیر رژیم صهیونیستی، ادعا کرد رایزنی‌های غیر مستقیم با حماس برای تبادل اسرا پیشرفت خوبی داشته است.
به نظر می‌رسد دولت نتانیاهو برای جلب حمایت مردمی به منظور تشکیل دوباره کابینه، وعده آزادی نظامیان صهیونیست در بند حماس را به خانواده‌های آنها داده است، و این موضوع اعتراض شدید خانواده این نظامیان را برانگیخته است.
