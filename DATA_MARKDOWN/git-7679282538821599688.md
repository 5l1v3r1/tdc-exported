
# सीबीएसई टॉपर वेबसाइट पर देखेंगे फोटो और प्रोफाइल, सालभर उत्तर पुस्तिका भी रहेगी बोर्ड वेबसाइट पर

Published at: **2019-11-04T00:46:37+00:00**

Author: **वरीय संवाददाता ,पटना।**

Original: [https://www.livehindustan.com](https://www.livehindustan.com/career/story-photo-and-profile-will-be-seen-on-cbse-topper-website-answer-book-will-also-be-available-on-board-website-throughout-the-year-2830762.html)

केंद्रीय माध्यमिक शिक्षा बोर्ड (सीबीएसई) की 10वीं और 12वीं के टॉपर अब बोर्ड वेबसाइट पर अपनी तस्वीर और प्रोफाइल देख पायेंगे। इसे 2020 से लागू किया जाएगा। बोर्ड की मानें तो अब तक केवल रिजल्ट की सूचना और ओवरऑल रिजल्ट ही वेबसाइट पर होता था। मगर अब टॉपर की जानकारी भी वेबसाइट पर रहेगी। इसमें उनके स्कूल का नाम, प्रोफाइल आदि के बारे में बताया जाएगा। इसके अलावा वेबसाइट पर टॉपर की उत्तर पुस्तिका को भी डाला जायेगा। इससे 2020 में बोर्ड परीक्षा देने वाले छात्रों को उत्तर लिखने का पैटर्न पता चलेगा। बोर्ड की मानें तो वेबसाइट पर टॉपर का फोटो और उनके प्रोफाइल को सालभर के लिए रखा जायेगा। 
CBSE Exam Dates 2020: पढ़ें सीबीएसई 10वीं 12वीं परीक्षा डेटशीट से जुड़ी ताजा अपडेटस्कूल की होगी ग्रेडिंग 2020 में बोर्ड रिजल्ट के आधार पर स्कूल की ग्रेडिंग भी की जायेगी। जिस स्कूल का रिजल्ट सबसे बेहतर और जहां से टॉपर होंगे, उन स्कूलों को ग्रेडिंग के लिए अच्छे अंक मिलेंगे। बोर्ड की मानें तो बोर्ड रिजल्ट की ग्रेडिंग को सबसे ऊपरी पायदान पर रखा गया है।  
ये सारे होंगे फायदे- छात्रों में आगे बढ़ने का उत्साह बढ़ेगा - टॉपर्स के लिए यह एक यादगार पल रहेगा - बाकी स्कूल और वहां के विद्यार्थी टॉपर्स का प्रोफाइल देख कर मोटिवेट होंगे - टॉपर्स के बारे में जानकारी लेना आसान हो जायेगा -  देशभर में अच्छा करने वाले स्कूल की पहचान होगी - व्यक्तिगत रूप से विद्यार्थी की पहचान बनेगी। 
कोट--बोर्ड टॉपर को हर कोई जाने, इसके लिए यह काम किया जायेगा। इससे बाकी बच्चों में भी उत्साह बढ़ेगा। अभी तक केवल रिजल्ट की जानकारी ही दी जाती थी, लेकिन अब टॉपर्स की पूरी जानकारी दी जाएगी। -संयम भारद्वाज, परीक्षा नियंत्रक, सीबीएसई 
