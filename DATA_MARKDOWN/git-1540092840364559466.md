
# Στιγμές συγκίνησης: 92χρονη από τη Βέροια συναντά την εβραϊκή οικογένεια που έσωσε από τους Ναζί

Published at: ****

Author: ****

Original: [CNN.gr](https://www.cnn.gr/news/ellada/story/196220/stigmes-sygkinisis-92xroni-apo-ti-veroia-synanta-tin-evraiki-oikogeneia-poy-esose-apo-toys-nazi)

Newsroom, CNN Greece 18:41 , 04 November 2019
«Είμαι τόσο συγκινημένη, δεν βρίσκω λόγια» λέει, με δάκρυα στα μάτια, η 86χρονη πλέον Σάρα Γιανάι, κρατώντας σφιχτά το χέρι της Μελπομένης Ντίνα, το γένος Γιαννοπούλου, που την προστάτευσε και την έσωσε από τις ναζιστικές θηριωδίεςκατά τον Β΄ Παγκόσμιο Πόλεμο.
Η Μελπομένη και οι δύο μεγαλύτερες αδελφές της έκρυβαν την οικογένεια της Σάρας –συνολικά έξι ανθρώπους– στη Βέροια. Επί δύο χρόνια, οι τρεις αδελφές της οικογένειας Γιαννοπούλου και μια άλλη οικογένεια, των Αξιόπουλων, είχαν πάρει υπό την προστασία τους την οικογένεια Μορντεχάι.
Το 1994 οι τρεις αδελφές από τη Βέροια τιμήθηκαν με τον τίτλο των «Δικαίων των Εθνών» – είναι η υψηλότερη διάκριση που επιφυλάσσει το Ισραήλ σε μη Εβραίους που, με κίνδυνο της ζωής τους, βοήθησαν Εβραίους να σωθούν από τους Ναζί.
Χτες, Κυριακή, περίπου 20 απόγονοι της Σάρας και του αδελφού της, του Γιοσί Μορ, πήγαν στο μνημείο για να συναντηθούν με την γυναίκα στην οποία χρωστούν εν μέρει τη ζωή τους. Τα δυο αδέλφια γνώρισαν στη Μελπομένη τα παιδιά και τα εγγόνια τους που αγκάλιασαν με θέρμη την ηλικιωμένη, συγκινημένη γυναίκα.
Ο Γιοσί Μορ ήταν μόλις 2 μηνών και η Σάρα 9 ετών όταν κρύφτηκαν για να γλιτώσουν, μαζί με τη μητέρα τους, δύο άλλους αδελφούς και μια αδελφή τους.
Η οικογένεια Μορντεχάι αρχικά κρύφθηκε σε ένα εγκαταλειμμένο τζαμί της οθωμανικής περιόδου.
Ο Γιουβάλ Νταγκάν, 28 ετών, ένας από τους εγγονούς του Γιοσί, είπε ότι μεγάλωσε ακούγοντας αυτήν την ιστορία. «Απ’ όταν ήμουν μικρός, αυτές οι τρεις Ελληνίδες αδελφές είναι για μένα σύμβολο ηρωισμού, πρότυπα». Αν και έχει έρθει στην Ελλάδα, ο Γιουβάλ δεν είχε συναντηθεί μέχρι σήμερα με τους σωτήρες του παππού του.
