
# Заработи първият в света завод за въглеродно-неутрално гориво

Published at: **2019-11-06T21:17:00+00:00**

Author: **Анисия Иванова**

Original: [Dnes.bg](https://www.dnes.bg/technology/2019/11/06/zaraboti-pyrviiat-v-sveta-zavod-za-vyglerodno-neutralno-gorivo.428809)

Германия днес даде начало на производството в първия в света компактен завод за въглеродно-неутрално гориво, информира ДПА.
Съоръжението, което е с размери на транспортен контейнер и се управлява от Технологичния институт в Карлсруе, може да създаде гориво за автомобили, кораби и самолети.
Горивото се произвежда на четири етапа, като се използва "зелена" електроенергия.
Първо се филтрира въглеродният диоксид. След това той и водната пара се разделят на водород и въглероден оксид. Третата фаза произвежда дълги въглеводородни вериги.
При четвъртата стъпка те се разграждат по такъв начин, че от тях могат да се произвеждат бензин, дизел или керосин.
Проектът се спонсорира от германското правителство, съобщава БТА.
Използваната технология премахва въглеродния диоксид директно от въздуха.
