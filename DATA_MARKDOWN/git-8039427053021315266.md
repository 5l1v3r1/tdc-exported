
# తాడుతో కుక్కను కారుకు కట్టి...లాక్కెళ్లి చంపిన వ్యక్తిపై కేసు

Published at: **2019-11-06T09:29:55+00:00**

Author: ****

Original: [Andhrajyothy](https://www.andhrajyothy.com/artical?SID=947885)

ADVT
జైపూర్ (రాజస్థాన్) : తాడుతో కుక్కను కారుకు కట్టి లాక్కెళ్లి చంపిన దారుణ ఘటన రాజస్థాన్ రాష్ట్రంలోని ఉదయపూర్ జిల్లా కెల్వా ప్రాంతంలో వెలుగుచూసింది. కెల్వా గ్రామానికి చెందిన బాబుఖాన్ ఓ కుక్కను తాడుతో కారుకు కట్టి బలవంతంగా అటవీ ప్రాంతానికి లాక్కెళ్లి చంపిన ఘటన వీడియో సోషల్ మీడియాలో వైరల్ అయింది. ఐదురోజుల క్రితం జరిగిన ఈ ఘటన వీడియో వైరల్ కావడంతో మూగజీవాల ప్రేమికులు నిందితుడిపై కేసు పెట్టారు. షోబాగ్ పుర ప్రాంతంలో కుక్క కళేబరమై కనిపించింది. కుక్క కళేబరాన్ని పోస్టుమార్టం చేయించగా రోడ్డుపై కారుకు కట్టి లాక్కెళ్లడంతోనే తీవ్ర గాయాలతో మరణించిందని తేలింది. దీంతో కెల్వా పోలీసులు కుక్కను అత్యంత కర్కశంగా చంపిన బాబుఖాన్ పై కేసు నమోదు చేసి అరెస్టు చేశారు. ఐపీసీ 429, జంతు క్రూరత్వ నివారణ చట్టాల కింద కేసు నమోదు చేసి నిందితుడైన బాబుఖాన్ ను కోర్టులో ప్రవేశపెట్టగా జడ్జి బెయిలు ఇచ్చారని పోలీసులు చెప్పారు.
