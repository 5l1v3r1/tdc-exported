
# ایران ۳ - قرقیزستان صفر/ شاگردان پورموسوی گام اول را محکم برداشتند

Published at: **2019-11-06T20:35:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620278/%D8%A7%DB%8C%D8%B1%D8%A7%D9%86-%DB%B3-%D9%82%D8%B1%D9%82%DB%8C%D8%B2%D8%B3%D8%AA%D8%A7%D9%86-%D8%B5%D9%81%D8%B1-%D8%B4%D8%A7%DA%AF%D8%B1%D8%AF%D8%A7%D9%86-%D9%BE%D9%88%D8%B1%D9%85%D9%88%D8%B3%D9%88%DB%8C-%DA%AF%D8%A7%D9%85-%D8%A7%D9%88%D9%84-%D8%B1%D8%A7-%D9%85%D8%AD%DA%A9%D9%85-%D8%A8%D8%B1%D8%AF%D8%A7%D8%B4%D8%AA%D9%86%D8%AF)


        مصاف تیم‌های ملی جوانان ایران و قرقیزستان با پیروزی ۳ بر صفر شاگردان سیروس پورموسوی به پایان رسید.
      

        آفتاب‌‌نیوز :
      
در جریان رقابت‌های مقدماتی قهرمانی جوانان آسیا و در گروه D تیم‌های ملی جوانان ایران و قرقیزستان به مصاف هم رفتند که این بازی در نهایت با پیروزی ۳ بر صفر ملی‌پوشان ایران به پایان رسید.
نیمه اول این بازی، توپ‌ و میدان دست ملی‌پوشان ایران بود اما تک موقعیت‌های شاگردان پورموسوی ثمری نداشت تا نیمه اول با تساوی بدون گل پایان یابد.
نیمه دوم با حملات ایران آغاز شد و در دقیقه ۵۳ اولین گل ایران به ثمر رسید. آریا برزگر با سانتر از کناره و با ضربه سر، اولین گل ملی‌پوشان ایران را به ثمر رساند تا بازی یک بر صفر به سود ایران پیش برود.
گل دوم ایران توسط علیرضا منظمی و در دقیقه ۷۷ به ثمر رسید و این بازیکن با ضربه سر موفق شد دومین گل ایران را به ثمر برساند.
یاسین سلمانی در دقیقه ۸۲ و از روی نقطه پنالتی، موفق شد گل سوم ایران را به ثبت برساند.
در ادامه باز هم توپ و میدان دست ملی‌پوشان ایران بود ولی موقعیت‌های توسط ایران ایجاد شد بی‌ثمر بود.
در نهایت تلاش شاگردان پورموسوی برای زدن گل بیشتر بی‌نتیجه بود تا این بازی با نتیجه سه بر صفر به سود ایران پایان یابد.
با این نتیجه ایران با توجه به پیروزی سه برصفر مقابل قرقیزستان و با توجه به پیروزی چهار بر صفر امارات مقابل امارات در رده دوم گروه D، قرار می‌گیرد.
ایران در روز جمعه ساعت ۱۷:۴۵ در ورزشگاه پاس قوامین مقابل نپال قرار می‌گیرد.
