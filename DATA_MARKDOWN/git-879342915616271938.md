
# Підсумки роботи Ради: скільки законопроектів ухвалено за тиждень

Published at: **2019-11-01T18:34:01+00:00**

Author: ****

Original: [Слово і Діло](https://www.slovoidilo.ua/2019/11/01/infografika/polityka/pidsumky-roboty-rady-skilky-zakonoproektiv-uxvaleno-tyzhden)


        Відразу видно, що Верховна рада вже не працює в «турборежимі»: депутати допізна не засиджуються, в п'ятницю було тільки ранкове засідання і один ухвалений законопроект, а всього за тиждень парламент ухвалив 22 законодавчі ініціативи. Аналітики «Слово і Діло» порахували підсумки роботи Ради за цей тиждень у цифрах.
      
З 29 жовтня по 1 листопада Рада ухвалила 14 постанов, зокрема, про проведення парламентських слухань, про внесення змін до порядку денного сесії, а також постанови про притягнення до кримінальної відповідальності, затримання і арешт нардепа Ярослава Дубневича.
Крім того, були ухвалені 22 законопроекти, з них 10 – за основу та 12 – в цілому. Зокрема, в цілому було проголосовано рішення ратифікувати угоди про уникнення подвійного оподаткування з Кіпром, Малайзією і Великою Британією. Був ухвалений закон про заборону на вирубку лісів у Карпатському регіоні, а також зміни до державного бюджету-2019 (зокрема, на виплату зарплат шахтарям виділили 1 млрд гривень).
Вчора, 31 жовтня, парламент ухвалив закон «Про внесення змін до деяких законодавчих актів України щодо конфіскації незаконних активів осіб, уповноважених на виконання функцій держави або місцевого самоврядування, і покарання за придбання таких активів». Завдяки цьому партія «Слуга народу» виконала дві програмних обіцянки: повернути відповідальність чиновників за незаконне і впровадити обов'язкову конфіскацію майна корупціонерів.
Відзначимо, що з 21 жовтня до 1 листопада до Верховної ради внесли 75 законопроектів (серед них 11 альтернативних) і 51 постанову.
Нагадаємо, докладніше, як пройшов тиждень у Верховній раді, можна прочитати в нашому матеріалі.
Хочете обговорити цю новину? Долучайтеся до телеграм-чату CHORNA RADA
