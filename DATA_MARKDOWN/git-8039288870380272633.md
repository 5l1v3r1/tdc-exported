
# Seat va intra pe piața scuterelor electrice cu conceptul eScooter

Published at: **2019-11-07T12:58:22+00:00**

Author: **Dragos Băltățeanu**

Original: [AutoExpert](https://www.autoexpert.ro/seat-va-intra-pe-piata-scuterelor-electrice-cu-conceptul-escooter/)


        Seat va prezenta pe 19 noiembrie un concept pentru un scuter electric.
      
Conceptul eScooter de la Seat marchează primul pas în strategia de micromobilitate și mobilitate urbană, pe care a prezentat-o la începutul lui 2019.
Seat eScooter va fi prezentat cu ocazia Congresului Smart City Expo World din Barcelona, iar versiunea de serie va fi lansat anul viitor. Modelul va folosi un motor electric echivalent cu o motorizare convențională de 125 cmc.
Orașul pentru prezentare nu a fost ales întâmplător, Barcelona este orașul european cu cele mai multe scutere și motorciclete pe cap de locuitor. Seat va dezvolta eScooter în colaborare cu producătorul catalan de motociclete electrice Silence din Barcelona.
În cadrul aceleiași strategii, Seat mai pregătește și cvadricilul electric Minimo, ce va oferi o autonomie de 100 km.
