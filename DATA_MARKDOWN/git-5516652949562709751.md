
# Με το βαμβάκι τους… έσφαξε ο πρώην πρόεδρος του Ιατρικού Συλλόγου Ρόδου

Published at: **2019-11-07T20:00:03+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425308/me-to-bambaki-toys-esfaxe-o-prwhn-proedros-toy-iatrikoy-syllogoy-rodoy)

● Επειδή πρέπει να λέμε καθαρές αλήθειες, πολλές φορές, δεν ευθύνεται μόνο ο κακός μας ο καιρός, που εκδηλώνονται τέτοιες καταστροφές από τις βροχοπτώσεις. Ο άνθρωπος και τα καμώματά του έχει εκατοντάδες φορές χειρότερη ευθύνη από το… ξέσπασμα της φύσης.
● Ευάλωτοι είμαστε, εντελώς ευάλωτοι. Στις κακοκαιρίες, στα μποφόρ, στις βροχοπτώσεις, στους καύσωνες. Αλλά πολύ περισσότερο στις ανευθυνότητες εκείνων που δημιούργησαν ή επέτρεψαν αυθαιρεσίες.
● Μακάρι να έχει αποτέλεσμα η προσπάθεια του υφυπουργού Μάνου Κόνσολα. Γιατί πάνω από 25 χρόνια ακούμε, διαβάζουμε και κάποιοι ελπίζουμε ότι κάποια στιγμή θα βρεθεί ο τρόπος να μεταστεγαστούν όλες εκείνες οι υπηρεσίες που δεν χρειάζονται να βρίσκονται στο κέντρο της Ρόδου. Αλλά δυστυχώς μόνο ακούμε. Επί της ουσίας, τίποτα!
● Με το βαμβάκι τους… έσφαξε ο πρώην πρόεδρος του Ιατρικού Συλλόγου της Ρόδου κος Γιάννης Βασιλάκης, όλους όσοι διατύπωσαν ανοησίες περί της προσφοράς και των δυνατοτήτων του να αναλάβει διοικητής στο νοσοκομείο της Ρόδου. Και δεν είναι ο μόνος που… πνέει μένεα! Θα ακολουθήσουν κι άλλοι, πολύ σύντομα, όπως μαθαίνουμε!

        Ο (πολύ) κακός
      
