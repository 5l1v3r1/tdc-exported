
# Палата громад Великої Британії обрала Гойла новим спікером

Published at: **2019-11-05T03:41:00+00:00**

Author: ****

Original: [ZIK.UA](https://zik.ua/news/2019/11/05/palata_gromad_velykobrytanii_obrala_goyla_novym_spikerom_1683735)


        Нижня палата британського парламенту в понеділок, 4 листопада, обрала новим спікером Ліндсі Гойла.
      
Про це повідомляє ВВС. 
"Новим спікером Палати громад парламенту Великої Британії обраний сер Ліндсі Гойл", - ідеться в повідомленні.
Як зазначається, Ліндсі Гойл раніше займав посаду заступника спікера Палати громад Великої Британії. Крім цього, чоловік був один із двох основних претендентів на цей пост. 
Невдовзі у четвертому, останньому, раунді голосувань, політик отримав підтримку 325 депутатів та переміг з відривом у 112 голосів. 
До слова, попередній спікер Палати громад Об'єднаного Королівства Джон Беркоу пішов у відставку минулого тижня, 31 жовтня, після свого останнього засідання. 
Нагадаємо, нещодавно Прем’єр-міністр Великої Британії Борис Джонсон вибачився перед членами Консервативної партії за те, що не виконав обіцянку і не вивів Британію з Євросоюзу до 31 жовтня. 
