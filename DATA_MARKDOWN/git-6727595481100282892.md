
# ടൈപ്പ് ഇറ്റ് വികസിപ്പിച്ച എ. രാമചന്ദ്രന് കേരള മീഡിയ അക്കാദമിയുടെ ആദരം

Published at: **2019-11-01T00:13:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/media-academy-honoured-a-ramachandran-who-developed-type-it675.html)

തിരുവനന്തപുരം: ടൈപ്പ് ഇറ്റ് വികസിപ്പിച്ചതിന് എ.രാമചന്ദ്രനെ ആദരിച്ച് കേരള മീഡിയ അക്കാദമി. ടൈപ്പ് ഇറ്റ് എന്ന മലയാളം കംപ്യൂട്ടിങ് സോഫ്റ്റ് വെയര്‍ വികസിപ്പിച്ച് അതിനെ ഏറ്റവും ജനകീയമാക്കിയതിനാണ് എ. രാമചന്ദ്രനെ അക്കാദമി ആദരിച്ചത്.
തിരുവനന്തപുരം മാസ്‌കോട്ട് ഹോട്ടലില്‍ നടക്കുന്ന പ്രസാധന സ്വാശ്രയത്വ ഉച്ചകോടിയില്‍ ധനമന്ത്രി ടി.എം തോമസ് ഐസക്കാണ് ഉപഹാരം എ. രാമചന്ദ്രന് സമ്മാനിച്ചത്. ആര്‍ക്കും പെട്ടെന്ന് ഉപയോഗപ്പെടുത്താവുന്ന ടൈപ്പിറ്റ് എന്ന സോഫ്റ്റ് വേയറിന് രൂപം നല്‍കി മലയാളം എഴുത്തിനെ ജനകീയ വല്‍ക്കരിച്ച ഇടപെടലാണ് എ. രാമചന്ദ്രന്റെയെന്ന് മീഡിയ അക്കാദമി വിലയിരുത്തി.
ഡിജിറ്റല്‍ ലോകത്ത് മലയാളം ടൈപ്പിങ്ങിന് മുഖമുദ്രയുണ്ടാക്കി കൊടുത്ത സോഫ്റ്റ് വേയറാണ് ടൈപ്പിറ്റ്. ആര്‍ക്കും സൗജന്യമായി ഉപയോഗിക്കാവുന്ന സോഫ്റ്റ് വെയര്‍ ഉപയോഗിച്ച് ഏത് മലയാളം ഫോണ്ടുകളെയും യൂനികോഡ് ഫോര്‍മാറ്റിലേക്ക് മാറ്റാനും തിരിച്ചും സാധിക്കും.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
ഐ.എസ്.എം ഉള്‍പ്പെടെ ആറിലധികം കീബോര്‍ഡുകളിലും ആറിലധികം കീ ബോര്‍ഡുകള്‍ ഉപയോഗിച്ചും ഇതില്‍ ടൈപ്പ് ചെയ്യാനാകും എന്നത് ഈ സോഫ്റ്റ് വെയറിന്റെ പ്രത്യേകതയാണ്.
ടൈപ്പിറ്റ് മാത്രമല്ല രാമചന്ദ്രന്റെ സംഭാവനകള്‍. ഓണ്‍ലൈന്‍ ആയി മലയാളം യൂനിക്കോഡില്‍ ടൈപ്പ് ചെയ്യാന്‍ സാധിക്കുന്ന ‘ കുറ്റിപ്പെന്‍സില്‍’ എന്ന വെബ്‌സൈറ്റ് അദ്ദേഹം രൂപകല്‍പന ചെയ്തതാണ്. കൂടാതെ വിന്‍ഡോസ് ആപ്ലിക്കേഷനുകളില്‍ മലയാളം യൂനിക്കോഡില്‍ ടൈപ്പ് ചെയ്യന്‍ സാധിക്കുന്ന ടൈപ്പിന്‍ എന്ന ആപ്ലിക്കേഷന്‍, നിരവധി ആന്‍ഡ്രോയ്ഡ് അപ്ലിക്കേഷനുകള്‍ എന്നിവയും രാമചന്ദ്രന്റെ നേട്ടങ്ങളാണ്. മാതൃഭൂമി ഡോട് കോം എക്‌സിക്യൂട്ടീവ് വെബ് ഡെവലപ്പറാണ് ഇദ്ദേഹം.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
