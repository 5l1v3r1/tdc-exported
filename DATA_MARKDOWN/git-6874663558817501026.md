
# אנדרה גרייפל חתם בסייקלינג אקדמי

Published at: **2019-11-05T00:00:00+00:00**

Author: **אורן אהרוני, ynet**

Original: [כלכליסט - www.calcalist.co.il](https://www.calcalist.co.il/sport/articles/0,7340,L-3773153,00.html)

אחד רוכבי האופניים הטובים בעולם כיום, הגרמני אנדרה גרייפל, חתם היום (שלישי) בקבוצת הרכיבה הישראלית סייקלינג אקדמי.
גרייפל בן ה-37 ניצח במהלך הקריירה המפוארת 11 קטעי טור דה פראנס, 7 קטעי ג'ירו ו-4 קטעי וואלטה אספנייה. בנוסף, זכה במדליית הארד באליפות העולם באופני כביש ונחשב לאחד הספרינטים הגדולים בעשור האחרון (157 ניצחונות).
"אני מצפה לאתגר להופיע שוב ברמה הגבוהה ביותר, יחד עם הצוות בסייקלינג אקדמי", אמר גרייפל. "זה פרויקט לעתיד עם המון רוכבים מוכשרים ובעלי מוטיבציה. עקבתי אחרי הצוות, ראיתי את המהירות שלו, ההתקדמות בשנים האחרונות ורציתי להיות חלק מזה".
כזכור, רק לאחרונה קבוצת הרכביה הישראלית רכשה את הרשיון של קבוצת הדרג הבכיר קטיושה-אלפסין. זה יתבצע החל מה-1 בינואר 2020, בהסכם שיסלול את הדרך להופעת בכורה של סייקלינג אקדמי בטור דה פראנס בשנה הבאה.
"אנחנו משוכנעים שהוא יכול לחזור ולנצח בעונה הבאה איתנו ולא פחות חשוב - להביא את נסיונו העצום ולתרום לנו. הן כמסייע והן כספרינטר המוביל בעצמו, הוסיף המנהל המקצועי של סייקלינג אקדמי, צ'ל קרלסטרום.
