
# Rellen na PSG-Club Brugge: '25 Belgen mét stadionverbod opgepakt in Parijs'

Published at: **2019-11-07T16:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902820/rellen-na-psg-club-brugge-25-belgen-m-t-stadionverbod-opgepakt-in-parijs-.html)


        Club Brugge verloor dan wel in en tegen PSG, de supporters beleefden een mooie avond in Parijs. Maar liefst 3.000 Bruggelingen waren present in het Parc des Princes. Enkelen onder hen lieten zich wel negatief opmerken.
      
Ondanks de gemoedelijke sfeer tijdens de wedstrijd liep het na de partij uit de hand. Zo raakten Club Brugge-fans slaags met een groepje thuissupporters. Volgens L'Equipe werden er 31 personen opgepakt. Onder hen waren er maar liefst 25 Belgen. Bovendien gaat het grotendeels om supporters die in ons land een stadionverbod hebben.
Een verbod in eigen land heeft als nadeel dat relschoppers bij Europese wedstrijd vaak wél op post zijn. Een groep Brugse hooligans had het dan ook op een confrontatie met Franse supporters gemunt. De lokale politie was echter bij de pinken en kon zo een stevige vechtpartij vermijden.
