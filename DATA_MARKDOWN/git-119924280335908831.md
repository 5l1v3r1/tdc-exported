
# Nevenka in sošolci

Published at: **2019-11-07T08:30:00+00:00**

Author: **M. L.**

Original: [Dolenjski list](https://www.dolenjskilist.si/2019/11/07/228242/novice/posavje/Nevenka_in_sosolci/)

Brežice - V galeriji Posavskega muzeja Brežice so včeraj odprli likovno razstavo Nevenke Rušković iz Brežic, Irene Čmer iz Škofje vasi pri Celju, Draga Leskovarja z Vrhnike, Milana Marina iz Umaga in Stanislava Makuca iz Mežice.
Kot je ob tem povedala direktorica Posavskega muzeja Alenka Černelič Krošelj, je Ruškovićeva začela akademsko izobraževati za slikarstvo v svojem poznejšem obdobju, potem ko je do upokojitve delala v lekarni Splošne bolnišnice Brežice. Tako je letos je magistrirala iz slikarstva. Tudi drugi tokratni razstavljavci z izjemo Leskovarja so študirali in dosegli formalno izobrazbo na likovni akademiji potem, ko so do upokojitve že delali v svojih poklicih na drugih področjih, s tem da so ljubiteljsko tudi slikali in pri tem tudi razstavljali.
Z glasbo sta odprtje pospremili klarinetistka Rea Doria Bergant in pianistka Pierina Cavalliere Mršić iz Glasbene šole Brežice.
