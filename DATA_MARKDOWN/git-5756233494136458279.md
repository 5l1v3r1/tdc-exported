
# ۵ دمنوش‌ ساده برای سم‌زدایی از ریه

Published at: **2019-11-05T09:13:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619955/%DB%B5-%D8%AF%D9%85%D9%86%D9%88%D8%B4%E2%80%8C-%D8%B3%D8%A7%D8%AF%D9%87-%D8%A8%D8%B1%D8%A7%DB%8C-%D8%B3%D9%85%E2%80%8C%D8%B2%D8%AF%D8%A7%DB%8C%DB%8C-%D8%A7%D8%B2-%D8%B1%DB%8C%D9%87)


        پیش از آنکه آلودگی هوا پیامدهای خود را بر سلامت داشته باشد و با مشکلات جدی‌تر همراه شود لازم است راهکارهای مناسبی برای مقابله با آن بکار گرفته شوند.
      

        آفتاب‌‌نیوز :
      
هنگام بالا رفتن سطح آلودگی هوا در برخی از فصول و روزها با مصرف برخی انواع نوشیدنی‌ها می‌توان سموم را از ریه‌ها پاک کرد.
به نوشته "ان دی تی وی" از جمله این نوشیدنی‌ها می‌توان به موارد زیر اشاره کرد:

        ۱- دمنوش لیمو و عسل و زنجبیل
      
زنجبیل دارای خواص ضد التهابی است که می‌تواند سرفه و احتقان را کاهش دهد. همچنین عسل از سرفه‌های متوالی جلوگیری کرده و لیمو به دلیل دارا بودن ویتامین C سیستم ایمنی را تقویت می‌کند. نوشیدن این دمنوش ریه‌ها را به طور طبیعی پاکسازی می‌کند.

        ۲- چای سبز
      
این دمنوش علاوه بر آنکه به کاهش وزن کمک می‌کند حاوی آنتی‌اکسیدان است که مواد سمی را از بدن دفع کرده و گوارش را بهبود می‌دهد.

        ۳- نوشیدنی زردچوبه و زنجبیل
      
خواص دارویی زردچوبه در کنترل سرفه، احتقان و سرماخوردگی تایید شده‌ است. کورکومین موجود در زردچوبه خواص ضد التهابی، آنتی‌اکسیدانی و ضد سرطانی دارد. همچنین زنجبیل حالت تهوع را برطرف کرده و احتقان را کاهش می‌دهد.

        ۴- چای ماسالا
      
این دمنوش از سال‌ها قبل در درمان بیماری‌هایی از قبیل سرفه، سرماخوردگی، احتقان و مشکلات تنفسی کاربرد داشته‌ است. در آماده‌سازی این دمنوش ترکیب‌های دیگری از قبیل زنجبیل و دارچین استفاده می‌شود که این مواد نیز خاصیت ضد التهابی دارند. این دمنوش گلو را صاف کرده و از میزان التهاب آن می‌کاهد.

        ۵- دمنوش ریشه شیرین بیان
      
ریشه شیرین بیان به کاهش سرفه و احتقان کمک می‌کند. بررسی‌ها نشان می‌دهد دمنوش شیرین بیان خاصیت ضد ویروسی و ضد میکروبی دارد.
