
# Задържаха и обвиниха 3-ма за търговия с гласове

Published at: **2019-11-02T15:37:42+00:00**

Author: ****

Original: [Стандарт Новини](https://standartnews.com/blgariya-mestni-izbori-2019/zadrzhakha-i-obvinikha-3-ma-za-trgoviya-s-glasove-405654.html)

Районната прокуратура в Горна Оряховица повдигна обвинение на трима мъже за търговия с гласове за местните избори. Обвиняемите са в ареста за 72 часа, съобщи БНР.
В понеделник прокуратурата ще решава дали да им поиска постоянно задържане. На 1 ноември вечерта са арестувани 65-годишен мъж с прякор Путаша от село Петко Каравелово, мъж на 56 години от село Драганово и 38-годишен от село Първомайци. Те са обвиняеми за това, че от 17 до 27 октомври на територията на община Горна Оряховица са организирали предлагането на пари на избиратели, за да ги склонят да гласуват в полза на определен кандидат за кмет на Горна Оряховица.
Според близки до разследването предлаганите суми варирали от 30 до 100 лева за глас, а парите щели да бъдат платени срещу снимана с телефон бюлетина при гласуването.
Ако обвиняемите бъдат признати за виновни, ги грози от 1 до 7 години лишаване от свобода и глоба от 10 000 до 25 000 лева.
