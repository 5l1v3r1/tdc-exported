
# Lieve ischemia per Catherine Deneuve

Published at: **2019-11-06T18:15:00+00:00**

Author: ****

Original: [Adnkronos](https://www.adnkronos.com/intrattenimento/spettacolo/2019/11/06/malore-per-catherine-deneuve-ricoverata_QBOLllFlU3Z2XOdH0JhfAM.html)

Catherine Deneuve sta meglio. Secondo un comunicato della famiglia dell'attrice, diffuso dalla sua agente Claire Blondel e citato dal quotidiano 'Le Parisien', la Deneuve è stata colta da una "lieve ischemia", "molto limitata e quindi reversibile", "non ha alcun deficit motorio e si riprenderà dopo un breve periodo di riposo". L'attrice, 76 anni, è stata ricoverata ieri sera in ospedale. Secondo la famiglia il problema è stato causato da un eccesso di lavoro. La Deneuve, infatti, da ottobre è impegnata sul set del film di Emmanuelle Bercot, 'De son vivant'.
