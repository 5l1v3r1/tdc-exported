
# Tek eksiğimiz goldü

Published at: **2019-11-04T19:00:34+00:00**

Author: ****

Original: [OLAY](https://www.olay.com.tr/tek-eksigimiz-goldu-214139h.htm)


        SEYİT GÜNDOĞAN
      
Yalçın Hoca, “Ligin hedef takımlarından birisiyiz. Sahamızda kapanan takımlara karşı oynayacağız. Buraya 1 puana gelen takımlara karşı golü bulamazsanız sonuç böyle oluyor” diye konuştu.
Bu sezon evinde ilk kez puan kaybeden Bursaspor'da Teknik Direktör Yalçın Koşukavak, ligde bu tip maçlar oynayacakların söyledi. Balıkesirspor'un kontratağa yatkın bir oyun oynayacağını tahmin ettiklerini vurgulayan Koşukavak, “Bursaspor ligin hedef takımı. Sahamızda kapanan takımlara karşı oynayacağız. Ancak, bu tip maçları ilkyarı ve ikinci yarı olarak iki bölümde değerlendirmek gerekiyor” dedi.

        HERŞEYİ YAPTILAR
      
İkinci yarıda daha iyi oynadıklarını ifade eden tecrübeli teknik adam, “İlkyarı oyunu kontrol edemedik ama ikinci yarı baskı kurduk. Bu devrede kazanmak için çok uğraştık. Oyuncularım kazanmak için herşeyi yaptılar. Pozisyonlar da bulduk ama golü bulamadık. Golü bulsak maçı kazanabilirdik. Buraya 1 puana gelen takımlara karşı golü bulamazsanız sonuç böyle oluyor” diye konuştu.
