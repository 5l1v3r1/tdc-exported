
# پیکر دومین کشته سیل تربت جام پیدا شد

Published at: **2019-11-01T13:02:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619209/%D9%BE%DB%8C%DA%A9%D8%B1-%D8%AF%D9%88%D9%85%DB%8C%D9%86-%DA%A9%D8%B4%D8%AA%D9%87-%D8%B3%DB%8C%D9%84-%D8%AA%D8%B1%D8%A8%D8%AA-%D8%AC%D8%A7%D9%85-%D9%BE%DB%8C%D8%AF%D8%A7-%D8%B4%D8%AF)


        جسد دومین فرد مفقود شده در سیل شهرستان تربت جام در خراسان رضوی توسط نیروهای هلال احمر پیدا شد.
      

        آفتاب‌‌نیوز :
      
ابراهیم بهمن آبادی معاون امداد و نجات جمعیت هلال احمر خراسان رضوی گفت: بر اثر جاری شدن سیل حاصل از تگرگ در ارتفاعات بزد و ورود سیلاب به کانال‌ها و رودخانه‌های فصلی منتهی به جاده اصلی تربت جام به مشهد و شدت بارندگی در تربت جام، شب گذشته یک دستگاه خودرو زانتیا به داخل کانال آب سقوط کرد.
ابراهیم بهمن آبادی افزود: بر اثر این حادثه یک نفر جان خود را از دست داد و یک نفر دیگر نیز مفقود شد که در پی جستجوهای شب گذشته تا ظهر امروز جسد فرد مفقود شده نیز پیدا شد.
وی با بیان اینکه تحقیقات در این زمینه ادامه دارد، گفت: تیم‌های امداد و نجات سیلاب در حالت آماده باش قرار دارند.
گفتنی است؛ شهرستان تربت جام در ۱۶۸ کیلومتری مشهد واقع است.
