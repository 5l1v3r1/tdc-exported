
# У Польщі оштрафували чоловіка, який зірвав вивіску з гербом України

Published at: **2019-11-06T19:21:00+00:00**

Author: ****

Original: [НВ](https://nv.ua/ukr/world/countries/polyaka-oshtrafuvali-cherez-vivisku-z-gerbom-ukrajini-novini-polshchi-50052042.html)

Про це повідомляє Польське радіо.
Табличка висіла на стіні будинку, де знаходиться почесне консульство України.
Інцидент стався на початку квітня 2019 року в центрі Ополя. Вранці на тротуарі перехожі помітили знищену вивіску з гербом України, яка раніше висіла на стіні будинку, в якому знаходиться офіс консульства.
Як встановили в поліції, Томаш А, який її зірвав, перебував під впливом алкоголю. Він зізнався у скоєному. Обвинувачений стверджував, що це була «хуліганська витівка», і сам він не має ніяких негативних почуттів до України та українців.
Крім штрафу в тисячу злотих, підсудний повинен покрити кошти ремонту вивіски та оплатити судові послуги.
