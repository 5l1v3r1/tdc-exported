
# 
        ۹۴۰ نانوایی متخلف به تعزیرات معرفی شدند
      

Published at: **2019-11-03T21:48:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637919/%DB%B9%DB%B4%DB%B0-%D9%86%D8%A7%D9%86%D9%88%D8%A7%DB%8C%DB%8C-%D9%85%D8%AA%D8%AE%D9%84%D9%81-%D8%A8%D9%87-%D8%AA%D8%B9%D8%B2%DB%8C%D8%B1%D8%A7%D8%AA-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF)

به گزارش بولتن نیوز، یدالله صادقی اظهار داشت: از ابتدای مهرماه امسال قیمت‌ جدید نان در تهران و شهرستان‌ها از طرف استانداری تهران ابلاغ شد و بر همین اساس همه نانوایی‌های استان بازرسی شده و یا به مرور می‌شوند.
رئیس سازمان صنعت، معدن و تجارت استان تهران با بیان اینکه از ابتدای مهرماه سالجاری ۶۰ درصد از واحدهای صنفی نانوایی استان مورد بازرسی قرار گرفته‌اند، گفت: از ابتدای مهرماه ۹۴۰ واحد نانوایی متخلف با بیش از ۲ میلیارد و ۳۶۲ میلیون ریال تخلف روی وزن و قیمت نان شناسایی و به تعزیرات حکومتی معرفی شدند.
وی با بیان اینکه بیش از ۶ هزارو ۴۰۰ واحد خبازی در استان تهران فعال است که از این تعداد ۳ هزار و ۷۵۰ واحد مورد بازرسی قرار گرفته اند، ادامه داد: بیشترین تخلف مشاهده شده در نانوایی‌ها گرانفروشی و کم فروشی در وزن چانه بوده است.
صادقی تصریح کرد: نظارت و بازرسی بر واحدهای صنفی بخصوص نانوایی‌ها تا دستیابی به قیمت‌ و وزن چانه‌های ابلاغی ادامه دارد.
وی گفت: شهرندان در صورت مشاهده هرگونه تخلف صنفی اعم از گرانفروشی، کم‌فروشی، تقلب و... مراتب را از طریق سامانه ۱۲۴ به سازمان صنعت، معدن و تجارت استان تهران گزارش دهند.
