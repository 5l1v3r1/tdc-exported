
# Pop pevka zavita v žalost, ubili so ji bratranca

Published at: **2019-11-01T19:28:00+00:00**

Author: **Ma. M.**

Original: [Slovenske novice](https://www.slovenskenovice.si/bulvar/tuji-traci/clanek/pop-pevka-zavita-v-zalost-ubili-so-ji-bratranca-245245)

Nekdanja glavna pevka skupine Pussycat Dolls in žirantka v oddaji X Factor Nicole Scherzinger (41) je zavita v žalost. Minulo soboto je namreč ostala brez bratranca Johna Fredericka (35), ki ga je neznani voznik srebrnega hyundaia sonate zbil do smrti na ulici v floridskem Fort Lauderdalu in odpeljal s kraja nesreče.
Na instagramu je Nicole napisala: »Prava nočna mora je, da se bratranec John nikoli več ne bo zbudil. S težkim srcem se poslavljam od njega.« Vse sledilce je tudi prosila, naj ji sporočijo, če vedo kaj o tej nesreči. »Moj dragi bratranec, rada te imam,« je končala zapis.
