
# Μετρό – Γραμμή 4: Οι νέοι σταθμοί που ανοίγουν – Πώς θα χωροθετούνται

Published at: **2019-11-06T08:00:59+00:00**

Author: **neolaia.gr Team**

Original: [neolaia.gr](https://neolaia.gr/2019/11/06/metro-grammi-4-oi-neoi-stathmoi-pos-horothetudai/)

Έχει ανοίξει πλέον ο δρόμος για την κατασκευή της Γραμμής 4 του μετρό στην Αθήνα, αφού απορρίφθηκαν από το Συμβούλιο της Επικρατείας οι προσφυγές εναντίον του διαγωνισμού.
Ο διαγωνισμός αναμένεται να προχωρήσει κανονικά, ενώ αρχικά θα εξετασθούν οι τεχνικές προσφορές των δύο κοινοπραξιών που έχουν προκριθεί και στη συνέχεια οι οικονομικές τους προσφορές και να αναδειχθεί ο ανάδοχος.
Το έργο διεκδικούν αυτή τη στιγμή οι κοινοπραξίες: Άκτωρ-Ansaldo-Hitachi-Rail Italy και Άβαξ-Ghella-Alstom.
Το τμήμα Άλσος Βεΐκου – Γουδή είναι μήκους 12,8 χλμ. και περιλαμβάνει 15 υπόγειους σταθμούς.
Η γραμμή θα ξεκινά από το Άλσος Βεΐκου στο Γαλάτσι, θα περνάει από την Κυψέλη, τα δικαστήρια, τα Εξάρχεια, τον Ευαγγελισμό, την Πανεπιστημιούπολη, τα Ιλίσια και θα καταλήγει στου Γουδή.
Η νέα γραμμή του μετρό θα καλύψει πυκνοκατοικημένες περιοχές του δήμου Αθηναίων, ενώ στη σύμβαση θα προβλέπεται και η προμήθεια 18 υπεραυτόματων συρμών που θα κινούνται χωρίς οδηγό. Στις αποβάθρες θα υπάρχουν θύρες ασφαλείας, οι οποίες θα ανοίγουν μόνο εφόσον ο συρμός θα έχει ακινητοποιηθεί.

        Σταθμοί Ανταπόκρισης θα είναι οι Σταθμοί:
      
-Ακαδημίας (με σταθμό Πανεπιστήμιο – Γραμμή 2),
-Ευαγγελισμός (με Γραμμή 3).
**Στην Ακαδημία, θα υπάρχει συνδετήρια υπόγεια διάβαση που θα ενώνει τη Γραμμή 4 με τη Γραμμή 2.

        Οι 15 νέοι σταθμοί της Γραμμής 4 μετρό θα χωροθετούνται ως εξής:
      
Ο Σταθμός Βεΐκου χωροθετείται στη συμβολή της Λεωφ. Ομορφοκκλησιάς (Βεΐκου) με την οδό Τράλλεων στον Δήμο Γαλατσίου.
Ο Σταθμός Γαλάτσι χωροθετείται στη συμβολή της Λεωφόρου Ομορφοκκλησιάς (Βεΐκου) και επί της συνέχειας αυτής, οδό Αγ. Γλυκερίας με την Λεωφόρο Γαλατσίου στον Δήμο Γαλατσίου.
Ο Σταθμός Ελικώνος χωροθετείται στη συμβολή των οδών Αγίας Γλυκερίας και Πάρνηθος στον Δήμο Αθήνας, παρά τον λόφο Ελικώνος.
Ο Σταθμός Κυψέλη χωροθετείται στη νοτιοανατολική πλευρά της πλατείας Κανάρη στον Δήμο Αθήνας, από την οδό Κυψέλης μέχρι την οδό Βελβενδού.
Ο Σταθμός Δικαστήρια χωροθετείται στα δυτικά του συμπλέγματος των πρώην κτιρίων της σχολής Ευελεπίδων (κτήρια) Δικαστηρίων στον Δήμο Αθήνας, στη συμβολή των οδών Ευελπίδων και Μουστοξύδη.
Ο Σταθμός Αλεξάνδρας χωροθετείται στη συμβολή της Λεωφ. Αλεξάνδρας με την οδό Μουστοξύδη στον Δήμο Αθήνας.
Ο Σταθμός Εξάρχεια χωροθετείται επί της πλατείας Εξαρχείων, στη συμβολή των οδών Στουρνάρη και Σπ. Τρικούπη στον Δήμο Αθήνας.
Ο Σταθμός Ακαδημίας χωροθετείται στην οδό Ακαδημίας, μεταξύ των οδών Ιπποκράτους και Σίνα στον Δήμο Αθήνας.
Ο Σταθμός Κολωνάκι χωροθετείται επί της πλατείας Φιλικής Εταιρείας (πλατεία Κολωνακίου) στον Δήμο Αθήνας, στη συμβολή των οδών Σκουφά, Πατριάρχου Ιωακείμ, Καψάλη, Κουμπάρη και Κανάρη.
Ο Σταθμός Ευαγγελισμός χωροθετείται στο πάρκο της Ριζάρη στον Δήμο Αθήνας, παράλληλα με την οδό Ριζάρη και διαγώνια σε σχέση με τον υφιστάμενο σταθμό Ευαγγελισμό της Γραμμής 3.
Ο Σταθμός Καισαριανή χωροθετείται στη συμβολή της Λεωφόρου Εθνικής Αντιστάσεως με την Λεωφόρο Βασ. Αλεξάνδρου στον Δήμο Καισαριανής, μεταξύ των οδών Υμηττού και Τζων Κένεντυ.
Ο Σταθμός Πανεπιστημιούπολη χωροθετείται στον χώρο της Πανεπιστημιούπολης του Εθνικού και Καποδιστριακού Πανεπιστημίου Αθήνας στον Δήμο Καισαριανής, βόρεια της εσωτερικής οδικής αρτηρίας.
Ο Σταθμός Ιλίσια χωροθετείται στη οδό Ινδού και στις πλατείες Αόρνου και Κύπρου στον Δήμο Ζωγράφου.
Ο Σταθμός Ζωγράφου χωροθετείται επί της πλατείας Αλεξανδρή (πλατεία Γαρδένιας) στον Δήμο Ζωγράφου, στη συμβολή των οδών Γ. Ζωγράφου και Γ’ Ορεινής
Ταξιαρχίας με τη λεωφόρο Στρ. Αλεξάνδρου Παπάγου.
Ο Σταθμός Γουδή χωροθετείται στην πλατεία Ελευθερίας και την οδό Λοχ. Σπηλιωπούλου στον Δήμο Ζωγράφου.
Η απόφαση του ΣτΕ αναμένεται να καθαρογραφεί το επόμενο διάστημα.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
