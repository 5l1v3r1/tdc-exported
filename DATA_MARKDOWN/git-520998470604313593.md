
# Вже незабаром у Чернівцях відбудеться концерт Святослава Кондратіва

Published at: **2019-11-01T08:34:00+00:00**

Author: ****

Original: [Погляд](https://pogliad.ua/news/culture/vzhe-nezabarom-u-chernivcyah-vidbudetsya-koncert-svyatoslava-kondrativa-379651)

Наприкінці листопада до Чернівців приїде відомий скрипаль-віртуоз. 26 листопада 2019 року у Чернівецькій обласній філармонії Святослав Кондратів відіграє концерт. Початок заходу о 19.00.
Цього разу музикант представить чернівчанам свою нову концертну програму «Вікінг».
У рамках туру #турВиКинг Святослав Кондратів виступить у 13 містах України.
Проєкт Святослава Кондратіва #СвітОчимаСкрипаля відомий дивовижними музичними відео, які знімає скрипаль у найпрекрасніших куточках світу – Метеорах Греції, дюнах Сахари, Норвезьких фіордах, Венеції, Барселоні, Парижі…
Музика Маестро вже завоювала серця тисяч шанувальників по всій Україні і за її межами. Близько 100 концертів за останні два роки, які дав скрипаль разом зі своїм бендом на провідних концертних майданчиках країни, підтверджують високий рівень і популярність артиста. Його по праву називають Першою скрипкою і найромантичнішим скрипалем України! Стильний і харизматичний Святослав Кондратів підкорює своєю чарівністю, віртуозністю і талантом з перших хвилин! А енергетика, яка панує на сцені, оригінальний відеоряд і живий звук заворожують і переносять слухачів в музичну казку, з якої не хочеться повертатися!
