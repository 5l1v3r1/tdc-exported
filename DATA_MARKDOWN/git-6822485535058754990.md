
# هوآوی هشت دسته‌بندی جدید از کاربردهای تجاری ۵Gرا معرفی کرد

Published at: **2019-11-05T16:11:00+00:00**

Author: ****

Original: [جامعه خبری تحلیلی الف](https://www.alef.ir/news/3980814143.html)

در دهمین گردهمایی جهانی پهنای باند موبایل (Global MBBF)، هوآوی در مقاله‌ای هشت دسته‌بندی جدید را در زمینه کاربردهای عمومی و تجاری ۵G معرفی کرد.
سال 2019 را می‌توان اولین سال توسعه تجاری صنعت 5G دانست. این صنعت با توجه به ظرفیت بالا و دستاوردهایی که در رشد اقتصادهای دیجیتال به دست آورده، توانسته به کانون توجه فناوری مخابراتی تبدیل شود. همچنین انتظار می‌رود که 5G بتواند در توسعه فرایند دیجیتالی کردن صنایع نیز نقش متحول‌کننده‌ای را ایفا کند.
این مقاله به هشت راهکار بهره‌گیری از 5G در کاربردهای تجاری و همچنین تجربه‌های راه‌اندازی آنها اشاره می‌کند که بر پایه تحقیق و توسعه موفق این فناوری در سال 2019 بنا شده است.
کاربردهای تجاری نظیر به نظیر می‌توانند یکی از بزرگترین مشتریان 5G باشند که دلیل آن نه تنها سرعت بالا در دریافت و ارسال داده‌هاست، بلکه تأخیر بسیار پایین و قابلیت اطمینان بالا مواردی هستند که می‌توانند این فناوری را به گزینه‌ای ایده‌آل برای این حوزه تبدیل کنند.
برای مثال در عملیات بررسی کیفیت بینایی ابری نیاز به پهنای باند بارگذاری داده تا 80 مگابیت بر ثانیه برای آپلود عکس از دوربین‌ها به مراکز پردازش داده وجود دارد و در این راه احتیاج داریم تا اطمینان‌پذیری بسیار بالایی تا حد 99.999 درصدی ارسال داده‌ها را تضمین کند.
چرا که در کاربردهای با نیاز پهنای باند بالاتر، تأخیر پایین‌تر و قابلیت اطمینان بیشتر، راهکاری به جز 5G را نمی‌توان انتخاب کرد. در واقع با گسترش فضای بازار، صنایع بیشتری می‌توانند سرویس‌های خود را ارائه کنند تا اهمیت 5G بیش از پیش مشخص و لمس شود.
هشت مورد تعیین شده در این مقاله به این شرح اعلام شده‌اند:
·        بازبینی کیفیت محصول بینایی ابری و آزمون ابری برای کارخانه های هوشمند
·        انتقال ابری ماشین‌آلات مهندسی برای استفاده در معادن و درگاه‌های حمل و نقل هوشمند
·        ویدئوهای ابری برای جاده‌های امن و پل‌ها
·        کنترل هماهنگ میان‌دستگاهی برای انبارهای هوشمند
·        گیمینگ ابری
·        واقعیت مجازی ابری
·        ویدئوهای 4K/8K
·        انتشار محتوای زنده ابری
ریچی پنگ، مدیر ارشد بازاریابی خط تولید شبکه‌های بی‌سیم در شرکت هوآوی در جریان ارائه این مقاله به این نکته اشاره کرد که همکاری هوآوی با شرکا و اپراتورهای مخابراتی، باعث کشف محدوده وسیعی از کاربردهای نوآورانه برای 5G شده که می‌توان از آنها در زمینه‌های مختلف به برای رسیدن به اهداف صنعتی و تجاری استفاده کرد.
البته هوآوی در‌های توسعه این فناوری را تنها بر روی شرکای تجاری خود باز نکرده و این امکان وجود دارد که شرکت‌ها، صنایع و اپراتورهای دیگر نیز همکاری را در این زمینه آغاز کنند تا بتوان به پیشرفت‌های بیشتری در این حوزه رسید و کاربردهای آن را گسترش داد.
همچنین ریچی پنگ در نشست سیستم‌های هوشمند بی‌سیم در رویداد MBBF و در بخشی از صحبت‌های خود به آینده این فناوری اشاره و گفته است: «هوآوی خود را متعهد می‌داند که ارتباطات 5G باکیفیتی را در سطح دنیا برای ارتقای سطح عملکرد و پیشرفت بیشتر صنایع دیجیتال ارائه کند. هوآوی با دیدی بلند به آینده در صدد این امر است تا بتوان با همکاری شرکای صنعتی و اپراتورهای مخابراتی، کاربردهای 5G را در زمینه‌های گسترده‌تری پیاده کرده تا بتوانیم با همکاری یکدیگر، آینده‌ای روشن و امیدوارکننده‌تر را برای این فناوری ترسیم کنیم».
انجمن ارتباطات موبایل باند پهن، محفلی برای گردهمایی بیش از 1600 نماینده از اپراتورها، صنایع همکار، کارخانجات چرخه تأمین، سازمان‌های استاندارد، صنایع آماری و تحلیلی و رسانه‌هاست.
متن کامل این مقاله در این صفحه قابل دانلود و مطالعه است.
