
# Adobe розробила додаток для камери з ефектами з Photoshop - Радіо Максимум

Published at: **2019-11-06T14:44:00+00:00**

Author: **Сорока Назар**

Original: [Радіо Максимум](https://maximum.fm/adobe-rozrobila-dodatok-dlya-kameri-z-efektami-z-photoshop_n169154)


        Компанія Adobe розробила додаток для смартфона, яки в реальному часі додає ефекти і фільтри до зображення з камери. Працює новинка як "Історії" в Instagram, тільки за словами розробників, за допомогою їх програми можна створити "якісніші" фото з кращою графікою.
      
Штучний інтелект, вбудований в Photoshop Camera, визначає, що розташоване в кадрі: їжа, людина чи природа. Виходячи з цього нейромережа сама підбирає кращий фільтр для зображення: від корекції тіней і світла до заміни неба на тлі. Наприклад, на зображення їжі програма додає блиск.
Штучний інтелект тренувався на бібліотеці фотографій Adobe і користувачів: як вони редагують фото і які відредаговані фото подобаються підписникам. Adobe також розробляє додаткові фільтри разом з селебріті: наприклад, Біллі Айліш. Можна буде створити і свої фільтри.
Публічна версія Photoshop Camera вийде у 2020 році, але вже зараз можна подати заявку на участь в бета-тесті.
