
# پیدا شدن جسد دومین کشته سیل تربت جام

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696221/%D9%BE%DB%8C%D8%AF%D8%A7-%D8%B4%D8%AF%D9%86-%D8%AC%D8%B3%D8%AF-%D8%AF%D9%88%D9%85%DB%8C%D9%86-%DA%A9%D8%B4%D8%AA%D9%87-%D8%B3%DB%8C%D9%84-%D8%AA%D8%B1%D8%A8%D8%AA-%D8%AC%D8%A7%D9%85)

جسد فرد مفقود شده در سیل شهرستان تربت جام در خراسان رضوی توسط نیروهای هلال احمر پیدا شد.
معاون امداد و نجات جمعیت هلال احمر خراسان رضوی روز جمعه به خبرنگار ایرنا گفت: بر اثر جاری شدن سیل حاصل از تگرگ در ارتفاعات بزد و ورود سیلاب به کانال‌ها و رودخانه‌های فصلی منتهی به جاده اصلی تربت جام به مشهد و شدت بارندگی در تربت جام، شب گذشته یک دستگاه خودرو زانتیا به داخل کانال آب سقوط کرد.
ابراهیم بهمن آبادی افزود: بر اثر این حادثه یک نفر جان خود را از دست داد و یک نفر دیگر نیز مفقود شد که در پی جست و جوهای شب گذشته تا ظهر امروز جسد فرد مفقود شده نیز پیدا شد.
وی اظهار داشت: تحقیقات در این زمینه ادامه دارد.
این مسئول در هلال احمر خراسان رضوی گفت: تیم‌های امداد و نجات سیلاب در حالت آماده باش قرار دارند.
شهرستان تربت جام در ۱۶۸ کیلومتری مشهد واقع است.
