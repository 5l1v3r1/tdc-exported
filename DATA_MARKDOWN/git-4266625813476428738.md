
# Лідери чемпіонату Англії «МанСіті» і «Ліверпуль» здобули вольові перемоги у матчах 11-го туру

Published at: **2019-11-02T20:47:00+00:00**

Author: ****

Original: [ZIK.UA](https://zik.ua/news/2019/11/02/lidery_chempionatu_anglii_mansiti_i_liverpul_zdobuly_volovi_peremogy_u_1682385)


        У матчах 11-го туру чемпіонату англійської прем’єр-ліги (АПЛ) «Манчестер Сіті» обіграв вдома «Саутгемптон» з рахунком 2:1, а «Ліверпуль» аналогічно переміг на виїзді «Астон Віллу».
      
Як повідомляє ukrinform.ua, «Манчестер Сіті» несподівано програв перший тайм аутсайдеру АПЛ – «Саутгемптону». У гостей на 13-й хвилині відзначився Ворд-Проуз. Лише на 70-й хвилині Агуеро рахунок зрівняв. А на останніх хвилинах матчу Вокер приніс «МанСіті» вольову перемогу 2:1.
Український півзахисник «Манчестер Сіті» Олександр Зінченко не потрапив до заявки на матч через травму. В цьому сезоні в АПЛ він зіграв сім матчів.
В Бірмінгемі «Ліверпуль» також програв перший тайм. За «Астон Віллу» забив Трезеге. Три очки «Ліверпулю» принесли голи в кінці поєдинку. Відзначились Робертсон і Мане. 2:1 – важка перемога «Червоних», які дотиснули господарів лише на 4-й компенсованій хвилині.
Додамо, що після 11-и турів лідер чемпіонату «Ліверпуль» й надалі випереджає «Манчестер Сіті» на шість очок.
