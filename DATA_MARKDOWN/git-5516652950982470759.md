
# Πολεμική Αεροπορία: Πραγματοποίησε 94 αεροδιακομιδές ασθενών τον Οκτώβριο από τα νησιά

Published at: **2019-11-04T17:40:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425125/polemikh-aeroporia-pragmatopoihse-94-aerodiakomides-asthenwn-ton-oktwbrio-apo-ta-nhsia)


        Υπερέβησαν τις 300 ώρες πτήσης τα πτητικά μέσα της Πολεμικής Αεροπορίας, τον Οκτώβριο για να μεταφέρουν ασθενείς από νησιά του Αιγαίου και του Ιονίου και να συμμετάσχουν σε αποστολές επιχειρήσεις έρευνας και διάσωσης και πυρόσβεσης.
      
Όπως έγινε γνωστό από το ΓΕΑ, αεροσκάφη C-27j και C-130, Legacy-484 και GV-678 καθώς και ελικόπτερα Super Puma, AB-205 και AB-212 εκτέλεσαν 71 αποστολές τον Οκτώβριο προκειμένου να μεταφέρουν 94 ασθενείς από νησιά του Αιγαίου και του Ιονίου σε νοσοκομεία των αστικών κέντρων, συμπληρώνοντας 163,5 ώρες πτήσεως.
Την ίδια ώρα ελικόπτερα Super Puma και AB-205 πραγματοποίησαν πέντε εξόδους σε ξηρά και θάλασσα για τον εντοπισμό και διάσωση αγνοούμενων.
Τα ελικόπτερα εντόπισαν τρεις αγνοουμένους, ενώ σε συνεργασία με άλλους φορείς (λιμενικό Σώμα, ΕΚΑΒ, ιδιωτικά πλοία κλπ), διεσώθη άλλος ένας αγνοούμενος.
Πηγή: naftemporiki.gr
