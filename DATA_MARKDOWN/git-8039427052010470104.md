
# ‘సివియర్ ప్లస్’లో వాయు కాలుష్యం : ఇటుక బట్టీల మూసివేత

Published at: **2019-11-03T12:56:07+00:00**

Author: ****

Original: [Andhrajyothy](https://www.andhrajyothy.com/artical?SID=945385)

Ph: 88865 47666ప్రవేశం ఉచితం ADVT
ముజఫర్‌నగర్ : కోరలు చాస్తోన్న వాయు కాలుష్యాన్ని కొంతమేరకైనా నియంత్రించే క్రమంలో... ఇటుక బట్టీలను మూసివేశారు. ఉత్తరప్రదేశ్ లోని ముజఫర్‌నగర్‌లో ఈ సందర్భం చోటుచేసుకుంది. బట్టీల మూసివేతతో జిల్లాలో నిర్మాణ పనులు పూర్తిగా నిలిచిపోయాయి.
 పరిస్థితి మెరుగుపడేంత వరకు మూసివేత కొనసాగుతుందని అధికారులు వెల్లడించారు. ప్రస్తుతానికైతే మంగళవారం వరకు ఇటుక బట్టీలను తెరవరాదని ఆదేశాలు జారీ అయ్యాయి. ఈ క్రమంలో... మొత్తం 333 బట్టీలు మూతబడ్డాయి. కాగా కాలుష్యం తారస్థాయికి చేరిన నేపధ్యంలో... ప్రజలు తగిన జాగ్రత్తలు తీసుకోవాలని, ఇళ్ళనుంచి బయటకు వెళ్ళే సమయాల్లో తప్పనిసరిగా మాస్క్‌లను ధరించాలని ముజఫర్‌నగర్ ఛీఫ్ మెడికల్ ఆఫీసర్ డాక్టర్ పీఎస్ మిశ్రా విజ్ఞప్తి చేశారు.  దీపావళి సందర్భంగా జరిగే బాణాసంచా వినియోగం నేపధ్యమంలో దేశ రాజధాని ఢిల్లీ నగరంలో వాయు కాలుష్యం తారస్థాయికి చేరిన విషయం విదితమే. ఆ తర్వాత ఇటుక బట్టీల కారణంగా... ముజఫర్‌నగర్‌లో వాయు కాలుష్యం తారస్థాయికి చేరుకోవడంతో... ఢిల్లీ, ఉత్తరప్రదేశ్ రాష్ట్రాల్లోని పలు ప్రాంతాల్లో జనజీవనంపై తీవ్ర ప్రభావం పడుతోంది.
