
# אביבה תבורי מציגה: דייט עם החבר לאור היום

Published at: **2019-11-05T00:13:00+00:00**

Author: **וואלה! סלבס | צילום: ניר פקין**

Original: [וואלה! סלבס](https://celebs.walla.co.il/item/3321653)

הו, ההתרגשות של אהבה חדשה: ליטופים רכים, מחמאות שגורמות לך להסמיק, מחוות רומנטיות כמו פרחים, או שוקולד, או סתם הפתעה נחמדת, הדייט ההוא שנגמר... לא משנה, זה כנראה בדיוק מה שעובר בשבועות האחרונים על אביבה תבורי (פעם "אשתו של", אחר כך "אשתו לשעבר של", כיום בהחלט "אמא של") - שמנהלת בתקופה האחרונה מערכת יחסים עם איש העסקים עופר ג'רסי וכנראה מאוהבת בהחלט. רואים עליה!

        רכלו על הזוגיות של אביבה תבורי באינסטגרם
      
תבורי בת ה-46, שבהתחלה הכחישה את העובדה שהיא מנהלת רומן חשאי (עם בחור שטענו כי הוא בכלל נשוי לאחרת), כבר לא מנסה להסתיר את החיבה הגוברת שלה לג'רסי. לפני ימים ספורים, השניים נתפסו כשהם יושבים כזוג מאוהב לכוס קפה ופטפוטים, בלב לבה של תל אביב, לאור היום וממש, אבל ממש לא בחשאיות.
מה זה אומר? שהסבתא הספורטיבית של תו פרינס תבורי (בחולצה חושפת בטן כמובן), צחקקה מהבדיחות שלו, נהנתה מכך שהניח את הזרוע שלו על הכתף המפורסמת שלה, בעוד שעל פי אנשים ששהו במקום, הוא העריך את התובנות שלה על העולם במהלך השיחה המרגשת של השניים. קסום.
וואלה! סלבס מאוהבת בעוגת קרמשניט שראתה במאפייה לפני יומיים. האם היא תענה לחיזורים שלה?
