
# शबाना आजमी को ट्रोल करने वालों पर भड़की अभिनेत्री ऋचा चड्ढा, ट्रोलर्स को जमकर सुनाई खरी-खोटी

Published at: **2019-11-04T04:38:40+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/richa-chadha-slammed-trollers-for-trolling-actress-shabana-azmi/271315/)

बॉलीवुड की जानी मानी अभिनेत्री और सामाजिक कार्यकर्ता शबाना आजमी सोशल मीडिया पर काफी एक्टिव रहती हैं और हर महत्वपूर्ण मुद्दे पर बेबाकी से अपनी राय रखती हैं। शबाना हमेशा अपने ट्वीट्स को लेकर सुर्खियों में बनी रहती हैं। हाल ही में शबाना आजमी ने अपने ट्विटर हैंडल से एक ट्वीट किया था, जिसमें उन्होंने एंटी हिंदू और एंटी मुस्लिम कहे जाने पर तंज कसा था। अपने इस ट्वीट को लेकर वह सोशल मीडिया यूजर्स के निशाने पर आ गईं, लोग उन्हें जमकर ट्रोल कर रहें है। शबाना आजमी के ट्रोल होने पर अब बॉलीवुड एक्ट्रेस ऋचा चड्ढा उनके बचाव में उतरीं हैं।
शबाना आजमी ने एंटी हिंदू और एंटी मुस्लिम कहे जाने पर तंज कसते हुए ट्वीट कर लिखा कि किसी को भी बड़ी आसानी से एंटी-मुस्लिम और एंटी-हिंदू कहना आसान है, लेकिन ये मेरे बारे में क्या सिद्ध करता है? मानवतावादी। शबाना के इस पोस्ट के बाद सोशल मीडिया पर कुछ लोगों ने उनकी जमकर आलोचना की और उन्हें ट्रोल करना शुरू कर दिया।
