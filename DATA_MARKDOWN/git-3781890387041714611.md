
# บีญาเลสซิ่งคว้าแชมป์บิดมาเลเซีย

Published at: **2019-11-03T08:46:00+00:00**

Author: ****

Original: [เดลินิวส์](https://www.dailynews.co.th/sports/739808)


        "บีญาเลส" บิดคันเร่งคว้าแชมป์โมโต จีพี "มาเลเซียน กรังด์ปรีซ์" ส่วน "มาร์เกซ" เข้าที่ 2
      
การแข่งขันรถจักรยานยนต์ทางเรียบชิงแชมป์โลก ฤดูกาล 2019 สนามที่ 18 ซึ่งเป็นสนามรองสุดท้ายของฤดูกาล ในรายการ มาเลเซียน กรังด์ปรีซ์ ที่สนามเซปัง อินเตอร์เนชันแนล เซอร์กิต ในกรุงกัวลาลัมเปอร์ ประเทศมาเลเซีย เมื่อวันอาทิตย์ที่ผ่านมา มาเวอริก บีญาเลส นักซิ่งชาวสเปนจากทีมมอนสเตอร์ เอเนอร์จี ยามาฮ่า โมโตจีพี คว้าแชมป์ไปครอง หลังทำเวลา 40 นาที 14.632 วินาที ขณะที่ มาร์ก มาร์เกซ นักบิดชาวสเปนจากทีม เรปโซล ฮอนด้า ซึ่งคว้าแชมป์โลกซีซั่นนี้ไปก่อนแล้ว เข้าเส้นชัยเป็นอันดับ 2 เวลาตามหลัง 3.059 วินาที และ อันเดรีย โดวิซิโอโซ ชาวอิตาเลียนของทีมดูกาติ เข้าอันดับ 3 ตามหลัง 5.611 วินาที ส่วน ฟาบิโอ กวาร์ตาราโร ชาวฝรั่งเศส ที่ออกสตาร์ตจากตำแหน่งโพล ได้อันดับ 7 ช้ากว่า 12.864 วินาทีสำหรับ บีญาเลส ขึ้นมารั้งอันดับ 3 ในตารางคะแนนสะสม มีเพิ่มเป็น 201 แต้ม ตามหลัง โดวิซิโอโซ ที่มี 256 แต้ม และ มาร์เกซ 395 แต้ม โดยสนามต่อไปเป็นสนามสุดท้ายที่เซอร์กิต ริคาร์โด ตอร์โม เมืองบาเลนเซีย ประเทศสเปน วันที่ 17 พ.ย. 
