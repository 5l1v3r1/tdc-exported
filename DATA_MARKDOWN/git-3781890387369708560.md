
# ผู้นำซีเรียเหน็บทรัมป์ ศัตรูผู้จริงใจที่สุด

Published at: **2019-11-02T05:00:00+00:00**

Author: ****

Original: [เดลินิวส์](https://www.dailynews.co.th/foreign/739615)


        ประธานาธิบดีบาชาร์ อัล-อัสซาด กล่าวว่าประธานาธิบดีโดนัลด์ ทรัมป์ "คือสุดยอดผู้นำสหรัฐ" จากคำพูด "ตรงไปตรงมาที่สุด" ว่า "ต้องการน้ำมันของซีเรีย"
      
สำนักข่าวต่างประเทศรายงานจากกรุงดามัสกัส ประเทศซีเรีย เมื่อวันที่ 2 พ.ย. ว่าประธานาธิบดีบาชาร์ อัล-อัสซาด ผู้นำซีเรีย กล่าวในช่วงหนึ่งของการให้สัมภาษ์พิเศษกับสถานีโทรทัศน์เอ็นบีซีของสหรัฐ ที่ทำเนียบในกรุงดามัสกัส  ซึ่งออกอากาศครั้งแรกเมื่อวันศุกร์ที่ผ่านมา ว่าประธานาธิบดีโดนัลด์ ทรัมป์ เป็นผู้นำสหรัฐ "ที่ยอดเยี่ยมที่สุด" ไม่ใช่เพราะนโยบายของรัฐบาลชุดนี้ "ดี" แต่เป็นเพราะ "ความเปิดเผย ไม่อ้อมค้อมและความตรงไปตรงมา" ของทรัมป์เองต่างหาก 
