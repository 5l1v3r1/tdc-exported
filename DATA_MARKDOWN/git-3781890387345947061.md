
# ธนาธรโพสต์เฟซบุ๊กอยู่ไม่เป็น!! คาดเตรียมแจง16พ.ย.

Published at: **2019-11-03T11:43:00+00:00**

Author: ****

Original: [เดลินิวส์](https://www.dailynews.co.th/politics/739832)


        "ธนาธร จึงรุ่งเรืองกิจ" หัวหน้าพรรคอนาคตใหม่ โพสต์เฟซบุ๊ก "อยู่ ไม่ เป็น" รอฟังรายละเอียดเพิ่มเติม 16 พ.ย.นี้ ก่อน 20 พ.ย. ศาลรัฐธรรมนูญนัดฟังคำวินิจฉัยในคดีถือหุ้นสื่อ
      
เมื่อวันที่ 3 พ.ค. นายธนาธร จึงรุ่งเรืองกิจ หัวหน้าพรรคอนาคตใหม่ ได้โพสต์ภาพพร้อมข้อความในเฟซบุ๊ก "Thanathorn Juangroongruangkit - ธนาธร จึงรุ่งเรืองกิจ" โดยระบุว่า  "อยู่ ไม่ เป็น 16 พ.ย.62" จากนั้นทางเฟซบุ๊ก  "พรรคอนาคตใหม่ - Future Forward Party" ก็ได้นำข้อความดังกล่าวไปแชร์ต่อ พร้อมกับระบุว่า 16 พฤศจิกายน รอฟังรายละเอียดเพิ่มเติมในเร็ววันนี้ ภายหลังจากมีการเผยแพร่ข้อความดังกล่าวออกไปสร้างความสงสัยให้แก่ผู้พบเห็นเป็นอย่างมาก ทั้งนี้ จากการสอบถาม ส.ส.ของพรรคส่วนหนึ่งต่างบอกตรงกันว่าไม่ทราบว่าข้อความดังกล่าวหมายถึงการสื่อถึงเรื่องใด จึงคิดว่าน่าจะเป็นกิจกรรมส่วนตัวของนายธนาธรอย่างไรก็ตาม ในวันที่ 20 พ.ย. ศาลรัฐธรรมนูญนัดฟังคำวินิจฉัยในคดีคุณสมบัติการดำรงตำแหน่ง ส.ส.ของนายธนาธร จากกรณีการถือหุ้นในบริษัท วีลัคมีเดีย ซึ่งเป็นกิจการสื่อสารมวลชนที่ต้องห้ามไม่ให้ ส.ส.มีหุ้นในกิจการดังกล่าวตามรัฐธรรมนูญ.
