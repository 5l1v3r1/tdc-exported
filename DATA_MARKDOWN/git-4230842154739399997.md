
# САП передала обвинувальний акт проти Насалика до суду

Published at: **2019-11-07T12:36:19+00:00**

Author: ****

Original: [ФАКТИ](https://fakty.com.ua/ua/ukraine/20191107-sap-peredala-obvynuvalnyj-akt-proty-nasalyka-do-sudu/)

Спеціальна антикорупційна прокуратура завершила досудове розслідування проти екс-міністра енергетики і вугільної промисловості Ігоря Насалика і направила до суду обвинувальний акт.
Екс-міністра енергетики і вугільної промисловості Ігоря Насалика підозрюють у недекларуванні $1,2 млн позики від фізичної особи.
САП вже завершила досудове розслідування у зазначеній справі і відправила обвинувальний акт у Вищий антикорупційний суд для розгляду справи по суті.
Свою позику Насалик не вказав у деклараціях за період 2015-2018 років.

        Читайте: 
        НАБУ і САП проводять обшуки в екс-нардепа Дубневича
      
Таким чином екс-міністр міг скоїти злочин передбачений ст. 366-1 КК України (Декларування недостовірної інформації).
Якщо провину буде доведено, то Насалику загрожує штраф у розмірі від 2,5 тис. до 3 тис. неоподатковуваних мінімумів доходів громадян (42,5 тис. грн – 51 тис. грн), або громадські роботи на 150-240 годин, або ув’язнення на строк до двох років.
Нагадаємо, 9 липня Національне антикорупційне бюро повідомило Ігорю Насалику про підозру в недекларуванні $1,2 млн.
