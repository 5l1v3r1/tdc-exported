
# 'กิ๊ฟ-สิรินาถ'พับเพียบเรียบหรู ชวนทำกระทงสุดเก๋

Published at: **2019-11-07T04:00:00+00:00**

Author: ****

Original: [เดลินิวส์](https://www.dailynews.co.th/article/740240)


        yimyim ชวนทำกระทงไปลอยเสริมสร้างความสัมพันธ์และสืบสานประเพณีไทย บอกเลยชวนน้องสาวมาด้วย ห้ามพลาดจ้า
      
วันเพ็ญเดือนสิบสอง น้ำก็นองเต็มตลิ่ง เราทั้งหลายชายหญิง สนุกกันจริงวันลอยกระทง ลอย ลอย ลอยกระทง อิอิ >< yimyim คนสวยคนเดิมมารายงานตัวแล้วจ้า สัปดาห์นี้ดีใจมากเพราะจะได้ไปลอยกระทงกับแฟนหนุ่มสามสิบคนของเราแล้ว อุ้ย!เยอะไปเนอะ ว่าแต่จะลอยกระทงทั้งที เรายังไม่มีความรู้เลยว่าจะทำกระทงแบบไหนดี ส่วนใหญ่ซื้อจ้าเลยไม่ทราบวิธีทำ โชคดีที่น้องสาวของเรา กิ๊ฟ-สิรินาถ สุคันธรัต จากละครกลับไปสู่วันฝัน ช่องพีพีทีวี ว่างจากการถ่ายละครน้องกิ๊ฟเลยชวนเราไปขอความรู้ในการทำกระทงกับ อ.สกุล อินทกุล ผู้อำนวยการพิพิธภัณฑ์วัฒนธรรมดอกไม้ ซึ่งอาจารย์ก็สอนแบบตัวต่อตัวให้  yimyim จึงมีเวลาเก็บบทสัมภาษณ์ชิลๆ นี้มาฝากกันด้วยจ้า
 ขั้นตอนแรกของการทำกระทงคืออะไร?อ.สกุล “ก็ต้องเตรียมอุปกรณ์ในการทำกระทงก่อน ซึ่งก็มีหยวกกล้วย ซึ่งย่อยสลายได้ ใบตอง ดอกบานไม่รู้โรย ดอกดาวเรือง ดอกพุด ตะปู ซึ่งจะใช้สองไซส์คือไซส์ใหญ่และเล็ก เพราะตอนที่เราปักเหน็บกระทงไว้ ถ้าตะปูไซส์เล็กจะเอาไม่อยู่เลยต้องมีสองไซส์เป็นอย่างต่ำ จากนั้นเราจะใช้ใบตองมาพับเป็นสามเหลี่ยม โดยซ่อนดอกพุดไว้ข้างในพับให้แน่น แล้วใช้ลวดเย็บกระดาษติดไว้ก็จะได้หนึ่งชิ้น เราก็ทำไปเรื่อยๆ ให้พอสำหรับปักรอบหยวกกล้วยได้”
