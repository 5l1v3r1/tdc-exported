
# У Львові виплатять матеріальну допомогу людям, які пережили Голодомор

Published at: **2019-11-06T15:12:00+00:00**

Author: ****

Original: [ZIK.UA](https://zik.ua/news/2019/11/06/u_lvovi_vyplatyat_materialnu_dopomogu_lyudyam_yaki_perezhyly_golodomor_1685069)


        До Дня пам’яті жертв Голодомору, у Львові виплатять одноразову матеріальну допомогу людям, які пережили Голодомор 1932−1933 років.
      
Про це повідомила пресслужба Львівської міської ради.
Як повідомили в управлінні соціального захисту ЛМР, цю допомогу отримають 106 осіб, які мешкають у Львові. Їм виплатять по 1 000 грн. Загальна сума коштів, яку скерують на ці потреби, становить 106 000 грн.
Кошти виплатить міське управління соціального захисту у межах Комплексної програми соціальної підтримки окремих категорій громадян м. Львова.

        Довідка.
      
День пам’яті жертв Голодомору та політичних репресій вшановують в Україні щорічно, у четверту суботу листопада. За даними істориків, упродовж 1932−1933 років жертвами голоду в Україні, що виник внаслідок адміністративних заходів радянської влади, стали десятки мільйонів невинних людей.
