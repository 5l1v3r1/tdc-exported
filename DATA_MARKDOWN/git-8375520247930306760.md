
# США вимагають здійснення правосуддя у роковини з дня смерті Гандзюк

Published at: **2019-11-04T15:29:33+00:00**

Author: ****

Original: [ГЛАВКОМ](https://glavcom.ua/news/ssha-vimagayut-zdiysnennya-pravosuddya-u-rokovini-z-dnya-smerti-gandzyuk-637613.html)

США вимагають здійснення правосуддя для херсонської активістки Катерини Гандзюк, яка померла рік тому після нападу зловмисників, і працюватимуть заради того, щоб Україна стала країною, заради якої Гандзюк пожертвувала життям.
Про це заявив тимчасовий повірений у справах США в Україні Вільям Тейлор у відеозверненні, розміщеному в понеділок, 4 листопада на сторінці посольства США у Facebook.
«Сьогодні ми з гіркотою згадуємо про роковини смерті Катерини Гандзюк, яка померла рік тому у цей день. Вона була справжньою жінкою великою відваги. Вона присвятила своє життя Україні, пожертвувала собою заради країни. Ми вимагаємо правосуддя для Катерини та її родини. Ми пам'ятаємо Катерину і працюватимемо заради того, щоб Україна стала саме тією країною, заради якої вона поклала своє життя», - сказав Тейлор.
