
# Ζάεφ για τη Συμφωνία των Πρεσπών: Ανησυχώ ότι μπορεί να υπάρξει επιστροφή στο κακό παρελθόν που είχαμε

Published at: **2019-11-05T20:43:00+00:00**

Author: ****

Original: [enikos.gr](http://www.enikos.gr/politics/682525/zaef-stous-financial-times-anisycho-oti-borei-na-yparxei-epistrof)

Ο Ζόραν Ζάεφ μίλησε στους Financial Times για το μπλόκο της ΕΕ στην έναρξη των ενταξιακών διαπραγματεύσεων της Βόρειας Μακεδονίας, εξέφρασε την ανησυχία του για το μέλλον της Συμφωνίας των Πρεσπών και τόνισε –μεταξύ άλλων- ότι «ανησυχώ πως θα μπορούσε να υπάρξει επιστροφή στο κακό παρελθόν που είχαμε».
«Μέρος της διαδικασίας είναι μη αναστρέψιμο, αλλά ανησυχώ ότι θα μπορούσε να υπάρξει επιστροφή στο κακό παρελθόν που είχαμε», ανέφερε ο Πρωθυπουργός της Βόρειας Μακεδονίας Ζόραν Ζάεφ.
«Αν υπάρχουν αρκετή εθνικιστική ρητορική, ριζοσπαστική δράση και ομιλίες στη Βόρεια Μακεδονία θα δώσουν δικαιώματα στους Έλληνες πολιτικούς να χρησιμοποιήσουν την ίδια ρητορική. Και αυτό μπορεί να οδηγήσει τον καθένα να κάνει συγκεκριμένα βήματα, τα οποία δεν θα είναι καλά ούτε για την περιοχή, ούτε για τη χώρα μου», πρόσθεσε ο Ζόραν Ζάεφ.
Στους Financial Times μίλησε και ο Πρωθυπουργός της Αλβανίας Έντι Ράμα, ο οποίος τόνισε ότι η απόφαση να μην ξεκινήσουν οι ενταξιακές διαπραγματεύσεις της Αλβανίας προκάλεσαν «έντονο ψυχολογικό κλονισμό στη χώρα» και έβλαψαν την αξιοπιστία της ΕΕ στην περιοχή.
«Μας έκοψαν από την Ευρώπη δύο φορές, μία πριν από 5 αιώνες επί Οθωμανικής Αυτοκρατορίας και μετά για μισό αιώνα υπό το πιο σκληρό κομμουνιστικό καθεστώς. Κανείς δεν μπορεί να ζήσει με την ιδέα ότι μπορεί να υπάρξει τρίτη φορά και ότι αυτή τη φορά μπορεί να είναι η Ευρώπη που μας κόβει βίαια από την ίδια», ανέφερε χαρακτηριστικά ο Πρωθυπουργός της Αλβανίας.

        Το σχετικό δημοσίευμα των FT
      
