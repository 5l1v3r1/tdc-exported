
# Στο Βερολίνο για επίσκεψη ο Ιμάμογλου

Published at: **2019-11-07T23:00:00+00:00**

Author: **SigmaLive**

Original: [SIGMALIVE](https://www.sigmalive.com/news/international/596293/sto-verolino-gia-episkepsi-o-imamoglou)

Επίσκεψη στο Βερολίνο πραγματοποιεί από σήμερα ο δήμαρχος της Κωνσταντινούπολης και εκ των σημαντικότερων πολιτικών αντιπάλων του Τούρκου Προέδρου, Εκρέμ Ιμάμογλου, προκειμένου να συμμετάσχει στον εορτασμό της 30ής επετείου από την Πτώση του Τείχους. Το Βερολίνο και η Κωνσταντινούπολη έχουν αδελφοποιηθεί εδώ και 30 χρόνια.
Σύμφωνα με την Muenchner Merkur, κατά την διάρκεια της παραμονής του στην γερμανική πρωτεύουσα ο κ. Ιμάμογλου θα έχει μεταξύ άλλων συνάντηση με τον υπουργό Εξωτερικών Χάικο Μάας και με τον Αντικαγκεκλάριο και υπουργό Οικονομικών Όλάφ Σολτς.
Η εφημερίδα διευκρινίζει πάντως ότι οι εν λόγω συναντήσεις έχουν ως τώρα ανακοινωθεί μόνο από την πλευρά του κ. Ιμάμογλου.
Πηγή: ΑΠΕ - ΜΠΕ 
