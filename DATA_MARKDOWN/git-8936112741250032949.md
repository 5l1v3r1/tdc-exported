
# Prezydent Bayernu ujawnia. Trzy tygodnie na znalezienie trenera

Published at: **2019-11-05T12:48:00+00:00**

Author: ****

Original: [TVN24](https://eurosport.tvn24.pl/pilka-nozna,105/bayern-monachium-ma-oglosic-nazwisko-nowego-trenera-w-trzy-tygodnie-bundesliga,983030.html)

- Władze Bayernu spokojnie zastanowią się nad tym problemem. Myślę, że za trzy tygodnie, do meczu wyjazdowego z Duesseldorfem, będziemy wiedzieć, jak kwestia trenera zostanie uregulowana - oświadczył Hoeness. On ze stanowiska - co zapowiadał od dawna - ustąpi 15 listopada.
Spotkanie z Fortuną Duesseldorf zaplanowane jest na 23 listopada, po przerwie na mecze reprezentacji.
48-letni Kovac został zwolniony w niedzielę. Chorwat pracował w Bayernie od lata 2018 roku.
Dzień wcześniej Bawarczycy przegrali we Frankfurcie z Eintrachtem 1:5, a honorowego gola zdobył Robert Lewandowski. Była to ich najwyższa porażka w niemieckiej ekstraklasie od kwietnia 2009 roku, gdy ulegli Wolfsburgowi również 1:5.
W środę Bayern rozegra u siebie mecz Ligi Mistrzów z Olympiakosem Pireus, a 9 listopada zmierzy się w Monachium w ligowym hicie z Borussią Dortmund.
 
Autor: fira / Źródło: eurosport.pl, Polska Agencja Prasowa
