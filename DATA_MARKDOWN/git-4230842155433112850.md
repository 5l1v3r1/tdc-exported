
# Між обстрілами на Донбасі і “гумконвоями” РФ існує зв’язок – повірений у справах США

Published at: **2019-11-01T08:23:41+00:00**

Author: ****

Original: [ФАКТИ](https://fakty.com.ua/ua/ukraine/20191101-mizh-obstrilamy-na-donbasi-i-gumkonvoyamy-rf-isnuye-zv-yazok-povirenyj-u-spravah-ssha/)

США звернули увагу на взаємозв’язок прибуття гуманітарних конвоїв Росії на окупований Донбас і збільшенням кількості обстрілів.
Тимчасово повірений у справах США Гаррі Кеміан під час засідання Постійної ради ОБСЄ заявив, що існують сумніви, що Росія дійсно поставляє гуманітарну допомогу на окупований Донбас.
За його словами, було продемонстровано взаємозв’язок між доставленням так званих гумконвоїв РФ і сплеском обстрілів зі сторони бойовиків.

        Читайте: 
        Закон про статус Донбасу розроблять після зустрічі в нормандському форматі
      
Делегація Євросоюзу також звернула увагу на те, що ввезення російських “гумконвоїв” на окупований Донбас порушує основні міжнародні гуманітарні принципи, суверенітет України та її територіальну цілісність.
До слова, міністр закордонних справ Вадим Пристайко заявив, що Україна має альтернативний план врегулювання ситуації на Донбасі.
