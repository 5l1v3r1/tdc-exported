
# Cheating Watch, ''copiuţa'' de la încheietura celor care vor să trişeze la examene

Published at: **2019-11-03T22:00:00+00:00**

Author: **Redactia Descopera.ro**

Original: [DESCOPERĂ](https://www.descopera.ro/lumea-digitala/18494421-cheating-watch-copiuta-de-la-incheietura-celor-care-vor-sa-triseze-la-examene)

Pe internet au apărut ceasuri şi dispozitive special concepute pentru a-i ajuta pe elevi şi studenţi să copieze la examene. Unul dintre cele mai populare modele, disponibil şi pe Amazon, este Cheating Watch.
Cheating Watch costă 55 de dolari şi are capacitate de stocare internă de 4 GB, unde pot fi stocate documente în format TXT şi imagini (format JPG sau BMP). Ecranul are diagonala de 1,5 inci şi rezoluţie 128 x 128 pixeli. Ceasul are şi un buton de urgenţă, pentru a afişa rapid în loc de text o faţă de ceas.
Magic Calculator are capacitate de stocare internă de 4 GB şi un ecran tot de 1,5 inci. Dispozitivul este compatibil cu formatele TXT, JPG şi BMP. La fel ca şi Cheating Watch, include un buton de urgenţă. Documentele sunt încărcate în „calculator” prin intermediul portului micro-USB de care dispune.
Ambele produse pot reda fişiere audio în format MP3, WMA sau WAV şi clipuri video AMV/AVI. Dispozitivele prezentate sunt promovate de un magazin online din Croaţia, numit 24kupi.com.
Aceste gadgeturi au devenit atât de populare în Marea Britanie încât profesorii s-au plâns la guvern şi au cerut retailerului Amazon să nu le mai vândă.

        Citeşte continuarea pe Gândul!
      
