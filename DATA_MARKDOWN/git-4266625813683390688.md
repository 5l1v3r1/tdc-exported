
# На Харківщині у школах продовжили осінні канікули через відсутність опалення

Published at: **2019-11-04T15:13:00+00:00**

Author: ****

Original: [ZIK.UA](https://zik.ua/news/2019/11/04/na_harkivshchyni_u_shkolah_prodovzhyly_osinni_kanikuly_cherez_vidsutnist_1683321)


        Осінні канікули у 10 закладах загальної середньої освіти міста Куп’янськ Харківської області продовжили до 8 листопада.
      
Про це повідомляє відділ освіти Куп’янської міської ради.
«Відділ освіти Куп’янської міської ради повідомляє, що у зв’язку з відсутністю опалення у закладах загальної середньої освіти міста через невиконання своїх зобов’язань теплопостачальною організацією КП «Обласний інформаційно-технічний центр» відповідно до укладеного з відділом освіти договором, у зв’язку з процедурою підписання угоди з НАК «Нафтогаз України», недотриманням температурного режиму у навчальних приміщеннях закладів, враховуючи інформацію закладів загальної середньої освіти міста про прийняті рішення… про подовження терміну проведення осінніх канікул до 08.11.2019, з метою збереження здоров’я учнів, уникнення підвищення рівня захворюваності учасників освітнього процесу, осінні канікули у 10 закладах загальної середньої освіти міста подовжені до 08.11.2019», – йдеться в повідомленні.
Зазначають, що освітній процес не буде припинено у початковій школі навчально-виховного комплексу «Школа-гімназія №3», адже його приміщення опалюється газовою топковою.
Нагадаємо, станом на сьогодні, 4 листопада, понад 85% житлових будинків та понад 90% соціального фонду України підключили до опалення.
