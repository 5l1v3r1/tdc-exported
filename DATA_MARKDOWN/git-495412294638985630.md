
# MELONI VS REPORT/ Video: “Giornalismo spazzatura, falsità”, scintille con Mottola

Published at: **2019-11-04T18:48:45+00:00**

Author: **Silvana Palazzo**

Original: [IlSussidiario](https://www.ilsussidiario.net/news/giorgia-meloni-contro-report-diretta-streaming-video-oggi-smontiamo-le-fake-news/1945124/)

«Quello di Report è giornalismo spazzatura, davvero vergognoso, costruito solo su falsità»: così Giorgia Meloni nel corso della conferenza stampa odierna indetta per replicare al servizio mandato in onda dal programma di Rai 3, intitolato “La fabbrica social della paura”. Secondo la leader di Fratelli d’Italia, il servizio di Report aveva l’obiettivo «di screditare la mia persona, il mio partito e tutto il mio staff». Giorgia Meloni ha aggiunto: «Io non faccio parte di nessuna internazionale sovranista, mi chiedo come sia possibile che la Rai si presi a tutto ciò». Presente alla Camera anche Giorgio Mottola, giornalista di Report: «Noi ci siamo limitati a mettere in fila anomalie, venga in trasmissione per approfondire l’argomento in un’altra puntata. Piuttosto, ci vuole chiarire una volta per tutte quale sia il ruolo di Steve Bannon per Fratelli d’Italia?». Nel punto stampa di oggi, la Meloni ha inoltre evidenziato che non c’è stato nessun aumento anomalo di follower né alcun acquisto di profili falsi per aumentare il proprio seguito. (Aggiornamento di Massimo Balsamo)
