
# НЗФ проводять роботи з мінування місцевості вздовж лінії зіткнення на Донбасі, – розвідка

Published at: **2019-11-06T13:43:00+00:00**

Author: ****

Original: [ZIK.UA](https://zik.ua/news/2019/11/06/nzf_provodyat_roboty_z_minuvannya_mistsevosti_vzdovzh_linii_zitknennya_na_1684945)


        Незаконні збройні формування на Донбасі активізували проведення інженерних робіт з мінування місцевості вздовж лінії зіткнення. 
      
Про це повідомляє пресцентр Міноборони.
«Головне управління розвідки Міністерства оборони України повідомляє про активізацію командуванням російсько-окупаційних військ заходів з інженерно-фортифікаційного обладнання передових позицій з’єднань і частин 1 (Донецьк) та 2 (Луганськ) АК ЗС РФ», – йдеться у повідомленні.
За даними розвідки, з початку листопада зросла інтенсивність проведення ворогом інженерних робіт, у т.ч. з мінування місцевості вздовж лінії зіткнення включно з т.зв. «сірою зоною».
Також збільшилась кількість небойових втрат особового складу окупантів. «Так, 1 листопада військовослужбовець одного з підрозділів 1 АК зазнав важких поранень внаслідок необережного поводження з протипіхотною міною під час її встановлення. Командування противника вживає заходів з приховування зазначеного інциденту», - додали у відомстві.
Нагадаємо, від початку доби незаконні збройні формування здійснили один обстріл на Луганському напрямку.
