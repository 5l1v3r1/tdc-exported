
# Пішла за грибами: на Львівщині пенсіонерка пробула в лісі дві доби без їжі та води

Published at: **2019-11-01T19:47:20+00:00**

Author: ****

Original: [ФАКТИ](https://fakty.com.ua/ua/proisshestvija/20191101-pishla-za-grybamy-na-lvivshhyni-pensionerka-probula-v-lisi-dvi-doby-bez-yizhi-ta-vody/)

На Львівщині 85-річна пенсіонерка дві доби провела у лісі, коли пішла збирати гриби.
Через мізерну пенсію 85-річна жителька Львівщини заробляє на життя збиранням грибів у лісі. Того дня пенсіонерка як завжди взяла два своїх відерка та пішла на тихий промисел у сусідній ліс.
Коли настали сутінки, то вона попередила доньку, що запізниться, пояснивши це тим, що повинна занести гриби знайомій.
Вранці донька знову зателефонувала матері, але та відповіла їй, що залишилася на ночівлю в друзів.
Як виявилось, старенька соромилася зізнатися, що заблукала.
Читайте: Отруєння грибами: симптоми та як надати першу допомогу
Без води та їжі пенсіонерка пробула у дрімучому лісі дві доби. Її шукали протягом п’яти годин, тримаючи зв’язок за допомогою телефонів.
Знайшли стареньку за 25 кілометрів від дому в жахливому стані. Вона не могла навіть йти.
Але пенсіонерка зізнається, як тільки їй стане краще, то знову піде за грибами.
