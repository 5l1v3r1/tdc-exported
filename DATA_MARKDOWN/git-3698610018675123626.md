
# Шевченко може очолити клуб з топ-чемпіонату - Ребров

Published at: **2019-11-06T11:02:00+00:00**

Author: ****

Original: [DT.ua](https://dt.ua/SPORT/shevchenko-mozhe-ocholiti-klub-z-top-chempionatu-rebrov-328651_.html)

Головний тренер "Ференцвароша" Сергій Ребров поділився думкою про наставника збірної України Андрія Шевченка та його тренерські перспективи.
"Андрій Шевченко - людина, яка може і хоче працювати кожен день. Робота у збірній трохи інша. Я радий, що він проводить величезну роботу зі своїм тренерським штабом збірної, якісну роботу. Ми перший раз пройшли безпосередньо на чемпіонат Європи. Це велике досягнення.
Шевченко - молодий тренер. Тепер він досяг такого успіху. Клуби з Європи, знаючи його минуле футболіста, комунікабельність, володіння мовами, бачать в ньому перспективу. Він може очолити один з клубів топ-чемпіонатів", - зазначив Ребров.
"Я чув про інтерес "Мілана". У нашій останній розмові я йому радив залишитися в збірній. Зараз Шевченко важливий там, він повинен довести справу до кінця. А далі це вже буде його рішення. А зараз важливо, щоб він був зі збірною та досяг ще більших результатів на чемпіонаті Європи".
Раніше повідомлялося про те, що Шевченко оголосив заявку на заключні матчі збірної України у 2019 році.
