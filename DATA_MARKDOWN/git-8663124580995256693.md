
# Прогноз і ставка. Сергій Стаховський – Аттіла Балаш: українець переможе, але не без проблем

Published at: **2019-11-03T12:40:00+00:00**

Author: **Олександр Дузь**

Original: [Рейтинг Букмекерів](https://bookmaker-ratings.com.ua/tips/prognoz-i-stavka-sergij-stahovs-kyj-attila-balash-ukrayinets-peremozhe-ale-ne-bez-problem/)

Перша ракетка України стартує на братиславському турнірі Challenger-серії. Суперником Сергія буде угорець Балаш, якого наш тенісист нещодавно перемагав у матчі Кубка Девіса.

        20:00, 04 лис 2019
      
Сергій Стаховський – гравець дуже непередбачуваний. Хоча за якістю гри і вміннями він завжди здавався тенісистом елітного рівня. Проте якось не склалося. Сергій міг переграти дуже мотивованого Роджера Федерера на Відкритому чемпіонаті Великої Британії, причому по ділу, а потім зливати невідомо кому на посередніх турнірах. Вся його кар’єра – це гойдалки, тому мало титулів, мало досягнень у ТОП-100, постійні борсання на Challenger-рівні, де також останнім часом особливих успіхів немає. Зважаючи на все це, прогнозувати матчі українця дуже важко, але ми легкої дороги і не шукаємо.
Стаховський у вересні досить легко переміг Балаша у рамках Кубка Девіса. Рахунок тоді був 6:4, 6:3. Здається, що і у Братиславі проблем у українця не буде, але і мотивації не буде, це треба брати до уваги. В матчах за збірну Сергій завжди працює з хорошою віддачею, намагаючись демонструвати максимум можливостей. Чи потрібно йому вмирати на корті у посередньому турнірі, намагаючись розгромити угорця, та ще і у кінцівці сезону? Є сумніви. Тому я пропоную взяти перемогу Аттіли з плюсовою форою +4. Букмекер «ФавБет» дає на це дуже пристойний коефіцієнт 1,9.
