
# 'साथ निभाना साथिया' फेम मोहम्मद नाजिम की मां का निधन

Published at: **2019-11-01T08:43:59+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/tele-talk/story-saath-nibhana-saathiya-fame-actor-mohammad-nazim-mother-dies-of-heart-attack-2826644.html)

टीवी का पॉपुलर शो साथ निभाना साथिया के लीड एक्टर रहे मोहम्मद नाजिम के फैन्स के लिए बुरी खबर है। मीडिया रिपोर्ट्स के मुताबिक नाजिम की मां का निधन हो गया है। नाजिम की मां सुरैया का निधन गुरुवार के दिन पंजाब में हार्ट अटैक की वजह से हुआ है। टेली चक्कर की रिपोर्ट के मुताबिक नाजिम ने इस बरे में बात करते हुए कहा, मैंने ऐसा कभी नहीं सोचा था। मैं अभी भी शॉक्ड हूं। अल्लाह उनकी आत्मा को शांति दे।
बता दें कि नाजिम अपनी मां के काफी करीब थे। वो अक्सर अपनी मां के साथ तस्वीरें सोशल मीडिया पर शेयर करते रहते थे। अचानक मां के निधन से नाजिम सदमे में हैं।
नाजिम कुछ दिनों पहले ही अपनी मां से मिलने गए थे क्योंकि बहुत दिनों से उनकी तबीयत खराब थी। लेकिन अचानक से कुछ ऐसा हो जाएगा इसकी नाजिम को उम्मीद नहीं थी।
बता दें कि नाजिम इन दिनों कलर्स के पॉपुलर शो साथ 'बहू बेगम' में नजर आ रहे हैं। इस शो में नाजिम नेगेटिव किरदार में नजर आ रहे हैं। 
