
# Senátorka prišla na hlasovanie v halloweenskom kostýme: Batgirl nechýbala maska, plášť ani kožené čižmy nad kolená

Published at: **2019-11-02T09:16:00+00:00**

Author: **Timea Krauszová**

Original: [REFRESHER](https://refresher.sk/76131-Senatorka-prisla-na-hlasovanie-v-halloweenskom-kostyme-Batgirl-nechybala-maska-plast-ani-kozene-cizmy-nad-kolena)


        Ani pracovné povinnosti jej nezabránili v tom, aby sa kostýmom pochválila.
      
Senátorka Katie Porter prišla do snemovne Kongresu oblečená v kostýme na Halloween. Čierne kožené šaty so známym žltým netopierom na prsiach doplnila koženými čižmami, čiernym plášťom a netopierou maskou. O bizarnom zjave píše Mashable.
Porter je demokratka a svojím zjavom nahnevala mnohých Američanov, predovšetkým z tábora republikánov. Tí dokonca fotografie poskytujú médiám zdarma priamo na svojej webstránke. V súčasnosti prebieha vyšetrovanie Donalda Trumpa, proces by mohol viesť k prípadnému zosadeniu prezidenta (impeachmentu). Podľa republikánov je Porterin kostým dôkazom, ako „vážne berí títu klauni impeachment.“
Podľa Mashable sa samotného hlasovania zúčastnila už vo formálnom oblečení. Nechala si len masku na tvári. Reakcie na Twitteri sú zväčša rozhorčené, našli sa však ľudia, ktorí Porter podporujú. Niektorí dokonca nazvali republikánov patetickými.

        Pozri si Batgirl outfit senátorky, ktorý doplnila kabelkou plnou dokumentov a ľadovou kávou
      
