
# ”Iubire interzisă”: Steve Easterbrook, şeful McDonald's, a fost concediat după ce compania a descoperit că avea o relaţie cu o angajată

Published at: **2019-11-04T07:31:00+00:00**

Author: **Ştefan Stan**

Original: [Ziarul Financiar](https://www.zf.ro/business-international/iubire-interzisa-steve-easterbrook-seful-mcdonald-s-a-fost-concediat-dupa-ce-compania-a-descoperit-ca-avea-o-relatie-cu-o-angajata-18537071)

Steve Easterbrook, şeful McDonald's, a fost concediat după ce compania a descoperit că avea o relaţie cu o angajată, lucru interzis prin poltiica internă a companiei. Easterbrook este omul care a dus McDonald's în era digitală prin implementarea sistmeului de comenzi online şi a livrărilor la locaţie, potrivit Bloomberg.
Boardul cumpaniei a votat vineri să îi oprească mandatlui lui Easterbrook, în vârstă de 52 de ani, după ce au investigat relaţia pe care acesta o avea. Potrivit politicii interne a McDonalds, CEO-ul companiei nu are voie să aibă o relaţie cu nimeni din interiorul firmei. În urma demiterii lui Easterbrook, Chris Kempczinski a fost promovat ca preşedinte şi CEO.
Potrivit The Wall Street Journal, Easterbrook a trimis un email către companie, recunoscând că a fost o greşeală, şi că ”având în vedere valoarea companiei, sunt de acord cu decizia board-ului şi cred că este momentul să merg mai departe”. 
