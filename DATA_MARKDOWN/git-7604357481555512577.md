
# 162 dagen na de verkiezingen: “Grote doorbraak moet nog komen”

Published at: **2019-11-04T07:54:58+00:00**

Author: **Hugo Decker**

Original: [SCEPTR](https://sceptr.net/2019/11/162-dagen-na-de-verkiezingen-grote-doorbraak-moet-nog-komen/)


        Vandaag brengen pre-formateurs Geert Bourgeois (N-VA) en Rudy Demotte (PS) verslag uit bij de vorst. Allicht zullen de twee heren nog niet al te veel vooruitgang kunnen melden. “De gesprekken verlopen vriendelijk en ernstig, maar de grote doorbraak moet nog komen”, laat een ingewijde tegenover Het Laatste Nieuws optekenen. Bij de Vlaams-nationalisten valt te horen dat het een goed idee zou zijn om de fakkel door te geven aan een liberaal of christendemocraat.
      
Hoewel de begroting ondertussen stevig ontspoorde zit er zo’n vijf maanden na de verkiezingen federaal (nog steeds) geen schot in de zaak. Deze situatie noopte kandidaat-CD&V-voorzitter Joachim Coens om voor een expertenregering te pleiten. “Welke burger, welk bedrijf wil zijn lot nog in handen leggen van mensen die weigeren om te beslissen, om samen te werken? Dit land heeft een regering nodig. En een begroting die naam waardig. Als het de partijen niet meer lukt, dan moeten anderen het maar doen”, fulmineerde de christendemocraat.
