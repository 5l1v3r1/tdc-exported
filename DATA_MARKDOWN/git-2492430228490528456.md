
# Diergaarde Blijdorp springt in op lerarenstaking: gratis toegang

Published at: **2019-11-04T09:22:34+00:00**

Author: ****

Original: [RTV Rijnmond](https://www.rijnmond.nl/nieuws/188095/Diergaarde-Blijdorp-springt-in-op-lerarenstaking-gratis-toegang)

"Grote kans dat je (klein)kinderen een dag vrij hebben. Deze 'extra vrije dag' kan je goed besteden in Diergaarde Blijdorp", zo oordeelt de dierentuin op Twitter. De kinderen kunnen de hele dag gratis naar binnen. Volwassenen moeten wel gewoon betalen.
De landelijke lerarenstaking werd vorige week nog afgeblazen door onder meer onderwijsbonden AOb en CNV Onderwijs, nadat met minister Arie Slob van Onderwijs een convenant was gesloten voor 460 miljoen euro extra.
De kleinere vakbond Leraren in Actie noemde het schrappen van de staking meteen al 'een miskleun en een blunder'. De andere bonden zijn inmiddels teruggekomen op hun beslissing om de staking te schrappen.
De staking gaat dus door, maar het verschilt per school of de leraren meedoen.
