
# Tempesta Amelie, in Francia 100mila case senza elettricità

Published at: **2019-11-03T13:34:00+00:00**

Author: ****

Original: [Adnkronos](https://www.adnkronos.com/fatti/esteri/2019/11/03/tempesta-amelie-francia-mila-case-senza-elettricita_M61ElnzS1kVy29OMr77GhO.html)

Quasi 100mila abitazioni sono rimaste senza elettricità in Francia dopo che la tempesta Amelie ha spazzato la costa atlantica con forti venti e piogge. Particolarmente colpiti i dipartimenti dei Pirenei, Atlantico, Gironda, Dordogna e delle Lande, riferisce l'operatore elettrico Enedis. La tempesta ha bloccato anche il traffico ferroviario e provocato la chiusura di diverse strade. Per oggi rimane l'allerta per i forti venti, con l'invito ai residenti a rimanere in casa. La tempesta si sta muovendo verso est, ma sta perdendo d'intensità.
