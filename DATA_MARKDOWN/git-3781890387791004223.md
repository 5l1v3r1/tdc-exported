
# TAEYEON โชว์อัลบั้มเต็มชุดที่ 2 Purposeสุดร้อนแรง

Published at: **2019-11-01T01:00:00+00:00**

Author: ****

Original: [เดลินิวส์](https://www.dailynews.co.th/entertainment/739291)


        โวคอลควีนคนสวย ‘TAEYEON’ แห่งวง Girls’ Generation กลับมาจุดประกายความร้อนแรงให้กับวงการเพลงอีกครั้ง ด้วยอัลบั้มเต็มชุดที่ 2 ‘Purpose’
      
โวคอลควีนคนสวย ‘TAEYEON’ (แทยอน) แห่งวง Girls’ Generation (เกิร์ลส์ เจเนอเรชั่น) กลับมาจุดประกายความร้อนแรงให้กับวงการเพลงอีกครั้ง ด้วยอัลบั้มเต็มชุดที่ 2 ‘Purpose’ ที่จะให้ทุกคนได้สัมผัสกับความรู้สึกทางดนตรีที่ลึกซึ้งยิ่งขึ้นและแนวเพลงที่กว้างขึ้นไปอีกของสาวแทยอน
สำหรับชื่ออัลบั้ม ‘Purpose’ (เพอร์เพิส) สื่อถึงหนึ่งในเป้าหมาย และทิศทางของชีวิตที่สำคัญที่สุดสำหรับแทยอนนั่นคือดนตรี โดยอัลบั้มชุดนี้ได้รวบรวมเพลงหลากหลายแนวสุดไพเราะเอาไว้ทั้งสิ้น 12 เพลง ประกอบด้วยเพลงใหม่ 10 เพลง และเพลงที่ปล่อยออกมาก่อนหน้านี้อย่าง ‘Four Seasons’ กับ ‘Blue’ ในส่วนของเพลงเปิดตัวอย่าง ‘Spark’ (สปาร์ค) เป็นเพลงแนวอัลเทอร์เนทีฟ โซล ป๊อป อัดแน่นด้วยทำนองที่ท่วมท้นไปด้วยความรู้สึก และเสียงร้องอันเหนือชั้นของแทยอน เนื้อเพลงมีการใช้หลากหลายคำเปรียบเทียบที่สื่อถึงตัวตนของแทยอน ทำให้เสน่ห์ของเพลงเพิ่มขึ้นไปอีกเท่าตัว ด้านมิวสิควีดีโอเพลงนี้ มาพร้อมบรรยากาศสุดร้อนแรงตามชื่อเพลงและภาพลักษณ์ใหม่แสนสวยเฉียบคมที่สะกดทุกสายตาได้เรียบ
ทั้งนี้ แทยอนได้ทำกิจกรรมโปรโมทในนามวง Girls’ Generation และโด่งดังไปทั่วโลก รวมถึงยังได้รับความรักมากมายในฐานะศิลปินเดี่ยว ซึ่งทุกเพลงที่ปล่อยออกมาสามารถกวาดอันดับ 1 บนชาร์ตในประเทศเกาหลีและต่างประเทศ
