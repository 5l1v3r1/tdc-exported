
# واکنش رئیس باشگاه ماشین‌سازی به شعار هوادارات پرسپولیس علیه خطیبی

Published at: **2019-11-01T14:10:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619216/%D9%88%D8%A7%DA%A9%D9%86%D8%B4-%D8%B1%D8%A6%DB%8C%D8%B3-%D8%A8%D8%A7%D8%B4%DA%AF%D8%A7%D9%87-%D9%85%D8%A7%D8%B4%DB%8C%D9%86%E2%80%8C%D8%B3%D8%A7%D8%B2%DB%8C-%D8%A8%D9%87-%D8%B4%D8%B9%D8%A7%D8%B1-%D9%87%D9%88%D8%A7%D8%AF%D8%A7%D8%B1%D8%A7%D8%AA-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B9%D9%84%DB%8C%D9%87-%D8%AE%D8%B7%DB%8C%D8%A8%DB%8C)


        رئیس هیات مدیره باشگاه ماشین سازی طی بیانیه‌ای به اتفاقات روز گذشته ورزشگاه آزادی و توهین به والده مرحوم رسول خطیبی واکنش نشان داد.
      

        آفتاب‌‌نیوز :
      
متن بیانیه حمید حسین زاده رییس هیات مدیره باشگاه فرهنگی ورزشی ماشین سازی تبریز به شرح ذیل است:
هو الشهید
اتفاقاتی که روز گذشته در ورزشگاه آزادی رخ داد، دلها را آزرده کرد و نفس ورزش که همانا ترویج اخلاق در جامعه است را زیر سوال بُرد.
فارغ از هیجانات ذاتی فوتبال، توهین عده‌ای از تماشاگران منتسب به تیم میزبان، به والده سرمربی تیم ماشین‌سازی که دو شهید و دو جانباز را در راه تثبیت و پایداری انقلاب اسلامی اهدا کرده، ناراحت کننده و تاسف‌بار است.
در روزگاری که نگین گهربار آرامش و امنیت میهن اسلامی‌مان بیش از پیش در غبار جنگ و ناامنی منطقه می‌درخشد، بی‌احترامی به مقام عاملان آرامش و امنیت کشورمان، جای بسی اندوه دارد.
بی‌شک مادران شهدا شاهدانی بی‌ادعاند که با الهام از مکتب حضرت زهرا(س)، فرزندانشان را در راه حق و حقیقت راهی جبهه‌های نبرد علیه باطل کردند.
به بیان یکی از شاعران دفاع مقدس:
فرق مادر شهیدبا تمام مادران دیگر زمینخلاصه می‌شود به این:مادر شهیدپیش از آنکه مادر شهید می‌شود«شهید» می‌شود...
انتظار می‌رود ارگان‌های ذیربط در وزارت ورزش و فدراسیون فوتبال ضمن برخورد قاطعانه با مسببان این حرمت شکنی، نسبت به جلوگیری از تکرار چنین رویدادهای ناگوار در ورزشگاه‌ها اقدامات لازم را در دستور کار قرار دهند.
