
# Георг Спартански: Нека изчакаме официалните резултати за Плевен

Published at: **2019-11-03T20:21:00+00:00**

Author: ****

Original: [bTV Новините](https://btvnovinite.bg/mestnite2019/oponenti/georg-spartanski-neka-izchakame-oficialnite-rezultati-sa-pleven.html)

„Нека изчакаме официалните резултати. Сигналите, които получавам в края на изборния ден, не ме правят спокоен”, заяви Георг Спартански пред медиите след края на изборния ден.
Според първите прогнозни данни от екзитпола на „Алфа рисърч” битката за Плевен приключи с победа за настоящия кмет Георг Спартански, който взе 53,1% от гласовете, но самият той заяви, че иска да види официалния резултат.
„Това е нещо, което не смятах, че може да се случи в демократична държава”, заяви Спартански, който сподели, че е бил обект на оплюване и негативна кампания от жълти сайтове.
„Очаквам едни много интересни резултати в едно емблематично за изборите плевенско село. При предишните избори на първия тур там получих 273 гласа, а на втория – 1907 на 35 гласа в полза на моя опонент.”, заяви Спартански.
Спартански заяви, че полицията е арестувала негови застъпници и иска да види дали „те са си свършили добре работата”.
По-рано днес стана ясно, че в Плевенско са арестувани петима души по подозрения за търговия с вот.
Спартански благодари на медиите, че са отразили сигналите за нарушения на изборите.
