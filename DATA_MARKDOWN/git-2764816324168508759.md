
# Diablo IV bude temnější a krvavější – objeví se Mephistova dcera Lilith

Published at: **2019-11-01T21:48:41+00:00**

Author: **Radomír Kejduš**

Original: [Cnews.cz](https://www.cnews.cz/diablo-iv-blizzard-2019/)


        VŠECHNY FOTOGRAFIE
      
Jedna z nejlepších RPG her Diablo se dočká dalšího pokračování. Na herní konferenci BlizzCon konané v Anaheimu to oznámilo studio Blizzard, Které stojí i za předchozími třemi díly a mnoha datadisky. Datum vydání zatím nebylo zveřejněno, ale už se ví platformy. Diablo IV vyjde na PC, Playstation 4 a Xbox One.
Blizzard chystanou novinku popsal slovy: „Diablo IV se bude odehrávat mnoho let po Diablu III. Miliony obětí kvůli činům pekla i nebes. Ve vzniklém vakuu se zjevuje legendární jméno.“ Blizzard prozatím oznámil tři hlavní postavy: čarodějka, barbar a druid. Ve hře se objeví postava Lilith, dcera Mephista, jednoho z tří hlavních pekelníků vedle Diabla a Baala.
Diablo IV má být temnější a má se navrátit ke svým kořenům. Bude více krvavější.  Zatím poslední Diablo III, které už tak temné nebylo, vyšlo před dlouhými sedmi lety (autor článku je ale stále věrný Diablu II). Mobilní hříčka Diablo Immortal se studiu také příliš nepovedla, takže nová hra bude muset zaujmout. A Blizzard k ní už vydal úvodní video i herní video.
Tip: První Diablo ožívá, konečně jde koupit online. Blizzard vrátí i další hry

        Podívejte se na první herní videa:
      
