
# ชุดขาวเตรียมส่งเบลแลกสเตอร์ลิง

Published at: **2019-11-04T16:21:00+00:00**

Author: ****

Original: [เดลินิวส์](https://www.dailynews.co.th/sports/740009)


        "ราชันชุดขาว" คิดการใหญ่ เมื่อเตรียมยื่นข้อเสนอ 70 ล้านปอนด์บวก "แกเรธ เบล" เพื่อขอซื้อ "ราฮีม สเตอร์ลิง" ปีกตัวเก่งของ แมนฯ ซิตี ไปร่วมทีม
      
รีล มาดริด ยอดทีมแห่งศึกลา ลีกา สเปน ตกเป็นข่าวกำลังวางแผนยื่นข้อเสนอจำนวน 70 ล้านปอนด์ หรือ ประมาณ ล้านบาท พร้อม แกเรธ เบล ปีกทีมชาติเวลส์ เพื่อขอซื้อตัว ราฮีม สเตอร์ลิง ปีกฟอร์มฮอตของ แมนเชสเตอร์ ซิตี ไปร่วมทัพ"สกาย สปอร์ตส์" สื่อดังของอังกฤษ เผยว่า รีล มาดริด สนใจในตัว สเตอร์ลิง มานานพักใหญ่ และเตรียมส่งแมวมองไปเช็กฟอร์มให้แน่ใจอีกครั้งในเกม ยูโร 2020 รอบคัดเลือก ที่ ทีมชาติอังกฤษ จะพบกับ มอนเตเนโกร และโคโซโว ในเดือนหน้า ก่อนตัดสินใจเรื่องรายละเอียดในข้อเสนอที่จะยื่นให้ แมนฯ ซิตี พิจารณาอย่างไรก็ตามดูเหมือนว่า "เรือใบสีฟ้า" ไม่ได้สนใจจะเซ็นสัญญากับ เบล มากนัก ดังนั้นจึงมีความเป็นไปได้สูงว่า "ราชันชุดขาว" อาจจะต้องยื่นข้อเสนอเป็นเงินสด ซึ่งพวกเขาน่าจะต้องใช้เงินเฉียด 200 ล้านปอนด์ หรือ ประมาณ 7,600 ล้านบาทเลยทีเดียว จึงจะมีโอกาสสมหวังในตัว สเตอร์ลิง.ภาพ gettyimages
