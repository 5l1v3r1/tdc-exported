
# Tadić: Ovako nešto nikada nisam doživeo

Published at: **2019-11-05T23:56:56+00:00**

Author: **Darko**

Original: [Sportska centrala](https://www.sportskacentrala.com/2019/11/05/tadic-ovako-nesto-nikada-nisam-doziveo/)

Ajaks je bio na dobrom putu da nokautira Čelsi na Stamford Bridžu. Vodio je klub iz Amsterdama sa 4:1, ali se za tren sve okrenulo. Italijanski sudija Đanluka Roki je u istoj akciji isključio Blinda i Veltmana i dosudio penal za Čelsi, pa na kraju „kopljanici“ mogu da budu zadovoljni što nisu poraženi.
Kapiten Ajaksa Dušan Tadić posle uzbudljivog meča u Londonu ipak nije krio da je razočaran.
– Sve je išlo kako treba a onda je neko iznenada uništio utakmicu. Kako je moguće pokazati dva crvena kartona u istoj akciji, stvarno ne razumem to, rekao je Tadić.
Srpski reprezentativac je dodao da je ponosan na svoje saigrače.
– Ponosan sam na svoj tim jer smo uspeli da izdržimo sa devet igrača. Ali, moramo da budemo ljuti posle svega. Nikada ranije ovako nešto nisam doživeo, rekao je Tadić.
