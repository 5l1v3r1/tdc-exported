
# Για ποτό στου Ψυρρή με βουλευτές του ΣΥΡΙΖΑ ο Αλέξης Τσίπρας - ΦΩΤΟ

Published at: **2019-11-05T12:53:00+00:00**

Author: ****

Original: [enikos.gr](http://www.enikos.gr/politics/682408/gia-poto-stou-psyrri-me-vouleftes-tou-syriza-o-alexis-tsipras-pho)

Για ποτό προσκάλεσε το βράδυ της Δευτέρας ο Αλέξης Τσίπρας τους βουλευτές του ΣΥΡΙΖΑ. Μάλιστα, η πρόσκληση για "χαλαρό ποτό" σε μπάρ στου Ψυρρή έγινε με προσωπικό sms του αρχηγού της Αξιωματικής Αντιπολίτευσης στους βουλευτές του κόμματός του.
Οι περισσότεροι βουλευτές προτίμησαν λευκό κρασί, ο κ. Τσίπρας έβγαλε δεκάδες selfie με τους βουλευτές, ενώ είχε την ευκαιρία να γνωρίσει καλύτερα τους νεοεκλεγέντες, σύμφωνα με τις ίδιες πηγές.
Ο κ. Τσίπρας και οι βουλευτές του ΣΥΡΙΖΑ είχαν την ευκαιρία να συζητήσουν για όλα τα θέματα της επικαιρότητας. Σύμφωνα με πηγές του ΣΥΡΙΖΑ, ο κ. Τσίπρας, κάλεσε όλους τους βουλευτές να αναλάβουν πρωτοβουλίες στις περιφέρειές τους για εγγραφή μελών στην πλατφόρμα isyriza.gr και να διαδραματίσουν πρωταγωνιστικό ρόλο στην διεύρυνση του κόμματος. Ο πρόεδρος του ΣΥΡΙΖΑ πέρασε από όλα τα «πηγαδάκια» που είχαν σχηματίσει οι βουλευτές και συζήτησαν για τα θέματα της επικαιρότητας, για τις μέχρι στιγμής κινήσεις της κυβέρνησης, ενώ ιδιαίτερη έμφαση δόθηκε στις «παλινωδίες της ΝΔ στο προσφυγικό» και την «υποκριτική στάση που υιοθέτησε προεκλογικά, η οποία την έχει φέρει σήμερα αντιμέτωπη με αντιδράσεις από γαλάζιους φορείς της τοπικής αυτοδιοίκησης ανά την επικράτεια».
Τέλος, οι ίδιες πηγές ανέφεραν ότι ιδιαίτερη έμφαση δόθηκε στις συζητήσεις και στο επερχόμενο φορολογικό νομοσχέδιο και τον προϋπολογισμό, «καθώς από τις μέχρι στιγμής πληροφορίες διαψεύδονται μία προς μία οι υποσχέσεις της ΝΔ και του κ. Μητσοτάκη για ελαφρύνσεις στα χαμηλότερα εισοδηματικά στρώματα και τη μεσαία τάξη».
