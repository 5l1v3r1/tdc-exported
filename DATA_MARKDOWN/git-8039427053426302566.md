
# దారుణం: పిల్లలతో పాటూ బావిలోకి దూకిన వివాహిత, మధ్యలో మనసు మారడంతో..

Published at: **2019-11-05T15:09:28+00:00**

Author: ****

Original: [Andhrajyothy](https://www.andhrajyothy.com/artical?SID=947102)

ADVT
భోపాల్: పిల్లలతో పాటు ఆత్మహత్య చేసుకోవాలను కున్న మహిళ మధ్యలో మనసు మార్చుకోవడంతో పెను ప్రమాదం జరిగింది. ఆమె పిల్లలకు ఈత రాకపోవడంతో వారు నీళ్లల్లో మునిగి ప్రాణాలు విడిచారు. మధ్యప్రదేశ్‌లోని బేతుల్ జిల్లాలో సోమవారం ఈ దారుణం జరిగింది. తన పిల్లలతో పాటు బావిలోకి దూకిన మహిళ..నీళ్లలో పడగానే ప్రాణభయంతో బయటపడేందుకు విశ్వప్రయ్నంచేసింది. బావిలో ఏర్పాటు చేసని మోటారు సాయంతో బయటపడింది. తన ప్రాణాలను కాపాడుకుంది కానీ తన బిడ్డల ప్రాణాలు మాత్రం కాపాడలేక పోయింది.
 విషయం తెలుసుకున్న స్థానికులు ఘటనా స్థలానికి చేరుకునే సరికి ఆమె ఇద్దరు కుమార్తెలూ(ఒకరికి 8 మరొకరికి 9ఏళ్లు) విగత జీవులై కనిపించారు. సమాచారం అందుకున్న పోలీసులు సదరు మహిళను అదుపులోకి తీసుకున్నారు. పిల్లల మృతికి కారణమైనందుకు ఆమెపై హత్యా నేరం కింత కేసు నమోదు చేశారు. భర్త నిరంతరం గొడవలు జరుగుతుండటంతో ఆమె పిల్లలతో కలిసి ఆత్మ హత్య చేసుకోవాలని నిర్ణయం తీసుకున్నట్టు పోలీసుల తెలిపారు.
