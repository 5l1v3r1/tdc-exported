
# Avrupalı milletvekillerinin Keşmir ziyaretinde cevapsız kalan sorular

Published at: **2019-11-02T05:30:47+00:00**

Author: **Helena Skinner **

Original: [euronews](https://tr.euronews.com/2019/11/02/hindistan-kontrolundeki-kesmir-e-ilk-yabanci-ziyareti-avrupali-milletvekilleri-yapti)

Hindistan'ın Müslümanların çoğunlukta bulunduğu Cammu Keşmir bölgesinin özel statüsünü kaldırmasından bu yana bölgeyi ilk ziyaret eden uluslararası delegasyon Avrupa Parlamentosu üyeleri oldu.
Euronews'in geziye katılan milletvekillerinden edindiği bilgiye göre parlamenterler resmi olmayan bir organizasyona Keşmir'e gitti ve Hindistan Başbakanı Narendra Modi ile bir araya geldi.
Fakat gezi "propaganda amaçlı ve son derece planlı" eleştirilerine hedef olurken gezinin nasıl organize edildiği ve masrafların kim tarafından karşılandığı da diğer soru işaretleri oldu.
Euronews'e konuşan İngiliz Liberal Demokrat Milletvekili Bill Newton "Biz milletvekilleri olarak dışarıdan gelen ilk kişilerdik. Bize, kullandığım ifadeyi mazur görürseniz 'Modi'nin ağustos ayında yaptığı değişiklikten sonra bölgeye girmeye müsade edilen ilk beyaz insanlar' olduğumuz söylendi" ifadelerini kullandı.
Dunn'a, geziye katılması için ekim ayı başında e-posta davetiye gönderilmiş. Dunn tartışmalı bölgeye yapılan geziye diğer 22 milletvekili ile birlikte katılmış.
Keşmir, nükleer silahlara sahip iki ülke olan Pakistan ve Hindistan arasında uzun yıllardır çekişmeye neden olan bir bölge. Her iki ülke de fiili olarak ikiye bölünen bölgenin tamamında hak iddia ediyor.
Ağustos ayında Yeni Delhi hükümeti Keşmir'in Hindistan tarafından kontrol edilen bölgesine özerklik tanıyan özel statüsünü kaldırdı. Bu karardan sonra oluşacak tepkiyi en aza indirmek için de hükümet bölgeyi bir anlamda tecrit altına alarak interneti ve iletişim araçlarını engelledi, toplu gösterileri yasakladı.
Keşmir neden davet edildikleri sorusuna Dunn "Sanırım bölgede tepkilerin pozitif olduğunu gördükleri ve artık insanların bölgeye girmesinin güvenli olduğunu düşündükleri için bizi çağırıp olanları görmemizi istediler." şeklinde cevap verdi.
Dunn Srinagar içerisinde yarım saat kadar araçla gezdiklerini ve dükkanların açık olduğunu belirtti. Dunn bunun planlı birşey olduğunu düşünmediğini sadece şehirden hızlıca geçtiklerini vurguladı.
Hindistan ordu karargahında öğlen yemeği yedikten sonra parlamenterlere Pakistan içerisindeki terörist eğitim kampları olduğunu ve "Keşmir halkında yönelik saldırıların düzenlendiğini" belirttikleri yerleri gösteren haritalarla sunum yapılmış.
Dunn askerlerin kendilerine "Her şeyin yolunda olduğunu ve Modi'nin yaptığı anayasa değişikliğinden bu yana Hindistan idaresindeki Keşmir'de tek bir kişinin bile hayatını kaybetmediğini" söylediğini aktardı.
Dunn'ın aktarımına göre öğle yemeğinden sonra delegasyon güzel bir otelde sivil toplum temsilcileriyle bir araya geldi. Dunn "güzel güneşli bir öğle sonrasında bir kaç yüz sivil toplum lideri ile bir araya geldiklerini ve her şeyi özgürce konuştuklarını" belirtti.
Dunn katılımcı sayısının oldukça fazla olduğunu ve hepsinin tek tek seçilmiş olmasının pek mümkün olmadığını vurguladı.
Fakat Kashmir Times gazetesi editörü Anuradha Bhasin euronews'e yerel anlamda "sivil toplum kuruluşlarıyla planlanmış böyle bir toplantıyla ilgili bilgi verilmediğini" ifade etti. Bhasin toplantıyı öğrendiklerinden otele gittiklerini fakat davetli listesinde olmadıkları için içeri alınmadıklarını belirtti.
Dünya genelinde internet bağlantılarını takip eden NetBlocks kuruluşu bölgedeki iletişim olanakları ile ilgili karamsar bir tablo çiziyor.
NetBlocks Direktörü Alp Toker Keşmir'deki ağ bilgilerinin bölgede internetin hala büyük oranda kesik olduğunu ve diğer iletişim kanallarının da büyük oranda engelli olduğunu gösterdiğini vurguluyor.
İlginç bir ayrıntı ise Srinagar'da internet bağlantısının pazartesi günü parlamenterlerin gelmesinden hemen önce sabah 10 civarında geri gelmesi. Yine de Toker veri akışındaki bu artışın bile normal zamandaki aktivitenin altıda biri kadar olduğunu aktardı.
Bu konuyla alakalı Dunn Srinagar'daki otelinde telefonundan e-postalarını kontrol edebildiğini ve telefon görüşmesi yapabildiğini aktardı.
Gezinin katılımcıları Avrupa parlamenterleri olsa da organizasyon Avrupa Parlamentosu ya da Komisyon kanalıyla yapılmadı.
Avrupa Parlamentosu'dan euronews'e yapılan kurumsal açıklamada "Hindistan'ı ziyaret eden milletvekilleri Avrupa Parlamentosu'nun resmi bir delegasyonu değildi. Bu gezi özel kanallarla gerçekleşti ve katılımcılar Parlamento'yu temsil etmiyordu. Avrupa Parlamentosu gezi ile ilgili önceden bilgilendirilmedi ve ogranizasyonun detayları ve gündemi hakında bir bilgiye sahip değildir." denildi.
Organizasyonun nesıl yapıldığını öğrenmek için bir diğer liberal demokrat milletvekili Chris Davies ile irtibata geçtik. Davies ilk etapta Brüksel merkezli Kadınlar için Ekonomik ve Sosyal Düşünce Kuruluşu (WESTT) Direktörü Madi Sharma tarafından davet edilmiş.
Sharma gönderdiği elektronik postaya kuruluş olarak Hindistsan'a üst düzey bir gezi organize ettiklerini ve ziyaret sırasında Modi'nin Avrupalıu etkin karar alıcılarla görüşmek istediğini vurgulayarak başlıyor.
Geziyi WESTT organize ederken finansmanını Uluslararası Bağlantısız Çalışmalar Enstitüsü (IINS) üstlenmiş.
Davet sonrası Davies ziyaret sırasında halkal asker ve diğer yetkililer olmadan konuşmasına izin verilip verilmeyeceğini sormuş. İki gün sonra ise Sharma, Davies'e gezide başka yer kalmadığı şeklinde cevap vermiş.
Davies euronews'e yaptığı açıklamada "İlk andan itibaren gezi bana Modi lehinde bir PR çalışması gibi geldi. Hindistan hükümetinin Keşmir'deki uygulamalarının gerçek bir demokrasinin temel prensiplerine ihanet olduğunu düşünüyorum. Dünyanın geri kalanı bölgeyle ne kadar az ilgilenirse Modi yönetiminin o kadar fazla memnun olacağına inanıyorum," sözlerini kullandı.
IINS kendisini "üçüncü dünya ülkelerinin milyarlar vatandaşının görüşlerini yansıtma ve seslerinin daha iyi duyulmasını sağlamak için kurulmuş bir platform" olarak tanımlıyor. Kurum Birleşmiş Milletler Ekonomik ve Sosyal Konseyi'nin en üst düzey danışma kuruluşları listesinde yer alıyor.
IINS daha geniş bir üst organizasyon olan Srivastava Grubu çatısı altında faaliyet gösteriyor. Bu grubun da dünya genelinde medyadan madenciliğe kadar geniş bir yelpazede çalışmaları bulunuyor. Grubun Brüksel adresi EP Today ile çakışıyor ve yayını internet sitesinde çok sayıda "Russia Today" makalesine yer veriliyor. euronews ayrıca bu sitede çok sayıda Pakistan karşıtı makale yer aldığını da tespit etti.
Srivastava Grubu yayınları arasında EP Today'i göstermiyor ama Avrupalı sivil toplum kuruluşu EUsvDisinfo kısa bir süre önce yaptığı araştırmada Srivastava Grubu ve EP Today arasında çok sayıda bağlantı buldu.
Öte yandan Yeni Delhi merkezli The New Delhi Times gazetesi Srivastava Grubu'na ait görünüyor. Parlamenterlerin Keşmir gezisine katılan isimlerden bazıları bu gazete ve EP Today için yazılar kaleme almış.
WESTT Direktörü Madi Sharma da New Delhi Times'ın AB Muhabiri olarak görünüyor ve hem New Delhi Times hem de EP Today için çok sayıda makale yazmış.
Ziyaret sırasında Modi ve Sharma ile aynı fotoğraf karesinde görülen bir diğer isim ise Eski Avrupa Ekonomik ve Sosyal Komitesi Başkanı Henri Malosse. Malosse'nin de EP Today'de yayınlanmış çok sayıda makalesi bulunuyor. Bu makalelerden birinin başlığı ise "Radikalizm Pakistan'dak şeytaniliğin köklerinde"
Geziye katılan Polonyalı Avrupalı Muhafazakarlar ve Reformcular Grubu milletvekili Ryszard Czarnecki'nin de hem EP Today'de hem de New Delhi Times'ta yazıları bulunuyor. 5 Eylül'de yazdığı makalenin başlığı "Keşmir - Hindistan'ın terörle mücadelesi" şeklinde
