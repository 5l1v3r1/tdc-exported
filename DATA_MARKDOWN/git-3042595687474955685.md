
# Italiensk Paralympics-helt dopingtatt

Published at: **2019-11-06T17:22:07+00:00**

Author: **NTB I**

Original: [Dagbladet.no](https://www.dagbladet.no/sport/italiensk-paralympics-helt-dopingtatt/71790927)

Italias antidopingbyrå melder at Caironi avga prøven i en uanmeldt kontroll i Bologna 17. oktober. 30-åringen vant 100 meter i klasse T42 både i London-lekene i 2012 og i Rio de Janeiro fire år senere.
I Rio var hun også Italias flaggbærer under åpningsseremonien og vant sølv i lengde.

        Caironi måtte amputere det ene beinet over kneet etter en motorsykkelulykke i 2007.
      
Ifølge antidopingbyrået inneholdt Caironis prøve spor av steroiden Clostebol.
Utøveren har ikke kommentert saken. Hun skulle ha deltatt i friidretts-VM for funksjonshemmede i Dubai, som innledes torsdag.
