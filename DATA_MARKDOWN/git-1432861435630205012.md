
# Левски може да се продаде двама, за да осигури пари за нови

Published at: **2019-11-03T10:33:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/levski/levski-mozhe-da-se-prodade-dvama-za-da-osiguri-pari-za-novi-1391237.html)

Изпълнителният директор на Левски Павел Колев разкри, че целта пред ръководството е през зимата да усили халфовата линия. "Сините" имат нужда от разиграващ полузащитник, който и да умее да вкарва голове. На „Герена" явно не са доволни от хората на тази позиция - португалеца Филипе Нашименто и аржентинеца Франко Мазурек.
Очаква се в края на годината те да бъдат продадени. С парите от двамата пък Левски ще финансира привличането на качествен халф. Играчи за тази позиция вече са небелязани в няколко западноевропейски шампионати. И скаути на сините ги наблюдават на живо, твърди "Тема спорт".
Колев призна, че част от играчите на „Герена" с изтичащи договори няма да получат предложения за нови. В тази категория може да попадне и Нашименто. 24-годишният португалец бе отписван в началото на кампанията и бе оставен да си търси отбор. След продажбата на Давиде Мариани обаче бързо бе привикан в състава. В първенството той има 7 шампионатни мача, в които е вкарал 2 гола и е направил 3 асистенции. Ако сините не смятат да му предлагат контракт, то ще трябва да го трансферират, за да не го изпуснат без пари през лятото.
Към Франко Мазурек пък проявяват интерес гръцки тимове. През лятото той дойде от местния Панетоликос. Аржентинецът обаче така и не успява да се наложи в единайсеторката. Франко е бил на терена в 13 шампионатни срещи, в които има 1 гол и една асистенция. В последния мач срещу Дунав (2:0) той бе първият заменен от сините - напусна терена в 62-ата минута за сметка на 17-годишния Мартин Петков.

        
          Наскоро пък главният скаут на Левски намекна за скромна зимна селекция. Вижте какво каза Богдан Патрашку в този материал.
        
      
