
# 'Chelsea moet overwegen Ziyech van Ajax te kopen, op hem staat geen maat'

Published at: **2019-11-06T13:05:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902646/-chelsea-moet-overwegen-ziyech-van-ajax-te-kopen-op-hem-staat-geen-maat-.html)


        Chelsea moet Hakim Ziyech naar Stamford Bridge halen. Dat concludeert The Mirror na de Champions League-kraker tussen Chelsea en Ajax (4-4). De 26-jarige vedette van de Amsterdammers liet een onuitwisbare indruk achter.
      
'Chelsea moet overwegen Ziyech te kopen, nadat hij de Blues-defensie aan stukken scheurde', kopt The Mirror. 'Als de stofwolken zijn opgetrokken na deze bijzondere avond, moet Ziyech zeker in het notitieblok van Chelsea staan. Hij sloopte de thuisploeg op Stamford Bridge.'
Ziyech leidde drie Ajax-goals in en was niet voor het eerst dit seizoen de grote man in de Champions League. 'Hij scoorde dit keer niet, maar Chelsea maakte wel kennis met zijn skills, creativiteit en ballen vanaf de zijkant. Op hem staat geen maat.'
The Mirror memoreert dat Ziyech bij Tottenham Hotspur is getipt door Rafael van der Vaart. 'De supporters van Spurs zullen blij worden van de gedachte dat Harry Kane de ballen van Ziyech mag afmaken', klinkt het. 'Maar bij Chelsea kunnen ze ook in actie komen, mits de transferban wordt opgeheven. De jaren beginnen immers te tellen voor Pedro (32) en Willian (31).'
