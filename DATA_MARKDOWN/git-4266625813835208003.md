
# У футбольній Прем’єр-лізі України сьогодні і завтра буде зіграно матчі 13-го туру

Published at: **2019-11-02T12:21:00+00:00**

Author: ****

Original: [ZIK.UA](https://zik.ua/news/2019/11/02/u_futbolniy_premierlizi_ukrainy_sogodni_i_zavtra_bude_zigrano_matchi_13go_1682211)


        Сьогодні і завтра, 2 та 3 листопада відповідно, відбудуться усі шість матчів чергового, 13-го туру чемпіонату України з футболу серед команд Прем’єр-ліги.
      
Черговий, 13-й тур футбольної Прем’єр-ліги України розпочнеться сьогодні, 2 листопада, матчами на арені «Україна» у Львові та стадіоні імені Олексія Бутовського у Полтаві. О 14:00 поєдинок львівських «Карпат» і донецького «Шахтаря» покаже телеканал «2+2», а паралельну зустріч полтавської «Ворскли» і чернігівської «Десни» – «Футбол 2».
Завтра, 3 листопада, у другий, заключний ігровий день тур продовжать поєдинки «Олександрії» з «Маріуполем» (14:00; «Футбол 1»), «Дніпра-1» з луганською «Зорею» (14:00; УНІАН) та київського «Динамо» зі «Львовом» (17:00; «2+2»), а завершить протистояння ковалівського «Колос» з донецьким «Олімпіком» (19:30; «Футбол 1»).
Турнірне становище після 12-ти турів: «Шахтар» – 34 очки, «Динамо» – 24, «Десна» – 23, «Зоря» – 22, «Олександрія» – 20, «Маріуполь» – 16, «Колос» – 14, «Дніпро-1» – 11, «Олімпік» – 11, «Карпати» – 10, «Ворскла» – 8, «Львів» – 8.
 
