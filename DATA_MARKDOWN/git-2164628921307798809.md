
# 12-річний син у лікарні, батько помер на місці. На Закарпатті смертельна автопригода

Published at: **2019-11-01T13:27:00+00:00**

Author: ****

Original: [PRESS-ЦЕНТР](http://press-centr.com/ua/news/42583_12-richniy-sin-u-likarni-batko-pomer-na-mistsi-Na-Zakarpatti-smertelna-avtoprihoda-)


        Вчора, 31 жовтня, о 14:12 годині, до поліції надійшло повідомлення від аноніма про те, що в селі Сюрте Ужгородського району сталася ДТП.
      
На місце події виїхала слідчо-оперативна група та група реагування патрульної поліції. Поліцейські встановили, що автомобіль "Opel Astra" іноземної реєстрації, під керуванням 39-річного мешканця села Паладь Комарівці, що на Ужгорощині, рухався з села Ратівці в напрямку села Сюрте. Водій не впорався з керуванням та допустив зіткнення з трактором, що виконував дорожні роботи. За кермом трактора перебував 55-річний житель села Туриця, що на Перечинщині.
Від отриманих травм водій автомобіля  "Opel Astra" помер на місці події. Його 12-річний пасажир, учень 6-го класу, мешканець села Паладь Комарівці, доставлений до лікарні.
Автомобіль поміщено на спец майданчик Ужгородського районного відділення поліції. За фактом ДТП відкрито кримінальне провадження за частиною 2 статті 286 Кримінального кодексу України (Порушення правил безпеки дорожнього руху з летальними наслідками).
Про це повідомляє відділ комунікації поліції Закарпатської області
 
