
# Підступний Марадона пообіцяв англійцям, що не забивав би їм більше лівою рукою

Published at: **2019-11-01T21:25:44+00:00**

Author: ****

Original: [ГЛАВКОМ](https://glavcom.ua/sport/news/pidstupniy-maradona-poobicyav-angliycyam-shcho-ne-zabivav-bi-jim-bilshe-livoyu-rukoyu--637123.html)

Легенда світового футболу Дієґо Марадона потролив англійців відповіддю на питання про гол рукою в 1/4 фіналу чемпіонату світу 1986 року. Легенду світового футболу попрохали поділитися думкою стосовно того, чи зарахували б його гол, якби система VAR існувала 33 роки тому.
«Хотілося б, щоб у нас була нагода повернути час назад. Я б пообіцяв англійцям, що не заб'ю їм гол лівою рукою... Забив би їм правою рукою», - наводить слова Марадони Daily Mail.
Нагадаємо, знаменитий гол рукою Марадона забив на 51-й хвилині чвертьфінального матчу чемпіонату світу-1986, який проводився в Мексиці. На той момент рахунок у зустрічі аргентинців і англійців був 0:0. Через три хвилини Марадона зробив в матчі дубль.
