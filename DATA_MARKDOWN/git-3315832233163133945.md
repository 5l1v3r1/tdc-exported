
# Concursul de proiecte culturale organizat de MECC: Guvernul a dublat suma care poate fi alocată unui proiect câștigător

Published at: **2019-11-01T16:23:08+00:00**

Author: **Jurnal.md**

Original: [Jurnal.md](http://jurnal.md/ro/news/c06d596a8a54883f/concursul-de-proiecte-culturale-organizat-de-mecc-guvernul-a-dublat-suma-care-poate-fi-alocata-unui-proiect-castigator.html?utm_source=RSS&utm_medium=RSS&utm_campaign=RSS)


        Guvernul a dublat suma maximă care poate fi alocată unui proiect câștigător în cadrul concursului de proiecte culturale organizat de Ministerul Educației, Culturii și Cercetării.
      
Executivul a aprobat astăzi, 1 noiembrie, Regulamentul cu privire la modul de finanțare din bugetul de stat a proiectelor culturale desfășurate de organizațiile necomerciale. Documentul stabilește modul de susținere financiară din bugetul de stat a organizațiilor necomerciale din Republica Moldova.
Dosarul pentru participare la concursul de proiecte culturale va conține următoarele documente: formularele privind solicitarea de participare la concurs; proiectul cultural; bugetul de venituri și cheltuieli al proiectului cultural; organizația necomercială; CV-ul managerului de proiect și a participanților la proiectul cultural; copia statutului organizației; dovada existenței surselor de finanțare proprii sau oferite de terți (scrisori de intenție, contracte de sponsorizare, alte forme de sprijin financiar); copiile situațiilor financiare pentru anul precedent; certificatul privind lipsa sau existența restanțelor față de buget; certificatul organului de conducere privind lipsa obligațiilor restante față de alte persoane fizice sau juridice ori bunuri urmărite în vederea executării silite.
Regulamentul oferă posibilitatea participării la concurs a tuturor organizațiilor necomerciale, conform clasificării atribuite prin art. 180 din Codul civil nr.1107/2002, și nu doar a asociațiilor obștești. De asemenea, are loc creșterea cotei maxime acoperite de către minister de la 50% la 80% din costul proiectului, în limita plafonului de finanțare.
Lansarea concursului de proiecte culturale pentru anul 2020 va fi anunțat după publicarea regulamentului în Monitorul Oficial.
