
# Het stormt bij Napoli: ‘Mertens en co weigeren met spelersbus te gaan’

Published at: **2019-11-06T08:54:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902616/hoogspanning-bij-napoli-mertens-en-co-weigeren-met-spelersbus-te-gaan-.html)


        Napoli kwam niet verder dan een 1-1 gelijkspel tegen RB Salzburg in de Champions League en buiten de lijnen lopen de spanningen hoog op. Carlo Ancelotti kwam niet opdagen op de verplichte persbabbel, maar ook de spelers laten zich horen.
      
De spelersgroep startten een soort van muiterij tegenover clubvoorzitter Aurelio De Laurentis door niet mee te rijden met de spelersbus van Napoli. Het Laatste Nieuws meldt dat de voorzitter van Dries Mertens en consorten na de 2-1 nederlaag afgelopen weekend op AS Roma in de kleedkamer flink boos werd. De voorzitter stuurt de spelersgroep ook van maandag tot komende zondag op afzondering na drie matchen zonder zege.
Die maatregel kwam niet goed binnen bij de spelersgroep van Napoli en gisterenavond na de wedstrijd tegen RB Salzburg lieten ze dat ook blijken. ‘De bus die Dries Mertens en zijn ploegmaats naar afzonderingsoord Castel Volturno moest brengen, bleef na de wedstrijd leeg. In de plaats trokken de spelers elk naar hun eigen huis. Muiterij in het kwadraat. Meer nog, enkelen onder hen hebben intussen hun advocaat ingeschakeld. De Laurentiis gaat met het opleggen van een verplichte meerdaagse afzondering zijn contractuele boekje te buiten’, klinkt het.
PersbabbelCoach Ancelotti en spits Fernando Llorente bleven eveneens weg op de verplichte persbabbel na de Champions League-wedstrijd. De journalisten bleven tot middernacht wachten toen de melding kwam dat er niemand kwam opdagen. De boete van een UEFA zal niet lang op zich laten wachten. Het is ook niet geweten of de spelers vandaag Ancelotti en zijn staf zullen volgen naar Castel Volturno.
