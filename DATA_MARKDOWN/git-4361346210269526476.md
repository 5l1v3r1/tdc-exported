
# 
        Nem csalás, nem ámítás: beérett a málna!
      

Published at: **2019-11-02T09:30:00+00:00**

Author: **Zs.V. **

Original: [www.borsonline.hu](http://www.borsonline.hu/aktualis/nem-csalas-nem-amitas-beerett-a-malna/185718)


        Az október végi 20 fokos meleg meghozta gyümölcsét: a málnát! Úton a zimankó, mi lesz a növénnyel? 
        Az október végi 20 fokos meleg meghozta gyümölcsét: a málnát! Úton a zimankó, mi lesz a növénnyel?
      
Egy héttel ez­előtt, de még a na­pokban is látni a Facebookon olyan képeket, amelyeken szép piros málnákat szednek az emberek a kertjükben. A meleg idő miatt az ország több pontján is le­hetett szüretelni. Jogosan merül fel a kérdés, hogy a mostani érés milyen hatással lesz majd a málnára, hiszen a napokban a kora hajnali órákban mínuszok is voltak.
– A málna egyik típusa, az úgynevezett folyton termő, ami most érett be – magyarázta Ledó Fe­renc, a FruitVeB elnöke. – A meleg idő is kedvezett a növénynek, hogy termést hozzon. Nem kell nagy mennyiségekre gondolni, csupán pár szemet lehetett találni egy-egy növényen – mondta a szakértő, majd hozzátette, hogy a most nyíló virágok már valószínűleg lefagynak, de a tartós hideg nem tesz kárt a növényben. – A tavaszi és a nyári termést ez az időszak nem befolyásolja. Az embe­rek viszont örülhetnek a késői gyümölcsnek.
