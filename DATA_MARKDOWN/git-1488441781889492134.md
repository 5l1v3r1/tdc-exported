
# Zone Launcher è il launcher che non ha paura delle gesture di Google (foto)

Published at: **2019-11-02T14:51:38+00:00**

Author: **Matteo Bottin**

Original: [AndroidWorld](https://www.androidworld.it/2019/11/02/zone-launcher-launcher-non-paura-delle-gesture-google-foto-677618/?utm_source=Telegram&utm_medium=referral&utm_campaign=androidworld-telegram)

Un launcher classico (come quello che ha provato il nostro buon Nicola nell’ultimo episodio di 7 giorni con) è composto da una schermata home e da un drawer con le icone di tutte le app installate. Ecco quindi che per cambiare applicazione bisogna uscire da quella aperta, tornare alla home, aprire il drawer e scegliere l’app che si preferisce. Si può migliorare questo processo?
A quanto pare sì, e la soluzione è Zone Launcher. Questo semplice launcher, appena nato da un membro di XDA, vuole farvi cambiare applicazione direttamente da quella che avete aperto. Per farlo, vuole andare contro le gesture di Google.
Grazie a questo launcher, infatti, vi basterà fare uno swipe laterale da qualsiasi applicazione (un po’ come Samsung Edge) e si aprirà una schermata con tutte le app installate. Lo sviluppatore descrive la sua creatura come un “one swipe launcher”, e la descrizione non potrebbe essere più accurata.
Per ora il launcher non è molto personalizzabile, ma lo sviluppatore ha buone idee in mente. Se voleste provare Zone Launcher, qui sotto vi lasciamo il badge per il download dal Play Store.

        Disponibile su Google Play
      
Via: XDA Developers
