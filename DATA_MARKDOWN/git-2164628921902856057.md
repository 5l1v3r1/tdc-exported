
# У Рівному підпалили ресторан «LION» ? (ФОТО)

Published at: **2019-11-05T08:21:00+00:00**

Author: ****

Original: [PRESS-ЦЕНТР](http://press-centr.com/ua/news/42649_U-Rivnomu-pidpalili-restoran-LION--FOTO)


        5 листопада о 02:35 в м.Рівне по вул.Соборна 11б виникла пожежа в ресторані «LION» (будівля двохповерхова, цегляна, крита металочерепицею, розміром 19х15м). На місце події було направлено чергові пожежно-рятувальні відділення Головного управління ДСНС України у Рівненській області.
      
Прибувши за вказаною адресою бійці ДСНС встановили, що вогнем охоплено частину даху. Все свідчило про пізнє виявлення та повідомлення про пожежу. Була загроза поширення полум`я у середину ресторану по інших приміщеннях. На гасіння рятувальники подали з різних сторін водяні стволи. О 03:15 пожежу вдалося локалізувати, а о 05:20 повністю ліквідувати.
Внаслідок пожежі вогнем знищено покрівлю на площі 100 м.кв. та пошкоджено перекриття на площі 50 м.кв.
Після ліквідації пожежі від працівників швидкої медичної допомоги рятувальники отримали інформацію, що під час самостійного гасіння пожежі, ще до прибуття підрозділів ДСНС отримав опіки обличчя, верхніх кінцівок І-ІІ ступенів та був госпіталізований в Рівненську обласну клінічнулікарню охоронець ресторану «LION » 1970 року народження. Він перебуває під наглядом лікарів.
Від ГУ ДСНС було залучено 5 одиниць спецтехніки, 32 чоловіки особового складу вогнеборців та оперативна група Головного управління.
Наразі причина пожежі та розмір збитків встановлюються.
Про це повідомили у ГУ ДСНС України у Рівненській  області
