
# 'สแปนิชซูเปอร์คัพ'โฉมใหม่! ใช้'4ทีม'ดวลแข้งชิงถ้วย

Published at: **2019-11-07T18:04:00+00:00**

Author: ****

Original: [เดลินิวส์](https://www.dailynews.co.th/sports/740555)


        "สแปนิช ซูเปอร์คัพ" โฉมใหม่ เตะชิงถ้วยกัน 4 ทีม "บาร์ซา-ค้างคาว-ชุดขาว-ตราหมี" ดวลแข้งต้นปีหน้า
      
"สแปนิช ซูเปอร์คัพ" โฉมใหม่ ไฉไลกว่าเดิม ซึ่งเป็นครั้งแรกที่มีทีมเข้าร่วมแข่งขัน 4 ทีม จากเดิมแค่ 2 ทีม จะเริ่มฟาดแข้งกันในปี 2019 โดยมี บาร์เซโลนา แชมป์ลา ลีกา สเปน, บาเลนเซีย แชมป์โกปา เดล เรย์, แอตเลติโก มาดริด และ รีล มาดริด ทีมอันดับ 2 และ 3 ในลีก ดวลฝีเท้าชิงถ้วยกัน ในเดือนมกราคม ปี 2020 โดยในวันที่ 11 พ.ย. จะมีการจับสลากประกบคู่รอบรองชนะเลิศ ซึ่งจะแข่งขันกันระหว่างวันที่ 8 และ 9 มกราคมปีหน้า เพื่อหา 2 ทีมที่ผ่านเข้าไปชิงชนะเลิศกันในวันที่ 12 มกราคมต่อไป สำหรับสนามที่ใช้โม่แข้ง ยังไม่มีการประกาศออกมา โดยจะไม่มีแมตช์ชิงอันดับ 3ทีมที่ได้แชมป์สแปนิช ซูเปอร์คัพ โฉมใหม่ จะได้รับเงินรางวัลจำนวน 2 ล้านยูโร ส่วนทีมรองชนะเลิศได้เงินรางวัล 1.4 ล้านยูโร ขณะที่ทีมตกรอบตัดเชือกได้เงินรางวัลทีมละ 800,000 ยูโรสำหรับการแข่งขันในปีที่แล้ว บาร์เซโลนา เอาชนะ เซบีญา 2-1 คว้าถ้วยแชมป์ไปครอง.
