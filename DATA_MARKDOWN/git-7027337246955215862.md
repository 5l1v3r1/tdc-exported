
# صدور مجوز صادرات شلتوک در خوزستان

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696629/%D8%B5%D8%AF%D9%88%D8%B1-%D9%85%D8%AC%D9%88%D8%B2-%D8%B5%D8%A7%D8%AF%D8%B1%D8%A7%D8%AA-%D8%B4%D9%84%D8%AA%D9%88%DA%A9-%D8%AF%D8%B1-%D8%AE%D9%88%D8%B2%D8%B3%D8%AA%D8%A7%D9%86)

رئیس سازمان جهاد کشاورزی خوزستان از آزاد شدن صادرات شلتوک خوزستان خبر داد.
به گزارش تسنیم، کیخسرو چنگلوایی امروز در جمع خبرنگاران از آزاد شدن صادرات شلتوک خوزستان خبر داد و اظهار داشت: صادرات شلتوک تولیدی استان با رعایت سایر ضوابط و مقررات مربوطه از مبادی خروجی و گمرکی بلامانع است.
وی افزود: این اقدام در جهت حمایت از برنج‌کاران استان و به دنبال استقبال کشورهای دیگر جهت خرید برنج باکیفیت خوزستان صورت گرفته است.
رئیس سازمان جهاد کشاورزی خوزستان ادامه داد: با طرح مشکل صادرات شلتوک در آخرین جلسه شورای کشاورزی استان در تاریخ 6 آبان ماه سال جاری و پیگیری‌های صورت گرفته ،سازمان صمت صادرات شلتوک را بلامانع اعلام کرد.
