
# استراماچونی: این برد به خاطر دیاباته بود/کاش مثل دنیزلی شوم

Published at: **2019-11-01T21:09:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543941.html/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C--%D8%A7%DB%8C%D9%86-%D8%A8%D8%B1%D8%AF-%D8%A8%D9%87-%D8%AE%D8%A7%D8%B7%D8%B1-%D8%AF%DB%8C%D8%A7%D8%A8%D8%A7%D8%AA%D9%87-%D8%A8%D9%88%D8%AF-%DA%A9%D8%A7%D8%B4-%D9%85%D8%AB%D9%84-%D8%AF%D9%86%DB%8C%D8%B2%D9%84%DB%8C-%D8%B4%D9%88%D9%85)

سرمربی تیم فوتبال استقلال گفت: ما لایق برد بودیم و راحت نیست 4 گل در تبریز به تراکتور بزنید.
به گزارش شبکه اطلاع رسانی راه دانا؛ آندره‌آ استراماچونی در نشست خبری بعد از دیدار با تراکتور در خصوص اینکه آیا این برد ناشی از قوی بودن استقلال بود یا ضعف تراکتور اظهار داشت: همانطور که روز گذشته گفتم برای من خیلی مهم بود که ذهنیت بازیکنان استقلال در این مسابقه هجومی باشد.گواه این مطلب هم این است که تراکتور با یک مربی و یک تیم خوب ترکیبشان را طوری طراحی کردند که جلوی ما را بگیرند.

        * هر کسی فوتبال دوست دارد از این بازی لذت برد
      
وی افزود: ما لایق برد بودیم و راحت نیست 4 گل در تبریز به تراکتور بزنید. من به تیم تراکتور تبریک می‌گویم چون فکر می‌کنم هر کسی فوتبال را دوست دارد از این بازی لذت برد و سطح این مسابقه بالاتر از فوتبال ایران بود. من یک بازی را پرگل را به برد یک بر صفر ترجیح می‌دهم.

        *خیلی خوشحالی نمی‌کنم و هیجان‌زده نمی‌شوم
      
خبرنگاری گفت: شما روز گذشته اعلام کردید تیم مد نظر شما هنوز شکل نگرفته و آیا بعد از زدن 4 گل به تیم مد نظر خود رسیده‌اد یا خیر گفت:بازی‌های مهم یک تست برای تیم من محسوب می‌شود چون در این بازی‌ها واقعا می‌توانید رشد کنید و یک قدم به جلو بردارید.من خیلی خوشحالی نمی‌کنم و هیجان‌زده نمی‌شوم چون چیزهای زیادی می‌خواهیم و باید پیشرفت بیشتری کنیم.اتفاق خوبی هم که رخ داد این بود تیم من هرگز قصد دفاع کردن نداشت حتی زمانی که از حریف جلو بود.

        *امیدوارم در 70 سالگی مثل دنیزلی باشم
      
وی در خصوص اینکه بازی امروز جور تمام بازی‌های هفته را کشید گفت: به نظرم دنیزلی یکی از بهترین مربیان لیگ است، ما نکات خوبی به یکدیگر قبل از بازی گفتیم. او از نظر سنی از من بالاتر است و من امیدوارم در 70 سالگی مثل او باشم.

        *برد امروز به خاطر حضور دیاباته بود
      
سرمربی تیم استقلال در خصوص اینکه تیمش نظم بازی را حتی به هنگامی که عقب بود رعایت کرد و آیا این نظم فقط برای این بازی بود یا در بازی‌های دیگر هم رعایت می‌شود یا خیر گفت: این روشی که انجام می‌دهیم در تمام دنیا وجود دارد، ما اولین بار  در مقابل پرسپولیس با سیستم 4.3.3 بازی می‌کردیم, امروز هم سیستم خیلی برایم مهم بود و امروز به خاطر بازگشت شیخ دیاباته توانستیم نتیجه بگیریم. البته مظاهری امروز خوب کار کرد ولی دیاباته برای ما 3 گل زد و ما روی این بازیکن برنامه ریزی کرده بودیم.

        *به بازیکنانم گفتم زیاد خوشحال نباشند
      
وی در خصوص تاثیر تماشاگران در بازی امروز گفت: من امروز به بازیکنان جوانم گفتم خوشحال باشید که در چنین بازی‌هایی بازی می‌کنند آن هم با حضور 70 هزار نفر. ما استقلال هستیم و می‌خواهیم چنین بازی‌هایی داشته باشیم. به همین دلیل است که می‌گویم ما این بازی را خوب انجام دادیم چون برای تیم‌های دیگر وقتی یک گل از تراکتور عقب می‌افتند راحت نیست که برگردند. من به بازیکنانم گفتم زیاد  خوشحالی نکنند چون خیلی کار داریم.

        *دیاباته نباید اخراج می‌شد
      
استراماچونی در خصوص اینکه چرا دیاباته اخراج نشد و همین بازیکن هم سه گل به ثمر رساند گفت: این داور همان داوری است که در بازی‌های قبل من را اخراج کرده بود. بعضی مواقع مشکلاتی به خاطر زبان به وجود می‌آید چون خیلی مواقع من می‌خواهم توضیح بدهم که چه اتفاقی رخ داده است و به همین دلیل ناراحتی هایی به وجود می‌آید. در آن صحنه  هم دیاباته نباید اخراج می‌شد و من فکر نمی‌کنم او به خاطر برخورد با مظاهری باید اخراج می‌شد.من چیزی از روی نیمکت متوجه نشدم.

        *تراکتور مدعی قهرمانی است
      
وی در خصوص اینکه نقطه ضعف تراکتور در بازی امروز چه بود گفت:من عمیقا به تراکتور احترام می‌گذارم، چند بازیکن آنها را می‌شناسم چون خیلی مهم هستند. بازیکنانی که در بازی امروز بازی نکردند بازی های خوبی را قبلا به نمایش گذاشته بودند.مثلا مازولا و آزادی خیلی خوب کار کردند و من مطمئن هستم تراکتور برای قهرمانی می‌جنگد.
