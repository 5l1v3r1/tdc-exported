
# Tadić besan: Sudija nas je uništio, ovo je nemoguće

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/fudbal/vesti/tadic-besan-sudija-nas-je-unistio-ovo-je-nemoguce/341734)

Imao je Ajaks sve u svojim rukama, imao je vođstvo od 4:1, ali u tom jednom napadu sve se raspalo. Sudija Đanluka Roki svirao je Kopljanicima dva crvena kartona u jednom napadu (drugi žuti za Dejlija Blinda i Joela Veltmana) i Čelsi se vratio iz mrtvih, dok su Holanđani u poslednjim minutima strepeli i za bod. Kapiten Dušan Tadić ne može da sakrije razočaranje.“Moramo da budemo besni zbog ovoga. Ovo je nemoguće”, počeo je Tadić razgovor sa novinarima posle meča.
Zna i on sigurno da Uefa ne toleriše komentarisanje sudijskih odluka, ali nije mogao da se uzdrži.“Nije moguće da nam bilo ko na ovakav način uništava naše takmičenje. Sve smo držali pod kontrolom. Prosto ne razumem da nam u jednom napadu dosudi dva crvena kartona. Ne razumem”.
Zaista, neviđena situacija.“Da li sam ovo nekada doživeo? Ne, nikada. Moram još da pogledam obe situacije, ali ne mogu da se složim sa dva crvena kartona u jednoj akciji. Posle toga je utakmica dobila sasvim drugačiji tok. Možemo da budemo ponosni na sebe. Fudbal prosto nije moguće igrati sa devetoricom. Imali smo sve u svojim rukama, bili smo mnogo bolji. Trebalo je da pobedimo večeras”, ne može Tadić da sakrije razočaranje.
Razumemo ga.
(FOTO: Reuters)
