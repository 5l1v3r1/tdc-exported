
# 310-годишната цигулка, забравена във влак, върната на собственика

Published at: **2019-11-02T21:46:14+00:00**

Author: **Стандарт**

Original: [Стандарт Новини](https://standartnews.com/lifestyle-lyubopitno/310-godishnata-tsigulka-zabravena-vv-vlak-vrnata-na-sobstvenika-405687.html)

310-годишна цигулка на стойност 250 000 паунда, останала във влак в южен Лондон, е върната на собственика си.
Инструментът е предаден на професионалния музикант Стивън Морис на паркинг пред супермаркет в Бекънъм след тайни преговори и под надзора на полицията съобщава БГНЕС.
„Не съм спал много, откакто цигулката изчезна.", призна по-късно музикантът. Стивън Морис беше казал, че загубата на инструмента е като "да ми отсекат ръката."
Цигулката, която е изработена от майстора Течлер през 1709 г., беше забравена във влака от Лондон до Орпингтън на 22 октомври, когато Морис слиза на гара Penge East с велосипеда си.
Британската транспортна полиция (BTP) по-късно пусна CCTV изображение на мъж, за когото се смята, че е взел цигулката, когато влакът е спрял на гара Bromley South и отправиха публична молба инструментът да бъде върнат, съобщи Би Би Си.
Пробивът дойде в четвъртък, когато Морис получи съобщение в Туитър, което гласеше: „Разпознавам човека на снимката. Мисля, че може би е някой, когото познавам - бих искал да съм от полза. Знам какво е да забравите ценности във влак."
През следващите 24 часа беше осъществен допълнителен контакт с лицето, изпратило съобщението - подозира се, че всъщност той е човекът, който е взел цигулката.
Наричайки себе си „Джийн“, което не е истинското му име, мъжът се съгласи да се срещне с Морис в петък вечерта на паркинг на до жп гара Бекенхам.
При операция, координирана от приятеля на музиканта и бивш полицейски служител Майк Панет, екип от офицери в цивилни дрехи е наблюдавал размяната.
„Майк беше двигателят на всичко.”, сподели музикантът.
Цигулката и лъковете са били предадени в отлично състояние на собственика.
"Не можеше да завърши по-щастливо.", каза пред медиите Стивън Морис.
 
 
