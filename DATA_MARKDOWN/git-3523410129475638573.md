
# 
        تلویزیون شیائومی Mi TV 5 معرفی شد
      

Published at: **2019-11-05T23:11:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638429/%D8%AA%D9%84%D9%88%DB%8C%D8%B2%DB%8C%D9%88%D9%86-%D8%B4%DB%8C%D8%A7%D8%A6%D9%88%D9%85%DB%8C-mi-tv-5-%D9%85%D8%B9%D8%B1%D9%81%DB%8C-%D8%B4%D8%AF)

گروه IT: شیائومی امروز از محصولات زیادی رونمایی کرد. این شرکت چینی علاوه بر گوشی Mi CC9 پرو، ساعت هوشمند می واچ را نیز معرفی کرد. حال تلویزیون شیائومی Mi TV 5 و Mi TV 5 Pro از راه رسیدند. این تلویزیون‌ ها در ابعاد 55، 65 و 75 اینچ در اختیار خریداران قرار می گیرند. همانطور که می توان حدس زد، نسخه پرو این محصولات کیفیت پنل بالاتری دارند و همچنین از میزان رم بیشتری بهره می برند.   به گزارش بولتن نیوز به نقل از کلیک، این تلویزیون ها در مقایسه با نسل گذشته، 47 درصد حاشیه کمتری دارند. مدل 55 اینچی این محصولات دارای ضخامتی برابر با 5.9 میلی متر بوده که در مدل 75 اینچی، این ضخامت به 9.9 میلی متر می رسد. شیائومی برای تلویزیون های خود پردازنده Amologic T972 با لیتوگرافی 12 نانومتری را در نظر گرفته که قادر به پخش ویدیوهای 8K است.  
تلویزیون شیائومی Mi TV 5 از 3 گیگابایت رم و 32 گیگابایت حافظه داخلی بهره می برد و نسخه پرو آن به 4 گیگابایت رم و 64 گیگابایت حافظه داخلی مجهز شده است. نسخه پرو این تلویزیون به پنل 4K QLED مجهز شده که قادر به پوشش 108 درصدی NTSC است. این پنل از +HDR10 پشتیبانی می کند.این محصولات به 3 پورت HDMI، پورت اترنت، 2 پورت USB، وای فای و بلوتوث مجهز شده اند. شیائومی برای آن ها دو اسپیکر در نظر گرفته که قدرت خروجی هر یک از آن ها برابر با 8 وات است. این اسپیکرها از DTS Audio و Dolby Audio پشتیبانی می کنند.قیمت تلویزیون شیائومی Mi TV 5 برابر با 430، 570 و 1145 دلار برای نسخه های 55، 65 و 75 اینچی است. تلویزیون شیائومی می تی وی 5 پرو با قیمت های 530، 715 و 1430 دلار در اختیار خریداران قرار می گیرد. این محصولات از تاریخ 11 نوامبر وارد بازار می شوند.
