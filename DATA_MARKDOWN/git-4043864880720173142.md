
# Ексміністр Насалик постане перед Антикорупційним судом

Published at: **2019-11-07T09:33:40+00:00**

Author: ****

Original: [Українська правда](https://www.pravda.com.ua/news/2019/11/7/7231249/)

Правоохоронці скерували до суду обвинувальний акт стосовно колишнього очільника Міністерства енергетики та вугільної промисловості, підозрюваного у внесенні недостовірних відомостей до декларації Ігоря Насалика.
Джерело: Спеціалізована антикорупційна прокуратура
Дослівно: "Наразі обвинувальний акт скеровано до Вищого антикорупційного суду для розгляду по суті".
Деталі: За даними слідства, у 2014 році посадовець отримав у позику 1,249 млн доларів США від фізичної особи. Проте в порушення вимог закону "Про запобігання корупції", чиновник не відобразив вказану інформацію у щорічних деклараціях.
Додатково: САП нагадує, що відповідно до частини першої статті 62 Конституції України особа вважається невинуватою у вчиненні злочину і не може бути піддана кримінальному покаранню, доки її вину не буде доведено в законному порядку і встановлено обвинувальним вироком суду.
Що передувало: На початку серпня Національне антикорупційне бюро повідомляло про завершення розслідування щодо Насалика.

        Передісторія:
      
