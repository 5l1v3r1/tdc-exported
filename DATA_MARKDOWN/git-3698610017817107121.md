
# Пентагон опублікував список недружніх країн, які можуть втрутитися в вибори 2020 року

Published at: **2019-11-06T16:13:00+00:00**

Author: ****

Original: [DT.ua](https://dt.ua/WORLD/pentagon-opublikuvav-spisok-nedruzhnih-krayin-yaki-mozhut-vtrutitisya-v-vibori-2020-roku-328722_.html)

У США відразу кілька державних відомств, включаючи Пентагон опублікували спільну заяву, в якій говориться, що РФ, Китай та Іран можуть спробувати втрутитися в президентські вибори 2020 року, повідомляє прес-служба штаб-квартири Міністерства оборони США.
"Росія, Китай, Іран та інші іноземні недружні суб'єкти будуть намагатися втручатися у виборчий процес чи впливати на рішення виборців", - йдеться в заяві.
За даними уряду і американських спецслужб, втручання у вибори буде здійснюватися за допомогою різних засобів, включаючи кампанії в соціальних мережах, заходи з метою дезінформації суспільства, або здійснюючи руйнівні кібератаки на федеральну і місцеву виборчу інфраструктуру".
З метою захисту виборчого процесу очільники міністерств та спецслужб закликають громадян США бути пильними та повідомляти про всі підозри до місцевих відділень виборчих органів, ФБР та міністерства національної безпеки. Американцям радять звертатися до надійних джерел у пошуках інформації стосовно виборів, наприклад, державних та місцевих виборчих чиновників.
Зазначається, що наразі немає ознак хакерського зламу або руйнування виборчої інфраструктури, що дозволило б перешкодити проведенню голосування, вплинути на його підсумки або завадити підрахунку голосів, проте відстеження ймовірних загроз триватиме.
Президентські вибори в США пройдуть в листопаді 2020 року. До праймеріз Республіканської партії готуються три кандидати, включаючи самого Трампа. До праймеріз Демократичної партії готується 21 кандидат. Також у виборах президента США братимуть участь 8 кандидатів від Лібертаріанської партії, 7 кандидатів від Партії Зелених, 3 кандидати від партії Американської солідарності і два незалежних кандидата.
Президентські вибори в США 2020 року заплановано на 3 листопада. У них може бути обраний 46-й президент США (у випадку, якщо Дональд Трамп не буде обраний на другий термін). Згідно з Другою статтей Конституції США, для обрання президентом Сполучених Штатів Америки особа повинна бути громадянином США за народженням, не молодше 35 років, які прожили на території країни не менше 14 років.
Найчастіше кандидати висуваються від однієї з політичних партій США в ході праймеріз - інститут первинних президентських виборів, за результатами яких спрямовуються делегати на загальнонаціональну партійну конвенцію, де має бути визначений єдиний партійний кандидат у президенти.
