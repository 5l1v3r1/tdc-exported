
# Борисов: Ромите обичат повече Радев

Published at: **2019-11-07T12:41:00+00:00**

Author: ****

Original: [Стандарт Новини](https://standartnews.com/balgariya-politika/borisov-romite-obichat-poveche-radev-406100.html)

Г-жа Корнелия Нинова и някои социолози и политолози, които говорят за "пропукания ГЕРБ", ме вдъхновиха да покажа как изглежда "пропукания ГЕРБ". 
Това заяви лидерът на ГЕРБ и премиер Бойко Борисов на националната среща на актива на партията за анализ на местните избори.
Аз като се почувствам виновен, давам оставка и ако не ме върне народът, си стоя у нас, каза премиерът на актива на партията.
Хората трябва да гледат, че вие милеете за тях, посочи премиерът.
Във Видин нашият "противник", доктора, е тук с нас, кметът на Пазарджик е тук с нас. Защото ние сме съмишленици, продължи Борисов. Той визираше присъствието в залата на кметовете на Видин и Пазарджик.
"Не помните ли Хасково, какво чудо беше?! Нали от Хасково тръгваше победата?! Гражданите им отговориха още на първи тур. На Делян Добрев ще му кажа - по-добра реабилитация от тази, няма брат!", каза още Бойко Борисов.
"Много съм огорчен от нашите приятелия, трябва да престанем да ги наричаме десница. Това са бившите деца и внуци на комунистическата номенклатура", каза Борисов.
Ние с тази армия, ако им направим едни избори - какво ще стане?! Пак ще се похарчат няколко стотин милиона, посочи Борисов. Според него "само в служебното правителство се губят сто тира цигари".
Понеже казаха, че циганите много обичали Бойко. Циганите имат право да ме обичат. Защото им вкарахме 50 000 деца да учат, а не да се учат да крадат, посочи той. И се обърна към "високоинтелигентнте" - "В чистота работят само роми. Метат като пчелички! В мръснте работи са само роми! Затова считам, че има право да гласуват повече за нас!"
Как са гласували на президентските избори? Оказва се, че Радев го обичат повече, каза Бойко Борисов и извади данни от президенските избори от 2016 г.
На нас още не ни е минал срока за Костинбродската афера?! Те ли демократи, бе! Те ли се съешиха с Христо Иванов! Това не е градска десница, Росене, това е опозицията на комунистическата партия. Те почти купиха грипените, но ние обърнахме и купихме Ф-16. В НАТО ни гледат по друг начин. Това най-вече ги вбеси, продължи Бойко Борисов.
Не си сдържаха нервте, когато службите и прокуратурата хванаха за шпионаж няколко човека. Е, това вече ги разкри и те си отидоха при Мая Манолова, добави Борисов.
Строим с гърците, строим с турците, строим газови магистрали. Кое им хареса Мая повече?! Какво избраха повече от нея?! Обикалят от телевизия на телевизия, изливат компромати, продължи премиерът.
Разбрах, че г-жа Нинова е казала, че имало репресирани хора след изборите в Благоевград и в Пазарджик. Да ми ги прати тези хора. Ако се окаже, че е вярно, този, който си го е позволил, ще види реакцията! Ние за Кърджали, ако речем да пискаме, то е чудо там, каза още Борисов.
И поздрави актива на ГЕРБ и СДС.
Принципа на синия цвят ни задължава да бъдем заедно, обобщи лидерът на ГЕРБ 
