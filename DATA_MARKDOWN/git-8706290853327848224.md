
# Συγκεντρώσεις υπέρ και κατά προσφύγων στη Θεσσαλονίκη - ΦΩΤΟ

Published at: **2019-11-03T20:33:00+00:00**

Author: ****

Original: [enikos.gr](http://www.enikos.gr/society/682052/sygkentroseis-yper-kai-kata-prosfygon-sti-thessaloniki-photo)

Δύο συγκεντρώσεις υπέρ και κατά των προσφύγων και μεταναστών πραγματοποιήθηκαν στο κέντρο της Θεσσαλονίκης.
Συγκεκριμένα, στην παραλία στο ύψος του Λευκού Πύργου, μπροστά από το άγαλμα του ναυάρχου Βότση, συγκεντρώθηκαν εθνικιστικά σωματεία για να διαμαρτυρηθούν για τους πρόσφυγες και τους μετανάστες.
Την ίδια ώρα, αντισυγκέντρωση στη συμβολή των οδών Τσιμισκή και Δ. Γούναρη και πορεία διοργάνωσαν μέλη του αντιεξουσιαστικού χώρου.
Η οδός Τσιμισκή αποκλείστηκε με αποτέλεσμα στο κέντρο της πόλης να έχει δημιουργηθεί κυκλοφοριακό πρόβλημα.
Μεταξύ των δυο συγκεντρώσεων παρατάχθηκαν ισχυρές αστυνομικές δυνάμεις.
Πηγή: ΑΠΕ-ΜΠΕ/THEST
