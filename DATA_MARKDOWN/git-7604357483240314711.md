
# Man valt betogers in Hongkong aan met mes

Published at: **2019-11-04T07:02:25+00:00**

Author: **Pieter Van Berkel**

Original: [SCEPTR](https://sceptr.net/2019/11/man-valt-betogers-in-hongkong-aan-met-mes/)


        Bij een mesaanval in een winkelcentrum in Hongkong zijn vier betogers gewond geraakt. Een deel van het oor van een pro-democratie-politicus werd afgebeten. Intussen wordt al bijna vijf maanden betoogd in Hongkong.
      
Betogers in een winkelcentrum in Taikoo Shing werden zondag aangevallen door een man met een mes. Daarbij vielen vier gewonden. Een deel van het oor van pro-democratie-politicus Andrew Chiu werd afgebeten. Het gevecht zou begonnen zijn nadat de politicus de man met het mes probeerde te bedwingen. De aanvaller werd nadien in elkaar geslagen door een groep betogers.
