
# دستگیری ۷ قمارباز در رضوانشهر

Published at: **2019-11-06T17:38:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620251/%D8%AF%D8%B3%D8%AA%DA%AF%DB%8C%D8%B1%DB%8C-%DB%B7-%D9%82%D9%85%D8%A7%D8%B1%D8%A8%D8%A7%D8%B2-%D8%AF%D8%B1-%D8%B1%D8%B6%D9%88%D8%A7%D9%86%D8%B4%D9%87%D8%B1)


        فرمانده انتظامی رضوانشهر از دستگیری هفت قمارباز در این شهرستان خبر داد.
      

        آفتاب‌‌نیوز :
      
سرهنگ سیدجعفر جوانمردی در گفت‌وگو با خبرنگاران در تشریح این خبر گفت: در پی دریافت گزارشی مبنی بر برپایی مکان قمار در یک واحد صنفی، بررسی موضوع در دستور کار پلیس قرار گرفت.
این مقام انتظامی افزود: پلیس با انجام تحقیقات از صحت موضوع اطمینان حاصل کرده و با هماهنگی مقام قضائی به محل مورد نظر اعزام شدند.
وی با بیان اینکه در واحد صنفی مورد نظر هفت نفر در حال قماربازی دستگیر شدند، گفت: در بازرسی از این مکان دو هزار برگ توتو (پیش بینی نتیجه فوتبال) و مبلغ ۲۰ میلیون ریال وجه نقد کشف شد.
فرمانده انتظامی شهرستان رضوانشهر با اشاره به اینکه متهمان برای سیر مراحل قانونی به مرجع قضائی معرفی شدند از شهروندان خواست، در صورت مشاهده یا اطلاع از هرگونه مورد مشکوک مراتب را به مرکز فوریت‌های پلیسی ۱۱۰ اطلاع دهند.
