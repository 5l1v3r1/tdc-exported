
# Екшън в Пловдив! Пиян насъска питбул срещу гардове, плаши ги и с оръжие

Published at: **2019-11-04T15:14:00+00:00**

Author: ****

Original: [Blitz.bg](https://blitz.bg/obshtestvo/regioni/ekshn-v-plovdiv-piyan-nasska-pitbul-sreshchu-gardove-plashi-gi-i-s-orzhie_news707333.html)

https://blitz.bg/obshtestvo/regioni/ekshn-v-plovdiv-piyan-nasska-pitbul-sreshchu-gardove-plashi-gi-i-s-orzhie_news707333.html Blitz.bg
41-годишен мъж е задържан в Пловдив за заплаха с оръжие на служител на охранителна фирма. Това съобщиха от пресцентъра на МВР. Мъжът е в ареста за грубо нарушение на обществения ред в областния град. Към 4.00 часа в събота екип на Пето РУ се е отзовал на сигнал за конфликт пред заведение за бързо хранене на ул. „Съединение“. Изяснено е, че клиент във видимо нетрезво състояние отправил обиди и закани към персонала.Агресия мъжът проявил и към служители на частна охранителна фирма, които заплашил с нож и огнестрелно оръжие и насъскал срещу тях куче от порода питбул.По време на случилото се няма пострадали. След като е неутрализиран, 41-годишният извършител е задържан в полицейския арест. Той е известен с множество криминални прояви, сред които и употреба на наркотици.При обиск и претърсване в жилището му са иззети нож и незаконно притежавани пистолет и пушка. Намерено е и бяло прахообразно вещество, чието количество и съдържание предстои да бъде анализирано.По разпореждане на дежурен районен прокурор срещу пловдивчанина е образувано досъдебно производство, постановена му е мярка „Задържане под стража“ за срок до 72 часа.
