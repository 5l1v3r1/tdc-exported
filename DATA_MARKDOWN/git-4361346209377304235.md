
# 
        Civic: pár magyar szót már ismerek
      

Published at: **2019-11-02T08:15:00+00:00**

Author: **Burkovits Ferenc**

Original: [www.borsonline.hu](http://www.borsonline.hu/sport/civic-par-magyar-szot-mar-ismerek/185723)


        Ismerkedik a magyar nyelvvel, néhány buzdító szót már meg is tanult a Fradi bosnyák játékosa, Eldar Civic. A kőkemény védő a hétköznapokban egy mosolygós, szerény srác. 
        Ismerkedik a magyar nyelvvel, néhány buzdító szót már meg is tanult a Fradi bosnyák játékosa, Eldar Civic. A kőkemény védő a hétköznapokban egy mosolygós, szerény srác.
      
Ötéves korában kezdett focizni, tehetségére hamar felfigyeltek külföldön is, és egész fiatalon elköltözve családjától Csehországba szerződött. Bár a nyá­ron a Sparta Praha szeretett volna hosszabbítani vele, a 23 éves focista ki akarta magát próbálni másik futballkultúrában. A Dinamo Zagreb mindent el is követett, hogy megszerezze, de a Ferencváros ajánlatát fogadta el. Döntését annak ellenére sem bánta meg, hogy a horvát bajnok a Bajnokok Ligájában letette a névjegyét.
– Mi pedig a Fradival az Európa Ligában menetelünk – mondta Civic. – Van négy pontunk, és az a jó, hogy a vezetők nem támasztanak túl nagy igényeket, nem tesznek ránk mázsás terheket. Így aztán felszabadultan játszhatunk.
Nem könnyű a háromfrontos helytállás, hiszen a magyar bajnokságban és a Magyar Kupában is nagy feladatok várnak rájuk.
– Kifejezetten kedvelem ezt a sűrű programot, hiszen sokkal kellemesebb meccset játszani, mint kemény edzéseken darálni a kilométereket – mondta a védő, aki már ismerkedik a ma­gyar nyelvvel.
– Nem beszélem még, de jó néhány buzdító szót már ismerek – tette hozzá. Most a Mezôkövesd ellen készülnek, tisztelik az ellenfelet, mert az eredményeik magukért beszélnek, de hazai pályán nem tud más eredményt elképzelni, mint a győzelem.
