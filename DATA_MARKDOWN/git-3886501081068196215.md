
# Omladina Narodne stranke 'platila' pretplatu za RTS 'novčanicama' sa likom Bujoševića

Published at: **2019-11-05T17:10:03+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118906-omladina-narodne-stranke-platila-pretplatu-za-rts-novcanicama-sa-likom-bujosevica?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Omladina Narodne stranke danas je na ulazu u zgradu RTS-a ostavila vreću "novčanica" sa likom direktora te televizije Dragana Bujoševića, u protestnoj akciji povodom poskupljenja pretplate najavljenog za 1. januar 2020. godine.Predsednik omladine Narodne stranke Ivan Gajić izjavio je da je "lažni novac namenjen RTS-u jer su i informacije koje ta televizija pruža gradjanima u najvećoj meri lažne"."Navodni javni servis namerno prećutkuje sve informacije koje ne idu u prilog naprednjačkom režimu i gotovo da uopšte nije otvoren za kritiku vlasti, čime krši zakonsku obavezu o objektivnom informisanju gradjana, dok od njih istovremeno zahteva da plaćaju još veću pretplatu", istakao je Gajić.Na "novčanicama" iz perioda najveće hiperinflacije, koje je omladina Narodne stranke namenila Bujoševiću su, pored njegovog lika, i Aleksandar Vučić i drugi funkcioneri SNS-a.
