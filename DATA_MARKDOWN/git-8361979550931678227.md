
# Баварія оголосила про відставку головного тренера

Published at: **2019-11-03T20:53:00+00:00**

Author: ****

Original: [НВ](https://nv.ua/ukr/sport/football/niko-kovach-bavariya-ogolosila-pro-zvilnennya-trenera-50051379.html)

Як повідомляє офіційний сайт чемпіона Німеччини, це результат його переговорів із президентом клубу Улі Хьонессом, виконавчим директором Карлом-Хайнцем Румменігге і спортивним директором Хасаном Саліхаміджічем.
За її підсумками, зазначає Баварія, Ковач запропонував свою відставку. За словами Румменігге, виступи команди і її результати в останні тижні вимагали дій.
Читайте також:&nbspЗМІ назвали кандидата на посаду головного тренера Баварії
Асистент наставника Хансі Флік буде тимчасово виконувати обов'язки головного тренера колективу в матчах Ліги чемпіонів проти Олімпіакоса та Бундесліги проти Боруссії Дортмунд.
За інформацією Corriere dello Sport, на яку посилається Football Italia, головним претендентом на посаду є екс-керманич Ювентуса Массіміліано Аллегрі.
Напередодні чинний чемпіон Німеччини Баварія з рахунком 1:5 програла у Франкфурті місцевому Айнтрахту в рамках Бундесліги, що стало її найбільшим розгромом в чемпіонаті за 10 років. Команда йде на 4-му місці з відставанням у чотири очки від лідера.
