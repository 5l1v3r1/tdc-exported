
# Πήραν πίσω την κόκκινη κάρτα του Σον για το τάκλιν στον Γκόμες

Published at: **2019-11-05T20:27:00+00:00**

Author: **SigmaliveSports**

Original: [SIGMALIVE](https://www.sigmalive.com/sports/football/595900/piran-piso-tin-kokkini-karta-tou-son-gia-to-taklin-ston-gkomes)

Η κόκκινη κάρτα που είχε αντικρίσει στο ματς με την Έβερτον έφερε τιμωρία τριών αγωνιστικών στον Σον, με την FA να ακυρώνει όμως την απόφαση του διαιτητή και να απαλλάσει τον παίκτη. Το ματς της Έβερτον με την Τότεναμ για την 11η αγωνιστική της Premier League βρήκε τις δύο ομάδες ισόπαλες με 1-1, με το αγωνιστικό όμως κομμάτι να επισκιάζεται από τον πολύ σοβαρό τραυματισμό του Αντρέ Γκόμες. Ήταν λίγο πριν τη συμπλήρωση 80 λεπτών αγώνα στο "Γκούντισον Παρκ", με τον Σον να προσπαθεί να ανακόψει τον Γκόμες στο χώρο του κέντρου και να τον ρίχνει στο έδαφος, με αποτέλεσμα ο Πορτογάλος να πέσει με άσχημο τρόπο και κατόπιν να συγκρουστεί με τον Οριέ και να σπάει το πόδι του.
