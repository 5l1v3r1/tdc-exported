
# Νέος ποινικός κώδικας: Μέχρι και ισόβια κάθειρξη για πιωμένους οδηγούς

Published at: **2019-11-01T10:10:11+00:00**

Author: **neolaia.gr Team**

Original: [neolaia.gr](https://neolaia.gr/2019/11/01/neos-poinikos-kodikas-isovia-se-piomenous-odigous/)

Μια σειρά μεγάλων αλλαγών φέρνει μαζί του νομοσχέδιο για τον νέο ποινικό κώδικα, το οποίο και αναμένεται να ψηφιστεί εντός των επόμενων εβδομάδων στο Κοινοβούλιο.
Το νομοσχέδιο αυτό ρυθμίζει ζητήματα, όπως η δωροδοκία από κρατικούς λειτουργούς, η οδήγηση υπό την επήρεια αλκοόλ, η ρίψη μολότοφ, οι επιθέσεις σε δημόσιους χώρους κ.α.

        Ειδικότερα:
      
Όσον αφορά, για παράδειγμα, τις τρομοκρατικές απειλές μέσω Διαδικτύου, προβλέπεται φυλάκιση έως και τριών ετών, ενώ βαριές θα είναι και οι ποινές και για όσους οδηγούν μεθυσμένοι.
Ποινή φυλάκισης έως τρία έτη «σε όποιον δημόσια με οποιονδήποτε τρόπο ή μέσω του Διαδικτύου απειλεί με τέλεση τρομοκρατικής πράξης ή προκαλεί ή διεγείρει σε διάπραξή της και έτσι εκθέτει σε κίνδυνο δημόσια τάξη».
Με την ίδια ποινή φυλάκισης (έως τρία έτη) τιμωρείται όποιος πραγματοποιεί ταξίδια «με σκοπό να τελέσει ή να συμβάλει στην τέλεση τρομοκρατικού εγκλήματος, να συμμετάσχει στις δραστηριότητες τρομοκρατικής ομάδας, με επίγνωση του γεγονότος ότι η εν λόγω συμμετοχή θα συμβάλλει στις εγκληματικές δραστηριότητες αυτές της ομάδας ή με σκοπό να προσφέρει ή να παρακολουθήσει εκπαίδευση για τέλεση τρομοκρατικών πράξεων».

        Επιθέσεις σε δημόσιους χώρους και συμβολαιογράφους
      
Με τις προωθούμενες διατάξεις σφίγγει ο νομικός κλοιός γύρω από τα μέλη της αναρχικής ομάδας «Ρουβίκωνας», αλλά και γύρω από πρόσωπα που διαπράττουν αδικήματα εις βάρος συμβολαιογράφων που διενεργούν πλειστηριασμούς.
Αυστηροποιείται το νομικό πλαίσιο και για όσους επιτίθενται σε δημοσίους υπαλλήλους κατά την άσκηση των καθηκόντων τους, όπως αυτές που δέχτηκαν το περασμένο καλοκαίρι εφοριακοί που διενεργούσαν ελέγχους.

        Η δωροδοκία και πάλι κακούργημα
      
Τα αδικήματα της δωροδοκίας και δωροληψίας υπαλλήλων, μετατρέπονται και πάλι σε κακούργημα μετά και τις αντιδράσεις από τον Οργανισμό Οικονομικής Συνεργασίας και Ανάπτυξης (ΟΟΣΑ).

        Οδήγηση και αλκοόλ
      
Μέχρι και ισόβια κάθειρξη για όποιον οδηγεί υπό την επήρεια αλκοόλ ή ναρκωτικών και προκαλέσει απώλεια ανθρώπινων ζωών.

        Για μολότοφ και εκρηκτικές ύλες
      
«Όποιος κατασκευάζει, προμηθεύεται, ή κατέχει εκρηκτικές ύλες, ή εκρηκτικές βόμβες από τις οποίες μπορεί να προκληθεί κίνδυνος για άνθρωπο τιμωρείται με φυλάκιση τριών ετών».
Αντίθετα, αν χρήση των βομβών μολότοφ γίνεται σε δημόσιους χώρους ο δράστης θα τιμωρείται με κάθειρξη έως δέκα έτη (κακούργημα). Πάντως ο δράστης δεν τιμωρείται αν παραδώσει με τη θέλησή του στις αρχές τις εκρηκτικές ύλες που κατέχει ή εμπόδισε άλλους να κάνουν χρήση αυτών.

        Δείτε ακόμα: Νέος Ποινικός Κώδικας: Μέχρι και φυλάκιση για τροχαίες παραβάσεις υπό την επήρεια αλκοόλ!
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
