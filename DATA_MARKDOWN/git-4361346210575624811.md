
# 
        Így „cirkuszolt” egymással Szandi és lánya
      

Published at: **2019-11-02T10:30:00+00:00**

Author: **kbv**

Original: [www.borsonline.hu](http://www.borsonline.hu/celeb/igy-cirkuszolt-egymassal-szandi-es-lanya/185704)


        Megkeményedett csontkinövés, fájdalom, számos kék folt az ára a gyönyörű anya-lánya produkciónak. 
        Megkeményedett csontkinövés, fájdalom, számos kék folt az ára a gyönyörű anya-lánya produkciónak.
      
Szó bennszakadt, hang fennakadt csütörtök este a Magyar Nemzeti Cirkusz nagytétényi sátrában: Szandi és lánya, Blanka egy általuk stúdióban felénekelt dalra olyan légtornász-produkciót mu­tatott be, mint a műfaj legprofibb művészei. Anya és lánya nyolc méter magasban, biztosítókötél és háló nélkül, nyakon, lábfejen, csuklón lógva pörgött-forgott és spárgázott a levegőben. A publikum pisszenni sem mert a lélegzetállító, életveszélyes produkció közben. Az elképesztően szexi énekesnő és gyönyörű, 19 éves lánya hatalmas tapsot kapott, a több száz fős közönség megőrült a gurtnis produkcióért. Szandiék pedig mindent megtettek a sikerért: hetek óta kő­keményen próbáltak.
– A Csak show és más semmi! adásában szerettem bele a légtornába és a cirkusz világába. Világéletemben sportoltam, lovagoltam mint amatőr zsoké, így sem a forgástól, sem a magasságtól, sem a gyorsaságtól nem féltem – mesélte lapunknak Szandi, akinek sokszor komoly fájdalmakkal kellett megküzdenie a próbák alatt. Az egyik csuklóján már csontkinövés is ke­letkezett, ami nem is csoda, hiszen törékeny nőként a szalagokon nemcsak a sa­ját súlyát kell megtartania, hanem Blankáét is, szervezete pedig védekezik az extrém megterhelés ellen.
– Csabi, a férjem félt minket, én még a nyakon forgást is szívesen vállaltam, ami alatt Blanka egy lábával tart. De van olyan pozíció is, amelyben én tartom őt nyolc méter magasban egy kézzel. Amikor 19 évvel ezelőtt 1640 grammal megszületett, és a karomban tartottam, közel sem gondoltam volna, hogy ez lesz belőle – magyarázta tovább az énekesnő.
