
# Швеция се разтресе от шпионски скандал

Published at: **2019-11-06T20:47:00+00:00**

Author: ****

Original: [Blitz.bg](https://blitz.bg/svyat/shvetsiya-se-raztrese-ot-shpionski-skandal_news707809.html)

https://blitz.bg/svyat/shvetsiya-se-raztrese-ot-shpionski-skandal_news707809.html Blitz.bg
Четиридесет и шест годишен иракчанин беше обвинен в Швеция за шпионаж в полза на Иран чрез събиране на информация за ирански бежанци в Швеция, Белгия и Холандия, предаде Асошиейтед прес.Иракчанинът събирал лична информация за иранските араби, известни като ахвази, като се представял за служител на арабски онлайн вестник.
Мъжът е бил активен в продължение на четири години до февруари 2019 г. Смята се, че той е проникнал и във форуми на поддръжници на опозицията и е събирал данни от логвания за рутери.Според шведската прокуратура иракчанинът, който има и шведско гражданство, е контактувал с ирански разузнавачи чрез интернет или на срещи на живо, включително в Техеран. Той бил задържан на 27 февруари.
