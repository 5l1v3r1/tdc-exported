
# Immobili Chiavazza in vendita splendida dimora del ‘600

Published at: **2019-11-03T10:57:44+00:00**

Author: ****

Original: [LaProvinciaDiBiella.it](https://laprovinciadibiella.it/attualita/immobili-chiavazza-in-vendita-splendida-dimora-del-600)

Dopo Villa Cernigliaro e la grande villa di via Galileo Galilei, sul sito solobellecase.com compare l’annuncio della vendita di un altro immobile privato di grande valore. Si tratta –  come recita l’annuncio – di “una meravigliosa villa del ‘600 perfettamente rifinita di circa 1.800 mq., ricca di fascino e charme, disposta su tre livelli oltre al seminterrato, con un terreno di 60.000 mq. con piscina, imponenti soffitti a volte, pavimenti in legno e cotto. Composta da: al piano terra ampi saloni con camini in marmo e grandi vetrate con vista sul portico e il giardino, salottino con camino, studio, libreria, pranzo, cucina, tinello, bagno ospiti; al primo piano una master suite con loggia, guardaroba e bagno dedicato, quattro camere con cabina armadio e tre bagni, appartamento indipendente con soggiorno, cucina, studio e camera; al secondo piano due camere, due bagni, angolo cottura, sala biliardo, palestra, sauna, appartamento indipendente con soggiorno, cucina, studio e camera; al piano seminterrato taverna con cucina, pranzo, soggiorno, bagno ospiti, ampia autorimessa, lavanderia, cantine e locali tecnici, classe energetica G (175 kWh/m² anno). Completano la proprietà cascina di circa 500 mq. con portico, casa del custode di circa 100 mq., ampio portico con barbecue e zona relax affacciato sulla piscina”.
La dimora è situata a Chiavazza, in Strada alle Cascine. La richiesta è di 2.900.000 euro.
Per ulteriori informazioni:
https://www.solobellecase.it/ducati_case_srl/62110600GP-villa-biella
