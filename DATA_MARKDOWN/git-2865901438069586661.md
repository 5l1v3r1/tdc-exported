
# REZZIME DANA (utorak): Napoli i Barsa uprskali stvar

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/fudbal/vesti/rezzime-dana-utorak-napoli-i-barsa-uprskali-stvar/341712)

NAPOMENA: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.
OVDE pogledajte kako smo mi prošli u rubrici PREDLOZZI I TIPOVANJA.
Evo kako ste vi tipovali...

        ZAOKRUŽENO
      

        LIVERPUL - GENK (tip 1, kvota 1,10) - rezultat 2:1
      
Na Enfuldu u Liverpulu šampion Evrope je samo odradio posao protiv prvaka Belgije. Genk se ispirsio koliko je mogao, ali je kombinovani sastav Jirgena Klopa bio dovoljno skoncentrisan da ne dozvoli nikakvo iznenađenje. Pobedili su sa 2:1. Posle četiri odigrana kola Liverpul je prvi sa devet bodova, dok Napoli ima osam, a definitivna odluka o pobedniku grupe će pasti verovatno u sledećem kolu kada na Enfildu igraju upravo ovi rivali.
Opširnije pročitajte OVDE.

        DORTMUND - INTER (tip 1, kvota 2,25) - rezultat 3:2
      
Inter se preporodio dolaskom Antonija Kontea, koji je ekspesno uspeo da ukomponuje kvalitetna pojačanja od prošlog leta, ali u ovom trenutku Nerazuri nemaju dovoljno snage da iznesu čitav meč protiv ekiupa najvišeg evropskog ranga. To je bilo protiv Barselone i Juventusa, tako je bilo i večeras u Dortmundu, gde su do 51. minuta vodili sa 2:0, ali su na kraju doživeli zasluženi poraz.
Opširnije pročitajte OVDE.

        VALENSIJA - LIL (tip 1, kvota 1,95) - rezultat 4:1
      
Valensija se mučila u prvom poluvremenu sudara sa Lilom, Viktor Osimhen je i pogodio za 1:0 Francuza, ali u poslednja 24 minuta regularnog toka meča rapsodija Slepih miševa. Krenulo je sa iskupljenjem Danija Pareha, krivca za Lilov jedini gol, a nastavilo autogolom Adama Sumaora, te pogocima Žofrija Kondogbije i Ferana Toresa za konačnih 4:1 na Mestalji.

        LION - BENFIKA (tip 1, kvota 1,90)- rezultat 3:1
      
Lion je odradio najveći deo posla već u prvom poluvremenu, kada je vodi sa 2:0 golovima Andersena i Depaja. Seferović je gostima vratio nadu golom u 76. minutu, ali je sve i definitivno bilo rešeno u 89. minutu kada je traore postavio konačan rezultat utakmice.

        ZENIT - LAJPCIG (tip 2, kvota 2,45) - rezultat 0:2
      
Strojevim korakom Lajpcig je promarširao kroz Sankt Peterburg i trijumfom nad Zenitom od 2:0 i trećom pobedom stigao na korak od plasmana u osminu finala Lige šampiona, ujedeno i najvećeg uspeha na međunarodnoj sceni u istoriji kluba osnovanog relativno skoro.
Opširnije pročitajte OVDE.

        PORTSMUT - SAUTEND (tip 1, kvota 1,38) - rezultat 4:1
      
Portsmut je postigao prvi gol u nadoknadi prvog poluvremena, a onda je u nastavku u još tri navrata pogađao mrežu Sautenda. Maris je doveo domaće u vođstvo, a prednost je duplirao Harison u 50. minutu. Gudšip je meč učinio nezvesnim u 69. minutu, ali su Harison i Harns u samom finišu razrešili svaku dilemu.

        ROČDEJL - IPSVIČ (tip 2, kvota 1,95) - rezultat 0:1
      
Ipsvič nije previše blistao, ali je u pravom trenutku došao do prednosti i razrešio pitanje pobednika na ovom gostovanju. Igrač odluke bio je Deni Rouvi, koji je mrežu domaćina pogodio u 53. minutu. Sautend je u finišu pokušao da dođe do izjednačenja, ali nije uspeo.

        PRECRTANO
      

        NAPOLI - SALCBURG (tip 1, kvota 1,80) - rezultat 1:1
      
Napoli je na iskustvo sačuvao bod protiv Austrijanaca i približio se drugoj fazi, ali se pre svega očekivao kec. Salcburgu svaka čast, on je remizirao večeras na San Paolu (1:1) gde je igrao hrabro i napadački, a ukoliko kao što se očekuje završi na kraju u Ligi Evrope kao trećeplasirani iz ove grupe moćiće da se pohvali da ima najboljeg strelca grupne faze Lige šampiona.
Opširnije pročitajte OVDE.

        BARSELONA - SLAVIJA PRAG (tip 1, kvota 1,25) - rezultat 0:0
      
Svaka čast Dinamu na onih 4:0 protiv Atalante, ali ovo što je Slavija večeras uradila Kataloncima ama baš niko nije očekivao. Na stranu sad ne baš impresivne partije izabranika Ernesta Valverdea u prvenstvu Španije, fudbalska planeta je bila ubeđena da će Blaugrana pregaziti Slaviju, posebno nakon kritika posle prve utakmice u Pragu.
Opširnije pročitajte OVDE.

        ČELSI - AJAKS (tip 1, kvota 1,90) - rezultat 4:4
      
Čelsi se klatio na konopcima. A onda se nezamislivo dogodilo. Gosti iz Holandije sve su izgubili u jednom napadu. Ne, nije greška, u jednom napadu. Na stranu sad gol Cezara Aspilikuete za 2:4 u 63. minutu, ova šizofrena utakmica odlučena je kada su u jednom Čelsijevom napadu crvene kartone zaradili i Dejli Blind i Joel Veltman, a Žoržinjo dobio šansu da sa kreča smanji zaostatak na 3:4. Sa devetoricom na terenu Ajaks nije izdržao. U najluđoj utakmici dosadašnjeg toka sezone 4:4 u Londonu!
