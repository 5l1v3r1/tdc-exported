
# A REPORT la pesca di datteri di mare: è illegale e distrugge l'ecosistema

Published at: **2019-11-06T00:00:00+00:00**

Author: ****

Original: [LAV](https://www.lav.it/news/datteri-mare-report)


        La raccolta dei datteri di mare avviene tramite l'uso di scalpelli e piccoli martelli pneumatici, che frantumano le rocce in cui il mollusco si insedia, producendo la distruzione dell'habitat di numerosi altri organismi e determinando uno sconvolgimento dell'ecosistema marino. Il dattero, il cui nome scientifico è "Litophaga litophaga" perché "si nutre" della roccia, all'interno della quale scava gallerie secernendo una sostanza erosiva, impiega dai 15 ai 35 anni per raggiungere le dimensioni di cinque centimetri. Per questo, si calcola che con un piatto di "linguine ai datteri" si riesca a distruggere una superficie di fondo marino pari a circa un metro quadrato.
      
Le regioni più colpite da questo tipo di commercio sono la Campania, la Puglia, la Sicilia. I raccoglitori di frodo, spesso con precedenti penali di rilievo, sono organizzati in gruppi criminali, capaci di lanciare vere e proprie sfide alle Istituzioni, con aggressioni ed intimidazioni alle Forze di Polizia, che gestiscono un business di migliaia di euro a danno dell’ambiente marino.

        Ciro TroianoCriminologo, responsabile Osservatorio Nazionale Zoomafia LAV
      
