
# Med vožnjo na avto padla skala

Published at: **2019-11-06T16:50:00+00:00**

Author: **A. L.**

Original: [Slovenske novice](https://www.slovenskenovice.si/kronika/doma/clanek/med-voznjo-na-avto-padla-skala-246226)

HUDAJUŽNA – Včeraj ob 6.48 so obravnavali prometno nesrečo med vasjo Hudajužna in Koritnico v Baški grapi na Tolminskem. »Po sedaj zbranih podatkih je voznica VW tiguana vozila proti Tolminu. Med vožnjo ji je z desne strani večji kamen padel na prednji pokrov motorja in ga poškodoval. Voznica ni bila poškodovana,« poroča PU Nova Gorica.Tolminski policisti so primer zaključili z uradnim zaznamkom za zavarovalnico.
