
# هشدار کنسولگری ایران: فعلا به کربلا سفر نکنید

Published at: **2019-11-04T15:16:00+00:00**

Author: ****

Original: [جامعه خبری تحلیلی الف](https://www.alef.ir/news/3980813127.html)

کنسولگری ایران در استان کربلای معلی، امروز (دوشنبه ۱۳ آبان)، طی بیانیه‌ای از عدم مناسب بودن شرایط کنونی برای سفر به عتبات عالیات خبر داد.
به گزارش فارس به نوشته پایگاه خبری «عین العراق»، در این بیانیه از زائران ایرانی خواسته شده تا سفر به عراق را تا بازگشت امنیت به کربلای معلی به تاخیر اندازند.
تظاهرات‌های مردمی در بغداد و نزدیک به ۱۰ استان دیگر عراق، در اعتراض به وضعیت خدمات‌رسانی و فساد در کشور از اول اکتبر آغاز شده است.
این اعتراضات پس از وقفه چند روزه به دلیل میزبانی این کشور برای مراسم اربعین حسینی، بار دیگر از ۲۵ اکتبر از سر گرفته شد و تا به امروز ادامه دارد. در برخی مناطق تظاهرات‌ها به خشونت کشیده شده است.
