
# Ministerul de Finanţe vrea să împrumute în noiembrie 4,1 miliarde lei şi 200 milioane euro prin licitaţii pe piaţa internă

Published at: **2019-11-05T10:48:00+00:00**

Author: **Roxana Rosu**

Original: [Ziarul Financiar](https://www.zf.ro/banci-si-asigurari/ministerul-de-finante-vrea-sa-imprumute-in-noiembrie-4-1-miliarde-lei-si-200-milioane-euro-prin-licitatii-pe-piata-interna-18542797)

Ministerul de Finanţe a programat în noiembrie licitaţii pe piaţa internă în volum de 4,1 miliarde lei şi 200 milioane euro, după ce în octombrie statul s-a împrumutat 4,3 mld. lei, cu circa 340 mil. lei peste nivelul programat. 
”Curba randamentelor s-a deplasat uşor în sus pe scadenţele medii-lungi în prima săptămână din noiembrie: la 10 ani cu un punct bază la 4.16%”, a comentat Andrei Rădulescu, director Analiză Macroeconomică la Banca Transilvania.
Luni, la prima licitaţie din această lună, Ministerul de Finanţe a redeschis o emisiune de titluri scadente în aprilie 2026 şi s-a împrumutat cu 775 milioane lei (peste volumul programat de 600 milioane lei), la un cost mediu anual de 4%, în scădere cu două puncte bază comparativ cu nivelul de la licitaţia din octombrie.
După primele 10 luni din 2019, împrumuturile Trezoreriei Statului de pe piaţa internă au depăşit 37 mld. lei , iar cele de pe pieţele externe au însumat 5,5 mld. euro. Randamentele medii la titlurile de stat au revenit în luna octombrie pe o pantă as­cen­dentă după o perioadă de scădere. 
Pe parcursul lunii septembrie, Finanţele împrumutaseră 2,8 mld. lei, cu 29% sub program.
