
# З 2020 року у кожному великому місті працюватимуть патрулі з протидії сімейному насильству

Published at: **2019-11-06T17:29:00+00:00**

Author: ****

Original: [НВ](https://nv.ua/ukr/ukraine/events/policiya-zapustila-patruli-z-protidiji-simeynomu-nasilstvu-novini-ukrajini-50052022.html)

Про це повідомив голова Національної поліції України Ігор Клименко під час передачі службових автомобілів для цих груп.
Перші 37 мобільних груп реагування на факти сімейного насильства запрацювали у вересні 2019 року. За півтора місяця вони здійснили 7000 виїздів, склали 2000 адміністративних протоколів, провели 3000 превентивних заходів і винесли 1200 термінових заборонних приписів.
Читайте також:
«Їхнє завдання одне — прибувати на факти сімейного насильства, працювати з іншими службами для того, щоби жоден кривдник, жоден тиран не уникнув покарання. Наша головна мета — щоби кожен громадянин, який потерпає від домашнього насильства, довіряв поліції, довіряв державі і знав, що діє закон», — наголосив глава Нацполіції.
Нагадаємо, за даними студії онлайн-освіти EdEra, в Україні щорічно більше 1 млн осіб страждають від різних форм насильства у родинах.
