
# Перекинулися на дах. На Рівненщині внаслідок ДТП травмувалися двоє людей (ФОТО)

Published at: **2019-11-02T15:26:00+00:00**

Author: ****

Original: [PRESS-ЦЕНТР](http://press-centr.com/ua/news/42597_Perekinulisya-na-dakh-Na-Rivnenshchini-vnaslidok-DTP-travmuvalisya-dvo-lyudey-FOTO)


        Повідомлення про автопригоду надійшло до поліції від медиків сьогодні, 2 листопада, о 06:25 . Пасажир і водій у лікарні. 
      
Поліцейські встановили, що близько четвертої години ранку на автодорозі "Городище-Рівне-Старокостянтинів" у селі Три Копці Рівненського району сталася дорожньо-транспортна пригода за участю легкового автомобіля "Volkswagen Caddy" та трактора-культиватора.
У результаті зіткнення автомобіль, за кермом якого перебував 68-річний рівнянин, перекинувся. Водія та 65-річну пасажирку із різними травмами та забоями госпіталізували. У чоловіка відібрали зразки крові для визначення стану сп’яніння.
Кермувальник сільськогосподарської техніки не постраждав. За результатами медичного освідування він був тверезий. Відомості внесені до Єдиного реєстру досудових розслідувань за частиною 1 статті 286 Кримінального кодексу України.
Про це повідомляє відділ комунікації поліції Рівненської області
 
