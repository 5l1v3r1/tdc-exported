
# Πανεπιστήμια: Με κάρτα η είσοδος των φοιτητών – Πώς θα φυλάσσονται οι σχολές

Published at: ****

Author: ****

Original: [CNN.gr](https://www.cnn.gr/news/ellada/story/196276/panepistimia-me-karta-i-eisodos-ton-foititon-pos-tha-fylassontai-oi-sxoles)

Newsroom, CNN Greece 10:13 , 05 November 2019
Σ' αυτή την «αναζήτηση», σύμφωνα με την εφημερίδα «Τα Νέα», η κυβέρνηση έχει επανέλθει στη συζήτηση περί κάρτας εισόδου στα ΑΕΙ, κάτι που άλλωστε δηλώνουν ανοικτά τα στελέχη της.
Ωστότο θέτει ως προϋπόθεση το να λάβουν σχετική πρωτοβουλία για το θέμα οι διοικήσεις των ανώτατων Ιδρυμάτων.
Η σύνταξη πάντως του νομοσχεδίου για την ανώτατη εκπαίδευση δεν έχει ολοκληρωθεί και, σύμφωνα με τις ίδιες πληροφορίες, θα παρουσιαστεί μέχρι τέλος του χρόνου.
Δεν είναι η πρώτη φορά που στο υπουργείο συζητούν για την «κάρτα εισόδου» στα ΑΕΙ, καθώς αποτελεί μια πρόταση που επανέρχεται σε τακτά χρονικά διαστήματα.
Σύμφωνα με το ρεπορτάζ, είναι μια λύση που θα μπορούσε ενδεχομένως να εφαρμοστεί σε μικρά πανεπιστήμια, καθώς είναι πιο δύσκολα εφαρμόσιμη για τα Ιδρύματα που έχουν μεγάλα κάμπους. Και βεβαίως συνδυάζεται με επαρκή φωτισμό τις βραδινές ώρες των πανεπιστημιακών χώρων και «άνοιγμα» τους σε περιόδους Σαββατοκύριακων ή αργιών στην τοπική κοινωνία με τη μορφή εκδηλώσεων ή επιστημονικών συναντήσεων.
«Η κάρτα εισόδου είναι αλήθεια ότι προϋποθέτει την πλήρη φύλαξη του πανεπιστημιακού, κάμπους γύρω γύρω, κάτι που δεν είναι τόσο στην κουλτούρα μας ως χώρας και χρειάζεται διαδικασίες που το πανεπιστήμιο σήμερα δεν είναι έτοιμο να εφαρμόσει» αναφέρει.
Και καταλήγει λέγοντας ότι «το σύστημα μπορεί σήμερα πιστεύω να αυτορυθμιστεί, με διαδικασίες συναίνεσης και συνεργασίας όλων των μερών του».
Αντίστοιχα ζητήματα στις υπόλοιπες χώρες της Ευρωπαϊκής Ένωσης λύνονται με ποικιλία μεθόδων: ιδιωτικούς σεκιούριτι, πανεπιστημιακούς φύλακες, κλείσιμο των κτηρίων τα βράδια, φοιτητικές κάρτες εισόδου.
Στη Σορβόννη της Γαλλίας, μετά τις 20:00 το βράδυ οι πόρτες του πανεπιστημιακού συγκροτήματος κλείνουν και η πρόσβαση δεν επιτρέπεται σε κανέναν. Την υπόλοιπη ημέρα η ζωή στο κάμπους του πανεπιστημίου ελέγχεται από υπαλλήλους ιδιωτικών σεκιούριτι, ενώ η πρόσβαση στα τμήματα και τις σχολές επιτρέπεται με την επίδειξη πανεπιστημιακής ταυτότητας και κάρτας. Οι εταιρείες αυτές συνεργάζονται με την αστυνομία και όταν κρίνουν ότι η κατάσταση τίθεται εκτός ελέγχου καλούν τις Αρχές για να επιβάλουν την τάξη.
Στην Αγγλία οι βιβλιοθήκες στα πανεπιστήμια λειτουργούν όλο το 24ωρο και η ακαδημαϊκή κοινότητα έχει πρόσβαση σ' αυτές με την επίδειξη της φοιτητικής κάρτας. Οι φοιτητές χρησιμοποιούν τις κάρτες τους, ενώ οι επισκέπτες δηλώνουν τα στοιχεία τους και παίρνουν μία προσωρινή ταυτότητα, με την οποία μπορούν να κυκλοφορούν ελεύθερα στους ακαδημαϊκούς χώρους.
Στην Ισπανία, οι πόρτες των Σχολών και του κάμπους κλείνουν 21:00 με 21:30. Οι φοιτητές μπαίνουν στα κτήρια των ΑΕΙ χωρίς κάρτες. Τον χώρο επιτηρούν ιδιωτικές εταιρείες σεκιούριτι.
Στα γερμανικά πανεπιστήμια συνήθως τα κτήρια κλείνουν στις 20:00, αλλά όποιος έχει ακόμη δουλειά στον χώρο τους παίρνει άδεια από τους φύλακες για να μείνει περισσότερο. Στα πανεπιστήμια υπάρχει 24ωρη ιδιωτική φύλαξη. Εάν διαπιστωθούν προβλήματα ειδοποιείται ο επιστάτης τους για να κρίνει εάν πρέπει να κληθεί η αστυνομία.

        Διαβάστε επίσης
      
