
# Гучний замах: під Києвом мотоцикліст кинув вибуховий пристрій на дах Mercedes і зник

Published at: **2019-11-06T21:47:23+00:00**

Author: **Богдан Петришин**

Original: [Рубрика](https://rubryka.com/2019/11/06/guchnyj-zamah-pid-kyyevom-mototsyklist-kynuv-vybuhovyj-prystrij-na-dah-mercedes-i-znyk/)


        
          На Брест-Литовському шосе в Києві ввечері в середу, 6 листопада, невідомий кинув вибухівку на дах автомобіля Мерседес АА0070MI, що призвело до вибуху.
        
      
Про це повідомила пресслужба Національної поліції в Києві.
За даними джерела OBOZREVATEL, машина належала російсько-українському бізнесменові, директору великої фармацевтичної компанії Ігорю Салу. Вибухівку встановили на даху з метою вбити Сала.
Начальнику охорони бізнесмена вибухом відірвало голову. Сам Сало і його водій залишилися живі, проте про їх стан поки що нічого не відомо.
Стало відомо, що вибухом зачепило автомобіль, який стояв поруч із машиною, що стала ціллю злочинця.
На місце НП прибули правоохоронці, рятувальники та багато машин “швидкої допомоги”. Поліція ввела спеціальний план “Перехоплення” для пошуку зловмисника.
За даними ЗМІ, шукають спортивний мотоцикл, можливо, BMW чорного кольору (держномер точно невідомий – АА3777 або АА3277), ззаду на мотоциклі встановлений багажник (коробка), за кермом людина вся в чорному і чорному шоломі.
Через інцидент у частині Києва утворилася масштабний затор. Зокрема, рух транспорту був паралізований у районі проспекту Перемоги.
