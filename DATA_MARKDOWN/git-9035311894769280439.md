
# ABD'de bir kadın, boynunda piton yılanıyla evde ölü bulundu

Published at: **2019-11-01T06:43:05+00:00**

Author: **Kerem Congar**

Original: [euronews](https://tr.euronews.com/2019/11/01/kadin-boynunda-piton-yilaniyla-evde-olu-olarak-bulundu)

ABD'nin Indiana eyaletinde bir kadın boynuna piton yılanı sarılmış halde evde ölü bulundu. Aynı ev içinde 140'ı aşkın yılan bulunuyordu.
Indiana eyaletinin Oxford kentine bağlı Benton County bölgesinde Laura Burst adındaki bir kadının aramalara cevap vermemesi üzerine polise ihbar edildi.
Polis ile birlikte eve gelen ilk yardım ekiplerinin kadını hayata döndürme çabaları sonuç vermedi. Polis, North Dan Patch Drive adresindeki evde yaklaşık 140 yılanın bulunduğunu, bunlardan 20'sinin kadına ait olduğu düşündüklerini belirtti.
Yapılan incelemede 36 yaşındaki Burst'ün ölü bulunduğu evin kayıtlara göre Benton şehri şerifi Donald Munson'a ait olduğu ortaya çıktı. Indiana Eyaleti polis memurlarından Kim Riley söz konusu evde kimsenin yaşamadığını, yılanların bakımı için özel olarak tutulduğunu kaydetti.
Laura Burst'ün haftada 2 defa bu eve geldiği ve yılanların bakımını üstlendiği ifade edildi. Burst'ün ölüm nedeni vücuduna yapılacak otopsiden sonra belli olacak.
Piton yılanları zehirsiz olup avlarını boğarak ya da sersemleterek öldürüyor. Güney Asya'da yaşayan ve insanlar için zararsız olan pitonlar, dünyanın en uzun yılan türü olma özelliğini taşıyor.
