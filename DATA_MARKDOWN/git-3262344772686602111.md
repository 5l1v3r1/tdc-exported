
# Il software della Google Camera di Pixel 4 arriva su vecchi Pixel

Published at: **2019-11-06T16:40:00+00:00**

Author: **Giuseppe Russo**

Original: [DDay.it](https://www.dday.it/redazione/32957/google-camera-pixel-4-aggiornamento)

Anche a bordo dei Pixel di seconda e terza generazione arriva la Google Camera 7.2 che introduce, tra le tante cose, la modalità astrofotografica vista per la prima volta a bordo dei Pixel di quarta generazione 4 (qui la recensione). L'aggiornamento sarà disponibile tramite Play Store (per i dispositivi aggiornati ad Android 10).
L'ultima aggiornamento dei Pixel risale ad agosto con l'implementazione della funzionalità Night Sight dedicata alle foto in notturna. Come era lecito aspettarsi non tutte le funzionalità disponibili su Pixel 4 saranno disponibili anche sui dispositivi  di precedente generazione. Ad esempio, La modalità astrofotografia (che sarà parte di Night Sight) sarà disponibile su Pixel 3 e 3a ma non lo sarà su Pixel 2, almeno in maniera ufficiale.
Qui viene in aiuto come sempre il portale per sviluppatori XDA, l'utente cstark27 ha creato una versione della Google Camera 7.2 modificata per abilitare anche su Pixel 2 la funzionalità.
Ricordiamo che per utilizzare al meglio la modalità astrofotografia, dopo aver impostato il timer a 3 secondi e il fuoco lontano, bisogna effettuare lo scatto puntando una zona buia tenendo lo smartphone completamente fermo. Se tutto è stato effettuato correttamente il dispositivo notificherà l'utilizzo della modalità all'utente tramite un testo sul display.
Google Camera porterà sui dispositivi più datati una nuova interfaccia più raccolta ed intuitiva: i controlli in alto per impostare timer, flash e HDR sono stati sostituiti con una freccia che apre il menu delle impostazioni di dettaglio, da qui si sarà possibile scegliere HDR, RAW, Motion, Timer, Flash e proporzioni, oltre ad ulteriori impostazioni. Sarà inoltre disponibile la funzionalità Social Share che consentirà di condividere in maniera più semplice gli scatti su tre app social.
Tra le nuove funzionalità gli utenti troveranno anche la possibilità di registrare un video mantenendo premuto il pulsante dell'otturatore in modalità fotocamera (un po' come avviene con le storie di Instagram).
