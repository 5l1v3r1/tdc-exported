
# دایی، سایپا را محکوم کرد

Published at: **2019-11-03T12:21:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619620/%D8%AF%D8%A7%DB%8C%DB%8C-%D8%B3%D8%A7%DB%8C%D9%BE%D8%A7-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF)


        در پرونده شکایت «احد میرزایی» از باشگاه شهرداری تبریز، این باشگاه به پرداخت مبلغ ۱۷۵ میلیون ریال بابت اصل خواسته و مبلغ ۳ میلیون و ۸۱۵ هزار ریال بابت هزینه دادرسی در حق خواهان محکوم می‌شود.
      

        آفتاب‌‌نیوز :
      
کمیته وضعیت بازیکنان فدراسیون فوتبال آرای جدید خود را در خصوص برخی از پرونده های مطروحه اعلام کرد.
فدراسیون فوتبال، آرای صادره کمیته تعیین وضعیت را به شرح زیر اعلام کرد.
با توجه به شکایت «محمد دایی» از باشگاه سایپا، این باشگاه به پرداخت مبلغ ۷۲۶ میلیون و ۳۷۱ هزار و ۷۵۲ ریال بابت اصل خواسته و مبلغ ۲۲ میلیون ریال بابت هزینه دادرسی در حق خواهان محکوم شد.
براساس رای صادره شده در پرونده شکایت «حسین غریبی» از باشگاه ایران‌جوان بوشهر، این باشگاه به پرداخت مبلغ ۲۰۰ میلیون ریال بابت اصل خواسته و مبلغ ۴ میلیون و ۳۶۰ هزار ریال بابت هزینه دادرسی در حق خواهان محکوم شد.
در پرونده شکایت «احد میرزایی» از باشگاه شهرداری تبریز، این باشگاه به پرداخت مبلغ ۱۷۵ میلیون ریال بابت اصل خواسته و مبلغ ۳ میلیون و ۸۱۵ هزار ریال بابت هزینه دادرسی در حق خواهان محکوم می‌شود.
در پی شکایت باشگاه پیکان از باشگاه پدیده شهر خودرو مشهد در خصوص «علیرضا اسدآبادی»، کمیته وضعیت پس از بررسی پرونده اعلام کرد با توجه به اعلام رضایت کتبی خواهان، کمیته وضعیت جهت ادامه رسیدگی به موضوع با تکلیفی مواجه نیست.
با توجه به شکایت «پیمان رنجبری» از باشگاه شهرداری تبریز، این باشگاه به پرداخت مبلغ ۷۰۰ میلیون ریال بابت اصل خواسته و مبلغ ۱۴ میلیون ریال بابت هزینه دادرسی در حق خواهان محکوم شد.
آرای صادره ظرف مدت ۷ روز از تاریخ ابلاغ در کمیته استیناف فدراسیون فوتبال قابل تجدیدنظرخواهی خواهد بود.
