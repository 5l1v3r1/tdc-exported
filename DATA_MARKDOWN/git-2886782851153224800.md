
# Lisszabon Web Summit: Barnier a brexit utáni életről beszélt

Published at: **2019-11-05T16:28:55+00:00**

Author: **Euronews **

Original: [euronews](https://hu.euronews.com/2019/11/05/lisszabon-web-summit-barnier-a-brexit-utani-eletrol-beszelt)

A brexit hatása jócskán túlmutat a politika világán. Ezt bizonyítja, hogy a világ legnagyobb és legfontosabb technológiai eseményének tartott lisszaboni Web Summit-nak is a brexit az egyik fő témája.
Az Unió brexit-ügyi főtárgyalója például arról beszélt, hogy mi várhat az európai vállalatokra Nagy-Britannia kilépése után. Michel Barnier emlékeztetett arra, hogy az uniós és brit tárgyalók által elért, majd pedig a tagországok vezetői által október végén elfogadott, a brit EU-tagság rendezett megszűnését (Brexit) biztosító megállapodás ambiciózus szabadkereskedelmi egyezményt vázol fel a jövőre nézve, zérókulcsos vámokkal és kvóták nélkül, egyenlő versenyfeltételekkel.
„ Az EU-nak szilárd garanciákra lesz szüksége az egyenlő versenyfeltételek biztosításához.- mondta Michel Barnier. Nagyobb lesz a gazdasági verseny az Unió és az Egyesült Királyság között és ez így van rendjén, de az Unió nem fog tűrni semmilyen tisztességtelen versenyelőnyt.”
A kiállítás egyben konferenciasorozat is, ahol összegyűlnek a feltörekvő startupok, és az ipar legbefolyásosabb szereplői. Idén 22 különböző színpadon több, mint 1200 előadást hallgathat meg a 70 ezer látogató.
„ Nagyon kíváncsi vagyok az érdekesebb beszélgetésekre. Leginkább a Brexit és az Egyesült Államok 2020-ban érdekel. Nem tudom, hogy lesz-e elég hely mindenkinek.”- jelentette ki egy résztvevő Portugáliából.
„ Több különböző európai start up céggel beszélünk. Partnereket keresünk.”-ezt már egy japán résztvevő tette hozzá.
((A Web Summit rendkívül fontos a kezdő vállalkozások világában, legtöbbjük ugyanis itt talál nemzetközi befektetőkre és üzleti partnerekre. Idén 2000 start up cég van jelen Lisszabonban, akiknek itt van lehetőségük 1200 befektetővel kapcsolatba lépni.))
A web-csúcstalálkozó 2016-ban költözött Dublinból Lisszabonba és 2028-ig rendezik meg minden évben a portugál fővárosban.
