
# Facebook зняв галочку верифікації зі сторінки Аксьонова

Published at: **2019-11-02T15:17:00+00:00**

Author: ****

Original: [ZIK.UA](https://zik.ua/news/2019/11/02/facebook_znyav_galochku_veryfikatsii_zi_storinky_aksonova_1682269)


        Компанія Facebook зняла відмітку верифікації зі сторінки так званого «голови» окупованого Криму Сергія Аксьонова.
      
Про це написав у Facebook постійний представник Президента України в АРК Антон Кориневич.
«Маємо гарні новини. Після надсилання запиту від Представництва Президента України в Автономній Республіці Крим компанія Facebook зняла відмітку верифікації зі сторінки так званого «голови» так званої «Республіки Крим», – написав Кориневич.
Зазначимо, що відмітка верифікації у вигляді білої галочки у синьому колі надається Facebook публічним особам. При цьому, представники соцмережі самі обирають, кому видавати спеціальний значок.
«Ми вдячні компанії Facebook за швидку реакцію на наш запит. Упевнені, що подібна ситуація ніколи не матиме повторення з жодним з окупаційних «чиновників». Крим – це Україна для всього світу», – сказав Антон Кориневич.
Нагадаємо, Facebook заблокував акаунти «кухаря Путіна» за втручання у справи Африки.
