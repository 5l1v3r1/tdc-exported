
# Ўзбекистон - Қирғизистон учрашуви СПОРТ телеканалида намойиш этилмайди

Published at: **2019-11-04T09:47:16+00:00**

Author: ****

Original: [CHAMPIONAT.asia](https://championat.asia/uz/news/ozbekiston-qirgiziston-uchrashuvi-sport-telekanalida-namoyish-etilmaydi)

Спорт телеканали вакиллари мазкур баҳс намойиш этилмаслигини маълум қилишди. Бу ҳолатни "Ўзбекистон терма жамоасининг истаги" деб изоҳлашди. 
Демак ўйинни томоша қилишни истасангиз "Пахтакор" стадионига келинг ва терма жамоамизни қўллаб-қувватланг. Учрашув 9 ноябрь куни Тошкентдаги “Пахтакор” стадионида бўлиб ўтади ва соат 17:00да бошланади. 
Ўзбекистон – Қирғизистон учрашуви чипталари сотувга чиққан. Эндиликда ишқибозлар вақтларини кетказмай, стадион кассаларида узундан-узун навбатларда турмасдан, уйдан чиқмаган ҳолда ҳам электрон шаклда чипталар ҳарид қилиш имконига эга.  Айни пайтда мухлислар Ўзбекистон – Қирғизистон учрашуви чипталарини iticket.uz сайтида 3 хил тоифада ҳарид қилишлари мумкин:
1-тоифа – 5 000 сўм;
2-тоифа – 10 000 сўм;
CIP – 35 000 сўм.
Чипта бўйича батафсил маълумотни iticket.uz сайтидан олишингиз мумкин.  
Манба : championat.asia
