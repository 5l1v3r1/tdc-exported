
# Анджеліна Джолі вирішила назавжди виїхати із США

Published at: **2019-11-07T07:11:33+00:00**

Author: ****

Original: [ГЛАВКОМ](https://glavcom.ua/news/andzhelina-dzholi-virishila-nazavzhdi-vijihati-iz-ssha-638275.html)

Голлівудська зірка Анджеліна Джолі планує виїхати зі США, як тільки діти досягнуть повноліття. Про це вона розповіла в інтерв'ю Harper's Bazaar.
«Я хочу жити в іншій країні і буду, як тільки моїм дітям виповниться 18 років. Зараз я повинна бути там, де їхній батько (актор Бред Пітт)», - пояснила Джолі.
Актриса не розповіла, куди саме вона планує переїжджати, але зізналася, що їй завжди подобалася Африка.
Анджеліна Джолі вперше вийшла у світ після розлучення в лютому 2017 року. Вона разом із шістьма дітьми приїхала в Камбоджу на прем'єру свого фільму «Спочатку вони вбили мого батька», який розповідає про місцеву письменницю і правозахисницю.
Там вона дала інтерв'ю, в якому зі сльозами вперше розповіла про розлучення з Піттом.
Раніше повідомлялося, що Анджеліну Джолі евакуювали зі знімального майданчика через міну. Увечері 4 листопада знімальна бригада, яка працює над створенням фільму «Вічні», знайшла на майданчику міну часів Другої світової війни. Кінематографісти тут же викликали саперів, які розпорядилися евакуювати всіх з небезпечної зони. Пізніше сапери підтвердили, що витягли із землі стару міну, яка лежала там з часів Другої Світової війни. У найближчі дні робота над фільмом «Вічні» має поновитися.
