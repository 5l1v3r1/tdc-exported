
# قیمت انواع ارز و سکه در بازار امروز +عکس

Published at: **2019-11-02T10:33:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544035.html/%D9%82%DB%8C%D9%85%D8%AA-%D8%A7%D9%86%D9%88%D8%A7%D8%B9-%D8%A7%D8%B1%D8%B2-%D9%88-%D8%B3%DA%A9%D9%87-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D9%85%D8%B1%D9%88%D8%B2--%D8%B9%DA%A9%D8%B3)

قیمت سکه تمام‌بهار آزادی در بازار تهران امروز به ۳میلیون و ۹۳۹ هزار تومان، طلای ۱۸عیار هم ۴۰۲ هزار و ۴۰۰ تومان و قیمت دلار در بازار آزاد ۱۱هزار و ۲۵۰ تومان رسیده است.
به گزارش شبکه اطلاع رسانی راه دانا؛ امروز در بازار آزاد قیمت سکه تمام‌بهار آزادی طرح جدید 3 میلیون و 939 هزار تومان و سکه بهار آزادی طرح قدیم 3 میلیون و 938 هزار تومان معامله می‌شود.
در بازار آزاد هر قطعه نیم‌سکه بهار آزادی 2 میلیون و 38 هزار تومان، ربع‌سکه یک‌میلیون و 239 هزار تومان و هر قطعه سکه گرمی 829 هزار تومان فروخته می‌شود. قیمت طلای 18عیار هم 402 هزار و 400 تومان ارزش‌گذاری شده است، ضمن آنکه هر اونس طلا در بازارهای جهانی با قیمت 1514.2 دلار معامله می‌شود.   فعالان بازار طلا و سکه معتقدند حباب قیمت سکه تمام و نیم‌سکه با توجه به نبود تقاضا در بازار، به صفر رسیده است؛ آن‌طور که محمد کشتی‌آرای می‌گوید: چند هفته‌ای ست که تقاضایی برای خرید سکه در بازار وجود ندارد و هم‌اکنون این بازار در رکود شدید است.   در عین حال در بازار ارز نیز تقاضا برای ارز کم شده و فقط خریداران واقعی در این بازار هستند. بازاری‌ها می‌گویند: تقاضای کاذب دیگر برای دلار نداریم و با توجه به افت و خیزهایی که در سال قبل داشت و آرامش نسبی ماه‌های اخیر دیگر کسی به‌نیت سرمایه گذاری وارد این بازار نمی‌شود.   هم‌اکنون قیمت دلار در بازار آزاد 11 هزار و 250 تومان، قیمت درهم امارات 3 هزار و 101 تومان و قیمت پوند انگلیس 14 هزار و 671 تومان تعیین شده و به‌فروش می‌رسد.   صرافی‌های بانک‌ها امروز شنبه قیمت دلار را برای فروش به مردم 11هزار و 150 تومان اعلام کرده‌اند. این صرافی‌ها دلار را از مردم با قیمت 11هزار و 50 تومان خریداری می‌کنند، بر همین‌ اساس طی روز جاری قیمت فروش یورو در صرافی‌های بانک‌ها 12 هزار و 450 تومان اعلام شده است؛ قیمت خرید یورو نیز در این صرافی‌ها 12 هزار و 350 تومان است.   فعالان بازار ارز معتقدند: خروج بازیگران بزرگ از بازار ارز، فروشنده شدن بازیگران خرد، رفتارهای مؤثر بازارساز، افزایش عرضه و کاهش تقاضا و راه‌اندازی بازار متشکل ارزی از مهمترین دلایل کاهش شدید قیمت ارز در روزهای گذشته به‌حساب می‌آید.     منبع: تسنیم
