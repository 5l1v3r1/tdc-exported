
# СНИМКА: Сон посвети единия си гол срещу Звезда на изстрадалия Гомеш

Published at: **2019-11-07T12:22:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/snimka-son-posveti-ediniq-si-gol-sreshtu-zvezda-na-izstradaliq-gomesh-1403844.html)

Снощи Тотнъм разгроми Цървена Звезда с 4:0 в мач от груповата фаза на Шампионска лига. Два гола за "шпорите" отново отбеляза корейското крило Хюн Мин Сон, като едно от попаденията си той посвети на играча на Евертън Андре Гомеш.
Както е известно, по време на двубоя между Тотнъм и "карамелите" миналата седмица Сон контузи тежко португалеца. Напомняме, че глезенът на Гомеш беше счупен и той претърпя операция. Кореецът преживя тежко случилото се и се разплака на терена, като според съотборниците му, той е плакал дълго и в съблекалнята след мача.
Затова, след като се разписа във вратата на сръбския шампион, крилото събра ръце в молитвен жест, като по този начин се извини за нанесената травма. Междувременно, Гомеш проговори за първи път след преживяното. Вижте какво каза в този материал.
