
# У Ґданську завтра стратує IV Український тиждень

Published at: **2019-11-06T09:07:00+00:00**

Author: ****

Original: [ZIK.UA](https://zik.ua/news/2019/11/06/u_dansku_zavtra_stratuie_iv_ukrainskyy_tyzhden_1684669)


        Виступи, концерти, авторські зустрічі та спектаклі – це основні події Українського тижня у Ґданську(Польща), який відбудеться 7-16 листопада. Фестиваль, що пропагує українську культуру, відбувається вже вчетверте.
      
Про це повідомляє Польське радіо.
«Ми вважаємо, що є попит або навіть голод на контакт з українською культурою. Для багатьох поляків, з політичних та історичних причин, Україна все ще асоціюється з революціями, Майданами, а останнім часом і з війною. Нам не вистачає історій про іншу Україну. Культура може існувати через кордони та країни», – сказав консул України в Ґданську, Лев Захарчишин.
У вівторок, 12 листопада, в бібліотеці Ґданського університету відбудеться зустріч із доктор Маґдаленою Новак, авторкою книжки «Два світи. Проблема етнічної ідентифікації Андрея Шептицького у 1865-1914 роках».
У приміщенні Польської Балтійської філармонії заплановано «Джазові інтерпретації» на музику Фридерика Шопена та поезію Адама Міцкєвича. Це проект української джазової піаністки Наталії Лєбєдєвої.
В суботу, 16 листопада, виступить гурт «Dakh Daughters», який представить перформанс на межі театру, музику та рок-опери. Свій стиль вони описують як етно-хаос. Також у суботу в Європейському центрі солідарності відбудеться зустріч з відомою українською письменницею Іреною Карпою. Темою обговорення з авторкою буде місце української культури в Польщі. Окрім цього, в рамках IV Українського тижня відбудуться три театральні спектаклі.
Нагадаємо, українському режисерові і колишньому політв’язню Олегу Сенцову у столиці Польщі Варшаві вручили спеціальну нагороду Польської кіноакадемії – Орла за відвагу і незламність.
