
# Συνεχίζει τις απειλές η Άγκυρα: Θα στείλουμε τους τζιχαντιστές που έχουμε συλλάβει στις χώρες τους

Published at: **2019-11-02T15:14:00+00:00**

Author: ****

Original: [enikos.gr](http://www.enikos.gr/international/681817/synechizei-tis-apeiles-i-agkyra-tha-steiloume-tous-tzichantistes-)

Ο Τούρκος υπουργός Εσωτερικών Σουλεϊμάν Σοϊλού δήλωσε ότι η Τουρκία θα στείλει μέλη του Ισλαμικού Κράτους που έχει συλλάβει και κρατεί πίσω στις χώρες καταγωγής τους.
"Αυτό δεν είναι αποδεκτό από μας. Είναι επίσης ανεύθυνο", είπε ο Σοϊλού λέγοντας ότι η Ευρώπη αφήνει την Τουρκία να διαχειριστεί μόνη της το θέμα των φυλακισμένων. "Θα στείλουμε τα συλληφθέντα μέλη του Ισλαμικού Κράτους πίσω στις χώρες τους", είπε μιλώντας στους δημοσιογράφους.
Η Τουρκία συνέλαβε μερικά από τα μέλη της τζιχαντιστικής οργάνωσης Ισλαμικό Κράτος που δραπέτευσαν από τις φυλακές όπου κρατούνταν στη βορειοανατολική Συρία τον περασμένο μήνα, μετά την έναρξη της στρατιωτικής επίθεσης της Άγκυρας στην περιοχή αυτή της Συρίας.
Πηγή πληροφοριών: ΑΠΕ-ΜΠΕ, Reuters
