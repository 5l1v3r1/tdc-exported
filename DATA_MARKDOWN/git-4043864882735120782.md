
# Українцю не дали вивезти в Росію деталі до військових кораблів – СБУ

Published at: **2019-11-01T15:50:05+00:00**

Author: ****

Original: [Українська правда](https://www.pravda.com.ua/news/2019/11/1/7230756/)

Працівники українських спецслужб попередили вивезення до Росії комплектуючих до військових кораблів.
Про це у п’ятницю повідомляє прес-служба СБУ.
"У ході досудового розслідування встановлено, що мешканець Миколаєва планує незаконно переправити деталі, які використовуються під час ремонту і технічного обслуговування двигунів на кораблях Військово-морського флоту РФ", - сказано у повідомленні.
"Нелегальний вантаж правоохоронці вилучили при перетині державного кордону. За попередньою оцінкою фахівців ринкова вартість виявленого обладнання становить понад півтора мільйона гривень", - додали в СБУ.
Вказується, що під час обшуку за місцем проживання чоловіка виявлено флеш-накопичувачі, комп`ютерну техніку, що містить листування із замовниками з Росії.
Слідчі розпочали розслідування за фактом порушення режиму здійснення міжнародних передач товарів, що підлягають державному експортному контролю.
