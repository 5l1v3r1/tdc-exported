
# Inter, Conte: Dortmund forte, ma fuori casa ne abbiano già vinte sei

Published at: **2019-11-04T19:12:00+00:00**

Author: **FRANCO VANNI**

Original: [Repubblica.it](https://www.repubblica.it/sport/calcio/champions/2019/11/04/news/conte_pre_dortmund-240240706/)

DORTMUND - Alla vigilia della partita di Champions con il Borussia Dortmund, Antonio Conte ha incontrato la stampa internazionale allo stadio Signal Induna Park. Con l'allenatore, si è presentato in conferenza Antonio Candreva. Nel girone i nerazzurri sono secondi a pari punti con la formazione tedesca, a quota 4, dietro al Barcellona primo a 7.  Ha parlato spesso di un percorso fatto di step di crescita per l'Inter. Cosa si aspetta da questa partita?Conte: "La partita è importante. Noi e il Borussia siamo a 4 punti. Il Barcellona ha ipotecato già un posto. Siamo stati bravi a vincere in casa a San Siro. Sappiamo le difficoltà che troveremo domani. Il Borussia è una squadra forte, collaudata, che gioca la Champions da tanti anni. Giocheremo in un ambiente caldo ed elettrico. I tifosi sanno trasferire grandi sensazioni ai giocatori, qui a Dortmund. Veniamo comunque a giocarcela. Faremo quello che abbiamo preparato e studiato. Che vinca il migliore".Candreva, in questo stadio nel 2006 l'Italia ha conquistato la finale mondiale. Cosa ricorda di quella partita?"Avevo 18 anni, ero in vacanza con i miei amici. È stata un'emozione unica".Sensi giocherà dal primo minuto?Conte: "Stefano è un giocatore recuperato. Ha fatto tre allenamenti con noi. Con lo staff capiremo se convenga impiegarlo dall'inizio o in corso di partita. Decideremo per il suo bene e per quello della squadra".L'anno scorso l'Inter col Tottenham si difese troppo e uscì contro il Tottenham. Che partita ha in mente per domani?Conte: "Dobbiamo crescere come mentalità. Se faremo un match difensivo, sarà perché il Dortmund è stato bravo a costringerci a farlo. In trasferta in campionato abbiamo vinto sei partite. Per noi casa e fuori non esistono. Noi dovremo essere bravi e compatti, difendere bene. Ma in fase di possesso sappiamo cosa fare".A Bologna, partita recuperata e vinta. E squadra sempre in gol in campionato. Come si arriva sempre in gol?Conte: "Non abbiamo giocatori da grandi ripartenze. Abbiamo qualità. In fase di possesso sappiamo creare opportunità per fare gol e per fare male all'avversario. Andiamo in verticale, a volte anche troppo. Fare melina ci servirebbe per rifiatare un po'. Andiamo sempre verticalmente, per fare male".Basta l'Inter che si è vista nelle ultime partite per battere il Borussia?Conte: "Siamo quasi alla fine di un mini ciclo di sette partite, come a ottobre. A ottobre perdemmo le ultime due. Dobbiamo essere bravi a giocare bene fino in fondo".Lei Candreva conosce bene Conte, da anni. Qual è il segreto di questa squadra?Candreva: "Quest'anno è un'altra storia. Per me il mister è importante, ci ha fatto fare il salto di qualità, negli allenamenti e nell'affrontare le partite. Dobbiamo continuare così, dobbiamo seguirlo. È importante e ci può portare lontano.Come giudica l'episodio di razzismo contro Balotelli in Verona Brescia?Conte: "Bisogna essere severi e inflessibili. Bisogna punire queste persone ignoranti. Detto questo, non ero allo stadio. Tanti dicono che si è trattato solo di qualche deficiente. Ho seguito la vicenda tramite tv e carta stampata. Ho sentito il presidente del Verona, che assicura l'impegno proprio e della società per evitare il ripetersi di episodi di razzismo".D'Ambrosio e Asamoah? "Non sono partiti e non sono quindi a disposizione. Nemmeno Gagliardini". 
