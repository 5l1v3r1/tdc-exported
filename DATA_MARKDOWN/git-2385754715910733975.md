
# Ποινή φυλάκισης και στέρηση άδειας σε 50χρονο για καταδίωξη στην Πάφο

Published at: **2019-11-01T06:57:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595169/poini-fylakisis-kai-sterisi-adeias-se-50xrono-gia-katadioksi-stin-pafo)

Σε ποινή φυλάκισης δύο μηνών και στέρηση άδειας οδήγησης για έξι μήνες καταδικάστηκε χτες από το Επαρχιακό Δικαστήριο Πάφου, 50χρονος από την επαρχία Λεμεσού.
Σύμφωνα με την Αστυνομία, της καταδίκης του είχε προηγηθεί η σύλληψή του στις 7 Οκτωβρίου, 2018, όταν ενώ κινείτο στον παλαιό δρόμο Πάφου – Λεμεσού, του είχε γίνει σήμα να σταματήσει για έλεγχο από μέλη του ΟΠΕ Πάφου.
Ο 50χρονος φέρεται να ανέπτυξε ταχύτητα για να αποφύγει τον έλεγχο και ανακόπηκε σε χωράφι στο οποίο είχε εισέλθει με το αυτοκίνητό του.
Μεταφέρθηκε στα Γραφεία της Τροχαίας Πάφου όπου παρέλειψε να δώσει ικανοποιητικό δείγμα εκπνοής για σκοπούς ελέγχου αλκοτέστ και συνελήφθη.
