
# Şampiyonlar Ligi'nde 4-4'lük maç: Chelsea-Ajax

Published at: **2019-11-05T23:33:19+00:00**

Author: **Bahtiyar Kucuk**

Original: [euronews](https://tr.euronews.com/2019/11/05/sampiyonlar-ligi-nde-4-4-luk-mac-chelsea-ajax)

UEFA Şampiyonlar Ligi'nde 4. hafta heyecanı dört grupta oynanan maçlarla devam etti.
Geceye damgasını vuran maç H Grubu'nda ilk iki sırayı paylaşan Chelsea ile Ajax arasında oynandı.
Stamford Bridge'de 4-4 sona eren maçta 2 kırmızı kart çıktı.
Maçın hemen başında 2. dakikada Tammy Abraham'ın kendi kalesine attığı golle Ajax 1-0 öne geçti. Dördüncü dakikada Jorginho penaltıdan Chelsea adına eşitliği sağladı.
20'de Quincy Promes Ajax'ı 2-1 öne geçirdi. 35'te Ziyech'in şutunda top direkten dönüp kaleci Kepa'ya çarparak gol oldu. İlk yarı Ajax lehine 3-1 bitti.
55. dakikadaDonny van de Beek Ajax skoru 4-1'e taşıdı. 63'te Chelsea'de Cesar Azpilicueta farkı 2'ye indirdi.
Maçıj dönüm noktası 68 ve 69'da Ajax kırmızı kartlarla 9 kişi kaldı.
Jorginho penaldıtan skoru 4-3'e taşıdı. 74'te 19 yaşındaki Reece James maçın sonucunu belirledi: 4-4
İki takım da 7'şer puanda bulunuyor.
E Grubu'nda Napoli ile deplasmanda oynadıkları ve 1-1 sona eren maçta Salzburg'un golcüsü Erling Haaland bir gole imza attı.
Haaland böylece Şampiyonlar Ligi tarihinde grup aşamalarında 4 maçta 7 gole ulaşan ilk oyuncu oldu.
11. dakikada penaltı atışını gole çeviren 19 yaşındaki Norveçli oyuncu, takımını 1-0 öne geçirdi.
Avusturya Bundesliga'da çıktığı 11 maçta 12 gol atan Haaland, bu sezon çıktığı 17 resmi maçta 23 gol kaydetti.
F Grubu mücadelesinde Barcelona ile Slavia Prag golsüz berabere kaldı.
İlk yarının son anlarında Slavia Prag'ın attığı gol ofsayt gerekçesiyle sayılmadı. İkinci yarıda da Barcelona'da Vidal'in attığı gol için ofsayt kararı çıktı.
Bu sonuça Barcelona puanını 8'e yükseltti ve liderliğini korudu. Slavia Prag ise ikinci puanını aldı.
Barcelona Dortmund'u, Slavia Prag da Inter'i konuk edecek.
Barcelona (İspanya) - Slavia Prag (Çekya): 0-0
Zenit (Rusya) - Leipzig (Almanya): 0-2
Napoli (İtalya) - Salzburg (Avusturya): 1-1
Liverpool (İngiltere) - Genk (Belçika): 2-1
Borussia Dortmund (Almanya) - Inter (İtalya): 3-2
Olympique Lyon (Fransa) - Benfica (Portekiz): 3-1
Chelsea (İngiltere) - Ajax (Hollanda): 4-4
Valencia (İspanya) - Lille (Fransa): 4-1
Türkiye'nin Şampiyonlar Ligi'ndeki tek temsilcisi Galatasaray, bir puan elde ettiği A Grubu'ndaki 4. maçında TSİ 23.00'te İspanya'nın Real Madrid ekibine konuk olacak.

        Diğer maçlar şu şekilde:
      
20.55 Bayern Münih (Almanya) - Olympiakos (Yunanistan)
20.55 Lokomotiv Moskova (Rusya) - Juventus (İtalya)
23.00 Paris Saint-Germain (Fransa) - Club Brugge (Belçika)
23.00 Real Madrid (İspanya) - Galatasaray
23.00 Kızılyıldız (Sırbistan) - Tottenham (İngiltere)
23.00 Dinamo Zagreb (Hırvatistan) - Shakhtar Donetsk (Ukrayna)
23.00 Atalanta (İtalya) - Manchester City (İngiltere)
23.00 Bayer Leverkusen (Almanya) - Atletico Madrid (İspanya)
