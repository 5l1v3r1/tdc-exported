
# US-изтребител изпусна ракета над Япония

Published at: **2019-11-07T09:23:41+00:00**

Author: ****

Original: [Стандарт Новини](https://standartnews.com/svyat/us-iztrebitel-izpusna-raketa-nad-yaponiya-406083.html)

Изтребителят на ВВС на САЩ Ф-16 изпусна учебен снаряд по време на тренировъчен полет над японската префектура Аомори, съобщи американското военно командване в Япония.
Ракетата е паднала в района на частен сектор в село Рокас, което се намира на няколко километра от определената зона за полет.
Информация за щети и наранявания все още не е съобщена, информира РИА Новости.
Инциденти с американски военни самолети в Япония се случват многократно. В края на август от тежък транспортен хеликоптер CH-53 „изпадна” по време на полет пластмасов илюминатор в морето край бреговете на Окинава. Там през декември 2016 г. американски конвертоплан катастрофира по време на зареждане с гориво във въздуха.
