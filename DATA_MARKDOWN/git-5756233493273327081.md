
# انفجار کپسول گاز در پردیس/ ۵ نفر مصدوم شد+عکس

Published at: **2019-11-01T22:12:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619301/%D8%A7%D9%86%D9%81%D8%AC%D8%A7%D8%B1-%DA%A9%D9%BE%D8%B3%D9%88%D9%84-%DA%AF%D8%A7%D8%B2-%D8%AF%D8%B1-%D9%BE%D8%B1%D8%AF%DB%8C%D8%B3-%DB%B5-%D9%86%D9%81%D8%B1-%D9%85%D8%B5%D8%AF%D9%88%D9%85-%D8%B4%D8%AF-%D8%B9%DA%A9%D8%B3)


        رئیس اورژانس تهران از انفجار کپسول گاز در فاز ۸ پردیس خبر داد و گفت:در این حادثه ۵ نفر مصدوم شد.
      

        آفتاب‌‌نیوز :
      
پیمان صابریان از انفجار کپسول گاز در پردیس خبر داد و اظهار داشت این حادثه ٥ مصدوم برجای گذاشته است.
صابریان در تشریح جزئیات این حادثه بیان داشت: این حادثه ظهر امروز جمعه حدود ساعت ١٣ و ٣٧ دقیقه، در فاز ٨ پردیس رخ داد که درپی آن ٥ نفر دچار سوختگی شدند.
رئیس اورژانس تهران در ادامه گفت: با اعلام حادثه به اورژانس ١١٥ تهران بلافاصله نیرو های امدادی اورژانس جهت امدادرسانی به محل اعزام شدند.
وی عنوان داشت: مصدومان با اقدامات درمانی مناسب تکنسین های اورژانس تهران به بیمارستان انتقال داده شدند.
