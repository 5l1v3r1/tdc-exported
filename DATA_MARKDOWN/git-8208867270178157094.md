
# Zurigo, trovato morto in una camera d'albergo l'hair stylist di Ronaldo. Arrestato un sospetto

Published at: **2019-11-03T16:54:00+00:00**

Author: ****

Original: [Repubblica.it](https://www.repubblica.it/esteri/2019/11/03/news/zurigo_parrucchiere_ronaldo_ucciso_coltellate-240148691/?ref=fbpr)

ZURIGO - È stato trovato morto in una camera d'albergo a Zurigo, il corpo in una pozza di sangue, ucciso a coltellate. È giallo sull'omicidio di Ricardo Marques Ferreira, parrucchiere delle star, hair stylist di fiducia di Cristiano Ronaldo.A trovarlo e a dare l'allarme è stata la donna delle pulizie, entrata nella camera verso le due del pomeriggio di venerdì e che poi ha definito la scena "macraba". Secondo le indagini delle autorità, gli ospiti dell'albergo avrebbero chiamato la reception anche alcune ore prima per lamentarsi del rumore.La polizia non ha trovato il coltello sulla scena del crimine, ma la donna delle pulizia ha descritto la stanza spiegando che "c'era sangue dappertutto" e "puzza di alcol". Secondo quanto riportato da alcuni media ieri sera è stato arrestato un sospetto. Si tratta di un uomo brasiliano di 39 anni.Ricardo Marques Ferreira, nato nell'isola dell'Atlantico dove è cresciuto Ronaldo, viveva in Svizzera. Soprannominato Cajò, Ferreira si trovava nell'hotel da circa una settimana. Era diventato famoso da un paio d'anni. Oltre alla stella della Juventus e della Nazionale portoghese, il parrucchiere aveva tra i suoi clienti diversi volti televisivi e del mondo dello spettacolo, attrici, modelle, conduttrici tv delle quali pubblicava sui social le foto dopo i suoi tagli.Ferreira viene associato a Ronaldo proprio per una foto social, in cui dava gli ultimi ritocchi al suo look per un servizio fotografico realizzato nel settembre 2015, quando il calciatore indossava ancora la maglia del Real Madrid. 
