
# Obradović: Rešenje za trenutnu situaciju je pomeranje izbora i formiranje prelazne tehničke vlade

Published at: **2019-11-07T20:15:03+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/119028-obradovic-resenje-za-trenutnu-situaciju-je-pomeranje-izbora-i-formiranje-prelazne-tehnicke-vlade?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Lider Dveri Boško Obradović kazao je danas da je rešenje za trenutnu "političku krizu" u Srbiji pomeranje izbora, odnosno potpisivanje sporazuma izmedju vlasti i opozicije i donošenje lex specijalisa, kao i formiranje prelazne tehničke vlade u kojoj bi bili i predstavnici vlasti i opozicije do izbora."Ako je ovo moglo u Crnoj Gori i Makedoniji, a što ovo ne može u Srbiji", rekao je Obradović za televiziju N1.Dodao je da Brisel i Vašington ne treba da Srbiji "pričaju o demokratiji ako podržavaju režim Aleksandra Vučića".On je rekao da je u ovom trenutku "jedina normalna stvar da se bojkotuju predstojeći izbori na proleće, bojkotuje Skupština i uskrati legitimitet".Govoreći o nedavnom protestu ispred zgrade Radio-televizije Srbije (RTS) tokom gostovanja predsednika Srbije Aleksandra Vučića u emisiji "Upitnik" kazao da su slike sa tog protesta "slike suspendovane države"."Gde to u svetu predsednik ne ulazi na glavni ulaz u državnu televiziju", upitao je Obradović i dodao da je Vučić "ušao na tajna vrata".On je rekao da su ispred zgrade RTS-a bili "čudni ljudi za koje se nije znalo da li su policajci u civilu ili kriminalci, kao i da su oni blokirali Abredarevu ulicu"."Kada budemo došli na vlast, RTS će morati da radi svoj posao po zakonu", poručio je Obradović.Dodao je da opozicija traži pravo na objektivno informisanje i da su oni zaštitnici Ustava i zakona."Ja tamo idem da odbranim Ustav i zakon", rekao je Obradović.On je naveo da on predstavlja ljude koji su "ugroženi pod ovim režimom".
