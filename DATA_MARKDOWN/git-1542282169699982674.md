
# Αποθέωση για τους παγκόσμιους πρωταθλητές του ράγκμπι

Published at: **2019-11-05T18:44:35+00:00**

Author: **Ιωάννης Καράγιωργας**

Original: [euronews](https://gr.euronews.com/2019/11/05/apotheosi-gia-tous-springbroks-sti-notia-afriki)

Χιλιάδες Νοτιοαφρικανοί αποθέωσαν τους παγκόσμιους πρωταθλητές του ράγκμπι κατά την άφιξή τους στο αεροδρόμιο του Γιοχάνεσμπουργκ.
Η εθνική ομάδα της Νότιας Αφρικής κατέκτησε το βαρύτιμο τρόπαιο για τρίτη φορά στην ιστορία της επικρατώντας στον τελικό της Αγγλίας με 32-12 .
Στο Γιοχάνεσμπουργκ έφτασαν οι πρώτοι διεθνείς καθώς καμία αεροπορική εταιρεία δεν μπορούσε να χωρέσει όλη την ομάδα σε μία πτήση, με τους υπόλοιπους να καταφτάνουν με άλλες πτήσεις τις επόμενες ημέρες.
Το κλίμα στο αεροδρόμιο ήταν κάτι παραπάνω από ενθουσιώδες, με τους φιλάθλους να πανηγυρίζουν όλοι μαζί και να χορεύουν μαζί με τους παίκτες.
Η κατάκτηση του παγκοσμίου κυπέλλου ήταν κάτι παραπάνω από σημαντική για το λαό της Νότιας Αφρικής που το τελευταίο χρονικό διάστημα βιώνει δύσκολες οικονομικές στιγμές.
