
# Huawei svela EMUI 10 stabile, ecco quando arriverà l’aggiornamento per le famiglie P30 e Mate 20 (foto)

Published at: **2019-11-05T18:08:23+00:00**

Author: **Roberto Artigiani**

Original: [AndroidWorld](https://www.androidworld.it/2019/11/05/huawei-svela-emui-10-stabile-arrivera-laggiornamento-le-famiglie-p30-mate-20-foto-678526/)

La prossima versione di EMUI, l’interfaccia Android personalizzata da Huawei, è attesa con una certa trepidazione visto che porterà diverse novità e sarà basata su Android 10. Il programma beta è già partito da qualche tempo (qui trovate le nostre impressioni) e ora finalmente l’azienda cinese ha annunciato i suoi piani per il rilascio della versione stabile su diversi dei suoi dispositivi.
Gli smartphone delle serie P30 e Mate 20 sono stati tra i primi a poter testare su strada la versione beta e saranno anche i primi a vedere arrivare l’update. Il cronoprogramma infatti prevede l’arrivo verso metà novembre su Huawei P30 e P30 Pro seguito entro la fine del mese da Huawei Mate 20 / 20 Pro / 20X 4G / 20 RS Porsche Design. Queste date sono valide per il mercato cinese mentre in occidente il roll out è atteso con qualche settimana di slittamento.
Per la precisione per i Huawei P30 si parla comunque di novembre, mentre per i Mate 20 dicembre. Come si può intuire dalla tabella trapelata che vi riportiamo qui sotto, il rilascio è già pianificato anche per parecchi altri dispositivi, ma su questo vi aggiorneremo non appena avremo maggiori informazioni.
Via: Huawei Central
