
# Dwóch kibiców Celticu ugodzonych nożem przed meczem Ligi Europy

Published at: **2019-11-07T19:31:00+00:00**

Author: ****

Original: [TVN24](https://eurosport.tvn24.pl/pilka-nozna,105/lazio-rzym-celtic-glasgow-dwoch-kibicow-celticu-ugodzonych-nozem-w-rzymie-liga-europy-2019-20,983753.html)

Włoska agencja ANSA poinformowała, że obrażenia poszkodowanych nie są groźne.
Atak miał miejsce w środę wieczorem, dzień przed spotkaniem. Najpierw doszło do szarpaniny kibiców obu klubów. Później jeden z fanów Lazio wyciągnął nóż i ugodził nim dwóch Szkotów.Jak podała angielska gazeta "Daily Mail", do stolicy Włoch wybrało się około dziewięciu tysięcy kibiców Celtiku.
Przed czwartkowym meczem wprowadzono zatem specjalne środki bezpieczeństwa. UEFA już wcześniej zamknęła część trybun w Rzymie. To kara za faszystowskie gesty w trakcie spotkania z Rennes (3 października).Po trzech kolejkach Ligi Europy liderem tabeli grupy E jest Celtic, który ma 7 punktów. Lazio zajmuje trzecie miejsce - 3 pkt.
Autor: kz / Źródło: PAP
