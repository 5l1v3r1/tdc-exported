
# 16-літній лучанин грабував жінок

Published at: **2019-11-05T15:55:00+00:00**

Author: ****

Original: [PRESS-ЦЕНТР](http://press-centr.com/ua/news/42653_16-litniy-luchanin-hrabuvav-zhinok)


        Неповнолітньому лучанину повідомили про підозру у вчиненні грабежів. Санкція статті визначає покарання від чотирьох до шести років позбавлення волі.
      
Про це 5 листопада повідомив сектор комунікації поліції Волинської області.
Зловмисник у серпні цього року на вулиці Ківерцівській у Луцьку пограбував 56-річну жительку Ківерців. Грабіжник зірвав із шиї потерпілої золотий ланцюжок, вартістю 2 тис. грн..
Оперативники Луцького відділу поліції встановили, що пограбування скоїв 16-річний житель Луцька. Окрім цього, правоохоронці встановили причетність зловмисника до пограбування 42-річної жительки Луцького району, що мало місце на початку вересня по проспекті Волі. Хлопець зірвав з жінки золотий ланцюжок вартістю понад 2 тис. грн.
Слідчі, за процесуального керівництва прокуратури, повідомили неповнолітньому про підозру у вчиненні кримінальних правопорушень, передбачених ч. 1 та ч. 2 ст. 186 Кримінального кодексу України. Мова йде про грабіж, вчинений повторно. Санкція статті передбачає від чотирьох до шести років позбавлення волі. Досудове розслідування триває

        Фото ілюстративне
      
 
