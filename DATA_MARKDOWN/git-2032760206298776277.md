
# Stephen Curry má za sebou operáciu zlomeniny, líder Warriors vynechá približne tri mesiace

Published at: **2019-11-02T11:35:09+00:00**

Author: **Webnoviny**

Original: [Denník politika](http://dennikpolitika.sk/archiv/88485)

2.11.2019 (Webnoviny.sk) – Dlhoročný líder klubu zámorskej basketbalovej NBA Golden State Warriors Stephen Curry má za sebou operáciu zlomeniny ľavej ruky, ktorú utrpel počas tretej štvrtiny stredajšieho zápasu s Phoenixom (110:121). Lekári odhadujú, že 31-ročný Curry vynechá približne tri mesiace, do súťažného diania teda zasiahne najskôr vo februári 2020.
Dvojnásobného držiteľa ceny pre najužitočnejšieho hráča súťaže operovali v Los Angeles. Zranenie si Curry privodil pri páde na ruku, keď sa snažil brániť protihráča. Aron Baynes z tímu Suns však tiež nešťastne spadol a skončil na Curryho ruke.
Tímu Golden State Warriors sa v tejto sezóne zatiaľ veľmi nedarí, z piatich duelov dosiahli iba jeden triumf a po boku so Sacramentom Kings, New Orleans Pelicans a Oklahoma City Thunder sú na chvoste tabuľky Západnej konferencie.
Viac k témam: NBAZdroj: Webnoviny.sk – Stephen Curry má za sebou operáciu zlomeniny, líder Warriors vynechá približne tri mesiace © SITA Všetky práva vyhradené.
