
# Непроста математика. Екс-посол США в інтерв'ю НВ оцінив шанси Трампа перемогти на виборах

Published at: **2019-11-07T13:10:00+00:00**

Author: ****

Original: [НВ](https://nv.ua/ukr/world/countries/vibori-prezidenta-ssha-shansi-trampa-novini-svitu-50052176.html)

В інтерв'ю НВ він з іронією відповів на запитання журналіста про те, чи може Трамп знову виграти президентські вибори в 2020 році.
«Ці шанси занадтно високі, щоб я відчував себе комфортно», — заявив, сміючись, Пайфер, нині професор Стенфордського університету.
За його словами, багато що залежить від демократів — кого вони номінують кандидатом у президенти.
«Правильний кандидат від Демократичної партії здатний впоратися з Трампом і зрештою перемогти його. Питання в тому, чи з’явиться такий кандидат», — переконаний Пайфер. Він пропонує демократам «згадати, що перемога Трампа на виборах 2016 року сталася через втрату демократами підтримки виборців у штатах на кшталт Пенсильванії, Мічигану, Вісконсин та Айови». Цих виборців доведеться повернути, якщо демократичний кандидат хоче виграти вибори, вважає колишній дипломат.
Він нагадав, що основні кандидати на демократичну номінацію — це екс-віце-президент Джо Байден та Елізабет Уоррен, сенатор з Массачусетсу.
«Логіка демократів має бути такою: не думати, хто кращий політик — Байден або Уоррен, а прорахувати, у кого з них більш реальні шанси перемогти Трампа. Судячи з того, що говорить Уоррен, вона має намір штовхнути демократичну платформу в бік „лівих“, втративши частину виборців. Так, похід „ліворуч“ сприятиме збудженню певної частини демократичного електорату, але це відбувається за рахунок втрати голосів, які підуть до Трампа. Це непроста політична математика, яку демократам слід прорахувати до 2020 року», — констатував Пайфер.
Він також висловив сумнів що скандал навколо телефонної розмови президентів України і США суттєво позначиться на шансах Джо Байдена.
«Не думаю, що це дуже важливий електоральний чинник для Байдена. Президентська адміністрація намагається роздути всю цю історію в негативному для Байдена контексті, але все зводиться до того, що Трамп використовував інструменти зовнішньої політики для боротьби зі своїм політичним конкурентом», — вважає Пайфер.

        
          Читайте повну версію цього інтерв'ю у свіжому номері журналу НВ — № 41 від 7 листопада 2019 року
        
      
