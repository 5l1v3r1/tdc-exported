
# У Заліщицькому районі неповнолітній та його родич обікрали училище

Published at: **2019-11-04T15:25:00+00:00**

Author: ****

Original: [PRESS-ЦЕНТР](http://press-centr.com/ua/news/42631_U-Zalishchitskomu-rayoni-nepovnolitniy-ta-yoho-rodich-obikrali-uchilishche)


        Співробітники Заліщицького відділення поліції розшукали зловмисників, які вночі винесли з училища чотири електродвигуни. Причетними до протиправного виявилися двоє родичів, один із котрих неповнолітній.
      
Повідомлення про крадіжку майна з території профтехучилища, що знаходиться у селищі Товсте, надійшло до співробітників заліщицької поліції від викладача. Виїхавши на місце події, правоохоронці встановили, що злодії проникли до приміщення навчального класу вночі, знявши віконну шибу. З середини викрали чотири електродвигуни загальною вартістю майже вісім тисяч гривень.Проведеними оперативно-розшуковими заходами поліцейські вийшли на слід зловмисників. Ними виявилися двоє родичів, котрі проживають в одному з сіл району. Старшому з підозрюваних 44 роки, його спільнику – 15.
Правоохоронці вилучили за місцем їхнього проживання один електродвигун, решту моторів вони розібрали та здали на металобрухт.

        Фото Нацполіція
      
