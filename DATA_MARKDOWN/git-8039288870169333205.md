
# Noul BMW M2 CS: imagini oficiale dezvăluite înaintea prezentării oficiale

Published at: **2019-11-05T10:22:28+00:00**

Author: **Dragos Băltățeanu**

Original: [AutoExpert](https://www.autoexpert.ro/noul-bmw-m2-cs-imagini-oficiale-dezvaluite-inaintea-prezentarii-oficiale/)


        Imaginile oficiale cu noul BMW M2 CS au ajuns pe internet cu 24 de ore înaintea prezentării oficiale.
      
Câteva publicații din Statele Unite ale Americii au publicat deja o serie de imagini cu noul BMW M2 CS. Prezentarea oficială a modelului performant bavarez va avea loc mâine, dar deja se cunosc câteva informații despre noul model al diviziei M.
Acesta primește o capotă din fibră de carbon, plafonul și spoilerul față sunt fabricate tot fin fibră de carbon pentru a obține o greutate mai scăzută. Noul BMW M2 CS folosește suspensia adaptivă M oferită în echiparea standard, precum și frâne M Sport.
Acestea folosesc discuri de metal mai mari față de cele care echipează versiunea normală a modelului M2 și au etrierii vopsiți în roșu. Ca opțiune, BMW oferă și frâne din carbon pentru noul M2 CS.
Jantele oferite pe noul M3 CS au 19 inch și cântăresc aproximativ 10 kg pentru fiecare bucată. Pneurile folosite sunt Michelin Pilot Sport Cup 2.

        
          BMW X3 plug-in hybrid
        
      
Sub capota noului BMW M2 CS regăsim motorul de 3.0 litri twin-turbo cu șase cilindri în linie ce oferă 450 CP la 6.250 rpm și un cuplu maxim de 550 Nm între 2.350 și 5.500 rpm. Noul M2 CS oferă cu 40 CP mai mult față de versiunea BMW M2 Competition.
Noul BMW M2 CS poate accelera de la 0 la 100 km/oră în 4 secunde când este echipat cu cutia de viteze automată opțională DCT cu șapte trepte și 4.2 secunde când este echipat cu cutia de viteze manuală cu șase trepte.
La interior, BMW a ales tratamentul total cu fibră de carbon. Pentru a ușura cât mai mult mașina, majoritatea elementelor de la interior sunt fabricate din CFRP. Clienții vor putea alege dintre patru culori pentru caroserie: Alpine White, Misano Blue Metallic, Blacl Sapphire Metallic și Hockenheim Silver Metallic.
