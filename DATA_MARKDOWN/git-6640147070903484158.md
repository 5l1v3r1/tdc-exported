
# IoT e IA a Lenovo Accelerate 2019

Published at: **2019-11-07T10:55:00+00:00**

Author: **Antonino Caffo**

Original: [Tom&#39;s Hardware](https://www.tomshw.it/business/tutte-le-novita-di-lenovo-accelerate-2019/)

In occasione della tappa italiana del suo roadshow, che è la terza edizione nostrana, Lenovo ha presentato Smarter Technology for All, un approccio di business basato su tre portanti – Smart IoT, Smart Infrastructure e Smart Vertical. L’obiettivo è democratizzare quelle tecnologie intelligenti che hanno la capacità di rivoluzionare il modo di lavorare.
Nel contesto dell’industry 4.0, le tecnologie abilitanti di questa rivoluzione saranno: 5G e IoT, AI e machine learning, AR/VR, computer vision, analisi dei big data e tecnologia cloud. Per concretizzare questa strategia e trasferirla al mercato, Lenovo ha implementato la propria vision in ambito business: “Smarter Device, Smarter Workplace, Smarter Business”.
Si tratta di un approccio innovativo alle tecnologie per realizzare una società digitale più efficiente, sostenibile e affidabile. Ad esempio, la piattaforma ThinkReality per evidenziare, interagire e collaborare con contenuti e informazioni in 3D nel mondo reale, migliorando l’efficienza e la consapevolezza del contesto.
La piattaforma è indipendente dal dispositivo e dal cloud, e in questo modo è facile per gli utenti professionali adottare e gestire applicazioni software di AR e VR su molteplici sistemi operativi, servizi cloud e dispositivi quali il nuovo ThinkReality A6.
Poi l’ecosistema ThinkIot, fatto di dispositivi che catturano informazioni dalle azioni ripetute che avvengono all’interno di un certo ambiente e poi analizza i dati per accrescere l’efficienza dei flussi di lavoro e ottimizzare le prestazioni.
Insomma, servizi, software e dispositivi orchestrati per migliorare il business dei clienti aziendali. Si pensi ad esempio a un medico che utilizza un visore AR per analizzare un referto di diagnostica per immagini salvato nel cloud, o il responsabile di un magazzino assistito da una videocamera con sensore in grado di valutare in 200 millisecondi se un pacchetto è caricato sul pallet corretto grazie al QR-code sull’etichetta.
Elemento di progettazione ottimizzata è ThinkCentre M90n, il PC per uso professionale più compatto al mondo. I diversi modelli hanno dimensioni pari a un terzo rispetto al ThinkCentre Tiny e consentono risparmi energetici del 30% paragonati ai desktop tradizionali. Queste caratteristiche li rendono perfetti per essere installati in luoghi dove lo spazio è limitato, ad esempio i call center.
ThinkCentre M90n-1 Nano può essere installato praticamente ovunque, dietro a un monitor, sotto una scrivania o su uno scaffale, limitando gli ingombri negli ambienti di lavoro dove le postazioni sono condivise.
Come gateway IoT sicura, il ThinkCentre Nano IoT è progettato per fornire potenza di calcolo e sicurezza per i dispositivi IoT presenti nell’ambiente e che richiedono risposta in tempo reale al bordo della rete.
Il Nano IoT aumenta la risposta e l’affidabilità consentendo il trasferimento rapido di informazioni tra le periferiche IoT, i sensori e i dispositivi connessi, anche negli ambienti più difficili.
«Siamo all’inizio di un’era di Intelligent Transformation, vogliamo essere protagonisti della quarta rivoluzione industriale e portare a tutti le tecnologie più intelligenti» ha commentato in calce all’evento Emanuele Baldi, Country General Manager di Lenovo per l’Italia.
