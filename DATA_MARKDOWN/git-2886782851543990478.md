
# Megszakadt a fegyverszünet

Published at: **2019-11-02T18:39:22+00:00**

Author: ****

Original: [euronews](https://hu.euronews.com/2019/11/02/megszakadt-a-fegyverszunet)

Több száz gyászoló vonult szombaton Kan Junisz utcáin keresztül Gázában, temetési körmenetben hordozva egy palesztin polgár, Ahmed al-Seri holttestét.
Al-Seri szombaton halt meg, amikor izraeli repülőgépek gázai katonai célpontokat támadtak, válaszul a tengerparti enklávéból Izrael felé kilőtt rakétákra.
Péntek éjjel összesen 10 rakétát indítottak palesztin oldalról Izrael felé. Ebből hetet elfogott a Vaskupola nevű légvédelmi rendszer, a kicsivel később indított háromból pedig egyet. Sderót városában egy lakóház sérült meg, kitörtek az ablakai.
Áldozatokról nem érkezett jelentés. Egyetlen palesztin csoport sem vállalta felelősséget. A támadások egy hónapos fegyvernyugvást szakítottak meg.
