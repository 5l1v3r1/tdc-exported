
# Gerechtshof: Wybren van Haga mag bejaarde huurder niet uit woning zetten

Published at: **2019-11-05T12:23:00+00:00**

Author: **Redactie**

Original: [ThePostOnline](https://tpo.nl/2019/11/05/gerechtshof-wybren-van-haga-mag-bejaarde-huurder-niet-uit-woning-zetten/)

Wybren van Haga, het Tweede Kamerlid dat onlangs uit de VVD-fractie is gezet, mag toch niet één van zijn huurwoningen in Haarlem ontruimen. Het gerechtshof in Amsterdam oordeelt anders dan de kortgedingrechter in Haarlem vorige maand en vindt dat Van Haga moet wachten met de ontruiming tot de bodemprocedure achter de rug is.
De huurder zegt dat de politicus, die beheerder is van het hofje waar de woning zich bevindt, telefonisch had ingestemd met een verlenging van de huur. Hij vindt het onredelijk dat hij, ook gezien zijn hoge leeftijd, op straat zou komen te staan. Volgens de rechter kon de huurder die telefonische toezeggingen niet bewijzen, maar het hof meent dat hier eerst nader onderzoek voor nodig is. Van Haga heeft bovendien onvoldoende onderbouwd waarom hij niet kan wachten met ontruimen tot de uitkomst van de bodemprocedure, staat verder in het vonnis.
De VVD-fractie stuurde Van Haga weg omdat hij zich niet aan een afspraak had gehouden om zich niet meer met zijn zakelijke belangen te bemoeien. Het Kamerlid kwam vorig jaar al in opspraak omdat hij zich als vastgoedondernemer niet aan regels voor de verhuur van woningen zou hebben gehouden. Hij gaat verder als zelfstandig Kamerlid.

        ANP
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
 
