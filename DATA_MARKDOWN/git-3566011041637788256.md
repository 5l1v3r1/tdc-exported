
# خسارت ۶ میلیارد دلاری ناآرامی‌ها به عراق

Published at: **2019-11-07T15:54:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545487.html/%D8%AE%D8%B3%D8%A7%D8%B1%D8%AA---%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7-%D8%A8%D9%87-%D8%B9%D8%B1%D8%A7%D9%82)

سخنگوی نخست وزیر عراق میزان خسارت‌های ناشی از تظاهرات اخیر در این کشور را ۶ میلیارد دلار برآورد کرد.
به گزارش شبکه اطلاع رسانی راه دانا؛عبدالکریم خلف، سخنگوی عادل عبدالمهدی، نخست وزیر عراق در جریان کنفرانسی مطبوعاتی خاطرنشان کرد: خسارات ناشی از تظاهرات اخیر در بغداد و شهر‌های دیگر عراق به ۶ میلیارد دلار رسیده است و آنچه که در بندر "ام قصر" رخ داده ضرر‌های هنگفتی را به شهروندان وارد کرده است.
خلف ادامه داد: به نیرو‌های امنیتی دستور اکید داده شده تا قوانین را فورا اجرا کنند.   وی همچنین تصریح کرد: خرابکارانی که اقدام به بستن مسیر‌ها می‌کنند، به دادگاه ارجاع داده خواهند شد. برخی افراد خرابکار خانه‌ها و مغازه‌ها را آتش می‌زنند.   سخنگوی نخست وزیر عراق گفت: از هیئت رسانه‌ها و ارتباطات خواسته شده تا شبکه‌های معاند را تعطیل کنند.   در همین راستا، یک منبع امنیتی در استان کربلا گفت، برخی افراد اقدام به آتش زدن در ساختمان استانداری کردند. وی افزود درگیری‌ها میان تظاهرکندگان و نیرو‌های امنیتی همچنان ادامه دارد.   منبع: ایسنا 
