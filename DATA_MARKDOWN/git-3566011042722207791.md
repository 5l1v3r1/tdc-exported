
# 13 آبان، روز هیهات من الذله آزادگان تاریخ بر سر استکبار است

Published at: **2019-11-04T11:11:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544540.html/13-%D8%A2%D8%A8%D8%A7%D9%86--%D8%B1%D9%88%D8%B2-%D9%87%DB%8C%D9%87%D8%A7%D8%AA-%D9%85%D9%86-%D8%A7%D9%84%D8%B0%D9%84%D9%87-%D8%A2%D8%B2%D8%A7%D8%AF%DA%AF%D8%A7%D9%86-%D8%AA%D8%A7%D8%B1%DB%8C%D8%AE-%D8%A8%D8%B1-%D8%B3%D8%B1-%D8%A7%D8%B3%D8%AA%DA%A9%D8%A8%D8%A7%D8%B1-%D8%A7%D8%B3%D8%AA)

تسخیر لانه جاسوسی توسط دانشجویان یکی از آگاهانه و مهمترین کارهایی بود که بعد از انقلاب رقم خورد و نشانگر قدرتمندی ایران و تحقیر شدن آمریکا در مقابل جهانیان بود.
به گزارش شبکه اطلاع رسانی راه دانا؛ دانشجویان و دانش آموزان آگاه و رشید در مبارزه با استکبار همواره نقشی فعال و فراموش ناشدنی ایفا کرده اند و اینها بودند که در ۱۳ آبان ۱۳۵۸ از آیینه احساس و شعور مردم انقلابی و مسلمان ایران غبار برگرفتند و هویت خوداتکایی و مبارزه با استکبار را به همگان آموختند.
جوانان شجاع که با قیام خویش به مستضعفان آموختند برای بدست آوردن حقوق پایمال شده با ستمگران جهانی ستیز کنند و با شعار های کوبنده و مشت هایی گره شده پایه های حکومت ناحق پهلوی را سست کرده و لرزه بر اندام زمام داران کاخ های کفر انداختند.
انقلاب اسلامی در سال ۱۳۵۷ به عنوان انقلاب اول و تسخیر لانه جاسوسی در ۱۳ آبان ۵۸ به عنوان انقلاب دوم راهی بسیار آشکار بود برای اینکه دشمنی ها و دسیسه های آشکار و پنهان آمریکا علیه ملت ایران و سایر ملت های مظلوم نمایان شود و به همگان بفهماند که آمریکا یک شیطان بزرگ است و به هیچ قیمتی نمی توان به آن اعتماد کرد.
با پیروزی انقلاب اسلامی پایه های دست نشانده  آمریکا در ایران شکسته شد و زمان آن رسیده بود که بنیاد های کاخ های خود آمریکا نیز در کشور نابود شود از این رو در ۱۳ آبان ماه سال ۱۳۵۸  دانشجویان لانه جاسوسی را در تهران تسخیر کردند و بدین ترتیب مبارزه ضد آمریکایی مردم ایران، ابعاد جدیدی پیدا کرد.
سیزده آبان، روز هیهات من الذله آزادگان تاریخ بر سر استکبار است
فاطمه اعظیمی، دانشجوی مقطع کاردانی رشته حقوق دانشگاه آزاد اسلامی واحد میناب ضمن گرامی داشت یوم الله ١٣ آبان گفت: روز سیزده آبان، روز هیهات من الذله آزادگان تاریخ بر سر استکبار است، تسخیر لانه جاسوسی آمریکا از سوی دانشجویان پیرو خط امام و رهبری (۱۳ آبان ۱۳۵۸) ابعاد جدیدی از مبارزه مردم ایران را با آمریکا رقم زد به طوری که این روز، روز ملی «مبارزه ملی با استکبار جهانی» نامگذاری شد .
وی گفت: دانشجویان و دانش آموزان، ادامه دهنده مکتب عاشورا و کربلا هستند و ما از این مکتب این گونه آموخته ایم که ظلم و ستم ظالمان را نپذیریم و نه تنها زیر بار ظلمشان نرویم بلکه مدافع حقوق مظلومان باشیم و ستم های آنها را برای جهانیان آشکار سازیم.
این دانشجو ادامه داد: با نابودی و آشکار شدن جنایات آمریکا در کشور در ابتدای انقلاب ملت شریف ایران با این جنایتگر بزرگ آشنا شدند و با تمام توان مقابل آن ایستادگی کردند و در این زمان تهدیدات و تبلیغات دولت آمریکا به قدر پشیزی نزد ملت ما و جوانان ما ارزش ندارد و ما همانند جوانان انقلابی و رزمندگان دفاع مقدس پشتیبان ولی فقیه و رهبر مان هستیم.
فاطمه اعظیمی اظهار کرد: ما نسل جوان این کشور باید همانند آن روز ها مقابل این شیطان های بزرگ ایستادگی کنیم و نگذاریم که بار دیگر پایه های ظلمشان در کشور محکم شود و با روشنگری جنایات عظیم آنها میتوانیم به جهانیان بفهمانیم که آمریکا هیچ قدرتی ندارد و قدرتی که روزی حرفی برای گفتن داشت در حال افول و نابودی است.
اعظیمی خاطر نشان کرد: ما دانشجویان با دعوت از آحاد مردم به ویژه نسل بالنده و فرهیخته کشور و استان در راهپیمایی بزرگ روز ۱۳ آبان شرکت و بار دیگر بر اصول انقلاب اسلامی تأکید و دوباره آمریکا ستیزی را مشق خواهیم کرد.
تسخیر لانه جاسوسی نشانگر قدرتمندی ایران و تحقیر شدن آمریکا در مقابل جهانیان بود
محمود نمردی، دانشجو دانشگاه آزاد میناب گفت: تسخیر لانه جاسوسی توسط دانشجویان یکی از آگاهانه و مهمترین کارهایی بود که بعد از انقلاب رقم خورد و نشانگر قدرتمندی ایران و تحقیر شدن آمریکا در مقابل جهانیان بود.
محمود نمردی زاده بیان کرد: دانشجویان با رقم زدن این عمل نشان دادند همچون عمار های زمان پیرو امام و رهبر جامعه خود هستند و ملت های مسلمان باید همواره بیدار باشند و نگذارند جنایتگران بر آنها غلبه پیدا کنند.
وی اظهار کرد: عملی که باعث شد اسناد لانه جاسوسی یک واقعیت بزرگ را نمایان سازد هوشیاری و دشمن شناسی دقیق حضرت امام خمینی (ره) و سربازان پیرو راه و مطیع بود که توانست خط و راه صحیح را بر ملت انقلابی ایران روشن کند.
این دانشجو ادامه داد: در این روزها مشاهده می کنیم که آمریکا دیگر هیچ حرفی برای گفتن ندارد و همواره با کار های خود موجب حقارت هرچه بیشتر خود می شود همانطورکه حتی از نظر نظامی هم ایران در مقابل این شیطان حرفی برای گفتن دارد و به راحتی پیشرفته ترین هواپیماهای آنها را زمین گیر می کند.
وی خاطر نشان کرد: عامل برهم زدن و کشتار های بی رحمانه در منطقه و بسیاری از جنایاتی که آمریکا در پشت پرده انجام می دهد بایر برای جهانیان آشکار گردد و ملت مقتدر ایران در جهان به ویژه منطقه تهدیدی بزرگ برای جنایتگران محسوب می شود به گونه ای این روزها حتی نمی توانند گوشه چشمی به سرزمین ما بیندازند.
انتهای پیام/
 
