
# BBC: 'Samatta mag weer beginnen dromen van Premier League'

Published at: **2019-11-07T12:35:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902788/bbc-samatta-mag-opnieuw-dromen-van-premier-league-avontuur-.html)


        Mbwana Samatta maakte dinsdag een mooi doelpunt tegen Liverpool, al verloor KRC Genk toch met 2-1. BBC meldt nu dat West Ham United en Newcastle de Tanzaniaan graag willen inlijven.
      
De Britse openbare omroep geeft aan dat beide teams interesse hebben om Samatta over te nemen. Volgens diezelfde bron zou Samatta zo'n tien miljoen pond moeten kosten, een dikke elf miljoen euro dus.
Samatta maakte vorig seizoen in alle competities samen liefst 32 doelpunten voor KRC Genk en had een belangrijk aandeel in de landstitel. Dit seizoen maakte hij er al acht, waarvan twee in de Champions League. Hij scoorde ook al in de zware 6-2 nederlaag tegen Salzburg.
Samatta heeft bij KRC Genk nog een contract lopen tot de zomer van 2021. Eerder dit jaar klonk al dat er interesse was van onder meer Cardiff City en Dinamo Moskou, maar die deals gingen niet door.
