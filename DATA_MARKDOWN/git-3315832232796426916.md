
# Noul premier al României, Ludovic Orban: „Îmi doresc ca prima vizită să fie în Republica Moldova”

Published at: **2019-11-07T05:07:04+00:00**

Author: **Jurnal.md**

Original: [Jurnal.md](http://jurnal.md/ro/news/3bb385a4e9bdc8f0/noul-premier-al-romaniei-ludovic-orban-imi-doresc-ca-prima-vizita-sa-fie-in-republica-moldova.html?utm_source=RSS&utm_medium=RSS&utm_campaign=RSS)


        Premierul României, Ludovic Orban, a declarat că îşi doreşte ca prima vizită externă în noua calitate să o efectueze în Republica Moldova.
      
„Vreau să merg în Republica Moldova. Voi discuta cu premierul Maia Sandu şi vom stabili. (...) Cât de curând. Cu cât mai repede posibil", a spus Orban la B1 Tv.
El a adăugat că cel mai probabil a doua sa deplasare va fi la Bruxelles.
„Cel mai probabil, după votul de învestitură a Comisiei Europene în ansamblul său, voi avea o deplasare la Bruxelles pentru a mă întâlni atât cu preşedintele Comisiei Europene, cât şi cu mai mulţi comisari din zone care sunt de maxim interes pentru noi", a afirmat premierul român.
Precizăm că șefa Guvernului de la Chișinău, Maia Sandu, l-a invitat pe Ludovic Orban la Chișinău, apreciind că noul premier al României „este un adevărat prieten al Republicii Moldova”.
