
# У Чернівцях двоє нетверезих водіїв каталися нічним містом

Published at: **2019-11-01T13:50:00+00:00**

Author: ****

Original: [PRESS-ЦЕНТР](http://press-centr.com/ua/news/42578_U-Chernivtsyakh-dvo-netverezikh-vodiv-katalisya-nichnim-mistom)


        Поки один водій проходив огляд на сп’яніння, інший вирішив покататися нічним містом.
      
Вчора, близько 4-ї години, на вулиці Головна, патрульні помітили транспортний засіб Ford Mondeo, водій якого порушив правила дорожнього руху.Під час спілкування інспектори помітили, що у чоловіка присутні характерні ознаки сп’яніння. В діалог патрульних та водія втручається пасажир, який поводить себе зухвало та наполегливо стверджує, що вони нічого не порушували, а водій тверезий. Та після того, як керманич погодився пройти огляд на стан сп’яніння, пасажир втихомирився.
Результат водія позитивний – 1,51 проміле.Повернувшись на місце зупинки транспортного засобу інспектори виявляють, що автомобіль з місця події зник. Патрульні передають орієнтування через радіоефір, але вже за декілька хвилин автомобіль Ford Mondeo повернувся на місце. За кермом перебував "зухвалий" пасажир, який просто вирішив поїздити нічним містом поки чекав друга.Під час спілкування поліцейські помічають, що і у другого водія присутні характерні ознаки сп`яніння. Результат – 0,89 проміле.На обох горе-керманичів складено відповідні адміністративні протоколи.

        Фото УПП
      
