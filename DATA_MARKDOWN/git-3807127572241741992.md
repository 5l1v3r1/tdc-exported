
# Тейлър отново отвя конкуренцията

Published at: **2019-11-01T10:30:00+00:00**

Author: **Ивета Иванова**

Original: [Teenproblem.net](https://www.teenproblem.net/a/9-cooltura/55457-teilar-otnovo-otvia-konkurenciiata/)

Тейлър Суифт беше обявена за изпълнител на десетилетието. Тя ще получи статуетката за изпълнител на десетилетието на Американските музикални награди, които ще се проведат на 24 ноември в Лос Анджелис.
През последните 10 години певицата пусна на пазара 5 албума -  "Speak Now", "Red", "1989", "Reputation", и "Lover" - всички от тях се радваха на невероятен успех и бяха приети чудесно не само от публиката, а и от музикалните критици.
Снимка: Reuters
Звездата направи и няколко световни турнета по стадиони, като доста от концертите бяха напълно разпродадени.
Тейлър е изпълнителката която е печелила най-много призове от Американските музикални награди, тя има общо 23 статуетки.
Снимка: Reuters
"Влиянието на Тейлър над музиката през това десетилетие е неуспоримо, а нейните изпълнения на Американските музикални награди винаги са били забележителни. Нямаме търпение да я отличим като Артист на десетилетието", казва Марк Брако, вицепрезидент в "Dick Clark Productions".
