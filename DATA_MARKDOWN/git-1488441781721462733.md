
# LG svela in Corea il nuovo G Pad 5: un 10,1″ LTE/Wi-Fi con display FHD e batteria da 8.200 mAh

Published at: **2019-11-05T18:27:43+00:00**

Author: **Roberto Artigiani**

Original: [AndroidWorld](https://www.androidworld.it/2019/11/05/lg-svela-corea-g-pad-5-un-101-ltewi-fi-display-fhd-batteria-8-200-mah-678574/)

La scorsa settimana vi avevamo anticipato il possibile arrivo di un nuovo tablet di fascia media a rimpolpare le fila della famiglia G Pad da parte di LG e oggi il produttore coreano ha svelato in patria il suo ultimo dispositivo. Come anticipato si tratta di un prodotto dalle caratteristiche che non lasciano a bocca aperta e che sfoggia delle cornici piuttosto evidenti.
Il nuovo LG G Pad 5 è disponibile sia con modulo di connettività 4G LTE sia solamente con il Wi-Fi e presenta un lettore di impronte digitali posizionato sul fianco. Al di là della batteria molto capiente, con tanto di supporto alla ricarica rapida, sembra che sarà equipaggiato con Android Pie e con una funzione specifica per la riduzione dell’emissione di luce blu (probabilmente una classica modalità notturna).
Al momento la disponibilità è stata annunciata solamente per il paese orientale anche se non è stata comunicata la data di commercializzazione. Il tablet ad ogni modo sarà lanciato nell’unica colorazione argento a 440.000 won (circa 345€).
Via: FoneArena
