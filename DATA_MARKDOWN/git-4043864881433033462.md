
# Зима близько: Гончарук вказав, кого звинувачувати у разі проблем з опаленням

Published at: **2019-11-01T14:57:01+00:00**

Author: ****

Original: [Українська правда](https://www.pravda.com.ua/news/2019/11/1/7230752/)

У газових сховищах України накопичено 21 млрд кубометрів газу, відповідальність за належне теплопостачання в домівках українців лежить на місцевій владі.
Джерело: facebook прем’єр-міністра України Олексія Гончарука
Дослівно: "Зима близько! Уряд зі свого боку зробив усе, щоб опалювальний сезон пройшов вчасно та без проблем.
Цього тижня я ще раз особисто перевірив готовність усіх газових сховищ до зими. У нас рекордні 21 млрд. м куб газу, працюють одночасно усі 11 сховищ.
Тепер вся відповідальність за тепло в домівках взимку в кожному конкретному місті — виключно на місцевій владі".
Деталі: Гончарук повідомив, що наразі три області ще мають борги перед Нафтогазом. Через це в деяких українських містах опалювальний сезон може початись з затримкою.
Він заявив, що доручив очільникам Дніпропетровської, Львівської та Кіровоградської областей забезпечити у повному обсязі початок опалювального сезону
Дослівно: "Чекаю на звіт по результатам зробленої роботи. Особисто триматиму на контролі це питання! Уряд буде жорстко реагувати на будь-який саботаж та затримку старту опалення в містах".

        Нагадуємо:
      
