
# В РФ порушили справу за спілкування «на сексуальні і розпусні теми» через відео, де діти ставлять запитання гею

Published at: **2019-11-03T06:35:00+00:00**

Author: ****

Original: [НВ](https://nv.ua/ukr/world/countries/v-rf-zaveli-kriminalnu-spravu-za-te-shcho-diti-govorili-z-geyem-novini-rosiji-50051324.html)

Про це повідомляє російська служба BBC.
Відповідний відеоролик вже недоступний.
Слідчий комітет РФ порушив справу «за фактом розповсюдження деструктивної інформації серед неповнолітніх». Слідчі вважають, що на відео «малолітні та неповнолітні діти спілкуються з дорослими людьми на різні сексуальні теми».
Ще раніше проти організаторів зйомок порушили адміністративну справу через «пропаганду гомосексуалізму».
До Слідчого комітету з проханням провести перевірку звернувся віце-спікер Держдуми Петро Толстой.
«Те, що я побачив, не може залишити байдужим жодного з батьків», — сказав він, додаючи, що такі запитання, які діти ставили «їм хтось допоміг скласти».
«Усіх учасників зйомок викликали до поліції, зокрема батьків дітей, які брали участь у зйомках. Мами щонайменше двох дітей розповіли мені, що працівники поліції погрожували позбавленням батьківських прав, а додому до них приходили органи опіки. Хоча самі батьки не мають жодних претензій до зйомок», — зазначила координаторка проекту Правозащита Открытки
Валентина Дехтяренко.Читайте також:
Олександра ГорчинськаВійна з «не такими». Чим небезпечні стереотипи про ЛГБТ
Дехтяренко опублікувала копію постанови СК, в якій ідеться, що з дітьми проводили «бесіди на різні теми розпусного характеру, спрямовані на викликання сексуального збудження у потерпілих, а також на спонукання у них інтересу до сексуальних відносин».
Видання Meduza розповідає, що на відео чоловік запитує дітей, що вони знають про геїв. Діти, зі свого боку, питають у чоловіка, як він зрозумів, що він гей, як до цього поставились родичі.
Читайте також:
