
# झारखंड विधानसभा चुनाव 2019: विपक्षी महागठबंधन में 28 आदिवासी सीटों पर फंसा पेच

Published at: **2019-11-06T23:03:11+00:00**

Author: **हिन्दुस्तान ब्यूरो।,रांची।**

Original: [https://www.livehindustan.com](https://www.livehindustan.com/jharkhand/story-jharkhand-assembly-elections-2019-congress-and-jmm-alliance-in-dilemma-over-distribution-of-28-tribal-seats-2836166.html)

आगामी विधानसभा चुनाव के लिए झारखंड के विपक्षी महागठबंधन में पेच फंस गया है। 28 आदिवासी सीटों के बंटवारे को लेकर कांग्रेस और झामुमो में तकरार पैदा हो गई है। हेमंत सोरेन ने कांग्रेस को चार से अधिक आदिवासी सीटें देने से इनकार कर दिया है। इस कारण सीटों के बंटवारे में सहमति की दिशा में बढ़ रही झामुमो और कांग्रेस की बातचीत में फिलहाल बाधा आ गई है। दिल्ली से लौटने के बाद कांग्रेस नेताओं से फोन पर बातचीत में हेमंत सोरेन ने कहा कि आदिवासी सीटों में से लोहरदगा, खिजरी, मनिका और जगन्नाथपुर ही कांग्रेस के लिए छोड़ना संभव है।
आदिवासी जनाधार के कारण झामुमो बाकी ट्राइबल सीटों पर बेहतर स्थिति में है। सूत्रों ने बताया कि झामुमो ने कांग्रेस के बड़े नेताओं के लिए भी सीट छोड़ने से इनकार कर दिया है। इसके तहत कांग्रेस ने हटिया, विश्रामपुर, मधुपुर, घाटशिला,बेरमो और गांडेय सीटों की मांग की है।  कांग्रेस नेता हेमंत सोरेन के इस रूख के जवाब में दबाव बढ़ाने की रणनीति पर काम कर रहे हैं। कांग्रेस की स्क्रीनिंग कमेटी ने सभी 81 सीटों के लिए उम्मीदवारों के नाम की अनुशंसा की है।

        Read Also: विधानसभा चुनाव लड़ सकेंगे जेल में बंद राजा पीटर, एनआईए कोर्ट ने दी अनुमति
      
11 आदिवासी सीटों पर जीता था झामुमो2014 के विधानसभा चुनाव में झामुमो प्रदेश की 11 आदिवासी सीटों पर जीता था। आजसू के टिकट पर जीते  विधायक विकास मुंडा ने भी अभी हाल ही में झामुमो का दामन थामा। कांग्रेस 2014 के विधानसभा चुनाव में भी किसी  भी आदिवासी सीट पर जीत दर्ज नहीं कर पाई। उपचुनाव में लोहरदगा सीट से कांग्रेस के सुखदेव भगत और कोलेबिरा से नमन विक्सल कोंगारी ने जीत दर्ज की। सुखदेव भगत हाल ही में भाजपा में शामिल हो गए हैं।
कांग्रेस सीटें कम करने पर राजीझामुमो के साथ चली बातचीत में कांग्रेस पहले से तय फॉर्मूले के तहत अपने हिस्से की विधानसभा सीटें कम करने पर राजी है। इसके बदले कांग्रेस की ओर से झाविमो सुप्रीमो बाबूलाल मरांडी को मनाने की शर्त रखी गई है। कांग्रेस पहले से तय फॉर्मूले के तहत झाविमो के लिए सीट छोड़कर बंटवारा करना चाह रही है। जबकि झामुमो बाबूलाल मरांडी से वार्ता होने तक कांग्रेस, झामुमो, राजद और वामदलों के बीच ही सीटों के बंटवारे के लिए राजी है।

        Read Also: झारखंड विधानसभा चुनाव 2019 : भाजपा इन 28 आदिवासी सीटों पर जीत के लिए कर रही खास तैयारी
      
झामुमो 42 सीटों पर लड़ेगा: हेमंतझामुमो केंद्रीय कमेटी की बैठक के बाद हेमंत सोरेन ने 42 सीटों पर लड़ने की घोषणा की। उन्होंने कहा कि कांग्रेस नेताओं से गठबंधन पर बातचीत जारी है। गुरुवार को इसका स्वरूप स्पष्ट होने की संभावना है। वे चाहते हैं कि झाविमो विपक्षी गठबंधन के तहत चुनाव लड़े। इस बारे में बातचीत के लिए उन्होंने बाबूलाल मरांडी से समय मांगा है।

        पाइए देश-दुनिया की हर खबर सबसे पहले www.livehindustan.com पर। लाइव हिन्दुस्तान से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।
      
