
# 
        نظرات مخالفان لوایح FATF کارشناسی و به‌دور از نگاه‌های سیاسی
      

Published at: **2019-11-01T11:04:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637315/%D9%86%D8%B8%D8%B1%D8%A7%D8%AA-%D9%85%D8%AE%D8%A7%D9%84%D9%81%D8%A7%D9%86-%D9%84%D9%88%D8%A7%DB%8C%D8%AD-fatf-%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D9%88-%D8%A8%D9%87%E2%80%8C%D8%AF%D9%88%D8%B1-%D8%A7%D8%B2-%D9%86%DA%AF%D8%A7%D9%87%E2%80%8C%D9%87%D8%A7%DB%8C-%D8%B3%DB%8C%D8%A7%D8%B3%DB%8C)

به گزارش بولتن نیوز، الهیار ملکشاهی نماینده مردم کوهدشت در مجلس شورای اسلامی، گفت: دشمنان ما درصدد هستند تا از طریق برنامه‌های گروه ویژه اقدام مالی (FATF) و به نام شفافیت راه‌های دور زدن تحریم‌ها در کشور ما را شناسایی و آنها را مسدود کنند. 
وی افزود: رهبر معظم انقلاب بارها فرمودند که برای حل مشکلات اقتصادی و معیشتی مردم باید به توان و ظرفیت‌های داخلی تکیه کرد و اگر ما نسخه اقتصاد مقاومتی را اجرایی می‌کردیم امروز اقتصاد بدون نفت در کشور محقق شده بود. 
رئیس کمیسیون قضایی مجلس اظهار داشت: نظرات مخالفان FATF نظرات کاملا کارشناسی است و آنها به هیچ وجه به دنبال این نیستند که دیدگاه‌های سیاسی و حزبی خود را در این باره پیاده‌سازی کنند. 
ملکشاهی خاطرنشان کرد: قوانین وضع شده توسط کنوانسیون‌هایی همچون پالرمو نوشته شده توسط آمریکا و غرب است و آنها طریق این کنوانسیون‌ها به دنبال کنترل کشورهایی همچون جمهوری اسلامی ایران هستند و عضویت ما در آن‌ها نمی‌تواند برای ما راهگشا باشد و همانطور که مخالفان لوایح مرتبط با FATF می‌گویند، اجرای برنامه‌های این گروه نه تنها سودی برای ما ندارد بلکه ضرر هم دارد. 
