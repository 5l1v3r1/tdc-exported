
# Το Υφυπουργείο Τουρισμού στηρίζει τον 3ο Radisson Blu Μαραθώνιο Λάρνακας

Published at: **2019-11-01T12:01:00+00:00**

Author: **SigmaLive**

Original: [SIGMALIVE](https://www.sigmalive.com/news/market-news/595220/to-yfypourgeio-tourismou-stirizei-ton-3o-radisson-blu-marathonio-larnakas)

Ο 3ος Radisson Blu Διεθνής Μαραθώνιος Λάρνακας που έχει εξελιχθεί σε ένα από τα μεγαλύτερα αθλητικά γεγονότα της Κύπρου στηρίζεται και φέτος από το Υφυπουργείο Τουρισμού στο πλαίσιο της προώθησης αθλητικών διοργανώσεων που επεκτείνουν την τουριστική περίοδο.
Το Υφυπουργείο Τουρισμού στηρίζει έμπρακτα τις αθλητικές διοργανώσεις που προωθούν και διευρύνουν το τουριστικό προϊόν της Κύπρου, καθώς ο Radisson Blu Διεθνής Μαραθώνιος Λάρνακας έχει πάνω από 8,000 συμμετοχές με δρομείς και θεατές από περισσότερες από 75 χώρες, προωθώντας την Λάρνακα και τα αξιοθέατα της πόλης του Ζήνωνα σε όλο τον κόσμο!
Μάλιστα, o Radisson Blu Διεθνής Μαραθώνιος Λάρνακας έχει τιμηθεί με πολλά βραβεία και διακρίσεις στα Κυπριακά Βραβεία Τουρισμού και στα Ελληνικά Βραβεία Τουρισμού με πάνω από 10 συνολικά βραβεία στις κατηγορίες Integrated Advertising Campaign και στην κατηγορία Sports & Adventure.
Το Υφυπουργείο Τουρισμού είναι στο πλευρό και στηρίζει έμπρακτα και φέτος τον Radisson Blu Διεθνή Μαραθώνιο Λάρνακας, όπου οι Κύπριοι και οι ξένοι δρομείς μπορούν να συμμετάσχουν στον Μαραθώνιο Δρόμο (42.195 χλμ), Ημιμαραθώνιο δρόμο (21.095 χλμ), 10 χιλιομέτρων, 5 χιλιομέτρων – εταιρικός, 5 χιλιομέτρων – ατομικός και 1 χιλιομέτρου McDonald’s™ Kids Race 1km και το FunRace για τους ενήλικες.
Για περισσότερες πληροφορίες και εγγραφές μπορείτε να επισκεφθείτε την επίσημη ιστοσελίδα του Radisson Blu Διεθνούς Μαραθωνίου Λάρνακας: http://larnakamarathon.com/
