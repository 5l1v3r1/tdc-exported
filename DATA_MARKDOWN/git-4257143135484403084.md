
# Súlyosan megsérült Lékai Máté, sokat kell kihagynia

Published at: **2019-11-05T10:32:00+00:00**

Author: **Infostart / MTI**

Original: [infostart](https://infostart.hu/sport/2019/11/05/sulyosan-megserult-lekai-mate-sokat-kell-kihagynia)

A klub honlapjának keddi tájékoztatása szerint az irányító a hétfői MR-vizsgálat alapján hátsó-keresztszalag sérülést szenvedett. A pontos és teljes diagnózishoz további vizsgálatokra van szükség, amelyek eldöntik, hogy szükséges-e műtét a teljes gyógyuláshoz, ugyanakkor az szinte biztos, hogy az ősz idény további részében már nem léphet pályára.
Ezzel kérdésessé vált Lékai szereplése a januári osztrák-svéd-norvég közös rendezésű Európa-bajnokságon, ahol magyarok Malmőben Izlanddal, Oroszországgal, valamint az olimpiai és világbajnok Dániával találkoznak a csoportkörben.

        Nyitókép: MTI/Bodnár Boglárka
      
