
# Megmaradt a Ferencváros továbbjutási reménye

Published at: **2019-11-07T19:57:00+00:00**

Author: **Infostart**

Original: [infostart](https://infostart.hu/sport/2019/11/07/europa-liga-eloben-tovabbjuto-helyre-kerulhet-a-ferencvaros)

A Ferencváros kezdőcsapatas: Dibusz - Lovrencsics, Botka, Blažič , Ćivić - Haratin, Ihnatenko - Zubkov, Škvarka, Tokmac – Boli.
Az első öt perc óvatos mezőnyjátékkal telt.
A 7. percben Csalov fejesét Dibusz Dénes vetődve ütötte ki. A másik oldalon kialakulhatott volna egy ferencvárosi helyzet, ha Tokmac le tudja kezelni a labdát.
A 16. percben Tokmac megpróbált kilépni, szerelték a védők. Inkább a CSZKA Moszkva irányít eddig.
A 27. percben már a második ferencvárosi kapott sárga lapot, Ihnatenko után Škvarka.
A másik mérkőzésen az Espanyol fél óra alatt kétgólos előnyt szerzett a Ludogoreccel szemben.
Tovább laposodott a játék, nagyon kevés az esemény. A döntetlen nem igazán jó a Fradinak.
A 44. percben Tokmac beadása után a kaputól négy méternyire Boli alig maradt le a labdáról.
A félidőben: Ferencváros–CSZKA Moszkva 0-0, Espanyol–Ludogorec 3-0.
Csalové volt az első helyzet a második játékrészben, Blažičcsal tusakodva tévesztette cel a balé sarkot.
A 61. percben Tokmac lövése után a labda lecsorgott a védőkről, éppen Blažič elé. A szlovén védő hat méterről, szemből lőtt, de a földön fekvő Akinfejev kapus lábába bikázta a labdát.
Dibusz első hibája után Sigurdsson hét méterről fölé lőtt.
A 72. percben Zubkov szabadrúgása után Akinfejev rosszul nyúlt a labdához, Botka berobbant, alig maradt le a labdáról.
Még negyedóra van hátra.
Csalov rosszul találta el a labdát, de csurgott a kapu felé, Dibusz végül el tudta kapni.
Az Espanyol már 5-0-ra vezet a Ludogorec ellen.
Rebrov az utolsó tíz percig várt a cserékkel, Isael beáll Boli helyére.
A spanyoloknak már 6-0, alaposan kihasználják, hogy a 35. perc óta kettős emberelőnyben játszhatnak.
Škvarka helyén a moszkvai gólszerző, Varga Roland a pályán.
A 90. percben Tokmac helyére védő, Frimpong állt. Négy percet játszhat.
Frimpong 30 másodpercen belül kapott egy sárgát, páros lap volt Nababkinnal, akinek piros is járt.
Vége a mérkőzésnek, 0-0. A másik találkozón Espanyol–Ludogorec 6-0.

        Nyitókép: Illyés Tibor
      
