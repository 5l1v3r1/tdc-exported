
# انتخابات زودهنگام اسپانیا؛ احزاب چه وعده‌هایی به مردم می‌دهند؟

Published at: **2019-11-02T07:05:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619246/%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B2%D9%88%D8%AF%D9%87%D9%86%DA%AF%D8%A7%D9%85-%D8%A7%D8%B3%D9%BE%D8%A7%D9%86%DB%8C%D8%A7-%D8%A7%D8%AD%D8%B2%D8%A7%D8%A8-%DA%86%D9%87-%D9%88%D8%B9%D8%AF%D9%87%E2%80%8C%D9%87%D8%A7%DB%8C%DB%8C-%D8%A8%D9%87-%D9%85%D8%B1%D8%AF%D9%85-%D9%85%DB%8C%E2%80%8C%D8%AF%D9%87%D9%86%D8%AF)


        اسپانیا روز یکشنبه ۱۹ آبان (۱۰ نوامبر) چهارمین انتخابات خود در سال جاری میلادی را با هدف پایان دادن به بن‌بست سیاسی برگزار می‌کند، بن‌بستی که مادرید را ماه‌هاست از تشکیل دولتی قوی و تدوین بودجه‌ای مناسب بی‌بهره و ناتوان کرده است.
      

        آفتاب‌‌نیوز :
      
احزاب مختلف اسپانیا با آغاز کارزارهای انتخاباتی وعده‌های متعددی را به رأی دهندگان می‌دهند.
ترتیب چینش این وعده‌ها در هر حزب، متناسب با میزان استقبال رای دهندگان و با توجه به نتایج نظرسنجی‌هاست.

        حزب «سوسیالیست»؛ حزب پدرو سانچز نخست‌وزیر اسپانیا
      
افزایش تدریجی میزان حداقل دستمزد تا ۶۰ درصد میانگین حقوق تا پایان عمر پارلمان کنونی
عدم کسری بودجه تامین اجتماعی تا پنج سال، افزایش میزان حقوق بازنشستگی متناسب با نرخ واقعی تورم
مقابله با جدایی‌طلبان کاتالونیا مطابق با قانون اساسی اسپانیا، استفاده از گفتگو برای حل و فصل مناقشه
اعطای خودمختاری بیشتر به مناطق مختلف اسپانیا
ایجاد یک پیمان ملی در موضوع برابری جنسیتی؛ از جمله تصویب قانونی در موضوع فرصت‌های برابر کاری
برابری دورۀ مرخصی پدر شدن و مرخصی زایمان
تصویب قانون اتانازی که در حال حاضر جرم محسوب می‌شود
اتخاذ تدابیر اجرایی و قانونی برای مبارزه با کلاهبرداری و فساد مالیاتی از جمله محافظت از افشاگران فسادهای مالیاتی
افزایش سرمایه‌گذاری در آموزش به میزان ۵ درصد تولید ناخالص داخلی
تقویت رشد اقتصادی، کاهش نابرابری
توسعه اقتصاد سبز؛ تا سال ۲۰۵۰ میلادی برق مصرفی کشور بطور کامل از انرژی‌های تجدید پذیر تامین شود
کاهش میزان انتشار گازهای گلخانه‌ای در شهرهایی با بیش از ۵۰ هزار نفر جمعیت

        حزب محافظه‌کار «مردم»
      
اطمینان از اجرای قانون اساسی و نظم عمومی در کاتالونیا و در صورت لزوم اداره مستقیم این منطقه توسط دولت
تقویت حضور دولت در همۀ مناطق خودمختار
زبان اسپانیایی برای تدریس در مدارس اجباری و زبان‌های منطقه‌ای اختیاری شود
تنظیم سیاست روشنی در موضوع مهاجرت متناسب با نیازهای بازار کار
کاهش مالیاتها به میزان کمتر از ۴۰ درصد درآمد برای افراد حقیقی و ۲۰ درصد درآمد برای شرکتها. پایان دریافت مالیات از ارث و دارایی‌ها
مبارزه با خشونتهای جنسی، تهیه طرحی برای جلوگیری از آزار جنسی در شرکت‌ها و ادارات دولتی
مجازات حبس ابد برای قتل‌هایی که در پی آدم ربایی صورت می گیرد و نیز قتل‌های توام با خشونت جنسی و تکرار تجاوز
کاهش بهای برق مصرفی، ترویج سیستم‌های بازیافت
محافظت از سنت گاوبازی و توسعه آن به عنوان یک سنت مهم

        حزب راست افراطی «وُکس»
      
لغو خودمختاری کاتالونیا
تغییر سیستم ادارۀ کشور از اعطای خودمختاری به مناطق به سیستم یک پارلمان‌-یک کشور
تشدید تلاش‌های دیپلماتیک برای بازگرداندن جبل‌الطارق به اسپانیا
لغو قانونی که استفاده از سمبل‌های دوران ژنرال فرانکو را ممنوع می‌کند و به قربانیان دیکتاتوری غرامت می‌دهد
ممنوعیت اقدامات پزشکی بحث برانگیز مانند جراحی برای تغییر جنسیت یا سقط جنین
لغو قانون خشونت جنسی
تصویب قانونی برای محافظت از سنت گاوبازی
ایجاد دیواری در مناطق مرزی سئوتا و ملیلای اسپانیا برای ممانعت از ورود مهاجران غیرقانونی، اخراج مهاجران غیرقانونی و مهاجرانی که مرتکب جرم شده‌اند
تعطیلی مساجد «بنیادگرایان»
حذف مالیات بر ارث و دارایی

        حزب چپ «پودموس»
      
گفتگو و همه‌پرسی برای حل و فصل بحران کاتالونیا
اعطای حق انتخاب مرگ، قانونی کردن اتانازی
جرم زدایی از ماری جوانا و قانونی کردن استفادۀ دارویی از آن
محاکمۀ شکنجه‌گران دوران دیکتاتوری فرانکو، پرداخت غرامت به قربانیان دیکتاتوری و بازمانده‌های آنها
مبارزه با خشونت جنسی و اتخاذ بودجه‌ای برای این کار، گسترش حقوق دگرباشان جنسی
افزایش سرمایه‌گذاری عمومی در تحقیق و توسعه
وضع مالیات بر املاک و دارایی‌های بزرگ، کاهش مالیات بر ارزش افزوده
ممنوعیت اخراج افراد از مسکن بدون آنکه جایگزینی برای آنها درنظر گرفته شود
تضمین دسترسی همگان به مراقبت‌های بهداشتی، رایگان شدن آموزش در سطح دانشگاه‌ها

        حزب راست میانه «سیودادانوس»
      
احکام زندان برای جدایی‌طلبان کاتالونیا به دلیل نقش آنها در تهیه طرح استقلال در سال ۲۰۱۷ میلادی
حذف مجلس علیای اسپانیا و ایجاد شورای رهبران منطقه‌ای به جای آن
یافتن یک راه حل عادلانه و مشترک اروپایی برای بحران مهاجرت
قانونی کردن استفاده از رحم جایگزین برای خانواده‌ها
جرم زدایی از اتانازی و قانونی کردن آن
حذف داشتن نماینده در پارلمان برای احزابی که کمتر از ۳ درصد آراء را به دست آورده‌اند
تصویب قانون در موضوع شفافیت کامل فعالیتها برای احزاب سیاسی
پایان دادن به مالیات بر ارث برای طبقات کارگر و طبقه متوسط
کاهش مالیات و معافیت مالیات برای افرادی که خوداشتغال هستند
