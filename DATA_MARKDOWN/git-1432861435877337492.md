
# Гуардиола обясни защо избра Кайл Уокър за трети вратар

Published at: **2019-11-07T13:41:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/guardiola-obqsni-zashto-izbra-kajl-uokyr-za-treti-vratar-1403910.html)

Мениджърът на Манчестър Сити Хосеп Гуардиола обясни защо пусна защитника Кайл Уокър на вратата в края на двубоя срещу Аталанта в Шампионска лига снощи. Както е известно, треньорският щаб на Сити смени титуляря Едерсон на почивката, заради мускулен проблем. Неговото място зае Клаудио Браво, който обаче получи червен картон, 10 минути преди края на редовното време, като мястото му зае полевият играч Уокър.
Гуардиола разкри, че понякога на тренировките на тима защитникът обича да тренира с вратарската група. "Ние знаехме това и преди, но Хави Манцисидор, нашият треньор на вратарите, го предложи заради неговата смелост и защото е бърз", обясни испанският наставник.
"Провървя ни, че биха само веднъж в очертанията на вратата ни, докато той пазеше, но трябва да го поздравя за проявената смелост и желанието да помогне на отбора на тази позиция", допълни Гуардиола, цитиран от "Manchester Evening News". А в какво не е добър на терена Уокър според легендата Гари Линекер вижте в този материал.
