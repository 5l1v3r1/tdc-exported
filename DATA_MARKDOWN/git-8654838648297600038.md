
# ASUS - Continuano gli sconti Yeppon su componenti e periferiche PC

Published at: **2019-11-06T00:00:00+00:00**

Author: **Mattia Armani**

Original: [Multiplayer.it](https://multiplayer.it/notizie/asus-continuano-gli-sconti-yeppon-su-componenti-e-periferiche-pc.html)

Continua la corposa promozione ASUS su Yeppon, con uno sconto del 10% che si applica direttamente nel carrello degli acquisti, anche laddove c'è già una promozione, e comprende un'ampia selezione di prodotti per PC desktop. Sono quindi esclusi smartphone e notebook, ma l'offerta resta decisamente ampia tra monitor, schede video, schede madri, tonnellate di periferiche da gioco e perfino case e alimentatori, recenti aggiunte a un'offerta che si fa sempre più orientata al gaming. Per godere dello sconto è sufficiente accedere a questa pagina e selezionare un prodotto, trovando lo sconto applicato nel carrello. Le offerte dureranno fino al 21 novembre incluso lasciandoci il tempo di scoprire e soppesare sconti che includono schede video di ogni genere, da gioco e da mining, che vanno dalle opzioni pensate per essere più economiche o dal formato particolare, come le mini-ITX, fino ai modelli di lusso delle GeForce RTX 2080 e 2080 Ti, pensate per godere del gaming odierno al massimo della qualità possibile e spesso in 4K. Da non sottovalutare, comunque, l'offerta nel campo dei monitor, da tempo fetta importante del business ASUS, e in quello delle periferiche che si sono arricchite con mouse, cuffie e tappetini da gioco. Non mancano inoltre case di fascia alta, hardware indossabile, ventole di ogni genere e alimentatori di lusso, con il ROG Thor che combina un'estetica aggressiva, con tanto di schermo LCD, con una qualità complessiva decisamente elevata. Un'opzione niente male da abbinare a eventuali acquisti nel settore principale di ASUS che con le schede madri mette in campo la velocità delle STRIX, la robustezza delle TUF e il lusso, tanto nella circuiteria quanto nell'estetica, delle Crosshair. Le schede madri godono tra l'altro di un'offerta cashback che, dopo quella dedicata ad AMD delle settimane passate, permette in questo caso di risparmiare per tutti coloro scegliessero la piattaforma Intel. Questa settimana diamo un'occhiata a case, schede madri e alimentatori, spesso considerati come secondari ma essenziali per evitare problemi, garantire longevità alla propria configurazione e spingere ulteriormente le prestazioni come nel caso della ASUS ROG Strix Z390-I Gaming, una scheda di fascia medio-alta che con uno sconto aggiuntivo del 10% diventa particolarmente interessante per chi punta a una CPU Intel. Chi invece preferisce AMD può puntare sul lusso dalle ASUS ROG Crosshair VIII Hero, venduta a un prezzo interessante anche prima dell'applicazione dello sconto ma comunque molto costosa, o virare sulla ASUS PRIME X570-PRO, disponibile a un prezzo ottimo e particolarmente apprezzata per il rapporto tra spesa e qualità complessiva. Torniamo invece nel lusso, passando ai case, con l'ASUS ROG Strix Helios GX601, un elegante mid-tower dall'ottima qualità costruttiva, imperfetto e molto caro, ma caratterizzato da un look a dir poco distintivo. Ci lamentiamo solo del prezzo, invece, per l'ASUS ASUS ROG Thor 1200W, un alimentatore robusto, affidabile ed efficiente come ci si aspetta da un prodotto realizzato da Seasonic e qui impreziosito, grazie ad ASUS, da un'estetita spettacolare che gode anche di illuminazione Aura Sync e schermo OLED su cui possiamo leggere in tempo reale il consumo effettivo del nostro sistema.
