
# Сестрата на убития лидер на „Ислямска държава” е заловена в Сирия

Published at: **2019-11-05T08:32:00+00:00**

Author: ****

Original: [bTV Новините](https://btvnovinite.bg/svetut/sestrata-na-ubitija-lider-na-isljamska-darzhava-e-zalovena-v-sirija.html)

По-голямата сестра на убития наскоро лидер на "Ислямска държава" е била заловена в Северозападна Сирия при акция на турски военни. 
Това съобщи високопоставен турски представител. По думите му 65-годишната Расмия Ауад и била задържана във фургон, където живеела със семейството си край град Азаз. Районът сега се контролира от Турция.
Сестрата на Абу Бакър ал Багдади е била със своя съпруг, своята снаха и пет деца. Възрастните са подложени на разпит, каза източникът, пожелал анонимност.
Багдади бе убит през октомври при акция на американските сили в съседната провинция Идлиб, припомнят агенциите.
