
# Her blir håndkleet en bakteriebombe

Published at: **2019-11-03T13:00:00+00:00**

Author: **Linn Merete Rognø**

Original: [Dinside](https://www.dinside.no/bolig/her-blir-handkleet-en-bakteriebombe/71761467)

Hvis du slenger håndkleet oppå en hank på badet rett etter at du har dusjet, gjør du lurt i å lukte på det før du tørker deg med det neste gang. Bakteriene kan nemlig hope seg opp på tekstilet - faktisk bare etter én gangs bruk.
Men, det finnes flere ting du kan gjøre for å minimere bakterieveksten på håndkleet.
- Skitne tekstiler kan inneholde salt fra svette. Håndklær med mye salt kan trekke til seg mye fuktighet fra luften og derfor være klamme, opplyser Ingun Grimstad Klepp i boken sin «Lettstelt», som hun har skrevet sammen med Tone Skårdal Tobiasson, redaktør for NICE Fashion.
Og selv om håndkleet er nyvasket, vil det ikke lukte rent, men mugg dersom det forblir fuktig over lang tid.
Med andre ord: Bakteriene har begynt å vokse og kose seg på håndkleet.
- Fukt, skitt og varme fremmer vekst av bakterier, har Grimstad Klepp uttalt til Dinside tidligere.
Mikroorganismene er alle steder, og de er som oss: De elsker fuktighet og litt ekstra gode, varme rom - slik vi har det på badet, opplyser Sifo-forskeren.
Oppvaskkluter som tørker langsomt, surner på samme måte som gjenglemt treningstøy i tette bager.
Det samme gjør håndklær.
Malin Skaar, leder for Orkla forbrukerservice og ekspert på Plusstid.no, forteller at sur lukt kan komme av at håndkle har blitt vasket på for lav temperatur over lang tid.
- Håndkle bør vaskes på 60-90 grader, alt etter vaskeanvisningen, sier Skaar til Dinside.
Og det er flere faktorer som påvirker hvor langsomt eller raskt håndkleet tørker etter at du har hengt det opp igjen.
Blant annet handler det om tykkelsen på håndkleet:

        - Håndklær bør være tynne. Da tørker de mye fortere og holder seg rene lenger. Tynne håndklær fyller dessuten ikke så mye plass i maskinen eller gymbagen, tipser Grimstad Klepp.
      
Det andre handler om hvordan du henger opp håndkleet etter bruk. Hvis du henger det på en knagg, vil dette være mye mer uhygienisk enn om du lar håndkleet henge på en tørkestang:
- Håndklær bør henges luftig opp etter bruk. Jo mer luft som kommer til, desto fortere tørker de, opplyser Grimstad Klepp.
Kanskje har du diskutert dette med venner før: Hvor mange ganger er det greit å bruke håndkleet før du må vaske det igjen?
Ifølge Malin Skaar, er dette noe du bør se an:
- Er du flink til å henge det opp til tørk etter bruk så vil det ha lenger «levetid» enn om det blir liggende på gulvet, sier hun.
Skyller du håret godt, slik at det ikke er såperester i håret, så vil håndkle kunne brukes lenger, legger hun til.

        - Føles håndkle «seigt» er det på tide med en vask, tipser Skaar.
      
Hun synes ikke at man skal bytte håndkle hver dag, særlig av miljøhensyn. I tillegg vil håndkle holde seg mykt lenger dersom man ikke vasker det for ofte, mener Skaar.

        - Men er du syk, bør du vaske håndkle oftere, og da tenker jeg spesielt på håndhåndkle, understeker hun.
      
Dinside har tidligere gjennomført en undersøkelse blant våre lesere, der vi spurte om deres håndklevaner. Her er et utdrag fra undersøkelsen:

        Dette gjør vi med dusjhåndkleet:
      

        Så ofte bytter vi dusjhåndklær:
      

        Kilde: 
        
          Avstemming på Dinside.no
        
      
Forbrukernettsiden Domain lister opp seks vanlige håndkletabber som de aller fleste av oss nok har begått minst én gang:
