
# Ποινική έρευνα για τις καταγγελίες περί “παρακυκλώματος” στο ΚΕΘΕΑ Θεσσαλονίκης

Published at: **2019-11-06T20:59:00+00:00**

Author: ****

Original: [enikos.gr](http://www.enikos.gr/society/682739/poiniki-erevna-gia-tis-katangelies-peri-parakyklomatos-sto-kethea)

Σε εξέλιξη βρίσκεται εδώ και λίγες ημέρες η προκαταρκτική έρευνα, που παρήγγειλε εισαγγελέας προς την υπηρεσία Εσωτερικών Υποθέσεων της ΕΛ.ΑΣ., για τις καταγγελίες περί δράσης "παρακυκλώματος" στο ΚΕΘΕΑ Θεσσαλονίκης, σχετικά με το πρόγραμμα "Θησέας" στις φυλακές Διαβατών.
Σύμφωνα με δικαστικές πηγές, που επικαλείται το ΑΠΕ-ΜΠΕ, μία ανώνυμη επιστολή για το ΚΕΘΕΑ που έφθασε προ 10ημέρου στο γραφείο του προϊσταμένου της Εισαγγελίας Πρωτοδικών Θεσσαλονίκης Στέφανου Ζαρκαντζιά προκάλεσε τη διερεύνηση της υπόθεσης σε ποινικό επίπεδο.
Μετά την επιστολή που φέρεται να σχετίζεται και με τα συμπεράσματα του πορίσματος, ο εισαγγελέας έδωσε εντολή να αναζητηθεί το περιεχόμενό του. Αφού έλαβε γνώση του περιεχομένου του πορίσματος, ο κ Ζαρκαντζιάς παρήγγειλε από εισαγγελέα πρωτοδικών τη διενέργεια προκαταρκτικής εξέτασης, η οποία έχει ανατεθεί ήδη στις Εσωτερικές Υποθέσεις της ΕΛ.ΑΣ. και είναι σε εξέλιξη.
Στην εν λόγω υπόθεση αναφέρθηκε σήμερα και ο υπουργός, Υγείας Βασίλης Κικίλιας, μιλώντας από το βήμα της Βουλής.
Πηγή: ΑΠΕ-ΜΠΕ
