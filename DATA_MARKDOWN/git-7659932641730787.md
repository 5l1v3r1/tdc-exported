
# Kaçak avcılar, aslanları öldürüp 'sihirli iksir' için pençe ve çenelerini kesti

Published at: **2019-11-02T08:00:00+00:00**

Author: ****

Original: [ŞARKUL AVSAT](https://aawsat.com/turkish/home/article/1972716/ka%C3%A7ak-avc%C4%B1lar-aslanlar%C4%B1-%C3%B6ld%C3%BCr%C3%BCp-sihirli-iksir-i%C3%A7in-pen%C3%A7e-ve-%C3%A7enelerini-kesti)

Güney Afrika'daki bir şehir hayvan koruma alanında 4 aslana acı içinde ölmelerine neden olan zehirli et verildiği belirtildi. Kaçak avcıların daha sonra "sihirli iksirlerde" ve gizli ritüellerde kullanılmak üzere aslanların çene ve pençelerini keserek aldığı tahmin ediliyor.Tshwane'deki Rietvlei Doğa Koruma Alanı'nda yaşayan kurtarılmış aslanlar perşembe gecesi öldürüldü. Yerel haberlere göre Pretoria'daki polis aslanların ölümünde rolü olan şüphelilerin yakalanması için "gece gündüz çalışıyor."Independent Türkçe'de yer alan habere göre, katledilen hayvanların cesetleri cuma sabahı yetkililerce bulunduğunda 4'ünün de alt çeneleri ve pençeleri kayıptı. Bu organlar, Güney Afrika'da sihir ve büyücülükle yakından ilişkili geleneksel "muti" tıbbında son derece değerli.Dedektifler, suçluların tesisin yerleşim planına dair tam bilgi sahibi olduğunu düşünüyor. Güney Afrika merkezli basın kuruluşu Independent Online'a konuşan yerel idare çevre departmanından Dana Wannenburg, "Bu insanlar ana yollara nasıl erişeceklerini ve aslanlara ulaşmak için tel çitleri nereden kesmeleri gerektiğini biliyordu. Hiçbir sıradan insan bu bilgiye sahip olamaz" dedi.Wannenburg aslanların öldürülmesi sonrası yaptığı açıklamada, "Bu vahşi eylem cezasız kalmayacak. Tshwane Koruma Parkı yetkilileri, Güney Afrika Polis Hizmeti (SAPS), ulusal ve yerel departmanlar gece gündüz faillerin tespiti ve yakalanması için çalışacak. Rietvlei'deki aslanlar Tshwane'nin gururu ve önemli bir turistik değerdi, kayıpları yıllarca hissedilecek. Kalan hayvanların korunması için güvenlik önlemleri artırıldı" dedi.Baş Korucu Bradden Stevens, 10 yıldır beraber çalıştığı aslanların ölümüyle dünyasının "alt üst olduğunu" söyledi.MailOnline'ın haberine göre Stevens, "Kalbim 4 oğlum ve kızım için paramparça oldu, şu an çok karanlık bir kuyudayım" dedi.Stevens, "Bu aslan uzuvlarının çok uzağa götürülmeyeceğinden, vücut parçalarının geleneksel ilaçlar veya sihirli iksirlerin hazırlandığı muti için, yerel muti pazarlarına ulaşacağından eminim" diye ekledi.Stevens, öldürülen 4 aslanın yeterli beslenemeyecekleri ve hayatta kalamayacakları için doğaya salınamamış kurtarılmış hayvanlar olduğunu açıkladı. 
