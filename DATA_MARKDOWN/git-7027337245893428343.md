
# سقوط دیوار برلین 30 ساله شد/ سوغاتی برلین: یک قطعه از دیوار (+عکس)

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696346/%D8%B3%D9%82%D9%88%D8%B7-%D8%AF%DB%8C%D9%88%D8%A7%D8%B1-%D8%A8%D8%B1%D9%84%DB%8C%D9%86-30-%D8%B3%D8%A7%D9%84%D9%87-%D8%B4%D8%AF-%D8%B3%D9%88%D8%BA%D8%A7%D8%AA%DB%8C-%D8%A8%D8%B1%D9%84%DB%8C%D9%86-%DB%8C%DA%A9-%D9%82%D8%B7%D8%B9%D9%87-%D8%A7%D8%B2-%D8%AF%DB%8C%D9%88%D8%A7%D8%B1-%D8%B9%DA%A9%D8%B3)


        بسیاری از بخش‌های دیوار پس از 9 نوامبر 1989 (18 آبان 1368) به موسسات مختلف اهدا شده است.
      
قطعات دیوار برلین 30 سال پس از سقوط آن به سوغاتی تبدیل شده و به عنوان نماد بزرگترین سازه جدا کننده کمونیست شرقی و امپریالیسم غربی در میادین، خیابان و پارک‌های شهر برلین به فروش می‌رسد.
به گزارش عصرایران به نقل از رویترز،  زمانی‌که آلمانی‌های هیجان زده و خوشحال با چکش در 9 نوامبر 1989 (18 آبان 1368) به جان دیوار برلین افتادند، تصور چنین آینده‌ای برای دیوار را نمی‌کردند.
اما صادرات قطعات دیوار برلین به یک موفقیت تبدیل شد. بخش‌هایی از دیوار به عنوان هدایای رسمی به سراسر جهان ارسال شد. اغلب توریست‌ها نیز پس از گردش در برلین قطعه سنگ‌هایی روشن را خریداری می‌کنند. به گفته بسیاری از فروشندگان، این سنگ‌ها زمانی قطعه‌ای از دیوار برلین بوده‌اند. برخی از آنها دارای گواهینامه اصالت هستند.
"برند برایتن‌باخ" رهگذر 67 ساله در "یادبود دیوار برلین" در این باره گفت: "دیوار به اندازه قطعاتی که فروخته شده، زیاد نبود".
بخش‌هایی از این دیوار که توسط آمریکا، اوکراین و روسیه ساخته شده، بزرگترین جاذبه گردشگری در برلین است. از طرفی بسیاری از بخش‌های این دیوار در کشورهای دیگر به نمایش گذاشته می‌شود.
یک قطعه از دیوار برلین در حیات مقر اصلی سازمان ملل در نیویورک/ عکس: رویترز
بازدید از بخش شرقی دیوار که در سال 1990 توسط هنرمندان نقاشی شد، اهمیت زیادی برای گردشگران دارد.
بسیاری از بخش‌های دیوار نیز پس از 9 نوامبر 1989 (18 آبان 1368) به موسسات مختلف اهدا شده است. این قطعات معمولا بین موسسات جابه‌جا می‌شوند، بنابراین ممکن است سرچ اینترنتی با مکان کنونی آنها متفاوت باشد.
قطعاتی از دیوار برلین در لس‌آنجلس، کالیفرنیا/ عکس: رویترز
خیلی‌ها در این مکان دوست دارند با تصویر "ترابانت" خودروی کلاسیک آلمان شرقی یا تصویر "لیونید برژنف" رهبر سابق اتحاد جماهیر شوروی در حال بوسیدن "اریش هونکر" رهبر سابق آلمان شرقی عکس بگیرند. این سوژه برای بسیاری از افراد یک تجربه فکری است.
بخشی از دیوار برلین در میدان اصلی سئول/ عکس: رویترز
 
بخشی از دیوار برلین در دانشگاه ملی سنگاپور/ عکس: رویترز
 
بخشی از دیوار برلین در مرکز "ساخاروف" مسکو/ عکس: رویترز
 
