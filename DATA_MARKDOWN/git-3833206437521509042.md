
# Алекс Найденова стартира с победа в Тайланд

Published at: **2019-11-06T15:08:00+00:00**

Author: ****

Original: [Plovdiv24.bg](https://www.plovdiv24.bg/sport/911702.html)

Пловдивчанката Александрина Найденова се класира за втория кръг на турнира по тенис на твърди кортове в Хуа Хин (Тайланд) с награден фонд 25 хиляди долара. Поставената под номер 5 Найденова елиминира участващата с "уайлд кард" представителка на домакините Пачарин Чипчандедж с 6:4, 7:6 (4) след почти два часа игра.
27-годишната тенисистка поведе с 4:1 гейма по пътя си към успеха в първия сет, а във втората част пропиля аванс от 3:1, при 5:4 сервираше за мача, но все пак спечели тайбрека, а с това и двубоя. Така нашето момиче заработи 5 точки за световната ранглистаа, а за място на четвъртфиналите ще играе срещу квалификантката Джоана Гарланд (Тайван).
