
# Fortnite: Piccone Minty di GameStop disponibile in Italia

Published at: **2019-11-06T00:00:00+00:00**

Author: **Simone Pettine**

Original: [Multiplayer.it](https://multiplayer.it/notizie/fortnite-piccone-minty-di-gamestop-disponibile-in-italia.html)

Inizialmente disponibile esclusivamente presso i GameStop americani, il Piccone Minty di Fortnite Battaglia Reale può ora essere ottenuto anche presso la catena di videogiochi della nostra penisola. Vediamo qui di seguito in questo rapido articolo tutto ciò che dovete conoscere. Per ottenere il Piccone Minty di Fortnite Capitolo 2 presso i GameStop italiani basterà recarsi presso un qualsiasi punto vendita della penisola, e acquistare un oggetto a tema Fortnite: a questo punto al momento del pagamento dovrete richiedere al commesso il codice del Piccone Minty, che andrà poi riscattato sul sito web di Epic Games (non sulla specifica console che utilizzate per giocare). La quantità di codici fornita da Epic Games ai GameStop italiani sembra essere molto limitata, quindi difficilmente resteranno disponibili per molto tempo: se volete questo strumento raccolta esclusivo, agite rapidamente. Vi terremo aggiornati, eventualmente, sull'evolversi della situazione. Qui di seguito trovate l'immagine del Piccone Minty.
