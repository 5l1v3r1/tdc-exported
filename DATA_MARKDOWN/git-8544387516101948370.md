
# Γιάννα Αγγελοπούλου: Έναρξη εργασιών της Επιτροπής «Ελλάδα 2021»

Published at: **2019-11-07T15:07:27+00:00**

Author: **Marianthi Dovri**

Original: [neolaia.gr](https://neolaia.gr/2019/11/07/gianna-aggelopoulou-enarxi-ergasion-epitropis-ellada-2021/)

Η πρόεδρος της Επιτροπής «Ελλάδα 2021», Γιάννα Αγγελοπούλου, μίλησε στην τελετή έναρξης των εργασιών της Επιτροπής τονίζοντας ότι τα 200 χρόνια από την Ελληνική Επανάσταση του 1821 και τη σύσταση του ελληνικού κράτους αποτελούν ορόσημο για κάθε Έλληνα και Ελληνίδα. Η Γιάννα Αγγελοπούλου, η οποία διαδέχθηκε στο βήμα τον πρωθυπουργό, Κυριάκο Μητσοτάκη, μίλησε περί ιδανικής ευκαιρίας για άσκηση αυτογνωσίας σε ατομικό και συλλογικό επίπεδο.
Επίσης, μίλησε για επανασύσταση της Ελλάδας στο εξωτερικό, τονίζοντας και κατονομάζοντας Έλληνες και Ελληνίδες που άφησαν το αποτύπωμά τους λέγοντας:

        «Ελλάδα είναι και οΓιάννηςΑντετοκούνμπο, ο Κάχι Καχιασβίλι και ο Ζαχαρίας Ιμάμ. Καλούμαστε να αποτυπώσουμε την Ελλάδα όπως είναι.«
      
Επίσης, τόνισε ότι πρόκειται για μία ευκαιρία αναμέτρησης με το μέλλον αναφέροντας: » Είναι μία ευκαιρία αναμέτρησης με το μέλλον και μια ευκαιρία να επανασυστήσουμε την Ελλάδα στον κόσμο. Να συνομιλήσουμε με τους άλλους την εθνική μας ταυτότητα, για όσα είμαστε και θέλουμε να γίνουμε.»
Η Γιάννα Αγγελοπούλου δεν παρέλειψε να μιλήσει και για το μέλλον, αναφέροντας χαρακτηριστικά τα εξής: «Να μιλήσουμε και για το μέλλον: Το 2025, το 2031, το 2051, τι θέλουμε να αλλάξουμε; Τι θέλουμε να πετύχουμε; Τι ανάγκες έχουμε και πώς σκοπεύουμε να τις καλύψουμε; Η Επιτροπή 2021 θα προχωρήσει στον σχεδιασμό πολύμορφων δράσεων. Θα επιδιώξει να συνομιλήσει και να συνεργαστεί στενά με ιδρύματα, ομάδες πολιτών κλπ, ώστε να ενταχθούν κι αυτές στον σχεδιασμό. Θέλουμε να αποδείξουμε ότι μπορούμε να συστρατευόμαστε σε κοινούς σκοπούς.«
Ακόμη, τόνισε ότι σκοπός του εγχειρήματος είναι η η αποφυγή χρήσης δημοσίων πόρων για την υλοποίησή του εγχειρήματος.
Παράλληλα, η Γιάννα Αγγελοπούλου έδειξε μεγάλη προθυμία να δώσει το βήμα στις νέες γενιές λέγοντας χαρακτηριστικά: «Ειδική θέση θα δώσουμε στο βήμα στις νέες γενιές. Η ουσιαστική συμμετοχή τους θα αποτελεί λυδία λίθο της επιτυχίας μας.»
Η γενικότερη Επιτροπή για την «Ελλάδα 2021» απαρτίζεται από πολλά γνωστά και διακεκριμένα μέλη της επιστημονικής κοινότητας με επικεφαλή την κυρία Γιάννα Δασκαλάκη.
