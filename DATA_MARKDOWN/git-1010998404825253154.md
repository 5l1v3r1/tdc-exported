
# Протестиращи се опитаха да осуетят интервю на сръбския президент

Published at: **2019-11-06T16:59:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/protestirashti-se-opitaha-da-osuetjat-intervju-na-srabskija-prezident.html)

Стотици демонстранти се опитаха да осуетят интервю на сръбския президент Александър Вучич пред националната телевизия, като окупираха сградата в Белград.
Появи се и спекулация, че се готви убийството му.
Късно снощи над 200 антиправителствени демонстранти се събраха пред главния вход на националната телевизия с обвинения към Александър Вучич, че налага пълен контрол над медиите.
„Има ли друга държава, в която медии обявяват възможен опит за убийство на президента и местни телевизии да рекламират предаването си на живо на опита за убийство пред държавната телевизия от 19 и 30. Това показва в каква лудост живеем”, обясни опозиционният лидер Боско Обрадович.
По-късно вечерта в „Инстаграм” Вучич се похвали, че е успял да влезе през страничен вход и участва в планираното интервю.
Протестите срещу него не стихват почти година, като за този период страната се срина с 14 позиции в класациите за свобода на словото и вече е 90-та в света.
