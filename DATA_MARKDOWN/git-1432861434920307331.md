
# Андре Гомеш благодари на всички за подкрепата

Published at: **2019-11-07T10:17:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/andre-gomesh-blagodari-na-vsichki-za-podkrepata-1403815.html)

Андре Гомеш благодари на всички за подкрепата, след като полузащитникът на Евертън претърпя операция на счупения си глезен.
Португалският национал получи тежката контузия при равенството с Тотнъм 1:1 на „Гудисън Парк“ в неделя след влизане на Хюн Мин Сон и вторичен контакт със Серж Орие. Гомеш бе изписан от болницата във вторник, след като хирургическата интервенция преминала „изключително успешно“.
Португалецът адресира феновете на „карамелите“ с публикация в Туитър, казвайки: „Здравейте на всички, както вече знаете, всичко премина добре. Вече съм у дома със семейството си. Бих искал да благодаря на всички за подкрепата, съобщенията и положителната енергия. Благодаря ви“.

        
          ВИДЕО: НЕУТЕШИМИЯТ ПЛАЧ НА СОН, КОГАТО ВИДЯ СЧУПЕНИЯ КРАК НА ГОМЕШ
        
      
Очаква се 26-годишният футболист на Евертън да отсъства от терените между 6 месеца и година. Фенове на "карамелите" пък реагираха много остро към инцидента, като се стигна дори до расистки обиди срещу Хюн Мин Сон (видео и подробности вижте тук).
