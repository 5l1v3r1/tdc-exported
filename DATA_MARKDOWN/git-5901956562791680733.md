
# VIDEO: Trumpa izžvižgali kot še nikoli, televizija prekinila prenos

Published at: **2019-11-03T13:44:00+00:00**

Author: **P. K.**

Original: [Slovenske novice](https://www.slovenskenovice.si/novice/svet/clanek/video-trumpa-izzvizgali-kot-se-nikoli-televizija-prekinila-prenos-243225)

WASHINGTON – Ameriški predsednik Donald Trump se je pred dnevi prvič po nastopu predsedniške funkcije odpravil na ogled tekme bejzbola, kamor je povabil še nekaj ranjenih veteranov, kongresnih podpornikov in prvo damo Melanio Trump. Ko so ga organizatorji predstavili publiki, ga je ta glasno izžvižgala in zahtevala, da ga zaprejo. Trump je prišel na tekmo šele po prvi menjavi, na zaslonu pa so ga pokazali in razglasili šele po tretji menjavi, ko ekipa Washingtona običajno opravi pozdrav za vojaške veterane. Ko se je na pokazala Trumpova loža, so se oglasili žvižgi in glasni izrazi neodobravanja. Na zaslonu so nato prikazali veterane, kar je poželo aplavz.
