
# Киану Рийвс се появи на събитие с жена за първи път от 20 години (СНИМКИ)

Published at: **2019-11-05T10:03:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/kianu-rijvs-se-pojavi-na-sabitie-s-zhena-za-parvi-pat-ot-20-godini-snimki.html)

Актьорът Киану Рийвс се появи на събитие с приятелката си, като това е първата му публична връзка от почти 20 години насам. Рийвс пристигна на гала вечерта на „ЛАКМА Арт + Филм“ хванат за ръка с артиста Александра Грант.
От години Киану Рийвс е добре познат на публиката като един от най-затворените и потайни актьори. Много малко се знае за неговия социален и романтичен живот. Онлайн има малко негови снимки извън снимачната площадка, в които той често си играе с улични кучета, например, и са му донесли прякора „най-милия човек в Холивуд“.
44-годишната Александра Грант и 55-годишният Киану Рийвс и друг път са се появявали на събития заедно, но не като двойка. Грант е художник и е илюстрирала книга на Рийвс с името „Ода за щастието“ през 2011 г. По-късно двамата си партнират и за друга книга, а през 2017 г. създават издателска къща заедно.
За първи път обаче те се появяват на официално събитие, хванати за ръка.
Последната жена, за която се знае, че е била романтична приятелка на Киану Рийвс е актрисата Дженифър Сайм. Тя забременява от актьора, но през декември 1999 г. дъщеря им се ражда мъртва. След тежката загуба двамата се разделят, но остават близки приятели. През 2001 г. Сайм загива при автомобилна катастрофа.
