
# Українсько-американська ракета вивела на орбіту вантажний корабель

Published at: **2019-11-03T00:31:00+00:00**

Author: ****

Original: [ZIK.UA](https://zik.ua/news/2019/11/03/ukrainskoamerykanska_raketa_vyvela_na_orbitu_vantazhnyy_korabel_1682441)


        Українсько-американська ракета-носій "Антарес" вивела на орбіту вантажний корабель "Сигнус", який доставить на Міжнародну космічну станцію 3750 кг корисного вантажу, серед якого - експериментальна духовка.
      
Про це повідомляє Конструкторське бюро "Південне". 
Зокрема, корабель "Сигнус" доставить на станцію провізію та речі для екіпажу, комп'ютери, комплектуючі, а також обладнання для магнітного альфа-спектрометра та виходу у відкритий космос. 
Крім цього, на Міжнародну космічну станцію буде доставлено експериментальну духову шафу Zero G, за допомогою якої досліджуватимуть властивості теплопередачі та процес приготування їжі в умовах мікрогравітації. 
Як зазначається, проект "Антарес" є вдалим прикладом співпраці підприємств космічної галузі України в міжнародних космічних проектах, а також присутності української ракетно-космічної галузі на світовому космічному ринку.
Нагадаємо, цього тижня у Міністерстві оборони Росії заявили про випробування балістичної ракети морського базування "Булава", яку вперше запустили з новітнього стратегічного ракетоносця "Князь Володимир" проєкту "Борей-А". 
