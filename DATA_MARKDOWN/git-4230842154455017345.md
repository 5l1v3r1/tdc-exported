
# Нафтогаз подав новий позов проти Газпрому на $12 млрд

Published at: **2019-11-02T16:13:58+00:00**

Author: ****

Original: [ФАКТИ](https://fakty.com.ua/ua/ukraine/20191102-naftogaz-podav-novyj-pozov-proty-gazpromu-na-12-mlrd/)

Нафтогаз України відправив до Стокгольмського арбітражу Заяву про захист та зустрічні позовні вимоги проти Газпрому.
НАК Нафтогаз України подала до Стокгольмського арбітражу нові позовні вимоги проти Газпрому щодо компенсації понад $12 млрд.
Про це повідомив на своїй сторінці у Facebook виконавчий директор НАК Нафтогаз України Юрій Вітренко.
За його словами, Заява про захист та зустрічні позовні вимоги стала відповіддю України на дії Газпрому, який 18 квітня 2018 року звернувся до Стокгольмського арбітражу з вимогою про початок арбітражу.
Вітренко нагадав, що російська компанія ще залишається винною Нафтогазу $3 млрд.
Читайте: Навіть без газу РФ та Європи Україна стабільно пройде опалювальний сезон – Нафтогаз
Водночас виконавчий директор Нафтогазу зазначив, що у 2021 році розраховує на ухвалення рішення за новим арбітражем.
До того ж Вітренко пояснив, що нині Газпром хоче переглянути рішення попереднього Стокгольмського арбітражу за транзитним контрактом, бо вважає, що він накладає надмірні зобов’язання.
Нагадаємо, 1 березня Гаазький арбітраж у справі щодо активів, які були втрачені в результаті анексії Криму, прийняв рішення на користь Нафтогазу.
