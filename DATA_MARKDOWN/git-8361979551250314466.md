
# Директор лісгоспу у Харківській області пропонував детективу НАБУ $100 тис. хабаря, його заарештували

Published at: **2019-11-02T19:54:00+00:00**

Author: ****

Original: [НВ](https://nv.ua/ukr/ukraine/events/direktor-lisgospu-harkivskoji-oblasti-proponuvav-100-tis-dolariv-nabu-novini-ukrajini-50051294.html)

Про це повідомляє прес-служба Спеціалізованої антикорупційної прокуратури.
Директор лісгоспу пропонував детективу 100 тис. доларів за закриття кримінальної справи щодо протиправного відчуження значних обсягів деревини, яка належала держпідприємству, а також про продаж лісопродукції за заниженими цінами в користь підконтрольним йому приватним суб'єктам господарювання.
Зловмисника взяли під варту на 2 місяці з можливістю внесення застави в 4,9 мільйона гривень.
Йому інкримінують ч. 3 ст. 369 Кримінального кодексу (пропозиція, обіцянка або надання неправомірної вигоди посадовій особі).
Читайте також:
Михайло КіндракевичЯк мені вперше запропонували хабар. Щоденник патрульного
Санкція статті передбачає покарання у вигляді позбавлення волі на строк від чотирьох до восьми років з конфіскацією майна або без такої.
В серпні правоохоронці викрили у Харківській області працівників держпідприємства Жовтневий лісгосп, які займалися масовим розкраданням деревини. За даними слідства, з вересня 2018 по червень 2019 року чиновники лісгоспу незаконно вирубили дерев на 23,8 млн гривень.
Читайте також:
