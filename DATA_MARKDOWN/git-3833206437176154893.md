
# Невероятно приятно време утре!

Published at: **2019-11-04T15:28:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Neveroyatno-priyatno-vreme-utre-911145)

През нощта на места в планинските райони ще превали, но от запад облачността бързо ще се разкъсва и намалява и до сутринта над по-голямата част от страната ще се изясни. Вятърът ще е югозападен и ще отслабне. Минималните температури ще са от 5-6° на места в западните райони, до 15-16° по морския бряг.
Утре ще е слънчево и ще остане топло за сезона. Повече облаци ще има сутринта над източните райони. Вятърът ще се задържи от югозапад и ще е слаб, в планинските райони – до умерен. Максимални температури между 20° и 25°.
Над планините ще е слънчево. Ще духа до умерен, по високите и открити части и временно силен запад-северозападен вятър. Максимална температура на височина 1200 метра – около 18°, на 2000 метра – около 11°.
Над Черноморието ще е предимно слънчево, с по-значителна облачност в сутрешните часове. Ще духа слаб до умерен югозападен вятър. Максимални температури на въздуха между 21° и 24°. Температурата на морската вода е 17°. Вълнението на морето преди обяд ще е 3 бала, след пладне ще отслабне, в повечето райони до 2 бала.
На 05.11.2019 слънцето ще изгрее в 07:05 часа и ще залезе в 17:15 часа. Продължителност на деня 10:10 часа.
