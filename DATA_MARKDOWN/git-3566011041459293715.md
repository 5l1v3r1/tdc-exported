
# تغییر مسیر طوفان حاره ای ماها به سمت سواحل هند و پاکستان / صیادان فرا ساحل از تردد به محدوده طوفان خودداری کنند

Published at: **2019-11-02T14:40:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544143.html/%D8%AA%D8%BA%DB%8C%DB%8C%D8%B1-%D9%85%D8%B3%DB%8C%D8%B1-%D8%B7%D9%88%D9%81%D8%A7%D9%86-%D8%AD%D8%A7%D8%B1%D9%87-%D8%A7%DB%8C-%D9%85%D8%A7%D9%87%D8%A7-%D8%A8%D9%87-%D8%B3%D9%85%D8%AA-%D8%B3%D9%88%D8%A7%D8%AD%D9%84-%D9%87%D9%86%D8%AF-%D9%88-%D9%BE%D8%A7%DA%A9%D8%B3%D8%AA%D8%A7%D9%86---%D8%B5%DB%8C%D8%A7%D8%AF%D8%A7%D9%86-%D9%81%D8%B1%D8%A7-%D8%B3%D8%A7%D8%AD%D9%84-%D8%A7%D8%B2-%D8%AA%D8%B1%D8%AF%D8%AF-%D8%A8%D9%87-%D9%85%D8%AD%D8%AF%D9%88%D8%AF%D9%87-%D8%B7%D9%88%D9%81%D8%A7%D9%86-%D8%AE%D9%88%D8%AF%D8%AF%D8%A7%D8%B1%DB%8C-%DA%A9%D9%86%D9%86%D8%AF)

معاون توسعه و پیش بینی هواشناسی سیستان و بلوچستان گفت: آخرین خروجی نقشه های پیش یابی نشان می دهد که طوفان ماها در روزهای آینده به یک طوفان درجه 3 حاره ای تبدیل می شود و به جای حرکت به سمت کشور عمان، به سوی سواحل هند و پاکستان می رود.
به گزارش شبکه اطلاع رسانی راه دانا؛ دوست محمد کلیم در گفت وگو با عصرهامون، اظهار داشت: هم اکنون طوفان حاره ای ماها در عرض 16درجه شمالی قرار دارد و پیش بینی می شود تا روزهای آینده به عرض 18 درجه و حتی بالاتر از آن نیز نفوذ کند.وی ادامه داد: بر اساس خروجی نقشه های پیش یابی و مدل های جوی مسیر حرکت این طوفان از شمال غربی به شمال شرقی تغییر کرد و مقصد جدید آن به سمت سواحل هند و پاکستان خواهد بود.معاون توسعه و پیش بینی هواشناسی سیستان و بلوچستان خاطرنشان کرد: انتظار می رود بیشینه سرعت طوفان در محدوده فعالیت آن به بیش از 180 کیلومتر بر ساعت برسد که پیامد آن مواج شدن شدید دریا است.کلیم اضافه کرد: این طوفان بر خلاف طوفان قبلی از قدرت کمتری برخوردار است و خطری برای سواحل ما در پی ندارد اما توصیه می شود صیادان فرا ساحل استان از تردد به محدوده طوفان خودداری کنند. وی با بیان اینکه هر گونه تغییر در مسیر و قدرت طوفان به اطلاع مردم می رسد، گفت: طوفان های حاره ای به سبب افزایش دمای آب اقیانوس تشکیل می شوند و انرژی خود را از آن تأمین می کنند.معاون توسعه و پیش بینی هواشناسی سیستان و بلوچستان ادامه داد: مهمترین عوامل تضعیف طوفان تغییر دمای آب اقیانوس و یا برخورد طوفان به سواحل است.انتهای پیام/
