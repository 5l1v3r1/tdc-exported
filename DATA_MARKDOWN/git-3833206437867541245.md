
# Зрители искат конярката Веселка да спечели Фермата

Published at: **2019-11-01T17:24:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Zriteli-iskat-konyarkataVeselkada-specheli-Fermata-910436)

Зрители искат конярката Веселка Маринова да спечели "Фермата“ и голямата награда от 100 000 лева, узна "Галерия“. Те смятат, че сиромахинята най-много от всички заслужава да спечели формата не заради физическите си данни, а заради нуждата й от финансова подкрепа. 
22-годишната майка на три деца живее в мизерни условия заедно с втория си мъж в с. Борима. "2-3 години сме били без ток и вода. Имам много заеми, затънала съм в кредити. Мечтая за собствена къща и още коне“, сподели във визитката си Веселка. 
Тежката й съдба трогна феновете на "Фермата“ и повечето са на мнение, че голямата награда трябва да отиде именно при човек като нея. "Това е най-истинският фермер от всички сезони до момента. Силно и борбено момиче, което няма да прахоса 100-те хиляди за прищевки, а ще изхрани три гърла“, коментират зрители.
