
# Esportare un frame da un vostro video? Se avete un Pixel 4 è facilissimo (foto)

Published at: **2019-11-03T09:53:20+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/03/esportare-un-frame-un-vostro-video-avete-un-pixel-4-facilissimo-foto-677672/)

I Google Pixel 4 sono tra noi da pochissimo tempo e pian piano ne apprezziamo le peculiarità. Tra queste troviamo la possibilità di esportare frame dai video registrati.
Questa possibilità è facilmente accessibile attraverso l’editor direttamente integrato nella galleria dei Pixel 4. Come vedete dagli esempi riportati nella galleria in basso, una volta selezionato il testo Modifica relativamente ad un video registrato con Pixel 4 si avrà accesso all’opzione Export frame, oltre alle due classiche Stabilize e Rotate che sono presenti anche per altri modelli di dispositivi. Esportando il frame si avrà di fatto una nuova immagine in galleria.
Inoltre, per i video registrati con la fotocamera posteriore sarà possibile esportare fino a 10 frame in HDR. La novità è attualmente disponibile solo per Pixel 4, con la versione 4.28 di Google Foto. Non vediamo motivi per cui in futuro non potrebbe essere estesa anche alle generazioni precedenti di Pixel.
Fonte: 9to5Google
