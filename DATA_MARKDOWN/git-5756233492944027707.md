
# تظاهرات گسترده در الجزایر/ معترضان خواستار انقلاب دیگری شدند+عکس

Published at: **2019-11-02T00:11:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619327/%D8%AA%D8%B8%D8%A7%D9%87%D8%B1%D8%A7%D8%AA-%DA%AF%D8%B3%D8%AA%D8%B1%D8%AF%D9%87-%D8%AF%D8%B1-%D8%A7%D9%84%D8%AC%D8%B2%D8%A7%DB%8C%D8%B1-%D9%85%D8%B9%D8%AA%D8%B1%D8%B6%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D8%A7%D9%86%D9%82%D9%84%D8%A7%D8%A8-%D8%AF%DB%8C%DA%AF%D8%B1%DB%8C-%D8%B4%D8%AF%D9%86%D8%AF-%D8%B9%DA%A9%D8%B3)


        معترضان علیه حکومت شعار دادند و بر ضرورت یک انقلاب دیگر تاکید کردند.
      

        آفتاب‌‌نیوز :
      
همزمان با مراسم سالگرد جنگ استقلال الجزایر، ده‌ها هزار الجزایری در اعتراض به حکومت این کشور به خیابان‌های پایتخت آمدند؛ در چند شهر دیگر تجمعاتی برگزار شد.
معترضان علیه حکومت شعار دادند و بر ضرورت یک انقلاب دیگر تاکید کردند. تغییر زمان برگزاری انتخابات ریاست جمهوری دیگر خواسته معترضان بوده است.
این پرتعدادترین تظاهرات در میان تجمعاتی بوده است که در ۹ ماهه گذشته هر جمعه در الجزیره، پایتخت الجزایر برگزار شده است.
ترافیک سنگینی در پایتخت ایجاد شده بود. بسیاری از معترضان خودشان را با اتوبوس به پایتخت رسانده بودند چون برای جلوگیری از تجمع بیشتر مردم حرکت قطارها متوقف شده بود.
احمد قاید صالح رییس ستاد مشترک ارتش الجزایر چند روز پیش در سخنانی تاکید کرد که انتخابات ریاست جمهوری این کشور در موعد مقرر یعنی ۱۲ دسامبر ۲۱ آذر برگزار می‌شود.
برگزاری انتخابات ریاست جمهوری در الجزایر پیشتر در ماه جولای (تیر - مرداد) به علت نبود نامزد لغو شده بود.
از زمانی که بوتفلیقه مجبور شد تا از قدرت کناره بگیرد، ارتش الجزایر عملا به بازیگردان اصلی عرصه سیاست این کشور تبدیل شده است.
