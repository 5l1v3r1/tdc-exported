
# กลุ่มบีเจซี บิ๊กซี ถวายผ้าพระกฐินพระราชทาน ปี 62

Published at: **2019-11-05T07:30:00+00:00**

Author: ****

Original: [เดลินิวส์](https://www.dailynews.co.th/article/740088)


        กลุ่มบีเจซี บิ๊กซี จัดพิธีถวายผ้าพระกฐินพระราชทาน ประจำปี 2562 ณ วัดพระแก้ว พระอารามหลวง จังหวัดเชียงราย เป็นวัดแรก จาก 5 วัด ทั่วประเทศ
      
กลุ่มบีเจซี บิ๊กซี นำโดย นายอัศวิน เตชะเจริญวิกุล   ประธานเจ้าหน้าที่บริหารและกรรมการผู้จัดการใหญ่ เป็นประธานในพิธีถวายผ้าพระกฐินพระราชทาน สมเด็จพระเจ้าอยู่หัวมหาวชิราลงกรณ บดินทรเทพยวรางกูร ประจำปี 2562 ณ วัดพระแก้ว (พระอารามหลวง) จังหวัดเชียงราย เป็นวัดแรก โดยมี ว่าที่ร้อยตรี ณรงค์ โรจนโสทร รองผู้ว่าราชการจังหวัดเชียงราย  ให้การต้อนรับ  รวมถึงคณะผู้บริหาร พนักงานบริษัท ข้าราชการชั้นสูง และประชาชนในชุมชนใกล้เคียง ต่างพร้อมใจเข้าร่วมในพิธีดังกล่าวด้วยความเลื่อมใสศรัทธาในพระพุทธศาสนา  นับเป็นการสืบสานวัฒนธรรมและประเพณีอันดีงามของพุทธศาสนิกชน ในการทำนุบำรุงพระพุทธศาสนาและนำเงินที่ได้จากการทอดกฐินพระราชทานไปซ่อมแซม บูรณะศาสนาสถาน ภายในวัด ณ วัดพระแก้ว พระอารามหลวง จังหวัดเชียงราย เมื่อเร็วๆนี้ 
