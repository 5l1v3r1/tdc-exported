
# V sebi je prebudila zmagovalko

Published at: **2019-11-04T12:23:00+00:00**

Author: **A. K.**

Original: [Slovenske novice](https://www.slovenskenovice.si/bulvar/domaci-traci/clanek/v-sebi-je-prebudila-zmagovalko-240857)

Poslovna ženska, menedžerka in motivatorka Tanja Skaza je pred dnevi predstavila svojo knjigo z naslovom Spremembe vredna. »Ko sem spremenila sebe, se je spremenila organizacija. Ko sem si dovolila poslušati srce, so zaposleni delali z intuicijo.
Knjiga je resnična izpoved moje poslovne poti, skozi katero sem tudi osebnostno rasla. Je iskren zapis o tem, kaj sem delala dobro in kaj ne. Kako sem se soočila z izzivi in jih sprejela kot moje učenje, da sem danes tukaj, kjer sem. Želim, da s knjigo pomagam marsikateremu posamezniku, da se odloči živeti svoje sanje in prebudi zmagovalca v sebi. Še vedno pa želim ostati poslovna uspešna ženska, saj samo z rezultati in pravimi primeri iz prakse lahko zaposlenim pokažeš, da se da. Vse se da,« je ob premierni predstavitvi knjige povedala Tanja Skaza, ki je brez dlake na jeziku predstavila svojo poslovno in osebno pot – z vodilno mislijo, da je vse mogoče.
