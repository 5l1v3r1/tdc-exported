
# Avevano lanciato l’appello a “Chi l’ha visto?”: anziano ritrovato a Roma Termini

Published at: **2019-11-04T17:00:08+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/avevano-lanciato-lappello-a-chi-lha-visto-anziano-ritrovato-a-roma-termini.html)

Un cittadino Italiano di cinquant’anni è stato rintracciato nella Stazione di Roma Termini, dal personale della Polizia Ferroviaria. Gli Agenti, durante il normale servizio di vigilanza e prevenzione in ambito ferroviario, all’interno della Stazione di Roma Termini, hanno proceduto ad un controllo di Polizia di un cittadino italiano, il quale risultava avere a suo carico una denuncia di scomparsa.
I poliziotti si sono messi in contatto con il fratello dell’uomo che, rinfrancato, si è subito recato presso gli Uffici della Polizia Ferroviaria di Roma Termini dove si è ricongiunto al proprio familiare. L’uomo, scomparso da circa dieci giorni dalla propria residenza di Roma, era stato anche inserito sul sito web della trasmissione televisiva “Chi l’ha visto”.
