
# 
        صدیقه کیانفر مهمان تئاتر فتح خرمشهر شد
      

Published at: **2019-11-07T11:03:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638620/%D8%B5%D8%AF%DB%8C%D9%82%D9%87-%DA%A9%DB%8C%D8%A7%D9%86%D9%81%D8%B1-%D9%85%D9%87%D9%85%D8%A7%D9%86-%D8%AA%D8%A6%D8%A7%D8%AA%D8%B1-%D9%81%D8%AA%D8%AD-%D8%AE%D8%B1%D9%85%D8%B4%D9%87%D8%B1-%D8%B4%D8%AF)

به گزارش بولتن نیوز، نمایش «پیر نِنا» کاری از گروه تئاتر «نیایش تهران» است که در بیست و دومین جشنواره ملی تئاتر فتح خرمشهر روی صحنه خواهد رفت.
در این نمایش صدیقه کیانفر هنرمند پیشکسوت تئاتر، سینما، رادیو و تلویزیون به ایفای نقش می پردازد. این هنرمند در این نمایش نقش مادری را ایفا می‌کند که ۴۰ سال را در انتظار بازگشت تنها فرزندش سپری کرده است.
اکبر قهرمانی کارگردانی این اثر نمایشی را بر عهده دارد که قرار است چهارشنبه ۱۵ آبان ماه ساعت ۱۹ در قالب بیست و دومین جشنواره ملی تئاتر فتح خرمشهر در تالار غدیر خرمشهر به روی صحنه برود.
در خلاصه داستان نمایش آمده است: «۴۰ سال یلدای پیرننا در انتظار تنها فرزندش سپری شده او در یلدای ۴۱ در تدارک شب یلدا است که می پذیرد دیگر فرزندش باز نمی‌گردد.»
دیگر عوامل این اثر نمایشی عبارتند از نویسنده علیرضا سعیدی کیاسری، طراح و کارگردان اکبر قهرمانی، مشاور کارگردان حسن وارسته، گروه کارگردانی سعیده اثنی عشری، بهاره مینایی، نیلوفر مدنی، طراح پوستر و بروشور فاطمه خدایاری، موسیقی شهرام عرب زاده.
