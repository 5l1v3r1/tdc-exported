
# Fülön csípték az újpesti nők rémét

Published at: **2019-11-06T09:15:00+00:00**

Author: **Infostart**

Original: [infostart](https://infostart.hu/bunugyek/2019/11/06/fulon-csiptek-az-ujpesti-nok-remet)

Idén június 10-én hajnali 2.40-kor egy férfi odalépett egy, a IV. kerületi Ócveánárok utcában sétáló nőhöz, akivel dulakodott, majd amikor a nő sikítani kezdett, az elkövető elszaladt.
Július 12-én szintén éjjel a nem túl messzi Harsányi Kálmán utca közelében lévő vasúti töltésnél támadott meg ugyanő egy fiatal nőt, akivel erőszakoskodott, de a nő ellenállt, a férfi elmenekült.
Október 26-án hajnalban "triplázhatott" a férfi, a 914-es éjszakai busz végállomásánál egy nővel együtt szállt le, elsétált egy Megyeri úti hát lépcsőházáig, ott érte utol, ahol fogdosni kezdte, de megtámadott nő ekkor is védekezett, amitől a támadó megijedt és elszaladt.
A nyomozók a kamerafelvételek segítségével azonosították a 30 éves Sz. Andrást, akit hétfőn Újpesten - otthon - el is fogtak és őrizetbe is vették. Előzetesbe kerülhet - derült ki a rendőrség tájékoztatásából.

        Nyitókép: Pixabay.com
      
