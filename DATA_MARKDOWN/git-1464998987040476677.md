
# ഓസ്‌ട്രേലിയയിലേയ്ക്ക് വിസ വാഗ്ദാനം; തട്ടിപ്പ് നടത്തിയ ഉടമൾക്കെതിരെ പോലീസ് കേസെടുത്തു

Published at: **2019-11-01T15:47:00+00:00**

Author: **Ruhasina J R**

Original: [Anweshanam | Part of A.N.N News Private Limited](http://anweshanam.com/index.php/kerala/news/visa-offer-to-australia-case-registered-museum-polies)

തിരുവനന്തപുരം: ഓസ്‌ട്രേലിയയിലേയ്ക്ക് വിസ വാഗ്ദാനം നൽകി നിരവധിപേരെ വഞ്ചിച്ചു. പരാതിയെ തുടർന്ന് ഓസ്‌ട്രേലിയ കേന്ദ്രമായ സ്ഥാപനത്തിന്റെ ഉടമകൾക്കെതിരെ മ്യുസിയം പോലീസ് കേസെടുത്തു. സിനാഗ് ഓസി മൈഗ്രെഷൻ ആൻഡ് എഡ്യൂക്കേഷൻ കൺസൾട്ടന്റ് ഡയറക്ടർ ഹെപ്‌സി ഭായിക്കും അവരുടെ മകൾ സിനിറ്റ ബാബു, സിനിറ്റയുടെ ഭർത്താവ് ജിജു തോമസ് മാത്യു എന്നിവർക്കെതിരെയാണ് കേസ്.
വിവിധ  കോഴ്‌സുകൾക്ക് പ്രവേശനവും പൗരത്വവും തരപ്പെടുത്താമെന്നു പറഞ്ഞാണ് നിരവധിപേരെ വഞ്ചിച്ചത്. ലക്ഷങ്ങൾ വാങ്ങിച്ചതിനു ശേഷം വാഗ്ദാനം പാലിച്ചില്ലെന്ന് പരാതിയിൽ പറയുന്നു. നിരവധി പേർ വഞ്ചനയ്ക്ക് ഇരയായിട്ടുണ്ട്. ഇവരിൽ ചിലരുടെ പരാതിയുടെ അടിസ്ഥാനത്തിലാണ് ക്രൈം എസ്ഐ പുഷ്പകുമാറിന്റെ നേതൃത്വത്തിൽ കേസെടുത്തത്.  
