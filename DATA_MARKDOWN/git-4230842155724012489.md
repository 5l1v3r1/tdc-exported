
# ДБР проаналізує доходи Порошенка за 5 років

Published at: **2019-11-07T08:44:31+00:00**

Author: ****

Original: [ФАКТИ](https://fakty.com.ua/ua/ukraine/20191107-dbr-proanalizuye-dohody-poroshenka-za-5-rokiv/?utm_source=telegram&utm_medium=social&utm_campaign=live)

Печерський районний суд Києва дозволив слідчим Державного бюро розслідувань проаналізувати доходи п’ятого президента України Петра Порошенка.
30 жовтня слідчий суддя Олег Білоцерківець постановив дозволити слідчим ДБР проаналізувати доходи Петра Порошенка за п’ять років.
Суд задовольнив клопотання слідчого ДБР Олени Осетрової про тимчасовий доступ до речей і документів, що знаходяться у Пенсійному фонді. Вони містять відомості про суми нарахування зарплати, доходів, сплачених страхових внесків Порошенка за період з 7 червня 2014 року по 19 травня 2019 року.
Читайте: НАБУ відкрило справу проти Порошенка та Клімкіна
До ДБР надійшла заява від адвоката Олени Ісаєвської про вчинення кримінального правопорушення. У ньому йдеться, що, ймовірно, Порошенко та службові особи митної та прикордонної служб організували незаконне переправлення осіб через держкордон України з використанням підроблених документів.
Провадження кваліфікується за ч. 1 ст. 332, ч. 4 ст. 358, ч. 1 ст. 366 Кримінального кодексу України (службове підроблення).
Також суд визначив термін дії постанови протягом одного місяця, починаючи з 30 жовтня.
Раніше повідомлялося, що ГПУ готує проект підозри Петру Порошенку, що стосується зловживання владою.
