
# Мартин Скорсезе оплю филмите за супергерои

Published at: **2019-11-05T19:08:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Martin-Skorseze-oplyu-filmite-za-supergeroi-911436)

Носителят на "Оскар“ за най-добър режисьор Мартин Скоросезе се завърна в дебата за художествената стойност на филмите за супергерои, който той възпламени с интервю през октомври, когато заяви, че "те не са кино“ и ги сравни с "тематични паркове“.
В статия за "Ню Йорк таймс“ Скорсезе се опитва даде отговор на въпроса защо критикува касовите ленти на "Марвел“, като посочва, че киното е форма на изкуство, която ти дава неочакваното: "А във филмите за някой супергерой нищо не е изложено на риск“.
В интервюто казах, че съм се опитвал да гледам някои от тези филми и че те не са за мен и ми приличат повече на тематични паркове, отколкото на филми, тъй като ги знам и съм ги обичал през целия си живот и в края на краищата не смятам, че са кино, отбелязва нюйоркският режисьор.
Много хора възприеха последната част от отговора ми като обида или като доказателство, че мразя "Марвел“. Много франчайз филми са правени от хора със значителен талант и артистичност. Можете да видите това на екрана. Фактът, че тези филми не ме интересуват е въпрос на личен вкус и темперамент. Ако бях по-млад, сигурно щях да се развълнувам от тези ленти и може би дори бих поискал да заснема такъв филм. Но аз израснах, когато съм и развих усещане за филми – за това какво са били и какви можеха да бъдат - а това е толкова далеч от вселената на Марвел, колкото сме ние на Земята от Алфа Кентавър, посочва Мартин Скорсезе.
Според него природата на модерните франчайз филми е, че са продукт на сериозно маркетингово изследване и тестове сред публика, проверени, модифицирани, проверени и модифицирани отново, докато не са готови за консумация. .
