
# Мъж е пребит в Белград – помислили го за гей

Published at: **2019-11-03T14:17:00+00:00**

Author: **Елка Василева**

Original: [Dnes.bg](https://www.dnes.bg/balkani/2019/11/03/myj-e-prebit-v-belgrad-pomislili-go-za-gei.428391)

Сръбската полиция задържа за 48 часа двама мъже на по 26 години по подозрение, че са пребили и са нанесли тежки телесни повреди на мъж, когото сметнали за хомосексуалист, съобщават сръбските вестници.
Инцидентът станал в пицария в центъра на Белград в нощта срещу събота. Мъжът, на 30 години, чакал реда си в пицария, а съпругата му го чакала отвън. Той носел лилава чанта за кучета, поради което нападателите сметнали, че е гей.
Те се нахвърлили срещу него с думите, че е гей и с обидни думи, удряли го по главата с юмруци. Хората в пицарията се опитали да ги спрат, но чак когато съпругата му влязла вътре, показала брачната си халка и започнала да вика, че мъжът й не е хомосексуалист и че тя му е съпруга, те престанали да го удрят и избягали.
Извикана била Бърза помощ и в Спешния център е установено, че са му нанесени тежки телесни повреди. Има сериозна аркада на лицето и три счупени три зъба, уточнява вестник "Вечерне новости", цитиран от БТА.
Мъжете ще бъдат предадени на прокурор.
 
