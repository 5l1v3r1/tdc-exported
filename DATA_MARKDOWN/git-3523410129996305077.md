
# 
        انگلیس سطح امنیتی برای کشتی‌هایش در تنگه هرمز را کاهش داد
      

Published at: **2019-11-07T18:38:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638727/%D8%A7%D9%86%DA%AF%D9%84%DB%8C%D8%B3-%D8%B3%D8%B7%D8%AD-%D8%A7%D9%85%D9%86%DB%8C%D8%AA%DB%8C-%D8%A8%D8%B1%D8%A7%DB%8C-%DA%A9%D8%B4%D8%AA%DB%8C%E2%80%8C%D9%87%D8%A7%DB%8C%D8%B4-%D8%AF%D8%B1-%D8%AA%D9%86%DA%AF%D9%87-%D9%87%D8%B1%D9%85%D8%B2-%D8%B1%D8%A7-%DA%A9%D8%A7%D9%87%D8%B4-%D8%AF%D8%A7%D8%AF)

به گزارش بولتن نیوز، دولت انگلیس سطح هشدار امنیتی را برای کشتی‌های دارای پرچم این کشور که در تنگه هرمز تردد می‌کنند کاهش داد.
به نوشته خبرگزاری «رویترز»، سخنگوی دولت انگلیس گفت: «کشتی‌های دارای پرچم انگلیس بزودی در پی کاهش خطر توقیف این کشتی‌ها، قادر خواهند بود بدون همراهی نزدیک ناوگان سلطنتی در تنگه هرمز تردد کنند».
نفتکش انگلیسی «استنا ایمپرو» تیر ماه سال جاری توسط نیروی دریایی سپاه پاسداران جمهوری اسلامی به‌دلیل نقض قوانین دریایی در حوالی تنگه هرمز توقیف شد. این اتفاق دو هفته پس از آن رخ داد که یک نفتکش ایرانی در «جبل‌الطارق» توسط انگلیس مورد توقیف قرار گرفت.
پنجم مهر ماه نیز سخنگوی شرکت انگلیسی «استنابالک»، مالک نفتکش استنا ایمپرو به رسانه‌ها گفت این شناور بعد از رفع توقیف از سوی ایران، برای خروج از بندر عباس آماده می‌شود.
انتهای پیام/
