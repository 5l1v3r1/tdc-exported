
# Zorgen voor KV Oostende: konijnenpoot nog hele poos out

Published at: **2019-11-01T19:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901993/zorgen-voor-kv-oostende-konijnenpoot-nog-hele-poos-out.html)


        Na een opvallende start is KV Oostende helemaal in elkaar gezakt. De club staat inmiddels nog maar op een veertiende plek in de stand. De reden daarvoor ligt mogelijk bij de afwezigheid van één speler: Ante Palaversa.
      
De negentienjarige middenvelder wordt momenteel gehuurd van Man City. Palaversa begon de eerste partijen en wist daarin indruk te maken. Daarna raakte hij echter geblesseerd. De doodsteek voor KVO, zo lijkt het wel.
KV Oostende won namelijk geen enkele partij meer sinds het uitvallen van de jonge middenvelder. 'Na het uitvallen van Ante Palaversa, bij de uitblinkers tijdens de eerste matchen, mist de kustploeg evenwicht op het middenveld', klinkt het bij De Krant van West-Vlaanderen.
'Het ontbreekt Kare Ingebrigtsen aan een buffer voor de defensie, waardoor creatievere spelers als Fernando Canesin, Andrew Hjulsager en Ronald Vargas onvoldoende tot hun recht komen. Door dat gebrek aan evenwicht slikt KVO ook veel te makkelijk tegengoals.'
KV Oostende zal nog een tijdje moeten wachten op de terugkeer van Palaversa. Zo meldt KVO via de officiële kanalen dat de middenvelder nog tot de interlandbreak out is.
