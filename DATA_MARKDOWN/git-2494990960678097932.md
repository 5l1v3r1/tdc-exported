
# Seggiolini anti-abbandono, scatta l’obbligo: multe e taglio punti

Published at: **2019-11-07T08:56:00+00:00**

Author: ****

Original: [Il Tempo](https://www.iltempo.it/cronache/2019/11/07/news/seggiolini-anti-abbandono-scatta-lobbligo-multe-e-taglio-punti-1236551/)

È scattato oggi l'obbligo di montare sulle auto i dispositivi di allarme per i seggiolini, i cosiddetti sistemi "antiabbandono" per chi trasporta minori di 4 anni.
Questi dispositivi, che possono essere integrati all’interno dei seggiolini per auto, nelle automobili stesse oppure indipendenti e acquistabili a parte, servono per evitare che i bambini possano essere accidentalmente dimenticati in auto.
Multe salate per i trasgressori: le maxi-sanzioni fino a 326 euro con il ritiro della patente e il taglio anche di 5 punti. Per agevolare l'acquisto dei dispositivi, nel decreto fiscale è stato istituito anche un fondo per un incentivo di 30 euro per ciascun seggiolino comprato. 
