
# ഇന്ത്യ-ബംഗ്ലാദേശ് മത്സരം നടക്കുമോ? ആറരയ്ക്ക് ഒരു തീരുമാനമാകും; പൊടി പാറാതിരിക്കാന്‍ അവസാനവട്ട ശ്രമവുമായി അധികൃതര്‍

Published at: **2019-11-03T17:46:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/dust-problem-in-delhi-stadium-ahead-of-india-bangladesh-match722.html)

ന്യൂദല്‍ഹി: ദല്‍ഹി അരുണ്‍ ജെയ്റ്റ്‌ലി സ്‌റ്റേഡിയത്തില്‍ നടക്കേണ്ടുന്ന ഇന്ത്യ-ബംഗ്ലാദേശ് ട്വന്റി20 മത്സരത്തെക്കുറിച്ച് ഇപ്പോഴും ആശങ്ക. വൈകീട്ട് ആറരയ്ക്ക് ഇക്കാര്യത്തില്‍ തീരുമാനമെടുക്കുമെന്നാണ് അധികൃതര്‍ പറഞ്ഞിരിക്കുന്നത്. നഗരത്തിലെ പൊടിയും അതിനെത്തുടര്‍ന്നുണ്ടാകുന്ന വായുമലിനീകരണവുമാണ് ക്രിക്കറ്റ് പ്രേമികളെ ആശങ്കയിലാക്കിയിരിക്കുന്നത്.
ഇന്നുച്ചയ്ക്ക് വായു നിലവാര സൂചിക 625-ലെത്തിയിരുന്നു. അതേസമയം ഗ്രൗണ്ടിലെ പൊടിക്കു ശമനം കിട്ടാന്‍ ഗ്രൗണ്ട് സ്റ്റാഫ് ടാങ്കര്‍ കണക്കിനു വെള്ളമെത്തിച്ച് സ്റ്റേഡിയത്തിനു ചുറ്റും തളിക്കുന്നുണ്ട്.
ഇനിയും ഇക്കാര്യത്തില്‍ ശമനമുണ്ടായില്ലെങ്കില്‍ മാച്ച് റഫറി തീരുമാനമെടുക്കുമെന്ന് ദല്‍ഹി ക്രിക്കറ്റ് അസോയിസേഷന്‍ അധികൃതര്‍ പറഞ്ഞതായി ഇന്ത്യന്‍ എക്‌സ്പ്രസ്സ് റിപ്പോര്‍ട്ട് ചെയ്തു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
പ്രതിദിനം 10,000 ലിറ്റര്‍ വെള്ളം തളിക്കുന്ന നാലു യന്ത്രസംവിധാനങ്ങളാണ് ഇവിടെ എത്തിച്ചിരിക്കുന്നത്. സമീപ റോഡുകളിലെ പൊടി നീക്കം ചെയ്യാനുള്ള യന്ത്രസംവിധാനവും ക്രമീകരിച്ചിട്ടുണ്ട്. ശുചീകരണത്തൊഴിലാളികള്‍ക്കും രണ്ടു ദിവസമായി അധിക ജോലിയാണ്.
തത്കാലം പൊടിയെക്കുറിച്ചു ചിന്തിക്കുന്നില്ലെന്നും കളിയെക്കുറിച്ചു മാത്രമാണു ചിന്തയെന്നും ബംഗ്ലാദേശ് ക്യാപ്റ്റന്‍ മഹ്മദുള്ള റിയാദ് പറഞ്ഞിരുന്നു.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
2017 ഡിസംബറില്‍ ഇവിടെ ടെസ്റ്റ് മത്സരത്തിനിറങ്ങിയ ശ്രീലങ്കന്‍ താരങ്ങള്‍ക്കു വായു മലിനീകരണത്തെത്തുടര്‍ന്നു ശാരീരിക അസ്വാസ്ഥ്യമുണ്ടായിരുന്നു.

        ചിത്രത്തിന് കടപ്പാട്: എ.എന്‍.ഐ
      
