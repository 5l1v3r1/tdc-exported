
# У Берліні ліві радикали спровокували сутички з поліцією

Published at: **2019-11-04T03:55:00+00:00**

Author: ****

Original: [ZIK.UA](https://zik.ua/news/2019/11/04/u_berlini_livi_radykaly_sprovokuvaly_sutychky_z_politsiieyu_1682863)


        Акції протесту в берлінському районі Фрідріхсхайн, у яких узяли участь близько 1 тис. представників ліворадикальних сил, вилилися в сутички з поліцією.
      
Про це повідомляє Berliner Morgenpost.
«Навіть 1000 поліцейських було недостатньо, аби утримати рішучих прихильників лівого політичного спрямування. Демонстрація «проти репресій і за більшу свободу», в якій взяли участь близько 1000 осіб, дісталася до Рігерштрасе у Фрідріхсхайні, ситуація швидко загострилася», – йдеться у повідомленні.
Зазначається, що деякі з демонстрантів почали жбурляти в поліцейських пляшки (у тому числі з фарбою), а також петарди.
Учасники ходи – декотрі з них були в чорних масках – вимагали, серед іншого, заборонити знесення будинків, які після відселення зайняли ліві радикали. Вони побили вікна в спецавтомобілях, підігнаних, аби знести ці будівлі
Політики Берліна засудили поведінку протестувальників, назвавши цей район, який не вперше стає місцем сутичок радикалів з правоохоронцями, «гетто насильства».
Нагадаємо, у місті Кельн, Німеччина, було евакуйовано центральну мечеть через загрозу вибуху бомби.
 
