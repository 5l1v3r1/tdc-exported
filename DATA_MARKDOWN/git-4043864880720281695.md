
# У полтавських бізнесменів відібрали сумки з 12 мільйонами під Одесою

Published at: **2019-11-05T09:48:19+00:00**

Author: ****

Original: [Українська правда](https://www.pravda.com.ua/news/2019/11/5/7231040/)

Поблизу Одеси група невідомих осіб напала на підприємців з Полтавщини і відібрала понад 12 мільйонів гривень.
Джерело: пресслужба поліції Одеської області
Дослівно: "Одеські поліцейські розслідують розбійний напад на підприємців з Полтавщини. Відомості внесені до Єдиного реєстру досудових розслідувань за ознаками правопорушення, передбаченого ч. 4 ст. 187 (розбій) ККУ".
Деталі: Подія сталася близько 18:00 4 листопада на 24 км автошляху "Київ-Одеса".
Підприємці, які на авто їхали на промтоварний ринок по товар, зупинилися біля кафе на під’їзді до Одеси.
У цей час група невідомих осіб у камуфляжній формі та балаклавах розпилили на людей у салоні балончик з невідомою речовиною, заволоділи сумками з грошима і втекли на машині.
Правоохоронці розшукують зловмисників.  
