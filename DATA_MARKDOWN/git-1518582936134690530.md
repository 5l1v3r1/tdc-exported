
# La Fed taglia i tassi e si prende una pausa…per ora

Published at: **2019-11-01T07:18:20+00:00**

Author: **Mariangela Tessa**

Original: [Wall Street Italia](https://www.wallstreetitalia.com/la-fed-taglia-i-tassi-e-si-prende-una-pausa-per-ora/)

Come ampiamente atteso dai mercati, nel meeting di ottobre la Federal Reserve ha tagliato i tassi di 25 punti base, portando il target del tasso dei federal funds a 1,50%-1,75%. Tuttavia, nel corso della conferenza stampa, il Presidente della Fed Jerome Powell ha indicato di aver alzato l’asticella per ulteriori mosse di allentamento: perché ciò avvenga sarà necessario vedere un cambiamento significativo dell’outlook economico.
Secondo Keith Wade, Chief Economist & Strategist, Schroders,”la Fed ritiene di aver fatto il necessario per evitare il rischio di un rallentamento più serio dell’economia Usa. Un atteggiamento che atteggiamento ha sorpreso i mercati che si aspettavano un messaggio più da colomba, soprattutto alla luce dei dati sul Pil del terzo trimestre, che ha mostrato un tasso annuale dell’1,9% con gli investimenti delle società e il settore commerciale che hanno pesato sul livello di attività”.
Perché la Fed mantenga i tassi fermi – aggiunge l’economista di Schroders –  sarà necessario vedere un alleggerimento del peso che la guerra commerciale sta esercitando sull’economia.
Per l’economista, “resterà una certa dose di incertezza e con un restringimento dei margini di profitto vedremo più esuberi e prevediamo che la Fed tornerà a tagliare i tassi nel 2020”.
