
# Video: Čiernu Horu zasiahli silné dažde, povodne a zosuvy pôdy odrezali od sveta desiatky domov

Published at: **2019-11-06T19:35:01+00:00**

Author: **Webnoviny**

Original: [Denník politika](http://dennikpolitika.sk/archiv/88872)

6.11.2019 (Webnoviny.sk) – Silné dažde, ktoré postihli Čiernu Horu, spôsobili v niektorých častiach krajiny povodne a zosuvy pôdy, narušenie dopravy a od sveta odrezali desiatky domov. Záchranári v stredu uviedli, že reagovali na desiatky volaní o pomoc zo strany ľudí, ktorých domy zaplavila voda, alebo uviazli v autách.
Čiernohorské úrady uviedli, že doprava bola prerušená na niektorých cestách spájajúcich hlavné mesto Podgoricu so severnou časťou krajiny. Povodne od sveta odrezali desiatky domov v dedinách v okolí mesta Nikšič v centrálnej časti Čiernej Hory.
Silné dažde však zasiahli aj pobrežie Jadranského mora a spôsobili zaplavenie ulíc a domov v meste Herceg Novi, ktoré nie je zvyknuté na také množstvo zrážok v krátkom čase.
Viac k témam: silné dažde, záplavyZdroj: Webnoviny.sk – Video: Čiernu Horu zasiahli silné dažde, povodne a zosuvy pôdy odrezali od sveta desiatky domov © SITA Všetky práva vyhradené.
