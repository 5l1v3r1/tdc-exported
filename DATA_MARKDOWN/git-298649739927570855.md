
# Xi Jinping: sostegno a leader del governo di Hong Kong Carrie Lam

Published at: **2019-11-04T19:53:56+00:00**

Author: ****

Original: [Askanews](http://www.askanews.it/esteri/2019/11/04/xi-jinping-sostegno-a-leader-del-governo-di-hong-kong-carrie-lam-pn_20191104_00241/)

Roma, 4 nov. (askanews) – Il presidente cinese Xi Jinping ha incontrato oggi la numero uno dell’amministrazione di Hong Kong, la chief executive Carrie Lam, che è sulla graticola dopo cinque mesi di dure contestazioni nell’ex colonia britannica, per garantirle il sostegno di Pechino.
Xi ha detto che la Cina accorda la massima fiducia all’opera di Lam, che è uno dei principali obiettivi delle contestazioni pro-democrazia.
Nei giorni scorsi erano state avanzate ipotesi secondo le quali Lam sarebbe stata sulla via del siluramento da parte del governo di Pechino.
