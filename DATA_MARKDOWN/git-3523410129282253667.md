
# 
        دولت پول بیمه قالیبافان را نپرداخت
      

Published at: **2019-11-02T14:04:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637493/%D8%AF%D9%88%D9%84%D8%AA-%D9%BE%D9%88%D9%84-%D8%A8%DB%8C%D9%85%D9%87-%D9%82%D8%A7%D9%84%DB%8C%D8%A8%D8%A7%D9%81%D8%A7%D9%86-%D8%B1%D8%A7-%D9%86%D9%BE%D8%B1%D8%AF%D8%A7%D8%AE%D8%AA)

به گزارش بولتن نیوز، عبدالله بهرامی درباره تعداد قالیبافان بیمه شده کشور گفت: چند سالی است که بیمه شده جدید در قالب بیمه قالیبافان نبوده است.
وی با بیان اینکه در بودجه 98 حدود هزار و 920 میلیارد تومان برای بیمه قالیبافان مصوب شد، افزود: با این بودجه قرار است بیمه ی آن دسته از افرادی که بیمه بوده اند ادامه یابد و هم اینکه افراد جدید به بیمه شدگان اضافه شوند. 
بهرامی گفت: در جلسه ای که اخیراً با معاونت تعاون وزارت کار و مدیرعامل سازمان تأمین اجتماعی داشتیم، مدیرعامل تأمین اجتماعی اعلام کردند که این مبالغ از سوی دولت اختصاص نیافته است. به همین دلیل دولت از تعهد خود برای بیمه قالیبافان برنمی آید. اینکه سازمان افراد جدید را تحت پوشش بیاورد از توان سازمان تأمین اجتماعی خارج است.  دولت اگر تعهد خود را مطابق بودجه 98 پرداخت کند به سرعت برای بیمه قالیبافان اقدام خواهیم کرد. در حال حاضر حدود 1میلیون نفر پشت صف برای بیمه برای بیمه قالیبافان هستند.

        *جزئیات دریافت حقوق بازنشستگی برای زنان قالیباف اعلام شد
      
ابراهیم شهابی رئیس گروه تعمیم بیمه‌های اجتماعی سازمان تامین اجتماعی ، درباره جزئیات بیمه قالیبافان اظهار کرد: از نظر شرایط سنی افراد بین 15 تا 50 سال می‌توانند خود را بیمه قالی بافی کنند.
وی افزود :در قانون تامین اجتماعی یک فرجه برای قالیبافان گذاشته شده است و آن این است که اگر فردی بین50 تا 55 سال سن دارند برای اینکه بیمه قالیبافی شود و یک بار کل حق بیمه را پرداخت کند و بعد از آن مجوز ورود به سیستم بیمه قالیبافی پیدا می‌کند.
رئیس گروه تعمیم بیمه‌های اجتماعی سازمان تامین اجتماعی افزود: در ابتدا معاینات پزشکی از فرد گرفته میشود و اگر مشکلی در بدو ورود به بیمه نداشت بیمه قالی بافی می‌شود.
شهابی اضافه کرد: بیمه قالیبافی مانند سایر بیمه‌ها اگر فرد10 سال سابقه پرداخت حق بیمه داشته باشد می‌تواند با پرداخت کسری خود را با 10 سال سابقه و دریافت 10 روز حقوق بیمه کند.
وی بیان کرد: قالیبافان7 درصد حق بیمه حداقل دستمزد که حدود 106هزار تومان است را خودشان پرداخت می‌کند و 20درصد را دولت پرداخت می‌کند نوع بیمه آن‌ها غیر اجباری است و کارفرما ندارد.
انتهای پیام/
