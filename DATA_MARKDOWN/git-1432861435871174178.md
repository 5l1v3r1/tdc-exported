
# Джака няма да играе и срещу Уулвс, все още не е ясно кой ще е капитан на Арсенал

Published at: **2019-11-01T19:19:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/dzhaka-nqma-da-igrae-i-sreshtu-uulvs-vse-oshte-ne-e-qsno-koj-shte-e-kapitan-na-arsenal-1390920.html)

Гранит Джака отпадна от състава на Арсенал за двубоя с Уулвърхемптън във Висшата лига тази събота, потвърди мениджърът на лондончани Унай Емери на днешната си пресконференция.
"Той тренира. Не игра срещу Ливърпул, но ние сме фокусирани върху утрешния мач. Джака е човешко същество и има чувства. Проблемите му миналата седмица изискват време за решение. Той се нуждае от време, за да се възстанови психически. Джака се извини на феновете. Сега трябва да се концентрираме върху Уулвърхемптън“, започна испанският специалист.
Изваждането на швейцарския национал от групата идва, след като полузащитникът наруши мълчанието си за случилото се срещу Кристъл Палас миналата неделя, когато „артилеристите“ изпуснаха два чисти гола аванс срещу „орлите“ за крайното 2:2. Емери потвърди още, че ще се вземе решение в началото на следващата седмица относно това дали Джака ще остане капитан на Арсенал.
"Ще изчакаме до понеделник или вторник, за да решим кой ще бъде капитан. Сега трябва да сме фокусирани на 100% върху утрешния мач. Ще тренираме днес, но проблемът с капитанската лента не стои на дневен ред. Бих искал да говоря за играчите, които ще се включат в мача с Уулвс“, завърши той.

        
          А как Димитър Бербатов коментира скандала между Джака и феновете - вижте в този материал.
        
      
