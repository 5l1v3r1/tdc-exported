
# Вече 10 дни без следа от изчезналото в с. Николаево дете

Published at: **2019-11-02T10:57:00+00:00**

Author: **Мариана Трифонова**

Original: [bTV Новините](https://btvnovinite.bg/bulgaria/veche-10-dni-bez-sleda-ot-izcheznaloto-v-s-nikolaevo-dete.html)

Повече от 10 дни няма и следа от изчезналото дете в стражишкото село Николаево. Момченцето, на година и половина, е обявено за общодържавно издирване, но засега без резултат.
Като сцена от филм на ужасите бащата Стоян разказва за момента, в който губи сина си от поглед.
В показанията на семейството пред разследващите разминаване няма. Близките на Мариян продължават да мислят, че синът им е отвлечен. Призивите им за помощ в социалната мрежа не спират, а намеците, че са продали детето ги огорчават.
Случаят е мистерия за всички в селото. Районът е претърсен и хората се надяват вече на чудо.
От полицията твърдят, че издирването на детето продължава, но отказват коментар.
Призоваха и гражданите за съдействие. Проверени са няколко сигнала, но следи към изчезналото дете няма.
