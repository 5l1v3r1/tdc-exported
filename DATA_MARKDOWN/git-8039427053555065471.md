
# తటస్థ వేదికలో ఇండో-పాక్‌ డేవిస్‌ కప్‌

Published at: **2019-11-05T02:45:12+00:00**

Author: ****

Original: [Andhrajyothy](https://www.andhrajyothy.com/artical?SID=946625)

ADVT
న్యూఢిల్లీ: పాకిస్థాన్‌లో డేవిస్‌ కప్‌ మ్యాచ్‌ ఆడేందుకు ససేమిరా అంటోన్న భారత టెన్నిస్‌ సమాఖ్య (ఐటా)కు అతిపెద్ద ఊరట లభించింది. ఇరుదేశాల మధ్య డేవిస్‌ కప్‌ పోరును తటస్థ వేదికకు మారుస్తున్నట్టు అంతర్జాతీయ టెన్నిస్‌ సంఘం (ఐటీఎఫ్‌) సోమవారం ప్రకటించింది. షెడ్యూల్‌ ప్రకారం పాక్‌ ఆతిథ్యమివ్వాల్సిన ఇరుజట్ల మధ్య డేవిస్‌ కప్‌ పోరు గతనెలలోనే జరగాలి. అయితే, భద్రత కారణాల రీత్యా పాక్‌లో ఆడలేమని భారత్‌ చెప్పినా.. వేదికను మార్చేందుకు పాక్‌ టెన్నిస్‌ సమాఖ్య (పీటీఎఫ్‌) మాత్రం ఒప్పుకోలేదు. దీంతో ఈ పోరును ఈనెల 29, 30వ తేదీలకు వాయిదా వేసిన ఐటీఎఫ్‌.. తటస్థ వేదికలో మ్యాచ్‌లు నిర్వహించాలని పీటీఎ్‌ఫను తాజాగా ఆదేశించింది. తటస్థ వేదిక ఎక్కడన్నది త్వరలోనే తేలనుంది.
