
# 'ฐิติพันธ์'หลุดโผ'ช้างศึก' 'นิชิโนะ'แทบยกชุดชนะ'ยูเออี'

Published at: **2019-11-05T04:58:00+00:00**

Author: ****

Original: [เดลินิวส์](https://www.dailynews.co.th/sports/740063)


        "ฐิติพันธ์" หลุดโผ ช้างศึกคัดบอลโลก เยือนถ้ำเสือเหลือง-ดาวทอง "นิชิโนะ" ประกาศ 24 แข้ง แทบยกชุดชนะ ยูเออี มี "ชนานันท์" หลุดคนเดียว ขณะที่ "ชนาธิป-ทริสตอง โด" หายเจ็บคืนทัพ
      
อากิระ นิชิโนะ หัวหน้าผู้ฝึกสอนทีมชาติไทย ประกาศรายชื่อ 24 นักเตะทีมชาติไทย ชุดทำศึกฟุตบอลโลก 2022 รอบคัดเลือก โซนเอเชีย กลุ่ม G นัดที่ 4-5 เยือน มาเลเซีย วันที่ 14 พ.ย. และเยือน เวียดนาม 19 พ.ย. โดยได้เรียกมา 24 คน เนื่องจาก "อุ้ม" ธีราทร บุญมาทัน จะโดนแบนเกมพบมาเลเซีย และเกมพบ เวียดนาม จะตัดจาก 24 เหลือ 23 คน อีกครั้ง แต่ทุกคนจะอยู่กับทีมจนจบแมตช์ 5 ผู้สื่อข่าวรายงานว่า จาก 32 ชื่อแรก คนที่หลุดไปคือ "นิว" ฐิติพันธ์ พ่วงจันทร์ จากโออิตะ ทรินิตะ ที่เพิ่งหายเจ็บ ยังไม่มีโอกาสลงให้ต้นสังกัด, 2 นักเตะสิงห์เชียงราย อภิรักษ์ วรวงษ์ ผู้รักษาประตู-ศราวุธ อินทร์แป้น แนวรับ กว่างโซ้ง, พีรดนย์ ฉ่ำรัศมี, พิชา อุทรา, ชญาวัต ศรีนาวงษ์, ธีระพล เยาะเย้ย 3 นักเตะสมุทรปราการ ซิตี้ และ ชนานันท์ ป้อมบุบผา จากทรูแบงค็อก นักเตะส่วนใหญ่ ยึดชุดชนะ สหรัฐอาหรับเอมิเรตส์(ยูเออี) 2-1 คนเดียวที่หลุดไปคือ ชนานันท์ ส่วนที่เสริมมา 2 คน คือ ชนาธิป สรงกระสินธ์ กับ ทริสตอง โด ที่หายเจ็บรายชื่อมีดังต่อไปนี้ผู้รักษาประตูกวินทร์ ธรรมสัจจานันท์ - โอเอช ลูเวินศิวรักษ์ เทศสูงเนิน - บุรีรัมย์ ยูไนเต็ดฉัตรชัย บุตรพรม - บีจี ปทุม ยูไนเต็ด.กองหลังธีราทร บุญมาทัน - โยโกฮามา เอฟ มารินอสพรรษา เหมวิบูลย์ - บุรีรัมย์ ยูไนเต็ดกรกช วิริยอุดมศิริ - บุรีรัมย์ ยูไนเต็ดนฤบดินทร์ วีรวัฒโนดม - บุรีรัมย์ ยูไนเต็ดนิติพงษ์ เสลานนท์ - การท่าเรือ เอฟซีเอเลียส ดอเลาะ- การท่าเรือ เอฟซีอดิศร พรหมรักษ์ - เอสซีจี เมืองทอง ยูไนเต็ดมานูเอล ทอม เบียรห์ - ทรู แบงค็อก ยูไนเต็ดทริสตอง โด - ทรู แบงค็อก ยูไนเต็ด.กองกลางชนาธิป สรงกระสินธ์ - คอนซาโดเล ซัปโปโรศศลักษณ์ ไหประโคน - บุรีรัมย์ ยูไนเต็ดสุภโชค สารชาติ - บุรีรัมย์ ยูไนเต็ดสารัช อยู่เย็น - เอสซีจี เมืองทอง ยูไนเต็ดพิธิวัตต์ สุขจิตธรรมกุล - สิงห์ เชียงราย ยูไนเต็ดศิวกรณ์ เตียตระกูล - สิงห์ เชียงราย ยูไนเต็ดเอกนิษฐ์ ปัญญา - สิงห์ เชียงราย ยูไนเต็ดธนบูรณ์ เกษารัตน์ - การท่าเรือ เอฟซีบดินทร์ ผาลา - การท่าเรือ เอฟซี.กองหน้าธีรศิลป์ แดงดา - เอสซีจี เมืองทอง ยูไนเต็ดศุภชัย ใจเด็ด - บุรีรัมย์ ยูไนเต็ดศุภณัฏฐ์ เหมือนตา - บุรีรัมย์ ยูไนเต็ดสำหรับ ทีมชาติไทย เตรียมกลับเข้าแคมป์ฝึกซ้อมอีกครั้ง ในวันที่ 8 พ.ย. ยกเว้น 3 แข้งต่างแดน กวินทร์, ธีราทร และ ชนาธิป ที่จะตามมาสมทบในวันที่ 11 พ.ย. แล้วเดินทางไปยังประเทศ มาเลเซีย ร่วมกับทีม.
 
