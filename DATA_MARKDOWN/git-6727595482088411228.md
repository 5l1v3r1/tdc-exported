
# ജമ്മു-കശ്മീരില്‍ നിന്ന് 133 തൊഴിലാളികളെ തിരിച്ചു വിളിച്ച് ബംഗാള്‍; ഇവര്‍ക്ക് 50000 രൂപ നല്‍കും

Published at: **2019-11-06T10:16:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/mamta-governement-gave-50000-rupees-to-133-workers-working-as-labourers-in-jammu-kashmir.html)

കൊല്‍ക്കത്ത: ജമ്മു, കശ്മീരില്‍ നിന്ന് 133 ബംഗാളി തൊഴിലാളികള്‍ സംസ്ഥാനത്ത് തിരിച്ചെത്തി. ഈ തൊഴിലാളികളില്‍ ഓരോരുത്തര്‍ക്കും 50000 രൂപ വീതം ബംഗാള്‍ സംസ്ഥാന സര്‍ക്കാര്‍ നല്‍കുമെന്ന് ബംഗാള്‍ മുഖ്യമന്ത്രി മമത ബാനര്‍ജി അറിയിച്ചു.
സംസ്ഥാനത്ത് തിരിച്ചെത്തിയ തൊഴിലാളികള്‍ക്ക് പുതിയ ജീവിതം കെട്ടിപ്പടുക്കുന്നതിന് വേണ്ടിയാണ് ഈ തുക നല്‍കുന്നതെന്നും മമത പറഞ്ഞു. ബംഗാളില്‍ നിന്നുള്ള അഞ്ച് തൊഴിലാളികള്‍ കശ്മീരില്‍ കൊല്ലപ്പെട്ടതിന് ശേഷമാണ് ബംഗാള്‍ സര്‍ക്കാര്‍ ഇവരെ തിരികെ വിളിച്ചത്.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
50000 രൂപ നല്‍കുന്നത് കൂടാതെ സംസ്ഥാനത്തെ ക്ഷേമപദ്ധതികളായ കദ്യ സാതി, ബംഗ്ലാര്‍ ആവാസ് യോജന പോലുള്ളവയില്‍ നിന്ന് ആനുകൂല്യവും ഇവര്‍ക്ക് നല്‍കുമെന്നും മമത പറഞ്ഞു.
കുല്‍ഗാം ജില്ലയിലെ കത്‌റാസൂ ഗ്രാമത്തില്‍ ജോലി ചെയ്തിരുന്ന ബംഗാളി തൊഴിലാളികളെ തീവ്രവാദികള്‍ വെടിവെച്ചു കൊല്ലുകയായിരുന്നു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
