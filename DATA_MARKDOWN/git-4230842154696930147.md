
# Хакери стежили за чиновниками 20 країн за допомогою WhatsApp – ЗМІ

Published at: **2019-11-01T06:12:24+00:00**

Author: ****

Original: [ФАКТИ](https://fakty.com.ua/ua/svit/20191101-hakery-stezhyly-za-chynovnykamy-20-krayin-za-dopomogoyu-whatsapp-zmi/)

Хакерам вдалося отримати доступ до смартфонів офіційних осіб щонайменше 20 країн, використавши уразливість в додатку WhatsApp.
Через уразливість додатку WhatsApp офіційні особи таких країн, як США, Індія, ОАЕ і Пакистан стали жертвами хакерів.
Загалом хакери змогли отримати листування близько 1,4 тис. осіб у 20 країнах світу.
Компанія Facebook вже подала судовий позов проти ізраїльської фірми NSO Group і звинуватила її у стеженні за користувачами додатку.

        Читайте: 
        Світ чекає електронний Перл-Гарбор – професор про загрозу кібератак
      
У компанії вважають, що NSO Group створила програму, яка дозволила хакерам знайти вразливість у WhatsApp та отримати доступ до даних журналістів, правозахисників, політичних діячів, дипломатів і високопоставлених представників урядів різних країн.
Наразі невідомо, хто був замовником можливих кібератак.
До слова, хакери з РФ атакували держустанови 35 країн, маскуючись під іранських кіберзлочинців.
