
# ДБР проаналізує доходи Порошенка за 5 років

Published at: **2019-11-06T14:21:29+00:00**

Author: ****

Original: [Українська правда](https://www.pravda.com.ua/news/2019/11/6/7231185/)

В рамках розслідування щодо відпочинку п’ятого президента України на Мальдівах суд надав слідчим Державного бюро розслідувань доступ до інформації щодо сум заробітної плати, доходів та сплачених Петром Порошенком страхових внесків за 5 років.
Джерело: ухвала Печерського райсуду Києва
Дослівно: "Надати групі слідчих… дозвіл на тимчасовий доступ до документів, що перебувають у володінні Пенсійного фонду… та його структурних підрозділах та які містять відомості щодо сум нарахування заробітної плати, сум нарахування доходів, про суми сплачених страхових внесків ОСОБА_1 за період з 07.06.2014 року по 19.05.2019".
Деталі: Суд визначив строк дії ухвали протягом одного місяця, який обраховувати з дня постановлення ухвали слідчим суддею (30 жовтня). Зазначається, що ухвала оскарженню не підлягає.
Що було раніше: Печерський районний суд Києва надав слідчим ДБР дозвіл на тимчасовий доступ до редакційної комунікації журналістів програми "Схеми", які готували розслідування про таємну відпустку Петра Порошенка на Мальдівах, опубліковане у січні 2018 року. Журналісти подали до Київського апеляційного суду скаргу на ухвалу Печерського суду.

        Передісторія
      
