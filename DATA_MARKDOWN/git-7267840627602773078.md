
# В Николаеве суд арестовал всех членов подозреваемой в тяжких преступлениях банды

Published at: **2019-11-03T20:38:00+00:00**

Author: ****

Original: [Главное™](https://glavnoe.ua/news/n357007984-v-nikolaeve-sud-arestoval-vseh-chlenov-podozrevaemoj-v-tjazhkih-prestuplenijah-bandy)

Сьогодні, 3 листопада, слідчий суддя Центрального районного суду міста Миколаїв задовольнила клопотання слідчого про застосування запобіжного заходу у вигляді тримання під вартою строком на 60 діб без права внесення застави відносно ще двох підозрюваних у скоєнні ряду тяжких злочинів членів злочинного угрупування, затриманих правоохоронцями у ході проведення масштабної операції 1 листопада.
Того ж дня слідчі затримали чотирьох фігурантів у порядку ст. 208 КПК України та за процесуального керівництва обласної прокуратури повідомили про підозру у скоєнні ряду тяжких злочинів: ч. 3 ст. 289 «Незаконне заволодіння транспортним засобом», ч. 1 ст. 147 «Захоплення заручників», ч. 2 ст. 146 «Незаконне позбавлення волі або викрадення людини», ч. 1 ст. 126 «Побої і мордування», ч. 1 ст. 357 «Викрадення, привласнення, вимагання документів, штампів, печаток, заволодіння ними шляхом шахрайства чи зловживання службовим становищем або їх пошкодження».
2 листопада Центральний районний суд міста Миколаїв обрав міру запобіжного заходу у вигляді тримання під вартою строком на 60 діб без можливості внесення застави відносно ватажка ОЗУ та його 25-річного спільника, а сьогодні, 3 листопада, заарештував ще двох членів угрупування, 41-го та 47-ми річних мешканців м. Вознесенськ, також без права внесення застави.
Слідство триває, повідомляє прес-служба поліції Миколаївської області.
