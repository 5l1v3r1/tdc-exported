
# McDonald's Genel Müdürü bir şirket çalışanıyla ilişki yaşaması nedeniyle işten çıkarıldı

Published at: **2019-11-04T11:26:05+00:00**

Author: ****

Original: [Posta](https://www.posta.com.tr/mcdonalds-genel-muduru-bir-sirket-calisaniyla-iliski-yasamasi-nedeniyle-isten-cikarildi-2216814)


        
          McDonald's Genel Müdürü Steve Easterbrook, bir şirket çalışanıyla ilişki yaşaması nedeniyle işten çıkarıldı. Bu haber iş ve finans dünyasına bomba gibi düştü.
        
      
ABD merkezli fast food zinciri, ilişkinin karşılıklı rızaya dayalı olduğunu açıkladı, ancak Easterbrook'un şirket politikasını ihlâl ettiğini kaydetti.
Easterbrook şirket çalışanlarına yolladığı e-postada ilişkiyi doğruladı ve hata yaptığını söyledi. Yönetim kurulu, kararı oylama sonucu aldı.
52 yaşındaki bekâr iş insanı, "Şirketin değerleri göz önüne alındığında, işten ayrılmam gerektiği konusunda yönetim kuruluyla aynı fikirdeyim" dedi.
İngiliz iş insanı McDonald's markası için ilk olarak 1993 yılında Londra'da müdür pozisyonunda çalışmaya başladı.
Easterbrook'un tazminatının detayları Pazartesi günü belli olacak.
Easterbrook 2018 yılında yıllık 15,9 milyon dolar maaş alıyordu. Bu maaşın, orta seviyedeki bir şirket çalışanın maaşından 2 bin 124 kat fazla olduğu biliniyor.
Şirket, restoran çalışanlarına düşük ücret ödediği gerekçesiyle eleştiriliyordu.
Easterbrook'un koltuğuna şirketin ABD sorumlusu Chris Kempczinski getirilecek.
Kempczinski yayımladığı yazılı açıklamada Easterbrook'a katkıları için teşekkür etti, "Beni McDonald's'ta Steve işe aldırdı, sabırlı ve yardımsever bir yol gösterici oldu" dedi.
Geçen yıl ABD merkezli Intel şirketinin müdürü Brian Krzanich şirket kurallarını çiğneyerek bir çalışanla ilişki yaşadığı gerekçesiyle görevinden ayrılmıştı.

        (BBC Türkçe)
      
BUNLARI OKUDUN MU?

        1 'Kimyasallar narın kabuğundan içine geçebilir'
      

        2 Mazda MX-5 30'uncu yaşını kutluyor
      

        3 Fransa'nın en önemli edebiyat ödülünü kazananı belli o...
      

        4 Kabataş-Mecidiyeköy-Mahmutbey Metrosu için tarih veril...
      

        5 Afganistan'da Taliban saldırılarında çok sayıda ölü ve...
      

        6 İddiaya girdi, 41 yumurta yiyip öldü
      

        7 MSB duyurdu: 1 askerimiz şehit oldu
      

        8 Hazal Kaya ile Ali Atay çiftinin evinde yangın çıktı!
      

        9 Bakan Albayrak'tan enflasyon açıklaması
      

        10 Haluk Levent, annesini son yolculuğuna uğurladı
      
