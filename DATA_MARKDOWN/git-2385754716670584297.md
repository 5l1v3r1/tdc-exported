
# Ήττα από την Φινλανδία για την Εθνική Γυναικών

Published at: **2019-11-07T20:40:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/596284/itta-apo-tin-finlandia-gia-tin-ethniki-gynaikon)

Την ήττα με 4-0 γνώρισε η Εθνική μας ομάδα των Γυναικών από την Φινλανδία, στο Ελσίνκι. Ο αγώνας ήταν για τον 5ο προκριματικό όμιλο του Ευρωπαϊκού Πρωταθλήματος Γυναικών 2021. Η Εθνική μας είχε χάσει και στην πρεμιέρα από την Σκωτία επίσης εκτός έδρας ενώ η Φινλανδία πέτυχε την τρίτη την νίκη σε ισάριθμους αγώνες και προηγείται στη βαθμολογία του ομίλου με 9 βαθμούς.  Οι παίκτριες της Εθνικής μας υπερέβαλαν εαυτόν απέναντι σε μια σαφώς πιο ποιοτική ομάδα, με πολύ περισσότερες εμπειρίες σε διεθνές επίπεδο, ήταν όμως αδύνατο να μπορέσουν να έχουν βαθμολογικό κέρδος από τον αγώνα.  Τα τέρματα σημειώθηκαν στο 34', στο 45', στο 59' και στο 78'.  Να σημειωθεί πως ο αγώνας διεξήχθηκε υπό συνεχή χιονόπτωση, κάτι που έκανε ακόμη πιο δύσκολο το έργο της ομάδας μας. Κύπρος (Άγγελος Τσολάκης): Μαρία Ματθαίου, Μαρία Ιωάννου, Ιβάνα Τάνεβα, Φωτεινή Ανδρονίκου, Ελένη Γιάννου (62’ Κορίνα Πάολα Αδάμου), Άντρια Μιχαήλ, Χριστιάνα Σολωμού (74’ Σάρα Παπαδοπούλου), Κωνσταντίνα Παφίτη, Έλενα Αριστοδήμου (46’ Λουγκρητία Χρυσοστόμου), Φιλίππα Σάββα, Σταυριάνα Αντωνίου. Αναπληρωματικές: Ελένη Ττάκκα, Χαρά Χαραλάμπους, Βικτώρια Ζαμπά, Μαρινελλα Παναγιώτου, Χαρά Νεοφύτου, Ελίνα Παναγιώτου,Γεωργία Ξενοφώντος, Μαρία Ξενοφώνοντας, Ραφαέλλα Αντωνίου. Τον αγώνα διαιτήτευσε η Σλοβάκα Zuzana Valentová. Επόμενος αγώνας για την Εθνική  μας στην διοργάνωση, στις 11 Μαρτίου 2020 με αντίπαλο την Αλβανία, εντός έδρας.  
