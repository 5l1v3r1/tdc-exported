
# Netflix Italia: le novità di novembre

Published at: **2019-11-01T10:08:52+00:00**

Author: ****

Original: [Il Post](https://www.ilpost.it/2019/11/01/netflix-novembre-novita-catalogo/)

Da oggi nel campo dei contenuti in streaming c’è un nuovo giocatore, Apple TV+, ma per un bel po’ il principale continuerà a essere Netflix: per investimenti, numero di abbonati e quantità di contenuti aggiunti ogni giorni sulla sua piattaforma. Tra i principali in arrivo a novembre ci sono i film Il re, Colazione da Tiffany, Diego Maradona, Quei bravi ragazzi e, soprattutto, The Irishman. Per quanto riguarda le serie a molti farà probabilmente piacere sapere che stanno per arrivare la seconda stagione di The End of the F***ing World e la terza di The Crown. Ma non solo, e qui avanti ci sono tutte le principali novità in arrivo tra oggi e la fine di novembre.

        1 novembre
      
Atypical (terza stagione)Parla della vita di un ragazzo autistico, in questo caso dei problemi legati all’inizio degli studi al college.
Il reÈ un film di David Michôd ispirato all’Enrico V di William Shakespeare, in cui Timothée Chalamet interpreta appunto il principe che diventa Enrico V, tra intrighi di palazzo e i problemi esteri, cioé la guerra con la Francia. Nel cast ci sono anche Joel Edgerton (che fa John Falstaff), Robert Pattinson (Luigi di Francia), Ben Mendelsohn (Enrico IV) e Lily-Rose Depp, figlia di Johnny Depp e Vanessa Paradis.
