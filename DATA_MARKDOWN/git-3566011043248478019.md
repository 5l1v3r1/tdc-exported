
# اتخاذ تدابیر تازه در خصوص تثبیت حفاری های شرکت های خدماتی در زاهدان

Published at: **2019-11-05T14:43:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545141.html/%D8%A7%D8%AA%D8%AE%D8%A7%D8%B0-%D8%AA%D8%AF%D8%A7%D8%A8%DB%8C%D8%B1-%D8%AA%D8%A7%D8%B2%D9%87-%D8%AF%D8%B1-%D8%AE%D8%B5%D9%88%D8%B5-%D8%AA%D8%AB%D8%A8%DB%8C%D8%AA-%D8%AD%D9%81%D8%A7%D8%B1%DB%8C-%D9%87%D8%A7%DB%8C-%D8%B4%D8%B1%DA%A9%D8%AA-%D9%87%D8%A7%DB%8C-%D8%AE%D8%AF%D9%85%D8%A7%D8%AA%DB%8C-%D8%AF%D8%B1-%D8%B2%D8%A7%D9%87%D8%AF%D8%A7%D9%86)

فرماندار شهرستان زاهدان از اتخاذ تدابیر تازه در خصوص تثبیت حفاری های شرکت های خدماتی در محدوده این شهر خبر داد.
به گزارش شبکه اطلاع رسانی راه دانا؛ ابوذر مهدی نخعی در گفت وگو با عصرهامون، گفت: در راستای بررسی روند گازرسانی به شهر زاهدان و با هدف برطرف کردن موانع موجود در اجرای این طرح جلسه ای با حضور مدیرعامل شرکت آب و فاضلاب شهری استان مدیرعامل شرکت گاز استان و مسئولین شهرداری زاهدان در محل فرمانداری زاهدان برگزار شد.وی افزود: در این جلسه با توجه به نارضایتی مردم از وضعیت آسفالت خیابان های شهر و همچنین با عنایت به نزدیک شدن فصل بارندگی، راه های بهبود بخشیدن شرایط معابر جهت تسهیل در عبور و مرور شهری مورد بحث و بررسی قرار گرفت.وی ادامه داد: تذکراتی در خصوص تثبیت نوارهای حفاری و هماهنگی شرکت گاز با آب و فاضلاب شهری به جهت جلوگیری  تخریب شبکه آب شهری و قطعی آب به شرکت های خدماتی فعال در سطح شهر داده شد و مقرر گردید تا به طور موقت سطح حفاری های صورت گرفته به وسیله لایه نازکی از آسفالت یا سیمان پوشیده شود.انتهای پیام/
