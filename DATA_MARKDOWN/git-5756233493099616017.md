
# خانه‌نشینی سه هفته‌ای «سوارز»

Published at: **2019-11-03T21:19:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619720/%D8%AE%D8%A7%D9%86%D9%87%E2%80%8C%D9%86%D8%B4%DB%8C%D9%86%DB%8C-%D8%B3%D9%87-%D9%87%D9%81%D8%AA%D9%87%E2%80%8C%D8%A7%DB%8C-%D8%B3%D9%88%D8%A7%D8%B1%D8%B2)


        براساس اعلام باشگاه بارسلونا «لوئیس سوارز» به دلیل مصدومیت در بازی شب گذشته مقابل لوانته دست کم سه هفته قادر به همراهی کاتالان‌ها نخواهد بود.
      

        آفتاب‌‌نیوز :
      
زنجیره هفت پیروزی متوالی آبی اناری‌ها شب گذشته توسط لوانته پاره شد و کاتالان‌ها با متحمل شدن شکست سه بر یک به روزهای ناامیدکننده خود بازگشتند.
البته نباید فراموش کنیم که لوئیس سوارز چند دقیقه پس از آغاز نیمه دوم بازی به دلیل مصدومیت تعویض شد و حالا با اعلام باشگاه دست کم سه هفته از میادین دور خواهد بود.
برای بارسایی در سه هفته اخیر همه چیز خوب پیش می‌رفت اما لوانته در حضور هواداران خودی «لیونل مسی» و یارانش را تحقیر کرد.
تیم تحت هدایت «ارنستو والورده» با وجود این شکست همچنان صدرنشین لالیگا است اما آنچه شکست را برای تیم والورده تلخ‌تر کرد، مصدومیت سوارز است.
براساس اعلام باشگاه، مرد اروگوئه‌ای دست کم سه هفته از میادین دور خواهد بود و این یعنی غیبت وی در دیدار مقابل اسلاویا پراگ در لیگ قهرمانان قطعی است.
