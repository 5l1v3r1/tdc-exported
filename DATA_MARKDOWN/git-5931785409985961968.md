
# Parižani iritirani Zidanovim komentarima u vezi sa Mbapeom

Published at: **2019-11-07T11:19:36+00:00**

Author: **Nemanja**

Original: [Sportska centrala](https://www.sportskacentrala.com/2019/11/07/parizani-iritirani-zidanovim-komentarima-u-vezi-sa-mbapeom/)

Sportski direktor Pari Sen Žermena Leonardo kritikovao je komentare trenera Real Madrida Zinedina Zidana u vezi sa Kilijanom Mbapeom.
Zidan je rekao da je Mbapeov san da zaigra za Real Madrid, na šta je Leonardo rekao da je već postalo dosadno.
 – Iskreno, iritirajuće je. Dosadno je. Nije prvi put da se ovo dešava. Kilijan je veoma važan za nas. Sada nije vreme da ga destabilizujemo – rekao je Leonardo.
Francuski tim se kvalifikovao u nokaut fazu Lige šampiona pobedom nad Klub Brižom, a naredni meč igraće upravo sa Real Madridom 26. novembra.
 – Mbape je igrač koji ima još dve i po godine ugovora sa nama, tako da, pričati o onome šta on želi, šta su njegovi snovi, svaki put…Možemo li samo prestati sa ovim – kazao je Leonardo.
