
# ทนายชี้ลิขสิทธิ์จ้างเด็กทำกระทง มีความผิดฐานกรรโชก

Published at: **2019-11-04T14:28:00+00:00**

Author: ****

Original: [เดลินิวส์](https://www.dailynews.co.th/regional/740003)


        ทนายเดชา สอนมวยข้อกฎหมาย”ลิขสิทธิ์”จ้างเด็กทำ'กระทง'มีความผิดฐาน”กรรโชก” ซัดตำรวจ คำนึงถึงกฎหมายคุ้มครองเด็กด้วย ฝากสำนักงานตำรวจสอดส่องพวกนอกแถว
      
เมื่อวันที่ 4พ.ย.นายเดชา กิตติวิทยานันท์  ทนายชื่อดัง เจ้าของเพจ “ทนายคลายทุกข์” ได้ให้ความเห็นทางกฎหมายกับ”เดลินิวส์ออนไลน์” กรณี ตัวแทนลิขสิทธิ์การ์ตูนไปล่อซื้อเด็กอายุ 15 ปี ไปหลอกสั่งให้เด็กทำกระทงรูปการ์ตูน พอนัดเอามาส่งก็จับเด็กแบบคาหนังคาเขา ขอกราบเรียนประชาชนว่า การกระทำแบบนี้เป็นเรื่องที่ไม่เหมาะสมอย่างยิ่ง เด็กอายุ 15 ไม่สมควรถูกดำเนินคดี แม้กระทั่งกฎหมายเกี่ยวกับเด็กก็ห้ามจับกุมห้ามดำเนินคดีอะไรกับเด็กพวกนี้ ถือว่าเป็นพฤติกรรมไม่เหมาะสมที่ไปหลอกล่อเด็ก กฎหมายลิขสิทธิ์เป็นกฎหมายที่สร้างสรรค์ ต้องใช้ในทางที่สร้างสรรค์ ถ้าไปล่อซื้อไปหลอกให้เขาทำกระทงให้เป็นรูปการ์ตูนที่ คุณเป็นเจ้าของลิขสิทธิ์ แล้วก็ไปจับเท่ากับว่า คุณไม่ใช่ผู้เสียหาย”คุณคือผู้ใช้ให้เขาไปกระทำความผิด”เพราฉะนั้นเมื่อคุณเป็นผู้ใช้ให้เด็กกระทำความผิด คุณก็ไม่ใช่ผู้เสียหาย คุณก็ไม่สามารถดำเนินคดีไปแจ้งตำรวจได้ ด้านตำรวจก็ไม่สามารถรับแจ้งความหรือลงประจำวันได้ ซึ่งก่อนหน้านี้ศาลฏีฏาได้เคยตัดสินคดีประเภทนี้ไว้แล้ว ทนายเดชากล่าวอีกว่า นอกจากนี้พวกตัวแทนลิขสิทธิ์ทั้งหลายเวลาที่รับมอบอำนาจมา เขาให้คุณมาแจ้งความหลังจากนั้นเอาตำรวจไปจับ แล้วตำรวจจะจับได้ก็ต่อเมื่อคาหนังคาเขาหรือความผิดซึ่งหน้า แต่ไม่ใช่ว่าคุณไปล่อซื้อเสร็จ เอาตำรวจไปจับโดยยังไม่มีการแจ้งความมันทำไม่ได้ เป็นความผิดต่อส่วนตัวต้องแจ้งความก่อน ถ้ายังไม่แจ้งความก่อนแล้วไปจับเด็กคนนี้แล้วก็ไปบังคับให้จ่ายเงินมันก็”กรรโชก”มีความผิดฐานกรรโชกข่มขู่เด็ก เพื่อจะขอเงิน 5 หมื่นไม่ให้จะจับกุมการกระทำแบบนี้ถือเป็นการกรรโชก เป็นเรื่องที่เลวร้ายมาก อยากฝากสำนักงานตำรวจแห่งชาติให้สอดส่องตำรวจที่เข้าไปเกี่ยวข้องกับเรื่องพวกนี้ และพฤติกรรมของเจ้าของ-ตัวแทนลิขสิทธิ์ ก็ต้องคำนึงถึงกฎหมายคุ้มครองเด็กด้วย ก็ฝากไว้ว่า ตัวแทนลิขสิทธิ์ก็มีหน้าที่ไปแจ้งความ ก่อนถึงจะจับได้ ถ้าไม่แจ้งความลงประจำวันจับอะไรไม่ได้ ถ้าไม่ใช่ความผิดซึ่งหน้าเด็กอายุ 15 ก็ทำไม่ได้ แล้วถ้าไปล่อซื้อไปใช้ให้เด็กกระทำความผิดคุณไม่ใช่ผู้เสียหายไม่มีอำนาจจับกุมอะไรเลย กฎหมายลิขสิทธิ์เป็นกฎหมายสร้างสรรค์.
