
# Εξιχνιάσθηκε απόπειρα ανθρωποκτονίας σε βάρος 43χρονου στη Θεσσαλονίκη

Published at: **2019-11-03T00:33:00+00:00**

Author: ****

Original: [enikos.gr](http://www.enikos.gr/society/681912/exichniasthike-apopeira-anthropoktonias-se-varos-43chronou-sti-th)

Εξιχνιάσθηκε έπειτα από επιστημονική ανάλυση ανευρεθέντων πειστηρίων και επισταμένη έρευνα αστυνομικών του Τμήματος Εγκλημάτων κατά Ζωής της Διεύθυνσης Ασφάλειας Θεσσαλονίκης υπόθεση απόπειρας ανθρωποκτονίας σε βάρος 43χρονου άνδρα, που έλαβε χώρα τα ξημερώματα της 18/08/2018 στην περιοχή της Νικόπολης.
Για την υπόθεση ταυτοποιήθηκε ως ένας εκ των δραστών 39χρονος ομογενής, σε βάρος του οποίου σχηματίσθηκε δικογραφία για απόπειρα ανθρωποκτονίας με δόλο κατά συναυτουργία και παράνομη οπλοφορία-οπλοχρησία.
Ειδικότερα, ο προαναφερόμενος έπειτα από προηγούμενη λεκτική αντιπαράθεση που είχε με τον 43χρονο, μετέβη στην περιοχή της Νικόπολης, όπου μαζί με συνεργούς του, έβαλλαν με πυροβόλο όπλο εναντίον του, τραυματίζοντάς τον στα πόδια.
Η σχηματισθείσα δικογραφία υποβλήθηκε στον κ. Εισαγγελέα Πλημμελειοδικών Θεσσαλονίκης.
Πηγή: ant1news.gr
