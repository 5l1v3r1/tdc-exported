
# Αλλαγές στο μετρό: Παράταση ωραρίου τα Χριστούγεννα και συχνότερα δρομολόγια τις Κυριακές

Published at: **2019-11-05T11:38:01+00:00**

Author: **neolaia.gr Team**

Original: [neolaia.gr](https://neolaia.gr/2019/11/05/allages-sto-metro-sihnotera-dromologia-tis-kiriakes/)

Σημαντικές αλλαγές έρχονται στη λειτουργία των γραμμών του μετρό και τις οποίες ετοιμάζει η νέα διοίκηση της ΣΤΑΣΥ.
Σύμφωνα με όσα δήλωσε στο skai.gr, ο νέος διευθύνων σύμβουλος της ΣΤΑΣΥ, Γιώργος Θωμόπουλος, με τις τροποποιήσεις στα δρομολόγια και τις γραμμές του μετρό θα αναβαθμιστούν οι υπηρεσίες που παρέχονται στους πολίτες.
Παράλληλα, θα γίνουν συγκεκριμένες κινήσεις στη λειτουργία του μετρό που θα συμβάλλουν στην οικονομική τόνωση του εμπορικού κέντρου.
Οπως εξήγησε ο κ. Θωμόπουλος, ένα από τα πέντε μέτρα σχετικά με τις αλλαγές στο μετρό, αφορά την παράταση της λειτουργίας του κατά την εορταστική περίοδο και σε άλλες μεγάλες δημόσιες εκδηλώσεις.
Η διοίκηση της ΣΤΑΣΥ, ταυτόχρονα, στοχεύει στην αύξηση των δρομολογίων και τις Κυριακές, για τη στήριξη του εμπορικού τριγώνου της Αθήνας.

        Αυτές είναι οι 5 αλλαγές
      
-ολοκληρώνεται, σε συνεργασία με την Αττικό Μετρό, η ανακαίνιση του τροχαίου υλικού του στόλου των οχημάτων 8ης παραλαβής της Γραμμής 1 (κατασκευής του 1985),
-δρομολογείται η απόκτηση επτά (7) διερευματικών συρμών για την καλύτερη εξυπηρέτηση των δρομολογίων προς το αεροδρόμιο της Αθήνας,
-βελτιώθηκε (και θα συνεχίσει να βελτιώνεται) η συχνότητας των δρομολογίων των Γραμμών 2 και 3, με έμφαση στις ώρες αιχμής
-παρατείνεται η λειτουργία του Μετρό την εορταστική περίοδο και σε μεγάλες
-δημόσιες εκδηλώσεις για την διευκόλυνση και οικονομική μετάβαση των πολιτών σε αυτές
-αυξάνεται η συχνότητα δρομολογίων και τις Κυριακές με εμπορικές δράσεις, για την στήριξη του εμπορικού τριγώνου.
Σημειώνουμε ότι μέχρι στιγμής δεν έχει επιβεβαιωθεί ακόμα το σενάριο ότι οι αλλαγές στο ωράριο του μετρό θα εφαρμοστούν ήδη από τα προσεχή Χριστούγεννα του 2019.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
