
# సీఎం జగన్‌కు కన్నా లక్ష్మీనారాయణ లేఖ

Published at: **2019-11-07T23:36:48+00:00**

Author: ****

Original: [Andhrajyothy](https://www.andhrajyothy.com/artical?SID=948948)

ADVT
అమరావతి: సీఎం జగన్‌కు బీజేపీ అధ్యక్షుడు కన్నా లక్ష్మీనారాయణ లేఖ రాశారు. వచ్చే విద్యా సంవత్సరం నుంచి ప్రభుత్వ పాఠశాలలో నిర్బంధ ఇంగ్లీష్ మీడియం బోధన మాతృభాష తెలుగుకు తీరని అన్యాయం జరిగిందని పేర్కొన్నారు. కూలంకషంగా చర్చించకుండానే ఈ నిర్ణయం తీసుకున్నట్లు కనిపిస్తోందన్నారు. రాష్ట్రాలన్నీ తమ మాతృభాషలను అభివృద్ధి చేసుకుంటూ ఉంటే ఏపీ ప్రభుత్వం మాత్రం భిన్నంగా వ్యవహరిస్తోందని లేఖలో పేర్కొన్నారు. ప్రాథమిక విద్య అంతా మాతృభాషలో జరిగితేనే విద్యార్థిలో సృజనాత్మకత పెరుగుతుందని విద్యావేత్తలు చెబుతున్నారని సూచించారు. దానికి విరుద్ధంగా రాష్ట్ర ప్రభుత్వం నిర్ణయం తీసుకుందని తెలిపారు. ఒక్కసారిగా తెలుగు మీడియం నుంచి ఇంగ్లీష్ మీడియంలోకి మారితే విద్యార్థులకు తట్టుకునే శక్తి ఉంటుందా? అని ఆయన ప్రశ్నించారు. భావి తరాలపై ప్రభావం చూపే నిర్ణయంపై ప్రభుత్వం పునరాలోచించాలన్నారు.
