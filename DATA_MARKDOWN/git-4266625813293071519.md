
# У США розбився військовий літак

Published at: **2019-11-02T03:30:00+00:00**

Author: ****

Original: [ZIK.UA](https://zik.ua/news/2019/11/02/u_ssha_rozbyvsya_viyskovyy_litak_1682093)


        Під час авіаційного шоу в американському штаті Флорида в п’ятницю сталася авіакатастрофа, внаслідок якої загинув пілот військового літака.
      
Про це повідомив CNN. 
«Одна людина загинула у другій половині дня п’ятниці внаслідок авіакатастрофи на авіашоу «Стюарт» у штаті Флорида», – наводить телеканал заяву речника Національної ради безпеки на транспорті Пітера Кнудсона.
Як уточнили у Федеральному управлінні авіації США, аварія сталася з військовим літаком Grumman OV-1 Mohawk близько 13:15 за місцевим часом.
На борту в цей момент перебував лише один пілот.
У п’ятницю відбувся перший з трьох днів авіашоу «Стюарт» у штаті Флорида. Місцева влада заявила, що решта заходів, запланованих на цей день, перенесена на суботу.
Нагадаємо, вертоліт Південної Кореї впав у море неподалік від спірних з Японією островів Токто, у результаті чого 7 осіб зникли безвісти.
 
