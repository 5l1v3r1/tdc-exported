
# Георги Самуилов подкрепя Здравко Димитров за кмет на Пловдив

Published at: **2019-11-01T11:08:00+00:00**

Author: ****

Original: [Plovdiv24.bg](https://www.plovdiv24.bg/sport/910347.html)

Мажоритарният собственик на ПФК Ботев Георги Самуилов изрази своята подкрепа към кандидата за кмет Здравко Димитров. Благодетелят на "жълто-черния" клуб използва трибуната на официалния сайт, за да засвидетелства своята вяра в качествата на Здравко Димитров да ръководи Пловдив по пътя на прогреса в следващите 4 години:
"На 3 ноември градът на нашия Ботев е изправен пред важен избор – да избере пътят на развитие, по който ще поеме в следващите 4 години.
Използвам този повод да изразя подкрепата си към кандидатурата на Здравко Димитров за кмет на Пловдив. В моите очи именно той е подходящият човек, който може да защитава интересите на Пловдив по най-добрия за града и неговите граждани начин.  
Гласувайки доверие на Здравко Димитров, ние даваме своя вот за честното, достойно и съвестно управление на древния град в модерните времена.
Типичните за спорта силна воля, дисциплина, трудолюбие, преданост, дух на победител и желание за прогрес са черти от характера на г-н Димитров и аз вярвам, че именно те ще гарантират на Пловдив добро бъдеще при неговото управление"
