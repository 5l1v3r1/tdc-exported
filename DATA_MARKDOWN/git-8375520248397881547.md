
# З «Борисполя» до Женеви намагалися вилетіти псевдошведи

Published at: **2019-11-04T13:15:27+00:00**

Author: ****

Original: [ГЛАВКОМ](https://glavcom.ua/kyiv/news/z-borispolya-do-zhenevi-namagalisya-viletiti-psevdoshvedi--637573.html)

У пункті пропуску «Бориспіль» під час перевірки документів пасажирів, які прибули зі Стамбула та очікували рейс до Женеви, прикордонники виявили двох іноземців з підробленими документами.
Про це повідомляє пресслужба Держприкордонслужби України.
Особи на контроль пред’явили паспорти громадян Швеції. Втім, документи виявилися підробленими, а пред’явники – громадянами Ірану.
До Національної поліції направлено повідомлення про виявлення ознак кримінального правопорушення, передбаченого ст. 358 КК України (Підроблення документів, печаток, штампів та бланків, їх збут, використання підроблених документів).
Нагадаємо, у жовтні у пункті пропуску «Бориспіль» співробітники Держприкордонслужби не пропустили двох іноземців з підробленими документами. Правопорушників з підробленими документами виявили серед пасажирів рейсів, що прямували зі Стамбула та Тегерана. 
Один із іноземців подав на прикордонний контроль паспорт громадянина Туреччини, інший – паспорт громадянина Бразилії. Причому «новоспечений бразилець», який мав квиток до Тегерана, змінив своє рішення та, переодягнувшись, попрямував на рейс до Стокгольма.
В обох документах прикордонники виявили заміну сторінок з установчими даними. Іноземці розповіли, що придбали паспорти за 1 тисячу доларів США та 10 тисяч доларів США відповідно.
2 жовтня в аеропорту «Бориспіль» прикордонники теж попередили спробу потрапляння двох іранців до країни Євросоюзу за підробленими візовими етикетками. 
