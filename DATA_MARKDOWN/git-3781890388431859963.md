
# ยูเออีพบแหล่งน้ำมันดิบ-ก๊าซมหึมาแห่งใหม่

Published at: **2019-11-04T19:41:00+00:00**

Author: ****

Original: [เดลินิวส์](https://www.dailynews.co.th/foreign/740022)


        สหรัฐอาหรับเอมิเรตส์ หรือ ยูเออี ประเทศผู้ผลิตน้ำมันระดับหัวแถวของกลุ่มโอเปก ประกาศการค้นพบแหล่งน้ำมันดิบและก๊าซธรรมชาติแห่งใหม่ขนาดมหึมา ซึ่งทำให้ยูเออีขยับขึ้นสู่อันดับ 6 ของโลก ประเทศที่มีปริมาณสำรองน้ำมันดิบและก๊าซธรรมชาติมากที่สุด
      
สำนักข่าวเอเอฟพีรายงานจากกรุงอาบูดาบี ประเทศสหรัฐอาหรับเอมิเรตส์ เมื่อวันที่ 4 พ.ย. ว่า แถลงการณ์ของสภาปิโตรเลียมสูงสุด หรือ เอสพีซี (Supreme Petroleum Council : SPC) องค์กรตัดสินใจสูงสุดด้านพลังงานของยูเออี กล่าวว่า การค้นพบใหม่รวมถึง บ่อน้ำมันดิบปริมาณ 7,000 ล้านบาร์เรล และบ่อก๊าซธรรมชาติปริมาณ 58 ล้านล้านคิวบิกฟุต (56 trillion cubic feet)ส่วนแถลงการณ์ของบริษัทน้ำมันแห่งชาติอาบูดาบี หรือ แอดน็อค (Abu Dhabi National Oil Co : ADNOC) ระบุว่า การค้นพบใหม่จะทำให้ปริมาณน้ำมันดิบสำรองของยูเออี เพิ่มขึ้นเป็น 105,000 ล้านบาร์เรล แซงคูเวตเพื่อนบ้าน ขึ้นอันดับ 6 ประเทศที่มีน้ำมันดิบสำรองมากที่สุดในโลก ส่วนปริมาณก๊าซธรรมชาติสำรองเพิ่มขึ้นเป็น 273 ล้านล้านคิวบิกฟุต (7,700 ล้านคิวบิกเมตร)ยูเออีสูบน้ำมันดิบขึ้นมาใช้ประมาณ 3 ล้านบาร์เรลต่อวัน และผลิตก๊าซธรรมชาติดิบวันละประมาณ 10,500 ล้านคิวบิกฟุตสุลต่าน อัล-จาเบอร์ ประธานคณะเจ้าหน้าที่บริหาร หรือ ซีอีโอ แอดน็อค กล่าวว่า รู้สึกดีใจและภาคภูมิใจ ที่ยูเออีขยับจากอันดับ 7 สู่อันดับ 6 ของโลก ปริมาณสำรองทั้งน้ำมันดิบและก๊าซธรรมชาติภาพ - REUTERS 
