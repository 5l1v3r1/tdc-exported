
# Citroen C5 Aircross Hybrid: versiune plug-in hybrid cu 225 CP

Published at: **2019-11-06T17:01:02+00:00**

Author: **Dragos Băltățeanu**

Original: [AutoExpert](https://www.autoexpert.ro/citroen-c5-aircross-hybrid-versiune-plug-in-hybrid-cu-225-cp/)


        Citroen adaugă în gama SUV-ului C5 Aircross o variantă plug-in hybrid.
      
Noua versiune a noului SUV Citroen folosește un sistem de propulsie plug-in hybrid format din motorul pe benzină 1.6 PureTech de 180 CP asociat cu un motor electric de 80 kW (110 CP) și 320 Nm. Puterea totală a sistemului hibrid este de 225 CP.
Transmisia este asigurată de o cutie de viteze automată cu opt trepte e-EAT8.
Motorul electric este alimentat de o baterie Li-Ion de 13.2 kWh și poate parcurge 50 km în mod full electric. Sistemul de încărcare suportă până la 7.4 kW, ceea ce înseamnă că bateria are nevoie de două ore pentru o încărcare completă. La prizele domestice de puteri mici, timpul de încărcare variază între patru și șapte ore.
Citroen garantează 70% din capacitatea baterie pe parcursul a opt ani de exploatare sau a 160.000 km.
La nivel vizual sunt puține elemente ce separă versiunea plug-in hybrid de cele cu sistem de propulsie convențional. O nuanță de culoare specială este disponibilă, numită Anodised Blue, iar pe hayon este vizibil logo-ul ”hybrid”.
Noua versiune va fi livrată începând cu vara anului viitor.
