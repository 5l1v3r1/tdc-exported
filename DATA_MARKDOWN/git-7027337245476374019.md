
# 14 زخمی براثر تصادف در اتوبان قم - تهران

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697046/14-%D8%B2%D8%AE%D9%85%DB%8C-%D8%A8%D8%B1%D8%A7%D8%AB%D8%B1-%D8%AA%D8%B5%D8%A7%D8%AF%D9%81-%D8%AF%D8%B1-%D8%A7%D8%AA%D9%88%D8%A8%D8%A7%D9%86-%D9%82%D9%85-%D8%AA%D9%87%D8%B1%D8%A7%D9%86)

رئیس اورژانس پیش بیمارستانی و مدیر حوادث دانشگاه علوم پزشکی قم از تصادف ۲۲ خودرو در اتوبان قم به تهران با ۱۴ مصدوم خبر داد.
محمد شهیدی در گفت‌وگو با خبرنگار مهر، اظهار داشت: در حادثه‌ای که شامگاه ۱۴ سه‌شنبه در کیلومتر ۷۰ اتوبان قم به تهران رخ داده است ۱۴ نفر مصدوم شدند.
وی افزود: از این تعداد ۹ نفر توسط ۵ دستگاه آمبولانس اورژانس پس از دریافت اقدامات درمانی توسط کارشناسان فوریت‌های پزشکی به مراکز درمانی سطح شهر قم منتقل شدند.
رئیس اورژانس پیش بیمارستانی و مدیر حوادث دانشگاه علوم پزشکی قم در ادامه گفت: طبق اطلاعات دریافتی از محل حادثه، این تصادف خوشبختانه مصدوم بدحال نداشته است.
