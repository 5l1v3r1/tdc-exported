
# Μπαλοτέλι: Η Βερόνα απέβαλε για 10 χρόνια τον ρατσιστή οπαδό

Published at: **2019-11-05T14:55:56+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/sports/mpaloteli-i-verona-apevale-gia-10-xronia-ton-ratsisti-opado/)

Κυρίαρχο θέμα των τελευταίων ημερών στην Ιταλία είναι η ρατσιστική επίθεση στον επιθετικό της Μπρέσια, Μάριο Μπαλοτέλι, που είχε ως αποτέλεσμα το ξέσπασμα του Ιταλού προς την κερκίδα και την παρολίγον αποχώρησή του από το γήπεδο.
Μία μέρα αργότερα αλγεινή εντύπωση προκάλεσαν οι δηλώσεις του αρχηγού των Ultras της Ελλάς Βερόνα, Λούκα Καστελίνι, που μίλησε στο ιταλικό πρακτορείο ειδήσεων «Αnsa» και είπε ότι ο Μπαλοτέλι «δεν θα μπορέσει ποτέ να είναι 100% Ιταλός».

        Διαβάστε ακόμη : EBZ : Έκλεισε η συμφωνία με την Royal Sugar
      
Μάλιστα, δεν δίστασε να πει ότι «την επόμενη χρονιά δεν θα παίζει πια ποδόσφαιρο, θα πάει στην τηλεόραση να κάνει την πριμαντόνα».
Η αντίδραση της Ελλάς Βερόνα ήταν άμεση, τιμωρώντας τον 44χρονο αρχηγό των Ultras με αποκλεισμό από το γήπεδο για τα επόμενα 10 χρόνια, μέχρι το 2030.
«Η Βερόνα αποφάσισε να τιμωρήσει τον κύριο Λούκα Καστελίνι και να τον αποκλείσει από τα ματς της μέχρι τον Ιούνιο του 2030.
Λάβαμε αυτήν την απόφαση αντιλαμβανόμενοι τη σοβαρότητα της κατάστασης και αξιολογώντας τον κώδικα συμπεριφοράς, καθώς αυτές οι σκέψεις είναι αντίθετες με την ηθική και τις αξίες μας».

        Λεωφορειολωρίδες : Σε λειτουργία και πάλι οι κάμερες
      
