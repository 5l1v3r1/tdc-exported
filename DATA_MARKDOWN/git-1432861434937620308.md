
# Бербатов: Болезнено е да гледам случилото се с Джака

Published at: **2019-11-01T16:12:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/berbatov-bolezneno-e-da-gledam-sluchiloto-se-s-dzhaka-1390811.html)

Димитър Бербатов взе отношение по скандала между Гранит Джака и феновете на Арсенал, като според него, привържениците не е трябвало да освиркват играча. Това се случи при смяната на Джака в двубоя с Кристъл Палас, завършил 2:2. Тогава капитанът не издържа и напсува феновете като демонстративно свали фланелката си.
"Феновете на Арсенал сгрешиха като освиркаха своя капитан Гранит Джака, но реакцията на футболиста бе неприемлива. Не за първи път феновете на Арсенал освиркват своите играчи, спомням си, че се случи с Емануел Ебуе. Не е приятно изобщо и е болезнено да гледам случилото се с Джака", заяви бившият нападател на Манчестър Юнайтед.
"Много важно е за самочувствието на играча, дали феновете ще те освиркат или аплодират като напуснеш терена. Искаш да се защитиш, но нито един играч, особено капитанът, не трябва да реагира като Джака. Когато свали фланелката си, си мислех: 'Моля те не хвърляй фланелката, защото ако го направиш, си приключил в този отбор. Унай Емери има предизвикателна работа да оправи отношенията между Джака и феновете", допълни Бербатов.

        
          А какво предупреждение отправи Бербатов към Манчестър Юнайтед - вижте в този материал.
        
      
