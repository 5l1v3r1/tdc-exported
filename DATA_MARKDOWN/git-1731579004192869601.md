
# Una domenica da incorniciare per i clienti Wind: il 10 novembre navigherete gratis senza consumare i Giga!

Published at: **2019-11-07T19:25:55+00:00**

Author: **Edoardo Carlo Ceretti**

Original: [MobileWorld](https://www.mobileworld.it/2019/11/07/wind-giga-illimitati-10-novembre-2019-240919/)

Nel mese di promozioni che ci accompagnerà verso le festività di dicembre e che culminerà con l’attesissimo Black Friday 2019, Wind si unisce alla festa confezionando un graditissimo regalo per tutti i suoi clienti.
Domenica 10 novembre infatti, tutti i clienti Wind potranno navigare gratuitamente in modo illimitato senza consumare i Giga previsti dalla loro offerta. E non dovrete nemmeno fare nulla per richiedere l’attivazione di questa bella promozione, perché verrà applicata automaticamente da Wind per tutta la giornata di domenica.
Già in queste ore, Wind sta informando i suoi clienti dell’arrivo di questa promozione per mezzo di uno spot pubblicitario, che vede l’immancabile Fiorello come protagonista. E la prossima settimana, l’operatore promette ulteriori promozioni, sconti e sorprese per tutti gli iscritti al programma fedeltà WinDay. Dunque ricordatevi di iscrivervi anche voi, entro l’11 novembre, per essere in prima fila per tutte le novità che Wind ha in serbo per voi.
