
# Гончарук: У проєкті лержбюджету-2020 закладено багато інноваційних речей

Published at: **2019-11-04T11:08:00+00:00**

Author: ****

Original: [ZIK.UA](https://zik.ua/news/2019/11/04/goncharuk_u_proiekti_lerzhbyudzhetu2020_zakladeno_bagato_innovatsiynyh_1683031)


        У проєкті закону про Державний бюджет на 2020 рік, який уряд погодив до другого читання, багато інноваційних речей. в яких закладена капіталізація зростання.
      
Про це прем’єр-міністр України Олексій Гончарук написав на своїй сторінці у Facebook.
«У проєкті багато інноваційних речей, у яких закладена капіталізація зростання. За рахунок цього в нас будуть кошти, щоб підвищувати соціальні стандарти. Справжні зміни ніколи не даються легко. Для того, щоб вони були відчутними вже в наступних роках, ми з колегами працюємо 24/7 вже понад 60 днів», – зазначив Гончарук.
За його словами, у вівторок уряд онлайн планує презентувати проєкт головного фінансового документа країни в наступному році для всіх українців.
«Це буде «бюджет розвитку країни та безпеки людей». Філософія його дуже проста: держава має не заважати, а навпаки створювати чесні та конкурентні умови для розвитку тих, хто цього прагне, та надавати підтримку тим, хто справді цього потребує. Найвища цінність держави – соціальний капітал, люди з усіма їх надбаннями. Саме тому ми заклали в бюджет наступного року розвиток стратегічно важливих напрямків для людей. Один з них – медицина. Зокрема, йдеться про систему екстреної медичної допомоги», – сказав прем’єр-міністр.
Він зазначив, що уряд відходить від загальних тез про турботу до конкретних вимог та соціальних стандартів, які має гарантувати держава своїм громадянам. У ньому не передбачається підвищення податків та скорочується дефіцит, щоб зменшувати борги, які всі мають віддавати.
«Ми будемо більше заробляти всередині країни – за рахунок приватизації, внутрішніх та зовнішніх інвестицій, лібералізації ринків», – сказав Гончарук.
Нагадаємо, 3 листопада, урядовці збиралися на позачергове засідання, під час якого, серед іншого, схвалили проєкт бюджету-2020 до другого читання.
