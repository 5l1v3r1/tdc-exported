
# На Франківщині біля кафе чоловіка покусала собака (ФОТО)

Published at: **2019-11-05T22:02:00+00:00**

Author: ****

Original: [PRESS-ЦЕНТР](http://press-centr.com/ua/news/42659_Na-Frankivshchini-bilya-kafe-cholovika-pokusala-sobaka-FOTO)


        Повідомлення до поліції Калуського району надійшло вчора, 4 листопада, о 20:32 від місцевого жителя. Чоловік повідомив, що біля місцевого кафе чути крики людини, а також гавкіт собаки.
      
Поліцейські, які миттєво прибули на виклик, побачили, що на закритій обгородженій території лежав поранений чоловік, як пізніше встановлено, 41-річний охоронець місцевого будівельного магазину. Поліцейські негайно викликали медиків та оперативно перелізти через огорожу, щоб надати допомогу чоловікові. В цей час, правоохоронці помітили, як в їхню сторону біжить розлючений собака породи «Ротвейлер» та намагається накинутись на них.
Поліцейські швидко зорієнтувалися у ситуації, зрозуміли, що розлючений собака біжить у наступ, тому здійснили декілька пострілів вгору. Тварина злякалась, опісля, поліцейські зуміли помістили собаку до вольєру складського приміщення.
Поліцейські надали першу домедичну допомогу чоловікові та передали медикам, які прибули на місце події. Потерпілого з тілесними ушкодженнями у вигляді кусаних ран голови та правого вуха госпіталізовано у Калуську центральну лікарню.
Наразі правоохоронці з’ясовують обставини події, що стало причиною нападу тварини на чоловіка.
Про це повідомили у секторі комунікації поліції у Івано-Франківській області
