
# Защо е важно да се разделим с предишната любов?

Published at: **2019-11-04T00:05:00+00:00**

Author: **Михаела Лазарова**

Original: [Dnes.bg](https://www.dnes.bg/za-da-se-razbirame/2019/11/04/zashto-e-vajno-da-se-razdelim-s-predishnata-liubov.428237)

Любовна връзка, болезнена раздяла... Всеки е преминавал през поне един такъв любовен сценарий. Ние сме героят, който смята, че никога няма да открие подходящия партньор, защото предишният е бил „точният човек“. Самозаблудите на страдащия. Негласно крещим как искаме да се освободим от миналото, но не знаем как. А е важно да го направим. Защо?

        Ще знаете какво искате
      
След раздялата винаги попадаме в етап на размисли за миналото. Това не е толкова лошо, защото можем да подредим своите емоции, приоритети, да помислим от какво точно се нуждаем в любовта. Опознаваме повече себе си и така намираме нов път към щастието.

        Виждате хубавите неща край вас
      
Пускайки миналата любов, изгубените надежди, ние позволяваме на себе си да видим добрите перспективи за работа, хубави пътувания, забавления с приятели, нов потенциален партньор, малките радости на всеки нов ден.

        Ще спрете да сравнявате
      
Когато не сме се освободили от емоциите на миналата любов, започвайки нова връзка е много лесно да започнем да сравняваме партньорите си. Сравняваме всичко – външен вид, чувство за хумор, усещане за романтика, секса... И вместо да дадем шанс на новото, сме готови да се разделим с него.

        
          Повече по темата може да прочетете в Az-jenata.bg
        
      
