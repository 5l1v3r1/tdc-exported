
# Дубілет обіцяє, що закрити лікарняний можна буде онлайн

Published at: **2019-11-01T18:55:14+00:00**

Author: **Богдан Петришин**

Original: [Рубрика](https://rubryka.com/2019/11/01/dubilet-obitsyaye-shho-zakryty-likarnyanyj-mozhna-bude-onlajn/)


        
          Міністр Кабінету міністрів Дмитро Дубілет заявив, що закрити лікарняний лист можна буде без похода в поліклініку.
        
      
Про це він повідомив в інтерв’ю ЕП.
“Повністю перевести їх (лікарняні листи —ЕП) в електронну форму на цьому етапі не вдасться. Але ми зможемо зробити електронний облік цих лікарняних і за рахунок цього позбудемося від такого явища, як підробка лікарняних”, – повідомив Дубілет.
“Приємний бонус для українців буде полягати у тому, що закрити лікарняний можна буде віддалено, до лікаря для цього йти не потрібно. Ти зможеш зателефонувати лікарю та сказати: “Я одужав, закривайте, я хочу на роботу”, – зауважив Дубілет.
Міністр кабінету міністрів підкреслює, що таким чином, лікарні зможуть позбутися від бланків суворої звітності, на яких робляться лікарняні.
“З ними (бланками – ЕП) ціла епопея: з 1990-х років кожен регіон закуповує ці бланки і поширює по лікарні.
Якщо ми зробимо електронну систему, можна буде на будь-якому аркуші А4 все це виписувати, бо меддовідка буде доступна в електронній формі”, – заявив Дубілет.
