
# У Чорнобилі туристичний бум: цьогоріч зону ЧАЕС відвідали понад 100 тис. осіб

Published at: **2019-11-02T09:42:15+00:00**

Author: ****

Original: [ГЛАВКОМ](https://glavcom.ua/kyiv/news/u-chornobili-turistichniy-bum-cogorich-zonu-chaes-vidvidali-ponad-100-tis-osib-637193.html)

Від початку 2019 року Чорнобильську зону відчуження вже відвідали 107 тис. осіб. Такий рекорд був встановлений у жовтні. Зростання ж відвідуваності почалося навесні.
Фактори, які вплинули на збільшення потоку туристів, – спрощення процедури оформлення перепустки, а саме запровадження електронної перепустки, створення додаткової інфраструктури та підвищений інтерес до ЧАЕС після виходу міні-серіалу HBO «Чорнобиль». Про це повідомляє Центр організаційно-технічного і інформаційного забезпечення УЗВ.
Найбільше відвідувачів приїздять із-за кордону – майже 80%.
Країни-рекордсмени:
Із України загалом зону відвідали 22468 осіб.
«Прозорі правила перетину кордону Чорнобильської зони відчуження, система «Електронний білет», злагодженість у роботі служби забезпечення відвідування та супроводу – дали можливість приймати великі потоки відвідувачів без особливих складнощів. Те, що відвідуваність зростає – наше спільне досягнення. За останні місяці ми відкрили нові маршрути, зокрема водні й повітряні, встановили інформаційні стенди на двох мовах, збільшили кількість гідів – це лише початок реалізації великої стратегії щодо розвитку зони відчуження на виконання указу Президента України про розвиток зони», –коментує помічник директора Центру організаційно-технічного і інформаційного забезпечення УЗВ Кирило Гарник.
Нагадаємо, що зона відчуження цікава не тільки туристам, а й митцям. За останній час відбулося декілька подій, які привертають увагу спільноти до відновлення природи у зоні ЧАЕС.
Цього року також відкрили декілька нових маршрутів.
До слова, у зоні відчуження ЧАЕС для туристів хочуть організувати екскурсії на повітряних кулях. Є кілька компаній, які зацікавилися цією ідеєю.
Для того, щоб відвідати зону, потрібно зареєструватися та подати заявку в системі «Електронний білет» на сайті https://solaris.testmticket.in.ua/ua
