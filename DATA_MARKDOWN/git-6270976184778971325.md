
# Кабмін збільшує видатки на освіту на 16,4 млрд, - Гончарук

Published at: **2019-11-07T16:20:11+00:00**

Author: **Ольга Проскурова**

Original: [Рубрика](https://rubryka.com/2019/11/07/kabmin-zbilshuye-vydatky-na-osvitu-na-16-4-mlrd-goncharuk/)


        
          Прем’єр-міністр України Олексій Гончарук повідомив, що у 2020 році Кабмін збільшує видатки на освіту на 16,4 млрд грн – до 145,1 млрд грн.
        
      
“Заможні та освічені громадяни – запорука сталого розвитку держави. Саме тому у 2020 році ми збільшуємо видатки на освіту на 16,4 млрд грн – до 145,1 млрд грн”, – каже він.
▪️Створення нової програми «Спроможна школа для кращих результатів». Це – один із важливих інструментів, на який ми виділяємо 3,5 млрд грн. Сюди входить підтримка капітальних видатків, плюс закупівля обладнання для класів опорних шкіл. У результаті ми значно підвищимо якість освіти у школах, які розташовані у маленьких містах та селах.
▪️ Мотивація та підтримка молодих учителів. З наступного року молоді спеціалісти зі стажем роботи до 10 років будуть отримувати щорічну виплату у 21 тис грн (10 мінімальних прожиткових мінімумів). Передбачається, що грошову підтримку отримають 73,9 тисяч освітян. Українській системі освіти потрібні нові молоді кадри.
▪️ Продовження реформи шкільництва «Нова українська школа» — на програму виділяємо 1,4 млрд грн.
▪️ Подальший розвиток навчально-практичних центрів профтехоствіти — на це піде 259 млн грн.
▪️ Збереження субвенції для забезпечення освіти дітей з особливими освітніми потребами — це 504 млн грн.
“Значне підвищення рівня освіти та фінансова підтримка освітян – важливі цілі, які ми ставимо перед собою задля створення якісного розвитку наших громадян. Україні потрібна нова якісна освіта”, – резюмує Гончарук.
Нагадаємо, що Гончарук доручив обмежити рух фур в Запорізькій області.
