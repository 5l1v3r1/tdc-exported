
# Call of Duty Modern Warfare e MediEvil in testa alla classifica delle vendite italiana

Published at: **2019-11-04T10:33:00+00:00**

Author: **Gianluca Saitto**

Original: [Tom&#39;s Hardware](https://www.tomshw.it/videogioco/call-of-duty-modern-warfare-vendite/)

L’ultima settimana di ottobre ha visto parecchie e interessanti uscite videoludiche. L’egemonia di FIFA 20 in testa alla classifica italiana delle vendite si arresta dopo moltissime settimane. Sono proprio due nuove uscite a scalzare il titolo calcistico di EA Sports dal primo posto, Call of Duty Modern Warfare e MediEvil.
Il nuovo detentore del primato, Call of Duty Modern Warfare ha fatto segnare delle più che ottime vendite anche a livello globale e non solo nella nostra penisola, facendo riscontrare una nuova ondata di apprezzamenti per il titolo FPS sviluppato da Infinity Ward e pubblicato da Activision. Anche MediEvil ottiene un ottimo risultato di vendite in Italia, posizionandosi in seconda posizione.
Leggi anche: Overwatch 2: Jeff Kaplan “i leak ci hanno demoralizzato”
La classifica italiana al 4 novembre si presenta quindi così:
FIFA 20 rimane comunque sul podio mentre subito in quarta posizione troviamo Ring Fit Adventure che fa notare un ottimo successo del titolo Nintendo. Altre nuove uscite come  WWE 2K20 e The Outer Worlds si piazzano rispettivamente in sesta e settima posizione, con il titolo sportivo di 2K che fa segnare delle buone vendite a discapito dei bug che hanno fatto discutere del gioco. In classifica troviamo anche GTA V al quinto posto, Farming Simulator 19 al nono e Minecraft PlayStation Edition a chiudere la top 10 italiana.
Le prossime settimane saranno altrettanto piene di uscite molto attese, per citare alcuni dei giochi in arrivo a breve ci saranno: Death Stranding, Star Wars Jedi: Fallen Order, Need for Speed Heat, e Pokémon Spada e Scudo. Vedremo quindi come cambierà nelle prossime settimane la classifica delle vendite italiana. Cosa pensate di quest’ultima top 10? fateci sapere la vostra con un commento nella sezione dedicata.
