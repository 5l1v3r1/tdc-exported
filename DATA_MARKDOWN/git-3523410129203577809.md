
# 
        سیل ویرانگر استقلال، تراکتور و نفت نمی‌شناسد/ فریاد بلند آبی‌ها از آزادی؛ من، استقلال، مدعی قهرمانی هستم
      

Published at: **2019-11-05T22:26:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638420/%D8%B3%DB%8C%D9%84-%D9%88%DB%8C%D8%B1%D8%A7%D9%86%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%AA%D8%B1%D8%A7%DA%A9%D8%AA%D9%88%D8%B1-%D9%88-%D9%86%D9%81%D8%AA-%D9%86%D9%85%DB%8C%E2%80%8C%D8%B4%D9%86%D8%A7%D8%B3%D8%AF-%D9%81%D8%B1%DB%8C%D8%A7%D8%AF-%D8%A8%D9%84%D9%86%D8%AF-%D8%A2%D8%A8%DB%8C%E2%80%8C%D9%87%D8%A7-%D8%A7%D8%B2-%D8%A2%D8%B2%D8%A7%D8%AF%DB%8C-%D9%85%D9%86-%D8%A7%D8%B3%D8%AA%D9%82%D9%84%D8%A7%D9%84-%D9%85%D8%AF%D8%B9%DB%8C-%D9%82%D9%87%D8%B1%D9%85%D8%A7%D9%86%DB%8C-%D9%87%D8%B3%D8%AA%D9%85)

به گزارش بولتن نیوز، تیم فوتبال استقلال در چارچوب دیدارهای هفته دهم رقابت‌های لیگ برتر فوتبال باشگاه‌های کشور از ساعت 15:30 امروز (سه‌شنبه) در ورزشگاه آزادی میزبان صنعت نفت آبادان بود که با برتری 5 بر صفر از سد میهمانش عبور کرد.  محمد دانشگر (10)، شیخ دیاباته (20)، مهدی قائدی (26)، وریا غفوری (31) و هرویه میلیچ (72) برای استقلال در این بازی گلزنی کردند.
ترکیب استقلال: سیدحسین حسینی، عارف غلامی، علی کریمی، شیخ دیاباته (70 - سجاد آقایی)، فرشید اسماعیلی، مهدی قائدی (55 - آرش رضاوند)، وریا غفوری، سیاوش یزدانی، هرویه میلیچ، مسعود ریگی (79 - رضا آذری) و محمد دانشگر.
ترکیب صنعت نفت: ناصر سالاری، عقیل کعبی، محمد اهل‌شاخه، طالب ریکانی (46 - مهدی حنفی)، محمدرضا غبیشاوی (46 - رضا جبیره)، مصطفی احمدی، مسلم مجدمی، محمد قریشی، جعفر سلمانی، عبدالله ناصری و عیسی آل‌کثیر (66 - سیدفاخر تهامی).
داور: محمدحسین زاهدی‌فر
نیمه اولدقیقه 7: شیخ دیاباته پس از اعلام خطای مهدی قائدی از سوی محمدحسین زاهدی‌فر اعتراض کرد که بابت اعتراضش کارت زرد دریافت کرد.
دقیقه 8: عیسی آل‌کثیر در حمله‌ای که از سوی بازیکنان صنعت نفت تدارک دیده شده بود صاحب توپ شد و پس از حرکتی در عرض محوطه جریمه اقدام به شوتزنی کرد تا سیدحسین حسینی به صورت دو ضرب توپ را مهار کند.
دقیقه 10: استقلالی‌ها از راهی دور در زمین صنعت نفت صاحب ضربه ایستگاهی شدند که توپ ارسالی به داخل محوطه جریمه را عارف غلامی با ضربه سری آرام به سمت دروازه زد. ناصر سالاری، دروازه‌بان صنعت در مهار توپ دچار اشتباه شد که پس از رها شدن توپ از دستانش محمد دانشگر موفق به گلزنی شد.
دقیقه 11: بازیکنان صنعت نفت بار دیگر حمله‌ای را روی دروازه استقلال ترتیب دادند که توپ سرگردان میان مدافعان آبی‌پوش را سیدحسین حسینی با خروج از دروازه و ضربه‌ای آکروباتیک از محوطه جریمه دور کرد.
دقیقه 12: مهدی قائدی پشت محوطه جریمه صنعت نفت صاحب توپ شد و پس از حرکت در عرض پاسی را برای شیخ دیاباته مهیا کرد. دیاباته با ضربه‌ای سریع قصد باز کردن دروازه صنعت نفت را داشت که سالاری توپ را دفع کرد. در ادامه مدافع صنعت نفت قصد داشت با ضربه سر سالاری را در مهار توپ کمک کند، اما دروازه‌بان صنعت نفت کنترل خوبی روی توپ نداشت و فقط توانست مانع باز شدن دروازه‌اش توسط بازیکن خودی شود و یک کرنر به استقلالی‌ها داد.
دقیقه 13: فرشید اسماعیلی قصد داشت با شوتزنی شانس خود را برای گلزنی امتحان کند که ضربه او در چارچوب نبود و به بیرون رفت. در ادامه بار دیگر استقلالی‌ها صاحب توپ شدند و مهدی قائدی قصد داشت با شوتزنی روی دروازه صنعت نفت خطرساز شود، اما ضربه او نیز پس از برخورد به مدافعان حریف تبدیل به کرنر شد.
دقیقه 19: شیخ دیاباته در محوطه جریمه صنعت نفت صاحب توپ شد که ناصر سالاری با خروج از دروازه و تکلی که زد، داور را مجاب به گرفتن خطا کرد. هرچند در تصاویر مشخص بود که خطای سالاری در محوطه جریمه انجام شده است، اما زاهدی‌فر این خطار ا چسبیده به محوطه جریمه تشخیص داد و دروازه‌بان صنعت نفت را نیز با کارت زرد جریمه کرد.
دقیقه 20: ارسال وریا غفوری از روی ضربه ایستگاهی به تیر دوم، ضربه سر شیخ دیاباته را به دنبال داشت تا گل دوم استقلال به این شکل به ثمر برسد.
دقیقه 25: وریا غفوری پس از ورود به محوطه جریمه از زاویه‌ای بسته اقدام به شوتزنی کرد که توپ پس از برخورد به زاویه داخلی تیر عمودی، به شکل عجیبی از دروازه بیرون آمد تا شوت زیبای کاپیتان استقلالی‌ها به گل تبدیل نشود.
دقیقه 26: مهدی قائدی از پشت محوطه جریمه با پای چپ اقدام به شوتزنی کرد که توپ به دور از دستان سالاری وارد دروازه شد تا استقلال به گل سوم برسد.
دقیقه 31: گل چهارم استقلال را وریا غفوری از روی ضربه ایستگاهی در نزدیکی پشت محوطه جریمه صنعت نفت به صورت مستقیم وارد دروازه سالاری کرد.
دقیقه 40: شیخ دیاباته پس از ورود به محوطه جریمه صنعت نفت، اقدام به شوتزنی کرد که ضربه او به شکل خطرناکی با فاصله کم از کنار دروازه به بیرون رفت.
دقیقه 43: عقیل کعبی قصد داشت با شوتی ناگهانی روی دروازه استقلال خطرآفرین شد که ضربه او از بالای دروازه راهی اوت شد.
نیمه دومدقیقه 50: داور مسابقه محمد قریشی را با کارت زرد جریمه کرد.
دقیقه 53: شوت محکم مصطفی احمدی از فاصله 25 متری پس از برخورد به تیرک عمودی دروازه استقلال به بیرون رفت.
دقیقه 66: وریا غفوری از سمت راست حرکتی به سمت محوطه جریمه انجام داد و پس از دریبل دو طرفه مدافع صنعت نفت ارسالی روی دروازه داشت که ضربه او تبدیل به کرنر شد.
دقیقه 69: مهدی حنفی از داور مسابقه کارت زرد گرفت.
دقیقه 72: هرویه میلیچ در محوطه جریمه شوتی را به سمت دروازه صنعت نفت شلیک کرد که ضربه سنگین او گل پنجم استقلال را ثبت کرد.
دقیقه 88: وریا غفوری پس از ورود به محوطه جریمه صنعت نفت با پاسی به دهانه دروازه می‌توانست زمینه‌ساز گل ششم تیمش شود که عبدالله ناصری توپ را از منطقه خطر دور کرد.
دقیقه 90: آرش رضاوند پس از حرکت به سمت محوطه جریمه صنعت نفت، شوتی را به سمت دروازه زد که سالاری تن به کرنر داد.
دقیقه 1+90: کرنر ارسالی روی دروازه استقلال با ضربه سر علی کریمی همراه شد که بازهم سالاری مانع از باز شدن دروازه‌اش شد تا کرنر دیگری برای آبی‌پوشان به دست بیاید.
دقیقه 2+90: صنعت نفت صاحب ضربه کرنری شد که ارسال روی دروازه را قریشی با ضربه سر به سمت دروازه استقلال زد. حسینی توانست اولین ضربه را دفع کند و در برگشت بازهم قریشی بود که برای باز کردن دروازه اقدام کرد و این بار حسینی تن به کرنر داد.
