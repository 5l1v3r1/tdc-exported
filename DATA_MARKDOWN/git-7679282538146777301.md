
# अनुष्का शर्मा के साथ इस देश में अपना 31वां बर्थडे मनाएंगे विराट कोहलीः देखें Photos

Published at: **2019-11-04T06:24:06+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-virat-kohli-and-ansushka-sharma-are-in-bhutan-ahead-of-virat-kohli-s-31st-birthday-2830854.html)

टीम इंडिया के कप्तान विराट कोहली इन दिनों क्रिकेट से ब्रेक पर हैं। वर्कलोड मैनेजमेंट के तहत विराट कोहली को बांग्लादेश के खिलाफ टी20 सीरीज से आराम दिया गया है। विराट 5 नवंबर को अपना 31वां जन्मदिन मनाएंगे। अपने जन्मदिन के खास मौके पर विराट अपनी पत्नी और बॉलीवुड एक्ट्रेस के साथ एक छोटे से वेकेशन पर भी गए हैं। विराट और अनुष्का इन दिनों भूटान में हैं और यहीं विराट अपना 31वां जन्मदिन मनाएंगे।
विराट कोहली मैदान पर 14 नवंबर से वापसी करेंगे। 14 नवंबर से भारत और बांग्लादेश के बीच दो मैचों की टेस्ट सीरीज खेली जानी है। दक्षिण अफ्रीका के खिलाफ टेस्ट सीरीज में 3-0 से क्लीन स्वीप करने के बाद से विराट क्रिकेट से ब्रेक पर हैं। विराट कोहली की गैरमौजूदगी में रोहित शर्मा टी20 टीम की कमान संभाल रहे हैं। विराट अनुष्का ने मुंबई में दीवाली मनाई और इसके बाद भाईदूज के लिए दोनों दिल्ली आए थे।
दिल्ली से दोनों भूटान के लिए रवाना हुए। सोशल मीडिया पर दोनों की भूटान की कुछ तस्वीरें वायरल हो रही हैं। इसके अलावा अनुष्का शर्मा ने भी इंस्टाग्राम स्टोरी पर एक फोटो शेयर की है। जिसमें वो भूटान की एक सब्जीमंडी में नजर आ रही हैं।
