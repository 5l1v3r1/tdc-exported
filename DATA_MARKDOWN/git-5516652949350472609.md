
# Δ. Κρητικός: «Ο Στέφανος Δημητράς, υπηρέτησε τον τόπο του με πάθος και ευσυνειδησία»

Published at: **2019-11-06T12:55:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425267/d-krhtikos-o-stefanos-dhmhtras-yphrethse-ton-topo-toy-me-pathos-kai-eysyneidhsia)


        Σε συλλυπητήριο μήνυμά του ο πρώην δήμαρχος Καμείρου και επικεφαλής της δημοτικής παράταξης "Ρόδος Αξιών" κ. Δημήτρης Κρητικός αναφέρει τα εξής:
      
Στο άκουσμα της θλιβερής είδησης του θανάτου του πρώην δημάρχου Καμείρου και πρώην κοινοτάρχη Σορωνής Στέφανου Δημητρά, που έφυγε από κοντά μας τόσο πρόωρα, εκφράζω τα βαθιά μου συλλυπητήρια στην οικογένεια, τους οικείους και τους συγχωριανούς του.
Ο Στέφανος Δημητράς, υπηρέτησε τον τόπο του με πάθος και ευσυνειδησία αφήνοντας πίσω του ένα δυσαναπλήρωτο κενό.
Ακούραστος υπηρέτης των συμπατριωτών του, δίδαξε την ανιδιοτέλεια και την ακεραιότητα. Η μεγάλη οικογένεια των αυτοδιοικητικών χάνει ένα άξιο μέλος της
Ήταν τιμή μου που πήρα από εκείνον τη σκυτάλη στο δήμο Καμείρου και συνέχισα το έργο του ως δήμαρχος, με γνώμονα το κοινό καλό και συμφέρον για την ανάπτυξη και πρόοδο του τόπου μας, αρχές που και εκείνος υπηρέτησε κατά τη μακρά πορεία του στην αυτοδιοίκηση.
Για ΄μένα στάθηκε ένας μεγάλος δάσκαλος αλλά και συνοδοιπόρος, προσφέροντας πολύτιμη βοήθεια.
Αιωνία του η μνήμη.
