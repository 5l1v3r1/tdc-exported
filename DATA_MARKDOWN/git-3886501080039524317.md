
# Kossev: Obijena crkva kod Štrpca, lopovi odneli novac sa ikona

Published at: **2019-11-02T13:40:03+00:00**

Author: ****

Original: [Novinska agencija Beta](https://beta.rs/vesti/drustvo-hronika-srbija/118785-kossev-obijena-crkva-kod-strpca-lopovi-odneli-novac-sa-ikona?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Nepoznate osobe obile su crkvu 40 Sevastijskih mučenika u Drajkovcu kod Štrpca iz koje su ukrali za sada neutvrdjeni novčani iznos, preneo je danas portal Kossev pozivajući se na navode komandira policijske stanice u tom mestu, Dragana Ivanovića. On je za portal rekao da su ulazna vrata crkve obijena u noći izmedju 31. oktobra i 1. novembra. "Osumnjičeni su nakon obijanja ulaznih vrata crkve novac uzeli sa ikona. Nikakva druga šteta nije pričinjena", naveo je komandir policijske stanice u Štrpcu i dodao da je istraga u toku.
