
# Samochodem rozbili drzwi do sklepu, ukradli papierosy

Published at: **2019-11-02T15:16:00+00:00**

Author: **wini/b/kwoj**

Original: [TVN24](https://www.tvn24.pl/katowice,51/ziemiecice-wjechali-do-sklepu-samochodem-i-ukradli-papierosy,982371.html)

Do nietypowej kradzieży doszło w piątek nad ranem w śląskich Ziemięcicach. Narzędziem był samochód, a łupem padły papierosy.
- Sprawcy przy użyciu samochodu osobowego dokonali włamania, wjeżdżając tym samochodem do wnętrza. Następnie wyszli z samochodu, ukradli wyroby tytoniowe i uciekli i odjechali – mówi Jacek Mężyk, rzecznik policji w Tarnowskich Górach.
Okazało się, że samochód, którym złodzieje sforsowali drzwi, też został skradziony. Policja odnalazła go cztery godziny później.
Według właściciela sklepu sama naprawa drzwi kosztowała pięć tysięcy złotych, a wartość skradzionych papierosów to około 20 tysięcy złotych.
Zdarzenie nagrała kamera monitoringu. Policja podkreśla, że znalezienie sprawców to tylko kwestia czasu.
