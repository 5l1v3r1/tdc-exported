
# Αυτός είναι ο υποψήφιος για να αντικαταστήσει τον Βαλβέρδε στην Μπαρτσελόνα

Published at: **2019-11-04T18:42:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/international/spain/595703/aftos-einai-o-ypopsifios-gia-na-antikatastisei-ton-valverde-stin-mpartselona)

Μετά την ήττα από την Λεβάντε (3-1), ο τεχνικός της Μπαρτσελόνα, Ερνέστο Βαλβέρδε, βρίσκεται σε δύσκολη θέση. Η Μπαρτσελόνα ηττήθηκε εκτός έδρας από την Λεβάντε με 3-1 και παρά το ότι κατάφερε να μείνει στην κορυφή του πρωταθλήματος, καθώς σκόνταψε και η Ρεάλ Μαδρίτης, ο Ερνέστο Βαλβέρδε βρίσκεται σε δύσκολη θέση. Σύμφωνα με δημοσιεύματα στην Ισπανία, οι άνθρωποι των Καταλανών κοιτάζουν τον αντικαταστάτη του Βαλβέρδε, που βρίσκεται στην άλλη μεριά του Ατλαντικού. Οι «μπλαουγκράνα» θέλουν να κάνουν κάτοικο "Camp Nou" τον 43χρονο κάτοχο δύο Copa Libertadores τεχνικό της Ρίβερ Πλέιτ, Μαρσέλο Γκαγιάρντο, ο οποίος έχει συμβόλαιο μέχρι το καλοκαίρι του 2021 και, στα πέντε χρόνια που βρίσκεται στο «Monumental», έχει κατακτήσει 10 τίτλους. 
