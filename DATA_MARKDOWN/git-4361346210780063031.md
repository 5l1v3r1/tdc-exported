
# 
        Cserbenyhagyás miatt keresnek egy autóst a nyíregyházi rendőrök
      

Published at: **2019-11-01T08:51:00+00:00**

Author: **Police.hu**

Original: [www.borsonline.hu](http://www.borsonline.hu/aktualis/cserbenyhagyas-miatt-keresnek-egy-autost-a-nyiregyhazi-rendorok/185675)


        A nyíregyházi rendőrök várják az ismeretlen személygépkocsi vezetőjének, valamint azoknak a jelentkezését, akik a balesetről információval rendelkeznek. 
        A nyíregyházi rendőrök várják az ismeretlen személygépkocsi vezetőjének, valamint azoknak a jelentkezését, akik a balesetről információval rendelkeznek.
      
A rendelkezésre álló adatok szerint egy 33 éves nyíregyházi nő iker babakocsit maga előtt tolva haladt át gyalogosan 2019. október 24-én 16 óra 10 perckor Nyíregyháza, Kállói út és a Tüzér utca kereszteződésénél lévő kijelölt gyalogos-átkelőhelyen, az Aldi áruház felől a Mol töltőállomás irányába.
Átkelése során neki balról, a Tüzér utca irányából közlekedett egy ismeretlen hatósági jelzésű, feltehetően szürke színű, Mercedes ML típusú gépkocsival egy ismeretlen nő, aki részére nem biztosított elhaladási elsőbbséget, és ennek következtében a jármű elejével nekiütközött a babakocsi bal oldalának. Az ütközés következtében senki nem sérült meg.
A baleset után az ismeretlen járművezető adatai hátrahagyása, és anélkül, hogy meggyőződött volna arról, hogy valaki megsérült-e, vagy segítségnyújtásra szorul-e, tovább közlekedett Nagykálló irányába.
A balesetben érintett járműről képfelvétel áll rendelkezésre.
A Nyíregyházi Rendőrkapitányság munkatársai várják az ismeretlen személygépkocsi vezetőjének, valamint azoknak a jelentkezését, akik a balesetről információval rendelkeznek.
Jelentkezni lehet a Nyíregyházi Rendőrkapitányság Közlekedésrendészeti Osztályán személyesen (4400 Nyíregyháza, Stadion utca 1-5.), telefonon a 06-42-524-600 hívószámon, vagy a 112-es központi segélyhívón. Névtelensége megőrzése mellett a nap 24 órájában ingyenesen hívható 06-80-555-111 Telefontanú zöldszámán is bejelentést tehet.
