
# Απύθμενο θράσος από τον Ερντογάν: Ενέκρινε πέντε νέες γεωτρήσεις στην Αν. Μεσόγειο – Δείτε τα πλάνα του!

Published at: **2019-11-05T10:00:22+00:00**

Author: ****

Original: [europost.gr](https://europost.gr/apythmeno-thrasos-apo-ton-erntogan-enekrine-pente-nees-geotriseis-stin-an-mesogeio-deite-ta-plana-toy/)

Πέντε γεωτρήσεις για πετρέλαιο και φυσικό αέριο για το 2020 προγραμματίζει η Τουρκία με την έγκριση του Ρετζέπ Ταγίπ Ερντογάν συμπεριλαμβανομένων και περιοχών στην κατεχόμενη Κύπρο, όπως ανακοινώθηκε στην επίσημη εφημερίδα της Τουρκίας.
Με βάση το πρόγραμμα της Τουρκίας το οποίο ενέκρινε ο Τούρκος Πρόεδρος σε αυτό το πλαίσιο στόχος είναι να συνεχιστούν οι δισδιάστατες έρευνες 3 χιλιάδων χλμ και τρισδιάστατες έρευνες 20 χιλιάδων 707 χλμ.
Αναφέρεται ακόμη ότι για το 2020 προβλέπεται να γίνει δημόσια επένδυση στον τομέα της ενέργειας ύψους 13 δις 864 εκατομμυρίων τουρκικών λιρών. Με αυτά τα δεδομένα ο τομέας της ενέργειας θα είναι ο δεύτερος μετά τον τομέα της συγκοινωνίας στον οποίο θα γίνουν οι μεγαλύτερες επενδύσεις.Στην επίσημη εφημερίδα της Τουρκίας αναφέρεται επίσης ότι στόχος είναι ο πρώτος πυρηνικός αντιδραστήρας στο Άκκουγιου να δραστηριοποιηθεί το 2023 και οι υπόλοιποι μέχρι το τέλος του 2026.
