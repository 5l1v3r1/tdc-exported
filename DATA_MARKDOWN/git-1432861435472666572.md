
# Барселона набеляза халф на Интер

Published at: **2019-11-01T12:26:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/barselona-nabelqza-half-na-inter-1390727.html)

Барселона проявява интерес към полузащитника на Интер Стефано Сенси, съобщава "Calciomercato". Днес агентът на 24-годишния футболист - Джузепе Рисо, е отлетял за Барселона, но не са известни точните причини за пътуването му. Възможно е Рисо да е в Каталуня, за да преговаря за халфовете на каталунците Артуро Видал и Иван Ракити, към които Интер проявява интерес.
През настоящия сезон италианският национал записа 7 мача в Серия А, в които вкара 3 гола и направи 4 асистенции. Сенси играе в миланския гранд под наем от Сасуоло.
Освен него, Барселона проявява интерес към още двама футболисти на "нерадзурите". Това са защитникът Милан Шкринияр и нападателят Лаутаро Мартинес. Интер обаче няма намерение да се разделя с тях. Колко пари може да излезе аржентинецът на испанския гранд вижте в този материал. 
