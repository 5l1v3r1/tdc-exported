
# Samochód osobowy zderzył się z cysterną. Trzej nastolatkowie zginęli

Published at: **2019-11-04T21:18:00+00:00**

Author: **kb//mtom**

Original: [TVN24](https://www.tvn24.pl/wiadomosci-z-kraju,3/zawiercie-trzej-19-latkowie-zgineli-w-zderzeniu-samochodu-z-cysterna,982926.html)

Do zdarzenia doszło na ulicy Skarżyckiej. Jak poinformował oficer prasowy zawierciańskiej policji nadkomisarz Andrzej Świeboda, ze wstępnych ustaleń wynika, że seat leon, prowadzony przez 19-letniego kierowcę, mógł wpaść w poślizg i zjechał na przeciwny pas ruchu pod nadjeżdżającą z przeciwka cysternę. Ciężarówka uderzyła w bok seata. Kierowca cysterny był trzeźwy.
Kierowca i dwaj pasażerowie seata - rówieśnicy kierującego - zginęli na miejscu. Dwie ofiary były zakleszczone w uszkodzonym samochodzie.
Ofiary wypadku to mieszkańcy powiatu zawierciańskiego.
Jak widać na zdjęciach, na miejsce wypadku wezwano śmigłowiec Lotniczego Pogotowia Ratunkowego. Żadnego z trzech poszkodowanych nie udało się uratować.
