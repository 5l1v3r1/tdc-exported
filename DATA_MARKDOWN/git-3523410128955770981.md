
# 
        انفجار در یکی از پالایشگاه‌های نفت سوریه
      

Published at: **2019-11-07T23:02:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638761/%D8%A7%D9%86%D9%81%D8%AC%D8%A7%D8%B1-%D8%AF%D8%B1-%DB%8C%DA%A9%DB%8C-%D8%A7%D8%B2-%D9%BE%D8%A7%D9%84%D8%A7%DB%8C%D8%B4%DA%AF%D8%A7%D9%87%E2%80%8C%D9%87%D8%A7%DB%8C-%D9%86%D9%81%D8%AA-%D8%B3%D9%88%D8%B1%DB%8C%D9%87)

به گزارش بولتن نیوز، منابع خبری از کشته شدن یک نفر و زخمی شدن چند نفر دیگر بر اثر انفجار در پالایشگاه نفت «بانیاس» در سوریه خبر داده‌اند.
خبرگزاری رسمی سوریه (سانا) و شبکه الاخباریه این کشور شامگاه پنجشنبه (۱۶ آبان) در خبری فوری اعلام کردند که بر اثر وقوع انفجار در یکی از مخازن این پالایشگاه نفتی یکی از پرسنل و کارگران حاضر در آن کشته و چند تن دیگر زخمی شده اند.
برخی از تصاویر منتشر شده در فضای مجازی حکایت از آن دارد که شعله‌های آتش در این پالایشگاه زبانه می‌کشد. با این حال منابع رسمی فعلا در این باره خبری منتشر نکرده‌اند.
پالایشگاه نفتی بانیسا بزرگترین پالایشگاه سوریه بوده و در ساحل غربی سوریه (استان طرطوس) قرار دارد. ظرفیت این پلایشگاه روزانه، ۱۳۰ هزار بشکه نفت است.
