
# Перепис населення в Україні: Уряд вже складає перелік питань

Published at: **2019-11-06T17:05:00+00:00**

Author: ****

Original: [ZIK.UA](https://zik.ua/news/2019/11/06/perepys_naselennya_v_ukraini_uryad_vzhe_skladaie_perelik_pytan_1685199)


        Кабінет Міністрів уже розпочав підготовку до проведення перепису населення наприкінці 2020 року, зокрема працюють над списком питань.
      
Про це повідомив прем'єр-міністр Олексій Гончарук на брифінгу за підсумками засідання уряду, передає Укрінформ.
"Ми будемо говорити про це десь у січні, тому що планується проведення у наступному році аж у грудні, бо це релевантний місяць, коли люди як правило вдома збираються, навіть якщо вони працюють якусь частину часу за кордоном. Тому часу на підготовку перепису в наступному році у нас достатньо", - зазначив Гончарук. 
Він також заявив, що міністр уряду Дмитро Дубілет працює над переліком питань, на які Кабмін хотів би отримати відповіді під час проведення перепису 2020 року.
"До кінця року ми плануємо провести так званий цифровий перепис населення, тобто за допомогою різних статистичних та методологічних методів, за рахунок роботи з реєстрами, їх поєднання, зіставлення, з’ясуємо відповіді на більшість цих питань", - сказав прем'єр.
Нагадаємо, в уряді нарешті остаточно узгодили терміни проведення всеукраїнського перепису населення. Він відбудеться у листопаді-грудні наступного року. 
