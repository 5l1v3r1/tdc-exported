
# మార్కెట్‌లో చిరుత దూకుడు... పరుగులు తీసిన జనం

Published at: **2019-11-04T08:17:15+00:00**

Author: ****

Original: [Andhrajyothy](https://www.andhrajyothy.com/artical?SID=946063)

ADVT
జైపూర్: రాజస్థాన్‌లోని సీకర్ జిల్లాలోని అజీత్‌గఢ్ ప్రాంతంలో జనాల మధ్యకు ఒక చిరుత పరిగెత్తుకుంటూ వచ్చింది. ఆ చిరుత ముందుగా ఒక దుకాణంలోకి చొరబడింది. తరువాత చెట్టు ఎక్కింది. ఇక్కడికి సమీపంలోని అటవీ ప్రాంతం ఉండటంతో తరచూ చిరుతలు జనావాసాల్లోకి చొరబడుతూ స్థానికులను భయభ్రాంతులకు గురిచేస్తుంటాయి. అజీత్‌గడ్‌లోని ప్రధాన బజారులోకి వచ్చిన చిరుత సమీపంలోని బస్టాండ్ వరకూ పరుగులు తీసింది. దానిని చూసిన జనమంతా తలో దిక్కుకు పరుగులు తీశారు. ఈ సమాచారాన్ని స్థానికులు అటవీశాఖ అధికారులకు తెలియజేశారు. మూడు గంటల తరువాత వచ్చిన అటవీశాఖ సిబ్బంది ఆ చిరుతను పట్టుకునే ప్రయత్నం చేస్తున్నారు.
