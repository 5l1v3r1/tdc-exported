
# یک کشته و 5 مسموم براثر مسمومیت با الکل در خراسان شمالی

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696233/%DB%8C%DA%A9-%DA%A9%D8%B4%D8%AA%D9%87-%D9%88-5-%D9%85%D8%B3%D9%85%D9%88%D9%85-%D8%A8%D8%B1%D8%A7%D8%AB%D8%B1-%D9%85%D8%B3%D9%85%D9%88%D9%85%DB%8C%D8%AA-%D8%A8%D8%A7-%D8%A7%D9%84%DA%A9%D9%84-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%B4%D9%85%D8%A7%D9%84%DB%8C)

از شش مسموم، دو نفر در حال دیالیز، سه نفر در بیمارستان بستری و در حال درمان اند و یک نفر هم جان باخت.
به گزارش خبرگزاری صدا و سیما مرکز خراسان شمالی روابط عمومی دانشگاه علوم پزشکی خراسان شمالی با اشاره به مسمومیت شش جوان با الکل از نوع متانول در روزهای اخیر در بجنورد گفت : دو نفر در حال دیالیز و سه نفر در بیمارستان بستری و در حال درمان اند و یک نفر هم جان باخت.
پیمان فیضی افزود: یکی از بیماران بستری هم حال وخیمی دارد و کادر درمانی دانشگاه برای بهبود وی تلاش می کنند .
وی بر آگاه سازی و اطلاع رسانی خانواده ها تاکید کرد و گفت: مبتلایان به این مسمومیت در رده سنی 19 تا 30سال قرار دارند.
