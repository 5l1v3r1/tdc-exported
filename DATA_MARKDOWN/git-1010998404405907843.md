
# Директорите решават дали понеделник ще е учебен, или присъствен за учениците

Published at: **2019-11-02T09:03:00+00:00**

Author: **Николета Хаджийска**

Original: [bTV Новините](https://btvnovinite.bg/bulgaria/direktorite-reshavat-dali-ponedelnik-shte-e-ucheben-ili-prisastven-za-uchenicite.html)

Директорите на училища ще решават дали денят след балотажа да бъде учебен, или само присъствен за ученици и учители в учебните заведения, където има избирателни секции.
От началото на учебната година това може да се окаже трети понеделник без учебни часове.
В часа на Василена Илиева тези дни е по-динамично - учениците трябва да вземат повече от предвидения за деня материал.
Причината – отново понеделник без учебни часове. 23 септември беше почивен ден. Часове на места няма и на 28 октомври и предстоящия 4 ноември.
Преподаватели успокояват, че няма да се идва допълнително на училище, за да се навакса.
За учениците обаче това създава трудности, защото материалът трябва да се наваксва.
От броя на избирателните секции ще зависи ще има ли учебен процес. Всеки директор сам ще преценява дали ще има часове, или спортни занятия.
В училищата, в които няма изборни помещения, ще се провеждат редовни учебни занятия.
