
# Yılın en çok kazanan 13 'ölü ünlü'sü

Published at: **2019-11-01T05:21:15+00:00**

Author: ****

Original: [Posta](https://www.posta.com.tr/yilin-en-cok-kazanan-13-olu-unlusu-fotograflari-2216148)


        POSTA
      
Listede 2013’te bu yana 7’nci kez zirveye oturan Michael Jackson, 1 yılda varislerine 60 milyon dolar kazandırdı. Dinlenme oranı 1.8 milyardan 2.1 milyara yükselen Jackson’ın, öldüğünde 500 milyon dolar borcu vardı. Serveti, 10 yılda 2.5 milyar dolar arttı.
1977’de kalp krizinden ölen Elvis Presley (42) son 1 yılda 39 milyon dolar kazandırdı. Sadece ABD Memphis’teki malikanesi Graceland, yarım milyon ziyaretçi aldı. Öldüğünde serveti 19.6 milyon dolardı. Bugün, 300 milyon doları geçti.
19 yıl önce ölen ABD’li efsanevi çizer Charles Schulz, dünyanın en ünlü çizgi kahramanlarından ‘Snoopy’nin yaratıcısıydı. Ünlü çizgi dizisi ‘Peanuts’ın (Fıstıklar) lisansı yenilenince, Schulz’un servetine 38 milyon dolar eklendi.
3 yıl önce ölen ABD’li golf yıldızı Arnold Palmer, reklam işbirlikleri sayesinde bir yılda 30 milyon dolar kazandı.
Reggae müziğin efsanevi ismi Jamaikalı müzisyen Bob Marley, 37 yıl önce öldüğünde serveti 30 milyon dolardı. Son 1 yılda 1 milyarın üzerinde dinlenen Marley, kulaklık ve mikrofon satışı yapılan markası sayesinde 20 milyon dolar kazandı.
28 yıl önce ölen çocuk kitabı yazarı Dr. Seuss’un servetine 19 milyon daha eklendi.
Beatles’ın 1980’de öldürülen müzisyeni John Lennon, bu yıl 14 milyon dolar kazandırdı.
57 yıl önce henüz 36 yaşında ölen Marilyn Monroe, 2.1 milyon dolar miras bırakmıştı. Dünyanın en ünlü ölü yıldızı olan Monroe’nun servetine son 1 yılda 13 milyon dolar daha eklendi. 8’inci sıradaki Monroe, listenin ilk 10’unda yer alan tek kadın.
3 yıl önce ölen ABD’li şarkıcı Prince, varislerine 1 yılda 12 milyon dolar kazandırarak listenin 9’uncusu oldu.
31 Mart’ta öldürülen Nipsey Hussle’ın serveti öldüğünde 8milyon dolardı. 6 ayda servetine 11milyon dolar daha eklendi.
Geçen yıl haziranda henüz 20 yaşında suikasta kurban giden hip hop’çu ‘XXXtentacion’ın kazancı 10 milyon doları buldu. Ölmeden önce serveti 5 milyon dolardı.
Listenin 12’nci sırasında ise yıllık 9.5milyon dolar ile 7 yıl önce ölen şarkıcı Whitney Houston yer alıyor. Houston’ın serveti öldüğünde 20milyon dolardı.
Beatles’ın 18 yıl önce ölen müzisyeni George Harrison 9 milyon dolarlık kazanç ile 13’üncü sırada.
