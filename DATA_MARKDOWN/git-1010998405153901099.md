
# Повдигнаха 41 обвинения на ирландец по случая с камиона ковчег

Published at: **2019-11-01T16:38:00+00:00**

Author: ****

Original: [bTV Новините](https://btvnovinite.bg/svetut/povdignaha-obvinenie-na-irlandec-po-sluchaja-s-kamiona-kovcheg.html)

Британските власти повдигнаха 41 обвинения срещу ирландец по случая с камиона ковчег. 23-годишният Имън Харисън се изправи пред съда в Дъблин.
Мъжът ще отговаря за смъртта на 39 мигранти, които превозил с контейнер до Зеебрюге, Белгия.
Британската полиция продължава издирването на двама братя от Северна Ирландия – 40-годишния Ронан Нюдж и брат му Кристофър. 
Те са заподозрени в организирането на трафик на хора и за смъртта на 39-те мигранти.
Британските власти обявиха, че всички жертви са виетнамски граждани. Виетнамските власти са по следите на мрежа за трафик на хора, като днес арестуваха двама заподозрени.
