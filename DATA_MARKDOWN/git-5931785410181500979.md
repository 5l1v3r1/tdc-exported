
# Član Kuće slavnih preuzima Grčku!?

Published at: **2019-11-07T16:16:17+00:00**

Author: **Milos**

Original: [Sportska centrala](https://www.sportskacentrala.com/2019/11/07/clan-kuce-slavnih-preuzima-grcku/)

Trener iz Sjedinjenih Američkih Država i član Kuće slavnih, Rik Pitino, potvrdio je da započinje pregovore sa Košarkaškim savezom Grčke oko preuzimanja selektorske funkcije u nacionalnom timu.
– Gledaću utakmicu između Panatinaikosa i Valensije u petak, videti se sa prijateljima i pregovarati o potencijalnom preuzimanju selekcije Grčke. Radujem se izazovu. Biće to veliki izazov ako se desi. Uzbudljivo je, još nismo pričali, ali hoćemo. Još veći je izazov zato što se nisu plasirali na Olimpijske igre. Ovo radim zbog moje ljubavi prema Grčkoj i ljudima, rekao je Pitino.
Pitino ima 67 godina, a osvojio je dve NCAA titule sa Kentakijem (1996. godine) i Luisvilom (2013. godine). Predvodio je i Njujork Nikse i Boston Seltikse u NBA ligi, a prethodne sezone je sedeo na klupi Panatinaikosa.
