
# फिल्म 'पानीपत' की रिलीज डेट आई सामने, इस दिन होगी रिलीज

Published at: **2019-11-01T10:46:02+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-arjun-kapoor-starrer-panipat-release-date-is-out-2826805.html)

फिल्म निर्माता आशुतोष गोवारिकर की फिल्म 'पानीपत 6 दिसंबर को रिलीज होगी। फिल्म में संजय दत्त, अर्जुन कपूर और कृति सेनन मुख्य भूमिका में हैं जबकि पद्मिनी कोल्हापुरी, मोहनीश बहल और जीनत अमान विशेष भूमिका में नजर आएंगे। 
फिल्म का पोस्टर शेयर करते हुए फिल्म की टीम ने इसकी जानकारी दी है।
बता दें कि फिल्म पानीपत की तीसरी लड़ाई पर आधारित है जो 14 जनवरी 1761 को लड़ा गया था। यह युद्ध मराठा और अफगानिस्तान के शासक अहमद शाह अब्दाली के बीच लड़ा गया था। सुनीता गोवारिकर की कंपनी एजीपीपीएल और रोहित शेलटकर की कंपनी विजन वर्ल्ड ने मिलकर इस फिल्म का निर्माण किया है। 
सुनीता ने एक बयान जारी कर कहा, 'हमारी फिल्म पानीपत मराठाओं के महान पराक्रम को दिखाएगी। यह केवल उस महान युद्ध का चित्रण नहीं है जिसमें एक लाख से अधिक सैनिक शहीद हुए थे बल्कि हम इसमें युद्ध का कारण भी बताएंगे। यह ऐतिहासिक महत्व की महागाथा है।' 

        अभिषेक बच्चन ने कुछ अंदाज में दी पत्नी ऐश्वर्या राय बच्चन को बधाई, दिया ये खास नाम
      

        दिल से जुड़ी बीमारी से जूझ रही हैं ऐश्वर्या, 'उजड़ा चमन' से की फिल्मों में एंट्री
      
