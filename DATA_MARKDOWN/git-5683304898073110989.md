
# കേരളത്തിൽ ഇന്നും നാളെയും പരക്കെ മഴ; ‘മഹ’ ശക്തി കുറയുന്നു

Published at: **2019-11-01T06:27:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/01/rain-in-kerala-today-updates.html?utm_source=dlvr.it&utm_medium=twitter)

തിരുവനന്തപുരം∙ കേരളത്തിൽ ഇന്നും നാളെയും പരക്കെ മഴയ്ക്ക്് സാധ്യതയുണ്ടെന്ന് കാലാവസ്ഥ നിരീക്ഷണകേന്ദ്രം അറിയിച്ചു. അതേസമയം മഹ ചുഴലിക്കാറ്റിന്റെ പ്രഭാവം കേരളതീരത്ത് കുറയുകയാണ്. കാറ്റ് ലക്ഷദ്വീപ് കടന്ന് വടക്ക്–പടിഞ്ഞാറ് ദിശയിൽ നീങ്ങുകയാണ്. കേരളതീരത്ത് മത്സ്യബന്ധനം പൂർണമായും നിരോധിച്ചു. 
വടകരയിൽ കാണാതായ രണ്ടു മത്സ്യത്തൊഴിലാളികൾ കൂടി തിരിച്ചെത്തി. ആഷിക്ക്, ലത്തീഫ് എന്നിവരാണ് കോസ്റ്റ് ഗാർഡിന്റെ സഹായത്തോടെ തിരിച്ചെത്തിയത്. മൂന്നുപേർ ഇന്നലെ തിരിച്ചെത്തിയിരുന്നു. ഇതോടെ കാണാതായ അഞ്ചുപേരും തിരിച്ചെത്തി. തൃശൂർ ചേറ്റുവയിൽ കടലിൽ പോയ ഫാറുഖിനായി തിരച്ചിൽ തുടരുകയാണ്.
English Summary: Rain In Kerala Today 
