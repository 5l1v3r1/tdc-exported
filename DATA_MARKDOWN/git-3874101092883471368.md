
# Xiaomi, 108MP Kameralı Mi CC9 Pro'yu Tanıttı

Published at: **2019-11-05T16:00:00+00:00**

Author: **CHIP Online**

Original: [CHIP Online](https://www.chip.com.tr/haber/xiaomi-108mp-kamerali-mi-cc9-pro-tanitti_84910.html)

Xiaomi, arka yüzünde beş farklı kamera bulunduran yeni telefonu Mi CC9 Pro'yu Çin'de tanıttı. Beş kameranın arasında Xiaomi'nin Samsung'la birlikte geliştirdiği 108MP HMX sensör de bulunuyor.
Satışa sunulan ilk 108MP kameralı telefon olan Mi CC9 Pro, varsayılan olarak 108MP kamerayla yakalanan kareleri özel bir piksel gruplandırma teknolojisiyle 27MP olarak kaydediyor. Aynı kamera sensörüne sahip Mi Mix Alpha daha önce duyurulmuştu, ancak Mi Mix Alpha aralık ayında satışa sunulacak.
Telefonun arka yüzündeki lensler arasında iki farklı telefoto lens, bir ultra geniş lens ve bir makro lens bulunuyor. Mi CC9 Pro'nun kameralarının teknik özellikleri şöyle sıralanıyor:

        108MP 1/1.33 inç Samsung HMX sensör, f/1.69 diyafram, OIS
        
        12MP 1 / 2.6-inç sensör, 50mm odak uzaklığı, f/2.0 diyafram
        
        8MP 1/3.6-inç sensör, 94mm odak uzaklığı, f/2.0 diyafram, OIS, 5x optik, 10x melez ve 50x dijital zoom
        
        20MP 1/8 inçlik sensör, 117 derecelik görüş alanı, 16mm odak uzaklığı, f / 2.2 diyafram
        
        2MP makro lens, f/2.4 diyafram
        
        Çift led flaş
        
        32MP ön kamera
      
Xiaomi, Mi CC9 Pro'nun 8 bileşenli plastik lense sahip üst düzey bir sürümünü de satışa sunuyor.
Mi CC9 Pro'nun diğer özellikleri arasında 6,47 inç FHD+ kavisli AMOLED ekran, Snapdragon 740G yonga seti, 6GB/8GB RAM, 128GB/256GB UFS 2.1 depolama, ekran içi parmak izi sensörü, 5260mAh pil ve MIUI 11 var.
Renk seçenekleri "Black", "Aurora Green" ve "Snow Aurora"dan oluşan Mi CC9 Pro'nun Çin'deki fiyatı yaklaşık 400 dolardan başlıyor. Mi CC9 Pro ve Mi Note 10 Pro, Avrupa pazarı için İspanya'daki bir etkinlikte yarın tanıtılacak.
