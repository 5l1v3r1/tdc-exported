
# Ярослава Магучіх претендує на звання кращої молодої легкоатлетки світу

Published at: **2019-11-05T13:14:00+00:00**

Author: ****

Original: [ZIK.UA](https://zik.ua/news/2019/11/05/yaroslava_maguchih_pretenduie_na_zvannya_krashchoi_molodoi_legkoatletky_1683921)


        Українська стрибунка у висоту Ярослава Магучіх потрапила до п’ятірки фіналісток на звання «Зірка, яка сходить» у світі за підсумками 2019 року.
      
Як повідомляє uaf.org.ua, на звання кращої молодої легкоатлетки світу (Rising Star-2019) разом із Ярославою Магучіх претендують: Брітані Андерсон з Ямайки, Лемлем Хайлу з Ефіопії, Гленда Морехон з Еквадору і Ша’Каррі Річардсон зі США.
Ім’я переможниці назвуть під час урочистої церемонії нагородження Міжнародної федерації легкої атлетики (ІААФ) World Athletics Awards 23 листопада у Монако.
Ярослава Магучіх цьогоріч із світовим юніорським рекордом виграла срібну медаль зі стрибків у висоту на чемпіонаті світу (2,04 м), а також стала чемпіонкою Європи серед юніорок.
Нагадаємо, Ярослава Магучіх стала кращою молодою легкоатлеткою 2019 року за версією Європейською легкої атлетики, а також виграла нагороду Петра Нуровського як найкраща юна спортсменка за версією МОК.
