
# دوبلور پیشکسوت درگذشت

Published at: **2019-11-05T11:09:00+00:00**

Author: ****

Original: [جامعه خبری تحلیلی الف](https://www.alef.ir/news/3980814078.html)

بیژن علیمحمدی -دوبلور- قدیمی صبح امروز بر اثر ایست قلبی درگذشت.
امیر عطرچی -دوبلور- در گفت‌وگو با ایسنا خبر درگذشت بیژن علیمحمدی را تایید کرد و گفت: با نهایت تاسف و تاثر دوست و همکار عزیزمان جناب آقای بیژن علیمحمدی، ساعت پنج صبح امروز چشم از جهان فروبست. روحش شاد و یاد و خاطراتش تا ابد ماندگار. در مورد مراسم متعاقبا اطلاع رسانی خواهد شد.
علیمحمدی مدتی بود به دلیل سکته قلبی در بیمارستان بستری بود و امروز ۱۴ آبان در بیمارستان امام خمینی(ره) درگذشت.
از آخرین کارهای این دوبلور با سابقه، دوبله مستند «بارسلونا» که وی مدیر دوبلاژ آن بود نام برد.
علیمحمدی متولد سال ۴۰ از جمله گویندگانی بود که در دهه ۶۰ وارد واحد دوبلاژ صدا و سیما شد
از آثار این هنرمند می‌توان به نقش‌گویی‌هایش در سریال «معمای شاه» اشاره کرد.
سریال‌های تاریخی امام علی(ع)، روشن‌تر از خاموشی، فیلم سینمایی روز واقعه و ... از جمله آثاری بودند که در آن‌ها به عنوان صداپیشه حضور داشته است.
