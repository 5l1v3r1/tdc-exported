
# Hocus Pocus: presto il sequel su Disney+

Published at: **2019-11-06T12:45:00+00:00**

Author: **Mariagrazia Veccaro**

Original: [Tom&#39;s Hardware](https://www.tomshw.it/culturapop/hocus-pocus-presto-il-sequel-su-disney/)

L’atteso sequel di Hocus Pocus arriverà presto sulla nuova piattaforma Disney+, con data ancora da destinarsi.
La sceneggiatura del secondo appuntamento con le tre streghe più divertenti di Salem, è stata affidata a Jen D’Angelo (Workaholics, Happy Togheter) e rivedrà ufficialmente la presenza delle sorelle Sanderson, interpretate da Bette Midler, Kathy Najimy e Sarah Jessica Parker.
A svelare il coinvolgimento delle tre attrici anche in questo film, è stata proprio la Parker durante la notte di Halloween, rispondendo alla domanda di una sua fan:
Una conferma importante visto che tutti i fan della storia avevano temuto che il cast originale non sarebbe stato presente da quando, un paio di anni fa, si era diffusa la notizia che Tina Fey avesse iniziato a lavorare alla sceneggiatura di un remake del film per Disney Channel con un cast del tutto nuovo.
L’originale Hocus Pocus è stato diretto nel 1993 da Kenny Ortega per la Walt Disney Pictures, scritto da Mick Garris e Neil Cuthbert su una storia di Garris e David Kirschne ed è diventato un vero e proprio cult, più che in sala, a partire dagli home video anni Novanta.
Il film raccontava le vicende delle tre sorelle Sanderson e del rapimento della piccola Emily Binx, a cui le streghe volevano succhiare la linfa vitale per ridiventare di nuovo giovani. A spezzare gli incantesimi ci penseranno, trecento anni dopo, nella notte di Halloween, il giovane Max, la sua sorellina Dani e la loro amica Allison, in un tripudio di gag e canzoni.
Sarah Jessica Parker ha inoltre svelato che sia lei che le altre due protagoniste principali, Bette Midler e Kathy Najimy, saranno produttrici del sequel.
Non sappiamo ancora se Hocus Pocus 2 trarrà ispirazione dal secondo romanzo della storia pubblicato lo scorso anno o se ritorneranno anche gli altri membri del cast originale come Omri Katz, Vanessa Shaw e Thora Birch.
Ma di certo per ora chiudiamo con le parole della più temuta delle sorelle Sanderson, Bette Midler, a Entertainment Tonight:
 
 
 
