
# «Зеленський помічає межу». Екс-посол США порадив Україні триматися подалі від скандалу навколо Трампа

Published at: **2019-11-07T11:35:00+00:00**

Author: ****

Original: [НВ](https://nv.ua/ukr/world/geopolitics/rozmova-trampa-i-zelenskogo-rol-ukrajini-v-skandali-novini-svitu-50052158.html)

Про це він розповів в інтерв'ю НВ, відповідаючи на питання про те, як має поводитися українська влада в цій ситуації — у тому числі президент Володимир Зеленський та МЗС України.
Україні важливо пам'ятати: все, що відбувається навколо скандалу між Трампом і Зеленським - це американський політичний процес, переконаний Пайфер.
«І Україні не потрібно бути залученою у внутрішню політичну кухню США. Тут тонка межа між захистом своїх інтересів і втручанням в політику іншої держави. Мені так здається, Зеленський цю тонку межу помічає. Не треба провокувати Трампа», - порадив американський дипломат, який зараз є професором Стенфордського університету.
Водночас, за його словами, Києву важливо спробувати зберегти двопартійну підтримку в Конгресі. «Не дивно, що, коли Трамп стверджує, що не тиснув на Зеленського, Зеленський намагається йому не суперечити. Україна нічого не виграла б, якби український президент почав говорити щось проти того, що говорить президент США», - визнає Пайфер.
Насправді Україна - лише маленька частина цієї історії, і для неї це добре, вважає колишній посол США.
«У центрі скандалу - Трамп. Американці вчергове задумалися, що за людина їхній президент, чому він вирішує особисті питання, використовуючи інструменти державної політики», - нагадує Пайфер.

        
          Читайте повну версію цього інтерв'ю в свіжому номері журналу НВ - № 41 від 7 листопада 2019 року.
        
      
