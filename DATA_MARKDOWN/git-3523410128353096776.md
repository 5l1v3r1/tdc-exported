
# 
        بیانیه سفارت آمریکا در خصوص تحولات عراق
      

Published at: **2019-11-06T16:07:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638480/%D8%A8%DB%8C%D8%A7%D9%86%DB%8C%D9%87-%D8%B3%D9%81%D8%A7%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AE%D8%B5%D9%88%D8%B5-%D8%AA%D8%AD%D9%88%D9%84%D8%A7%D8%AA-%D8%B9%D8%B1%D8%A7%D9%82)

به گزارش بولتن نیوز، به نقل از خبرگزاری رویترز، سفارت آمریکا در بغداد امروز، چهارشنبه، با صدور بیانیه‌ای، آنچه به ادعا قتل و ربایش تظاهرکنندگان غیرمسلح از سوی نیرو‌های امنیتی عراق خوانده شده را محکوم کرد و از سران این کشور خواست فورا با هزاران معترض علیه دولت تعامل کنند.
در بیانیه سفارت آمریکا در بغداد آمده است: ما کشتار و ربودن معترضان غیرمسلح را محکوم کرده و این اقدام را تهدیدی برای آزادی بیان و وقوع چرخه خشونت می‌دانیم. عراقی‌ها باید آزاد باشند تا در خصوص آینده کشور خود تصمیم بگیرند.
در این بیانیه همچنین آمده است: آمریکا بر ادامه حمایت از عراقی ایمن و شکوفا که قادر باشد از مردم خود در برابر اقدامات سرکوبگرانه حمایت کند و در برابر افرادی که حاکمیت و دموکراسی را تضعیف کرده، دفاع کند، مصمم خواهد بود.
بیانیه سفارت آمریکا در بغداد در حالی امروز منتشر شده که برخی اخبار و شواهد از نقش داشتن برخی سفارتخانه‌های خارجی از جمله سفارت آمریکا در بغداد در ناآرامی‌های عراق حکایت دارند.
