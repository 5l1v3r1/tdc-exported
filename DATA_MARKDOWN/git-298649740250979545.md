
# Candidate donne attaccate su Twitter più degli uomini

Published at: **2019-11-06T01:24:25+00:00**

Author: ****

Original: [Askanews](http://www.askanews.it/esteri/2019/11/06/candidate-donne-attaccate-su-twitter-pi%c3%b9-degli-uomini-top10_20191106_022425/)

Milano, 6 nov. (askanews) – Le donne candidate tra i democratici americani alle primarie per la nomination alle presidenziali del 2020 subiscono su Twitter un numero “significativamente” più alto di attacchi da parte di troll e account di fake news rispetto ai candidati uomini. Lo scrive il Time citando una ricerca effettuata da The Wilson Center in collaborazione con una azienda specializzata in intelligenza artificiale.
Lo studio si è concentrato sui sei principali concorrenti, tre uomini (Joe Biden, Bernie Sanders e Pete Buttigieg) e tre donne (Elizabeth Warren, Kamala Harris e Amy Kloubchar). I risultati hanno messo in luce come le donne siano state fatte oggetto di attacchi focalizzati più sul carattere e l’identità piuttosto che sugli aspetti politici della loro candidatura. Il tema identitario, in particolare, è stato usato per attaccare sia la Warren (“Ha mentito sulla sua eredità etnica”) sia la Harris, definita, triste formula nota anche agli italiani in questi giorni, “non autenticamente americana”, in quanto figlia di immigrati. La ricerca ha poi sottolineato che i candidati donna sono bersagli preferiti degli account di estrema destra e che ricevono meno attenzione da parte dei media tradizionali rispetto ai colleghi maschi. Il tutto porta il Time a titolare sulla “gender penality” che colpisce online le donne democratiche in corsa per la Casa Bianca.
Lme
