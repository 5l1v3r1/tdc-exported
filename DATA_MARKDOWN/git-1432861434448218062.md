
# Показателно: Камп Ноу с най-ниска посещаемост в ШЛ от 2 години насам

Published at: **2019-11-06T13:00:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/pokazatelno-kamp-nou-s-naj-niska-poseshtaemost-v-shl-ot-2-godini-nasam-1403443.html)

Барселона разочарова своите привърженици за втори път в рамките на няколко дни, като първо загуби от Леванте с 1:3, а вчера не успя да победи Славия Прага, а двубоя завърши при нулево равенство. И ако първият неуспех бе като гост, то вторият се случи насред "Камп Ноу".
Всъщност вчерашният мач регистрира рекордно ниска посещаемост на този стадион в Шампионска лига от над 2 години - 67,023 души. За последно на "Камп Ноу" в този турнир имаше по-малко хора на 18-ти октомври 2017 г. срещу Олимпиакос (55,026). За отбелязване е, че двубоя срещу Славия Прага бе в сравнително ранен час за състезанието - 19:55 българско време. 
По-рано през сезона, пък, срещу Валядолид, бе отчетена най-ниската посещаемост за сезона - 59,896. А какво заяви треньорът на каталунците Ернесто Валверде след вчерашния двубой - вижте в този материал на SportLive.
