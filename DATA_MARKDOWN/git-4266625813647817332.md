
# ​Опалювальний сезон в Україні: Понад 85% житлового фонду підключено до опалення

Published at: **2019-11-04T12:17:00+00:00**

Author: ****

Original: [ZIK.UA](https://zik.ua/news/2019/11/04/opalyuvalnyy_sezon_v_ukraini_do_ponad_85_zhytlovogo_fondu_podaly_teplo_1683099)


        Станом на сьогодні, 4 листопада, понад 85% житлових будинків та понад 90% соціального фонду України підключили до опалення.
      
Про це повідомляє на своїй сторінці у Facebook Міністерство розвитку громад та територій  України.
"Станом на 8.30 4 листопада до опалення підключені 85,2% житлових будинків та 90,6% об’єктів соціальної сфери", - йдеться у повідомленні.
Згідно з інформацією, 100% житлового та соціального фондів опалюються у Закарпатській, Івано-Франківській та Тернопільській областях. 
Як зазначається, 100% об’єктів соціальної сфери підключено до опалення у Вінницькій, Житомирській, Миколаївській областях, 99,9% - у Хмельницькій. 
Також майже 100% житлових будинків опалюються у Чернігівській (99,8%), Рівненській (99,5%), Житомирській (99,3%) та Сумській (99,3%) областях.
Нагадаємо, в Україні заявляють про істотне зниження ціни на газ для населення та анонсують фінансове полегшення, яке буде відображене в платіжках. 
