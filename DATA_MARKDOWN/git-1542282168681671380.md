
# Επιχείρηση εκκένωσης κατάληψης δίπλα στην ΑΣΟΕΕ

Published at: **2019-11-02T07:57:06+00:00**

Author: **euronews **

Original: [euronews](https://gr.euronews.com/2019/11/02/epixirisi-ekenosos-katalipsis-dipla-stin-asoee)

Δύο Γάλλοι πολίτες, μια Ιρανή και μια Ελληνίδα, εντοπίστηκαν κατά την διάρκεια της αστυνομικής επιχείρησης που πραγματοποιήθηκε το πρωί σε κτίριο δίπλα στο Οικονομικό Πανεπιστήμιο Αθηνών (πρώην ΑΣΟΕΕ), στη συμβολή των οδών Μαυροματαίων και Δεριγνύ, το οποίο τελούσε υπό κατάληψη από το 2006.
Τα τέσσερα άτομα που ήταν στο κτίριο, το οποίο ανήκει στο Οικονομικό Πανεπιστήμιο, προσήχθησαν στη Διεύθυνση Ασφάλειας Αττικής. Παράλληλα, κατά την επιχείρηση βρέθηκε σε χώρο του κτιρίου και μικρή ποσότητα ακατέργαστης κάνναβης, σύμφωνα με την ενημέρωση από την ΓΑΔΑ.
Σε βάρος των τριών αλλοδαπών και της Ελληνίδας σχηματίζεται δικογραφία για "διατάραξη οικιακής ειρήνης" και παράβαση του νόμου "περί εξαρτησιογόνων ουσιών".
Σημειώνεται, επίσης, ότι είναι εξέλιξη εργασίες για την ασφάλιση- σφράγιση του κτιρίου, το οποίο, σύμφωνα με πληροφορίες από αστυνομικές πηγές, αποτέλεσε το ορμητήριο των κουκουλοφόρων που προκάλεσαν επεισόδια στην οδό Πατησίων, την περασμένη Τετάρτη.
