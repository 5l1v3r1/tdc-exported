
# Україна винесе на розгляд ООН нову резолюцію щодо Криму

Published at: **2019-11-07T01:26:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/ukrayina-vynese-rozhlyad-oon-novu-rezolyucziyu-shhodo-krymu)


        Україна має намір внести на розгляд Генеральної Асамблеї ООН оновлений проект резолюції щодо Криму.
      
Про це заявив в штаб-квартирі ООН в Нью-Йорку заступник міністра закордонних справ України Єгор Божок.
«Єгор Божок поінформував делегатів про намір української сторони внести на розгляд ГА ООН оновлений проект резолюції «Проблема мілітаризації АР Крим та м.Севастополь, Україна, а також частин Чорного та Азовського морів», закликавши його підтримати», - сказано в повідомленні МЗС України. головною метою проекту є «змусити РФ вивести всі свої збройні сили з анексованого Криму і завершити його тимчасову окупацію», сказано в повідомленні.
Генеральна Асамблея ООН ухвалила 17 грудня 2018 року більшістю у голосів запропоновану Україною резолюцію, яка засуджує зафіксовані на території Криму порушення прав людини і незаконне встановлення РФ законів, юрисдикції і управління в регіоні.
Хочете обговорити цю новину? Долучайтеся до телеграм-чату CHORNA RADA
