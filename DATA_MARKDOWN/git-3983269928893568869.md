
# El Suprem reactiva les euroordres contra Clara Ponsatí, Toni Comín i Lluís Puig

Published at: **2019-11-05T10:58:00+00:00**

Author: **Redacció**

Original: [CCMA](https://www.ccma.cat/324/el-suprem-reactiva-les-euroordres-contra-clara-ponsati-toni-comin-i-lluis-puig/noticia/2960989/)

El jutge Pablo Llarena, del Tribunal Suprem, ha emès aquest dimarts una nova euroordre contra Clara Ponsatí, Toni Comín i Lluís Puig, exconsellers de l'últim govern presidit per Carles Puigdemont.
Reclama l'extradició a Espanya de Ponsatí, exconsellera d'Educació, per l'únic càrrec de sedició. A Comín, exconseller de Salut, l'acusa dels delictes de sedició i malversació, els mateixos pels quals han estat condemnats a gairebé 100 anys de presó nou dels líders independentistes jutjats al Tribunal Suprem. Puig, exconseller de Cultura, està acusat de malversació i desobediència.
La decisió del jutge instructor Llarena arriba cinc dies després que la Fiscalia del Suprem li va demanar la reactivació de les euroordres contra els exconsellers Ponsatí, Comín i Puig.
 

        Lluís Puig, Clara Ponsatí, Carles Puigdemont i Toni Comín (ACN/Natàlia Segura)
      
 
L'advocat de Clara Ponsatí, Aamer Anwar, ha confirmat a TV3 que s'ha reactivat l'euroordre i que l'exconsellera es presentarà a la policia dijous que ve al matí, a Edimburg. Anwar ha emès un comunicat en què explica que la seva defensada serà detinguda en espera de la vista i que demanaran la llibertat sota fiança.
 
