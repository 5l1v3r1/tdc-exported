
# Τρόμος στο Σικάγο - Άνδρες άνοιξαν πυρ το βράδυ του Χάλοουιν και πυροβόλησαν 7χρονη στο στήθος

Published at: **2019-11-01T17:27:00+00:00**

Author: ****

Original: [enikos.gr](http://www.enikos.gr/international/681642/tromos-sto-sikago-andres-anoixan-pyr-to-vrady-tou-chaloouin-kai-p)

Μία 7χρονη που είχε ντυθεί bumblebee για το Χάλοουιν δέχθηκε πυροβολισμούς στο στήθος ενώ είχε πάει για "trick-or-treat" (Φάρσα ή κέρασμα) στο Σικάγο, χθες το βράδυ.
Το κορίτσι βρισκόταν μαζί με τον 31χρονο πατέρα της μαζεύοντας γλυκά, όπως "προστάζει"¨το έθιμο, όταν μια ομάδα ανδρών άνοιξε πυρ γύρω στις 5:30 το απόγευμα.
Η 7χρονη μεταφέρθηκε στο νοσοκομείο σε κρίσιμη κατάσταση, ενώ η αστυνομία του Σικάγο που ερευνά το περιστατικό δεν πιστεύει ότι το κορίτσι ήταν ο στόχος των δραστών.
Ο πατέρας της είναι σε σταθερή κατάσταση, καθώς δέχθηκε σφαίρα στο χέρι, σύμφωνα με την Tribune.
Η αυτόπτης μάρτυρας, Lali Lara, δήλωσε ότι ο πατέρας του παιδιού άρχισε να φωνάζει ότι "το κορίτσι δέχθηκε πυροβολισμό", ενώ η γυναίκα βοήθησε το παιδί μέχρι να φτάσει το ασθενοφόρο.
"Πίεζα το τραύμα και έλεγα το όνομά της. Με κοίταζε, έχω παιδιά και θα τρελαινόμουν αν κάτι τέτοιο συνέβαινε στα δικά μου παιδιά" πρόσθεσε.
