
# پیروزی تیم ملی فوتبال ساحلی ایران برابر مکزیک

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697014/%D9%BE%DB%8C%D8%B1%D9%88%D8%B2%DB%8C-%D8%AA%DB%8C%D9%85-%D9%85%D9%84%DB%8C-%D9%81%D9%88%D8%AA%D8%A8%D8%A7%D9%84-%D8%B3%D8%A7%D8%AD%D9%84%DB%8C-%D8%A7%DB%8C%D8%B1%D8%A7%D9%86-%D8%A8%D8%B1%D8%A7%D8%A8%D8%B1-%D9%85%DA%A9%D8%B2%DB%8C%DA%A9)

تیم ملی فوتبال ساحلی ایران در بازی نخست خود در رقابتهای جام بین قاره‌ای برابر مکزیک به پیروزی رسید.
به گزارش ایسنا به نقل از سایت فدراسیون فوتبال، مسابقات جام بین قاره‌ای فوتبال ساحلی از امروز به طور رسمی در دوبی آغاز شد و ساحلی‌بازان‌ ایران در نخستین گام برابر مکزیک به پیروزی رسیدند.
در‌ وقت نخست این‌ دیدار هر دو تیم ۲گل به ثمر رساندند که ۲ گل ایران توسط محمد احمدزاده و محمدعلی مختاری به ثمر رسید.
در وقت دوم‌ این دیدار ایران که نمایش بهتری نسبت به وقت اول داشت، دو گل دیگر وارد دروازه حریف کرد. دو گل این وقت توسط محمدعلی مختاری و امیرحسین اکبری وارد دروازه مکزیک شد.
وقت سوم این دیدار هم با یک گل مکزیک و یک گل ایران همراه بود. امیرحسین اکبری زننده گل پنجم ایران بود. ضمن اینکه ششمین گل ایران را هم محمد معصومی‌زاده به ثمر رساند و هفتمین گل نیز توسط محمد احمدزاده وارد دروازه مکزیک شد. این دیدار با گل چهارم مکزیک به پایان رسید.
ساحلی‌بازان کشورمان در دومین دیدار فردا از ساعت ۱۹:۳۰ به مصاف مصر می‌روند.
