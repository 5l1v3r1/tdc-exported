
# موزه‌های قزوین میزبان لوح‌های هخامنشی می‌شود/ بازگشت آثار تاریخی بعد از 70سال دوری از کشور

Published at: **2019-11-02T10:56:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544006.html/%D9%85%D9%88%D8%B2%D9%87-%D9%87%D8%A7%DB%8C-%D9%82%D8%B2%D9%88%DB%8C%D9%86-%D9%85%DB%8C%D8%B2%D8%A8%D8%A7%D9%86-%D9%84%D9%88%D8%AD-%D9%87%D8%A7%DB%8C-%D9%87%D8%AE%D8%A7%D9%85%D9%86%D8%B4%DB%8C-%D9%85%DB%8C-%D8%B4%D9%88%D8%AF--%D8%A8%D8%A7%D8%B2%DA%AF%D8%B4%D8%AA-%D8%A2%D8%AB%D8%A7%D8%B1-%D8%AA%D8%A7%D8%B1%DB%8C%D8%AE%DB%8C-%D8%A8%D8%B9%D8%AF-%D8%A7%D8%B2-70%D8%B3%D8%A7%D9%84-%D8%AF%D9%88%D8%B1%DB%8C-%D8%A7%D8%B2-%DA%A9%D8%B4%D9%88%D8%B1)

مدیرکل میراث فرهنگی استان قزوین گفت: بخشی از الواح هخامنشی که توسط شیکاگو ضبط شده بود پس از استرداد با موافقت معاون وزیر در حوزه میراث فرهنگی حدود ۳۰تا ۴۰روز آینده برای نخستین بار در کشور برای نمایش به‌صورت امانی به یکی از موزه‌ها استان منتقل خواهد شد.
به گزارش شبکه اطلاع رسانی راه دانا؛ علیرضا خزائلی در گفت‌وگو با صبح قزوین؛ اظهار کرد: بخشی از الواح هخامنشی که توسط شیکاگو ضبط شده بود پس از استرداد با موافقت معاون وزیر در حوزه میراث فرهنگی برای نمایش به‌صورت امانی به یکی از موزه‌ها استان منتقل خواهد شد.
وی ادامه داد: این الواح بیش از 70سال در کشور نبودند و از این منظر از داستان جالبی برخوردار است که می‌تواند برای بازدیدکنندگان جالب باشد.
مدیرکل سازمان میراث فرهنگی، صنایع دستی و گردشگری قزوین ابراز کرد: هنوز به طور دقیق مشخص نیست که کدام از یک الواح به کدام یک از موزه‌های استان منتقل می‌شود.
وی افزود: پیش بینی ما این است که تا انتقال این الواح به استان زمان زیادی باقی نمانده و سعی بر این است حدود 30تا 40روز آینده این اتفاق بیفتد.
این مسئول تصریح کرد: قزوین نخستین استانی است که به طور امانی میزبان این الواح است و خوشحالیم که طی تلاش‌های صورت گرفته توسط مدیران پیشین در سال‌های گذشته این شرایط و اطمینان برای استان قزوین فراهم شده است، با این عمل مردم استان سریع‌تر و بدون طی مسافت تا تهران به لوح‌های تاریخی دسترسی خواهند داشت.

        برخورداری موزه‌های استان از وضعیت استاندارد
      
وی اضافه کرد: با انتقال این لوح‌ها به استان ترجمه‌ای که از آن‌ها صورت گرفته و اطلاعاتی درباره آن‌ها و داستان مسترد کردنشان به کشور در کنارشان قرار می‌گیرد و تمام علاقمندان می‌توانند با مراجعه به موزه تعین شده از آن بازدید کنند.
خزائلی با بیان مزایای در اختیار بودن آثار باستانی گفت: در بخش پژوهشی پژوهشگران با دراختیار داشتن آثار به جا مانده از گذشته می‌توانند تاریخ کشور را مطالعه و شناسایی کنند. 
وی ادامه داد: در استان مرکز اسناد در کنار عالی قاپو از امکان از امکان تحقیق و قرائت خانه برای پژوهشگران در حوزه‌های مختلف برخوردار است.
مدیرکل سازمان میراث فرهنگی، صنایع دستی و گردشگری قزوین تاکید کرد: با تلاش‌های صورت گرفته طی سال‌های گذشته تاکنون موزه‌های استان از وضعیت استاندارد برای حفظ آثار تاریخی و باستانی برخوردار است؛ تاجایی که به‌عنوان نخستین استان میزبان لوح‌های هخامنشی هستیم و در ادامه نیز تمام توان برای حفظ این مزیت به کار گرفته می‌شود.
انتهای پیام/
