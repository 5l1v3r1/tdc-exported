
# Facebook ora si chiama FACEBOOK

Published at: **2019-11-05T00:00:00+00:00**

Author: **Simone Tagliaferri**

Original: [Multiplayer.it](https://multiplayer.it/notizie/facebook-ora-chiama-facebook.html)

Facebook ora si chiama FACEBOOK. Non è uno scherzo: si tratta di un nuovo brand vero e proprio, con tanto di logo autonomo, che mira a distinguere la compagnia nel suo complesso dal famosissimo social network. La mossa si è resa necessaria per sottolineare quanto la compagnia sia ormai legata a un'offerta più ampia, Instagram e WhatsApp inclusi, ma anche prodotti finanziari e tecnologici, come i visori VR di Oculus.La novità è arrivata in un momento decisivo per Facebook, pressata com'è da politici e associazioni dei consumatori che vorrebbero frenarne lo strapotere, smembrandola. "Il cambio di brand è un modo per comunicare meglio la nostra struttura societaria alle persone e alle altre compagnie che utilizzano i nostri servizi per connettersi, condividere, costruire comunità e far crescere il loro pubblico" ha scritto il capo del marketing di Facebook Antonio Lucio annunciando la novità. Presto il nuovo logo apparirà su tutti i prodotti di Facebook.
