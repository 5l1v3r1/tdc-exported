
# Onthutsend verhaal na Mechelen - Charleroi: Eén fan deed Hitlergroet

Published at: **2019-11-04T19:19:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902408/onthutsend-verhaal-na-mechelen-charleroi-e-n-fan-deed-hitlergroet-.html)


        De mooie pot voetbal tussen KV Mechelen en Charleroi werd zondag jammerlijk ontsierd. Tijdens en na de wedstrijd zou Marco Ilaimaharitra racistisch bejegend zijn. Inmiddels komen er ook steeds meer details naar buiten.
      
KV Mechelen keurde het gedrag eerder al af in een officieel communiqué. Bij VTM Nieuws komt Gert Van Dyck, voorzitter van het KVM-supportersorgaan, nu met een bijzonder onthutsend verhaal. "Volgens de verklaring van de speler heeft er één persoon hem vrij diep in de ogen gekeken, blijven kijken naar hem en drie keer een Hitlergroet uitgebracht. Dat is gewoon not done, hier niet en nergens niet", vertelt Van Dyck.
Hij vraagt dan ook hevige sanccties. "Onze reactie als club en als supportersorgaan is, zeker gezien de familieclub die wij zijn, is dat dit totaal niet kan en niet thuishoort in een stadion. Wij willen dit niét, dus wij gaan ook alles in het werk stellen om die persoon te identificeren", klinkt het.
"We hebben onze eigen veiligheidscamera's hier en onze veiligheidsdiensten zijn nu bezig om die beelden te analyseren om over te gaan tot een identificatie en een gepaste straf te geven. Wij denken sowieso aan een stadionverbod en zullen als club onze verantwoordelijkheid opnemen."
