
# Δεν φέρνει κόσμο στο ΓΣΠ η Καραμπάχ

Published at: **2019-11-04T12:59:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/football/uefa-cup/595643/den-fernei-kosmo-sto-gsp-i-karampax)

Χωρίς κανένα οπαδό της στις κερκίδες του γηπέδου θα αγωνιστεί η Καραμπάχ κόντρα στον ΑΠΟΕΛ στο ΓΣΠ, στο παιχνίδι της τέταρτης αγωνιστικής των ομίλων του Γιουρόπα Λιγκ.
Η διοίκηση της ομάδας του Αζερμπαϊτζάν επέλεξε να μην πάρει εισιτήρια για τον αγώνα, ώστε να μη ρισκάρει να υπάρξουν οποιεσδήποτε εντάσεις στο γήπεδο, σύμφωνα με τη θέση της.
Το παιχνίδι είναι προγραμματισμένο για την ερχόμενη Πέμπτη (7/11, 19:55) και κρίνεται ως τεράστιας σημασίας στην κοινή προσπάθεια των δύο ομάδων για πρόκριση στους «32» του θεσμού, με την Καραμπάχ να είναι στους τέσσερις βαθμούς, την Ντουντελάνζ στους τρεις και τον ΑΠΟΕΛ στον έναν (όλοι πίσω από την πρωτοπόρο Σεβίλλη που έχει εννέα). 
