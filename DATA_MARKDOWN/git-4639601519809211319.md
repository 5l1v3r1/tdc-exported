
# Πηγές ΕΕ : Εφικτός ο στόχος της Ελλάδας για πλεόνασμα 3,5% το 2020

Published at: **2019-11-06T17:08:09+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/finance/piges-ee-efiktos-o-stoxos-tis-elladas-gia-pleonasma-35-to-2020/)

Χαμηλότερα θέτει τον πήχη της ανάπτυξης στην Ελλάδα για το 2020, έναντι των προβλέψεων της κυβέρνησης, η Κομισιόν.
Σύμφωνα με πληροφορίες που μεταδίδει το euro2day.gr, στην έκθεση που θα δημοσιευτεί αύριο η πρόβλεψη για την πορεία της οικονομίας θα κινείται κάτω από 2,5% του ΑΕΠ, με επικρατέστερο το 2,3%, έναντι πρόβλεψης για 2,8% που καταγράφεται στο προσχέδιο του προϋπολογισμού.

        Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού
      
Παρ’ όλα αυτά, κοινοτικές πηγές μεταδίδουν μια αισιόδοξη εικόνα, επισημαίνοντας ότι και κατά τις εκτιμήσεις της Κομισιόν επιτυγχάνεται ο στόχος για πρωτογενές πλεόνασμα 3,5% του ΑΕΠ φέτος και το 2020.
Σύμφωνα με αυτές τις πηγές, «οι αυριανές οικονομικές προβλέψεις της Κομισιόν δεν φαίνονται να επηρεάζουν (αρνητικά) το κατατεθέν σχέδιο ελληνικού προϋπολογισμού 2020. Αυτό προμηνύει έγκρισή του στις 20/11, όταν δημοσιευθεί η σχετική έκθεση παράλληλα με την έκθεση ενισχυμένης εποπτείας. Όντως το πλεόνασμα των 3,5% φαίνεται να επιτυγχάνεται και σύμφωνα με υπολογισμούς της Κομισιόν».

        SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»
      
