
# Petrol gerilimi

Published at: **2019-11-06T14:57:12+00:00**

Author: ****

Original: [OLAY](https://www.olay.com.tr/petrol-gerilimi-214339h.htm)

Bunun ardından AmerniBaşkan Trump'ın bu bölgelerde askeri operasyonlara onay verdiği öne sürüldü. Moskova'dan ise  'Suriye petrolü konusunda ABD ile işbirliği yapmayacağız' mesajı geldi.
ABD Başkanı Donald Trump'ın Suriye'deki petrol sahalarının güvenliğini sağlamak amacıyla askeri operasyonlara onay verdiği belirtildi. 
AP haber ajansının ABD'li yetkililere dayandırdığı iddiaya göre Trump, Suriye'nin doğusundaki petrol sahalarını güvence altına almak için bölgede genişletilmiş askeri operasyona onay verdi. Onay, Trump'ın savunma yetkilileriyle cuma günü yaptığı toplantının ardından geldi.
Bu yeni plana göre ABD askerleri, Kürt güçlerin kontrolündeki Deyr ez Zor ile Haseke arasında yaklaşık 150 kilometrelik bir alanda kontrol sağlayacak. Ancak sahanın genişliğinin tam belirlenmediği de belirtiliyor. Ancak ABD'yi ‘sonu olmayan savaşlardan' kurtarmak istediğini söyleyen Trump'ın bu kararla ABD askerlerinin Suriye'deki varlığını daha da karmaşık bir hale getirdiği konuşuluyor.

        ‘ASKER TRUMP'A KARŞI ZAFER ELDE ETTİ'
      
ABD'li yetkililer ayrıca, petrole yönelik bir tehdit oluşturmaları halinde Suriye, Rusya ya da diğer güçlere yönelik bir saldırı gerçekleştirip gerçekleştirmeme konusunda yasal soruları gündeme getiriyor. Trump'ın bu kararının askeri yetkililerin Suriye'de kalma konusundaki baskılarının bir zaferi olduğu belirtiliyor. Ancak bu talimatla birlikte Trump, sürekli eve geri getirme sözü verdiği Suriye'deki bin 200 civarındaki ABD askerine de ileri bir tarihe kadar kapıyı kapatmış oluyor.

        DEMOKRATLAR: DÜŞÜNCESİZLİK
      
Suriye'de kalacak asker sayısına ilişkin Pentagon'dan bir açıklama gelmedi ancak El Tanf'taki 200 askerle birlikte bu sayının 800 civarında olabileceği belirtiliyor. AP'ye konuşan Demokrat Senatör Tim Kaine, yeni plan için “Doğu Suriye'deki petrol sahaları için askerlerimizin hayatlarını riske atmak sadece düşüncesizlik değil aynı zamanda yasal olarak da yetki alınmadı. Başkan Trump, DEAŞ'sız bir geleceği güvence altına almak adına Amerikan askerleriyle birlikte savaşan Kürt müttefiklerimize ihanet etti, bunun yerine birliklerimizi petrol sahalarını korumak için kaydırdı” ifadelerini kullandı. 

        RUSYA: İŞBİRLİĞİ YAPMAYIZ
      
Rusya Dışişleri Bakan Yardımcısı Sergey Verşinin ise, ABD Başkanı Donald Trump'ın Suriye'nin doğusundaki petrol sahalarının güvenliğini sağlamak için genişletilmiş askeri operasyona onay vermesi ile ilgili Verşinin, 'Suriye petrolü konusunda ABD ile işbirliği yapmayacağız' dedi.
Mevzu bahsin Suriye halkının ulusal serveti olduğunu belirten Verşinin, “Suriye halkı kendi doğal zenginliklerini kendi yönetmeli, buna petrol de dahil” ifadelerini kullandı.
