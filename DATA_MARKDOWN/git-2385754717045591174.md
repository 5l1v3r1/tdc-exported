
# Μένει εκτός με τραυματισμό ο Σουάρες

Published at: **2019-11-03T14:06:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/international/spain/595528/menei-ektos-me-travmatismo-o-souares)

Ο Λουίς Σουάρες τραυματίστηκε στην κνήμη στη χθεσινή ήττα της Μπαρτσελόνα από τη Λεβάντε χωρίς να γίνει ακόμα γνωστό το ακριβές διάστημα της απουσίας του. Ο Ουρουγουανός φορ της Μπάρτσα τραυματίστηκε και έγινε αναγκαστική αλλαγή στο 40ο λεπτό της αναμέτρησης. Ο τραυματισμός στην κνήμη επιβεβαιώθηκε και από το ιατρικό επιτελείο της Μπαρτσελόνα, η οποία ωστόσο απέφυγε να ανακοινώσει το ακριβές διάστημα της απουσίας του. Σύμφωνα με τα ρεπορτάζ των καταλανικών εφημερίδων ο Σουάρες δεν θα προλάβει την αναμέτρηση της Τρίτης με τη Σλάβια Πράγας για το Champions League, ενώ είναι εξαιρετικά αμφίβολος και για το ματς με τη Θέλτα που ακολουθεί. 
