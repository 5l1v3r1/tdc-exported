
# Тя на 46, а той на 55. Коя е любимата на Киану Рийвс?

Published at: **2019-11-07T17:40:00+00:00**

Author: **Иванка Гъркова**

Original: [Dnes.bg](https://www.dnes.bg/zvezdi/2019/11/07/tia-na-46-a-toi-na-55-koia-e-liubimata-na-kianu-riivs.428907)

Коя е жената до Киану Рийвс? Всички си задават този въпрос след като актьорът направи истински фурор, появявайки се с гадже в Ню Йорк. Той не бе виждан с дама на официално събитиеот доста години и мнозина сметнаха, че Александра Гранд, с която го заснеха под ръка, явно е много специална.
Въпреки че е с почти бяла коса, която много ѝ отива, приятелката на Рийвс не е по-голяма от него, както някои негови фенки отбелязаха в социалните мрежи. Тя е на 46, а той на 55.
След като холивудската звезда спря да крие жената до себе си, в световните медии веднага се появиха спекулации откога двамата са заедно.
„Александра е един от малкото хора, които успя да накара Киану да сподели емоциите и миналото си. Той се беше затворил в едно много тъмно място толкова дълго, но нейната подкрепа и позитивна енергия го спасиха и му помогнаха да продължи напред“, коментира пред „Life & Style Weekly“ източник, близък до двойката.
Белокосата дама помогнала на Киану да превъзмогне загубата на предишната му приятелка, която загинала в автомобилна катастрофа. 
Актьорът, който по принцип пази личния си живот в тайна и не се смята за звезда, споделя, че е истински щастлив и това до голяма степен се дължи на неговата приятелка, пише „Daily Mail“. 
За приятелката на Киану не се знае много. Тя е артистична натура, която живее в Лос Анджелис, но иначе е родена в Охайо. Голяма част от живота си е прекарала в Мексико, Испания и Франция. 

        Още новини за звезди 
        
          
            четете в Tialoto.bg 
          
        
      
