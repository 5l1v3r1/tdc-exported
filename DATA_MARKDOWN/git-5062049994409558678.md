
# Turnaj mistryň: Plíšková bojuje o semifinále! S Halepovou hraje rozhodující set

Published at: **2019-11-01T15:10:00+00:00**

Author: ****

Original: [Tenisový svět](https://www.tenisovysvet.cz/article/detail/10598--turnaj-mistryn-pliskova-bojuje-o-semifinale-s-halepovou-hraje-rozhodujici-set)


        Turnaj mistryň uzavře v pátek skupinovou fázi. Jistotu postupu do semifinále již mají Svitolinová, Halepová a Bencicová. K této trojici se přidá buď Karolína Plíšková, nebo Simona Halepová. Právě vzájemný česko-rumunský souboj rozhodne o poslední semifinalistce. Kromě deblistek šla do akce Američanka Sofia Keninová, která v premiéře na tomto turnaji srdnatě vzdorovala Ukrajince Svitolinové. Obhájkyně titulu ale zvládla vyrovnanou bitvu lépe a zůstává po skupinové fázi neporažena.
      
Plíšková může vybojovat třetí semifinále v řadě (14:10)Karolína Plíšková bude útočit v pátek odpoledne na třetí postup do semifinále Turnaje mistryň v řadě. Česká tenisová jednička se v přímém souboji o místenku mezi nejlepší čtyřkou utká s Rumunkou Simonou Halepovou. Světová pětka se naopak může podívat do semifinále poprvé po pěti letech, při třech posledních startech na Turnaji mistryň skončila Halepová vždy ve skupině. 
Mírnou favoritkou bude při páteční bitvě právě rumunská tenistka, která Plíškovou porazila v únoru při Fed Cupu v Ostravě. Dosud poslední vzájemné střetnutí ale ovládla aktuální světová dvojka, která si s Halepovou poradila při březnovém turnaji v Miami ve dvou setech. 
Svitolinová zakončila skupinu bez porážkyElina Svitolinová prolétla skupinovou fází letošního Turnaje mistryň bez porážky a bez ztráty setu! Obhájkyně loňského titulu si v závěrečném duelu poradila s Američankou Sofií Keninovou, která nahradila zraněnou Kanaďanku Biancu Andreescuovou. Svitolinová zvítězila ve vyrovnaném klání 7:5 a 7:6(10).
Keninová si odbyla Turnaji mistryň velkou premiéru a v duelu s Ukrajinkou Svitolinovou rozhodně nezklamala. V tiebreaku druhého setu dokonce odvrátila čtyři mečboly a sama měla setbol. Ten však nevyužila a Svitolinová následným pátým mečbolem ukončila zápas.
Nasazené jedničky prohrály i podruhéPrvní nasazený deblový pár letošního Turnaje mistryň Mertensová – Sabalenková prohrál v Šen-čenu druhý zápas a je blízko vyřazení z turnaje. Belgicko-běloruská dvojice nestačila na již jisté postupující Babosovou s Mladenovicovou, kterým podlehla za hodinu a půl hry po setech 6:4, 2:6 a 5:10. Maďarka s Francouzkou naopak prošly skupinou bez porážky a míří za obhajobou loňského titulu. Mertensová se Sabalenkovou nyní budou fandit páru Čchan, Čchan, aby v odpoledním zápase porazil Grönefeldovou se Schuursovou. Za toho předpokladu by do semifinále postoupila právě belgicko-běloruská dvojice.
Program na centrálním kurtu (začátek 9:00)Mertensová, Sabalenkvá (BEL/BLR) – Babosová, Mladenovicová (HUN/FRA) 6:4, 2:6, 5:10Sofia Keninová (USA) – Elina Svitolinová (UKR) 5:7, 6:7(10)KAROLÍNA PLÍŠKOVÁ – Simona Halepová (ROU) 6:0, 2:6*H.Čchan, L.Čchan. (obě TPE) – Grönefeldová, Schuursová (GER/NED)
