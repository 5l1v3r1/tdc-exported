
# VIDEO: Neverjetni prizor: iz zaboja rešili devet migrantov

Published at: **2019-11-05T19:55:00+00:00**

Author: **M. U.**

Original: [Slovenske novice](https://www.slovenskenovice.si/kronika/na-tujem/clanek/video-neverjetni-prizor-iz-zaboja-resili-9-migrantov-246286)

RASTOVICA – Hrvaški policisti so na avtocesti Zagreb–Lipovac v bližini počivališča Rastovica ustavili VW crafterja poljskih registrskih oznak. V njem je bil lesen zaboj, ki se uporablja za prevoz strojev, poroča Jutarnji list. Zaboj je bil zaprt z vijaki, iz njega pa so se slišali človeški glasovi. Ko so policisti odprli zaboj, so v njem našli devet migrantov in jim najverjetneje rešili življenje.
