
# Rifugio Savoia al Mucrone, cercasi nuovo gestore

Published at: **2019-11-01T23:04:40+00:00**

Author: ****

Original: [LaProvinciaDiBiella.it](https://laprovinciadibiella.it/attualita/rifugio-savoia-al-mucrone-cercasi-nuovo-gestore)

Cercasi gestore per il rifugio Savoia. L’annuncio è apparso nella giornata di giovedì sulla pagina facebook della Fondazione Funivie d’Oropa con l’indicazione del termine ultimo per la presentazione delle domande, scadenza peraltro molto ravvicinata, ovvero il prossimo 15 novembre.vPer quanto riguarda i termini della gara non c’è molto altro, il testo si riduce all’essenziale. «La Fondazione Funivie Oropa – si legge nel post su facebook – informa che sono aperte le candidature per prendere in gestione il Rifugio Savoia al Mucrone situato a 1.900 metri, all’arrivo della stazione a monte della funivia che parte da Oropa. La struttura offre ristorante, bar e otto camere tutte dotate di bagno con doccia. Per informazioni o per inviare la propria candidatura potete scrivere a info@funivieoropa.it».
