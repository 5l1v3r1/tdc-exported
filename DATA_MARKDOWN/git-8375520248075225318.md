
# Сенцов хоче написати статтю про перебування в російській колонії

Published at: **2019-11-07T04:02:08+00:00**

Author: ****

Original: [ГЛАВКОМ](https://glavcom.ua/news/sencov-hoche-napisati-stattyu-pro-perebuvannya-v-rosiyskiy-koloniji-638248.html)

Звільнений з російського ув’язнення український режисер Олег Сенцов заявив про бажання написати статтю для російських ЗМІ про перебування в російській колонії в Лабитнангі.
Про це він сказав в інтерв’ю телеканалу «UA:Крим».
«У плані публіцистики у мене є бажання написати статтю про те, що там було, саме в Лабитнангах. Для (російського видання — ред) «Нової Газети», для російських ЗМІ, тому що, перш за все, це їх проблема — як у них там сидять ув’язнені», — сказав Сенцов.
Нагадаємо, Олег Сенцов перебував у виправній колонії № 8 «Білий ведмідь« в місті Лабитнангі (Ямало-Ненецький автономний округ Росії) з 13 листопада 2017 року. У травні 2018 року в цій колонії Сенцов оголосив безстрокове голодування.
Після 145 днів голодування з вимогою звільнити всіх українських політв’язнів, які перебувають в російських в’язницях, Сенцов «письмово погодився на прийом їжі». Він назвав це «вимушеним заходом через загрозу насильницького годування».
