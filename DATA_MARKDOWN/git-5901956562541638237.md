
# Greste na bencinsko? Od jutri nove cene bencina

Published at: **2019-11-04T12:15:00+00:00**

Author: **T. K.**

Original: [Slovenske novice](https://www.slovenskenovice.si/novice/slovenija/clanek/pocakajte-s-tankanjem-od-jutri-nove-cene-bencina-245797)

LJUBLJANA – Neosvinčeni 95-oktanski bencin se bo na bencinskih servisih zunaj omrežja avtocest in hitrih cest s torkom podražil za 0,5 centa na 1,276 evra za liter. Cena dizelskega goriva bo v prihodnjem 14-dnevnem obdobju nižja za 0,1 centa (1,254 evra), je razvidno iz objave na spletnih straneh gospodarskega ministrstva.Naftni trgovci cene 100-oktanskega bencina in kurilnega olja ter 95-oktanskega bencina in dizelskega goriva na bencinskih servisih ob avtocestah in hitrih cestah določajo sami. Drugod po državi so cene 95-oktanskega bencina in dizla regulirane. Določajo se v skladu z uredbo o oblikovanju cen nekaterih naftnih derivatov na vsakih 14 dni, po metodologiji, ki temelji na gibanju cen naftnih derivatov na svetovnem trgu in gibanju tečaja dolar : evro. Pri izračunu modelske cene se upošteva tudi biokomponenta.
