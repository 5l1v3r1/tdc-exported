
# Награди на MTV Europe: Триумф на Били Айлиш, разочарование за Ариана Гранде (СНИМКИ)

Published at: **2019-11-04T12:58:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/nagradi-na-mtv-europe-triumf-na-bili-ajlish-razocharovanie-za-ariana-grande-snimki.html)

Европейските музикални награди на телевизия MTV тази година се превърнаха в триумф за Били Айлиш.
Американката си тръгна от церемонията снощи в Севиля с две награди - за най-добър нов изпълнител и за най-добра песен за "Bad Guy".
През август 17-годишната американка стана първият роден през новия век изпълнител, оглавил класацията Билборд Хот 100.
Месец по-късно тя привлече вниманието, като призова милионите си фенове да се включат в протестите за климата по света.
Другите големи победите на церемонията бяха канадецът Шон Мендес, който получи наградата за най-добър изпълнител, и Тейлър Суифт, коронясана за най-добър американски изпълнител и за най-добър клип за "Me".
Американката Холзи беше призната за най-добра поп певица, а южнокорейската група BTS получи наградата за най-голяма брой фенове. Ники Минаж стана най-добрият хип-хоп изпълнител.
За сметка на това Севиля донесе пълно разочарование за Ариана Гранде. Голямата фаворитка с най-много номинации - в седем категории, американската звезда остана без нито една награда.
Изненадата на вечерта бе появата на Кристиано Роналдо. Преди церемонията футболната звезда премина по червения килим заедно с половинката си Джорджина Родригес.
