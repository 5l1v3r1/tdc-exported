
# Как би изглеждал преди 93 години Мавзолеят на Ленин в Москва?

Published at: **2019-11-04T17:15:00+00:00**

Author: **Павел Гълъбов**

Original: [Dnes.bg](https://www.dnes.bg/mish-mash/2019/11/04/kak-bi-izglejdal-predi-93-godini-mavzoleiat-na-lenin-v-moskva.428495)

Снимка: Reuters, мавзолеят на Щусев
123456789101112Мавзолеят на лидера на комунистическата революция в Русия до ден днешен е една от основните туристически дестинации в Москва. В съвременното руско общество започнаха разговори за премахването на мумията на Владимир Ленин и погребването на тялото му, но за момента дебатът поражда сериозни спорове, които надали ще решат бъдещето му.
Първият мавзолей на комунистическия вожд е бил построен през 1924 година от дърво, което е било временно решение. Лидерите на новосъздадения СССР решили, че техният кумир трябва да лежи в подобаващо на ранга и заслугите му сдание. Така година по-късно е било дадено началото на конкурс, който да подбере най-добрата идея за бъдещия мавзолей, пред когото след време ще започнат да се редят граждани от всички краища на огромната страна. Колко от тях истински са желали да направят това поклонение, оставяме този въпрос да буди спорове сред историците, пише "Интересно о Москве".  
През април 1926 година конкурсът е завършен с цели 117 предложения за построяването на новия мавзолей. Не малка част от тях изглеждат изключително смело за епохата си, други елегантно се вписват със стените на крепостта Кремъл. В конкурса са взели участие изтъкнати архитекти като Алексей Щусев, Лев Руденв, Федор Шехтел, но и хора, които нямат никакво архитектурно образование. Все пак за „годни“ били избрани 25 проекта, а победител станал Алексей Щусев. Вижда се как работата на архитекта е успяла да впише зданието към цялостния комплекс на Червения площад и Кремъл. Неговият проект до ден днешен съхранява останките на Ленин.
Прилагаме галерия, която показва какви идеи са имали хората от онази епоха. Сред интересните проекти са мавзоелей – пирамида, небостъргач, римско сдание, кораб с нещо като коледна елха, пещера като замък и какво ли още не.
