
# Facebook визнав новий витік даних користувачів

Published at: **2019-11-06T16:46:00+00:00**

Author: ****

Original: [ZIK.UA](https://zik.ua/news/2019/11/06/facebook_vyznala_novyy_vytik_danyh_korystuvachiv_1685173)


        Компанія Facebook визнала ще один витік даних користувачів соцмережі. Цього разу близько 100 розробників додатків, незважаючи на заборону компанії, отримали доступ до даних користувачів.
      
Про це повідомляє Business Insider.
У компанії заявили, що нові правила щодо даних користувачів не було повністю реалізовано, тому розробники змогли їх обійти.
Наголошується, що компанія Facebook звернулася до 11 розробників із проханням видалити дані користувачів, які ті отримали впродовж останніх 2 місяців. Однак у компанії не назвали додатки, які збирали інформацію про користувачів. Відомо, що програми було створено для управління соціальними мережами і потоковими відео.
Нагадаємо, компанія Facebook представила новий логотип корпорації, щоб користувачі змогли відрізняти саму соціальну мережу від програм, які є у власності компанії.
