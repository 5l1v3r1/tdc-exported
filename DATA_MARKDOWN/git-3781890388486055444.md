
# ยูเวสอยโตริโนผงาดคืนจ่าฝูงกัลโช

Published at: **2019-11-02T21:49:00+00:00**

Author: ****

Original: [เดลินิวส์](https://www.dailynews.co.th/sports/739733)


        "เจ้าม้าลาย" ยังแกร่งทั่วแผ่นบุกเชือด "โตริโน" หวุดหวิด 1-0 แซง "งูใหญ่" หวนกลับไปนำเป็นจ่าฝูง เซเรีย อา อีกรอบ
      
ศึกกัลโช เซเรีย อา อิตาลี เมื่อวันเสาร์ที่ผ่านมา โตริโน เปิดบ้านทำศึกดาร์บีแมตช์เมืองตูรินกับ ยูเวนตุส แชมป์เก่า ครึ่งแรกเจ้าถิ่นปักหลักสู้กับ "เจ้าม้าลาย" ได้อย่างสนุก แต่จังหวะสุดท้ายังไม่คมพอทั้งคู่จึงเสมอกันอยู่ 0-0 เข้าสู่ครึ่งหลัง "ยูเว" เร่งเครื่อง และมาได้ประตูขึ้นนำ 1-0 จาก มัทไธส์ เดอ ลิกต์ ในนาทีที่ 70 ช่วงเวลาที่เหลือไม่มีใครทำอะไรกันได้อีกทำให้ ยูเวนตุส บุกสอย โตริโน หวุดหวิด 1-0 มี 29 คะแนนจาก 11 นัดแซง อินเตอร์ กลับไปนำเป็นจ่าฝูงอีกครั้ง ส่วน "กระทิงหิน" มี 11 อยู่อันดับที่ 13.ภาพ gettyimages
