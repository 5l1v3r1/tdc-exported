
# Nové odevy kráľovnej Alžbety II. už nebudú z pravej kožušiny, rozhodnutie potešilo aktivistov

Published at: **2019-11-07T11:35:10+00:00**

Author: **Webnoviny**

Original: [Denník politika](http://dennikpolitika.sk/archiv/88925)

7.11.2019 (Webnoviny.sk) – Nové odevy vyrobené pre britskú kráľovnú Alžbetu II. už nebudú obsahovať pravú kožušinu. Oznámil to Buckinghamský palác. Rozhodnutie však neznamená, že sa kráľovná zbaví všetkých kožušinových kúskov, ktoré už vlastní. Stanovisko paláca uvádza, že „kráľovná bude naďalej používať existujúce odevy zo svojho šatníka„.
Rozhodnutie potešilo aktivistov za práva zvierat, ktorí kráľovnú občas kritizovali za kožušinové súčasti jej zbierky značkových odevov. „Sme nadšení, že Jej Veličenstvo sa oficiálne vzdalo kožušiny,“ uviedla šéfka organizácie na ochranu zvierat The Humane Society International-UK Claire Bassová. Podľa jej slov vyšle rozhodnutie kráľovnej pozitívny signál, že kožušina už nie je považovaná za modernú.
Viac k témam: kožuch, ochranári zvieratZdroj: Webnoviny.sk – Nové odevy kráľovnej Alžbety II. už nebudú z pravej kožušiny, rozhodnutie potešilo aktivistov © SITA Všetky práva vyhradené.
