
# Нові напрямки Держбюджету-2020: Скільки видатків передбачено на стратегічні сфери

Published at: **2019-11-06T15:45:00+00:00**

Author: ****

Original: [ZIK.UA](https://zik.ua/news/2019/11/06/novi_napryamky_derzhbyudzhetu2020_skilky_vydatkiv_peredbacheno_na_strategichni_1685083)


        Кабінет міністрів України підготував проєкт Державного бюджету до другого читання та вніс відповідні корективи. Загалом урядовці збільшили дохідну частину та деякі видатки. Також визначили інструменти віднайдення коштів на фінансування стратегічних напрямків.
      
Розповідаємо детальніше, який кошторис очікує країну наступного року.

        Які нововведення передбачені в Держбюджеті-2020
      
Напередодні Кабмін представив проєкт кошторису країни на наступний рік. Серед основних показників документу прем’єр-міністр України Олексій Гончарук назвав наступні:
Видатки – 1 195,3 млрд гривень.
На обслуговування держборгу буде закладено 141 млрд гривень.
На будівництво доріг буде закладено 73,7 млрд гривень.
Коментуючи проєкт бюджету на наступний рік, очільник уряду зазначив, що в документі багато інноваційних речей, в яких закладена капіталізація зростання. За рахунок цього урядовці планують знайти кошти для підвищення соціальних стандартів.
"Це буде "бюджет розвитку країни та безпеки людей". Філософія його дуже проста: держава має не заважати, а навпаки створювати чесні та конкурентні умови для розвитку тих, хто цього прагне, та надавати підтримку тим, хто справді цього потребує", - написав Гончарук Facebook.
За його словами, в документі прописаний розвиток стратегічно важливих напрямків для людей. "Один з них – медицина. Зокрема, йдеться про систему екстреної медичної допомоги", – повідомив прем’єр-міністр.
