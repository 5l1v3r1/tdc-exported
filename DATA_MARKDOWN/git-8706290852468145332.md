
# Σε κλοιό κακοκαιρίας με βροχές και καταιγίδες η χώρα - Πότε θα εξασθενήσουν τα φαινόμενα

Published at: **2019-11-04T07:22:00+00:00**

Author: ****

Original: [enikos.gr](http://www.enikos.gr/society/682140/se-kloio-kakokairias-me-vroches-kai-kataigides-i-chora-pote-tha-e)

Νεφώσεις με βροχές και σποραδικές καταιγίδες θα σημειωθούν σήμερα. Τα φαινόμενα στα δυτικά, πρόσκαιρα μέχρι το μεσημέρι στην Αττική και την ανατολική Πελοπόννησο και από τις απογευματινές ώρες στη Θράκη, τα νησιά του ανατολικού Αιγαίου και τα Δωδεκάνησα, θα είναι κατά τόπους ισχυρά.
Σταδιακή βελτίωση των φαινομένων το βράδυ από τα βορειοδυτικά. Οι άνεμοι θα πνέουν από νότιες διευθύνσεις 5 με 7 και τοπικά στα πελάγη 8 μποφόρ, με σταδιακή εξασθένηση από το μεσημέρι στο Ιόνιο και από το βράδυ στο Αιγαίο. Η θερμοκρασία δεν θα σημειώσει αξιόλογη μεταβολή.
ΜΑΚΕΔΟΝΙΑ, ΘΡΑΚΗ
Καιρός: Νεφώσεις με βροχές και βαθμιαία στα ανατολικά σποραδικές καταιγίδες. Από το απόγευμα τα φαινόμενα στη Θράκη θα είναι κατά τόπους ισχυρά. Από το βράδυ και από τα δυτικά ο καιρός θα παρουσιάσει σταδιακή βελτίωση. Άνεμοι: Νότιοι 5 με 6, στα ανατολικά 6 με 7 και πιθανώς πρόσκαιρα έως 8 μποφόρ. Τη νύχτα από τα δυτικά θα στραφούν σε νοτιοδυτικούς και θα εξασθενήσουν. Θερμοκρασία: Από 10 έως 19 βαθμούς Κελσίου.
ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ
Καιρός: Νεφώσεις με βροχές και καταιγίδες κατά τόπους ισχυρές. Από το απόγευμα και από τα βόρεια τα φαινόμενα θα εξασθενήσουν. Άνεμοι: Αρχικά νότιοι νοτιοανατολικοί 5 με 7 και στο Ιόνιο τοπικά 8 μποφόρ που γρήγορα θα στραφούν σε νοτιοδυτικούς και από το μεσημέρι σταδιακά θα εξασθενήσουν. Θερμοκρασία: Από 15 έως 20 βαθμούς Κελσίου.
ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ
Καιρός: Νεφώσεις με τοπικές βροχές και στα νότια σποραδικές καταιγίδες κατά διαστήματα. Τα φαινόμενα θα είναι πρόσκαιρα ισχυρά στα νότια. Άνεμοι: Από νότιες διευθύνσεις 5 με 6 και τοπικά 7 μποφόρ. Τη νύχτα θα στραφούν σε νοτιοδυτικούς και θα εξασθενήσουν. Θερμοκρασία: Από 13 έως 21 βαθμούς Κελσίου.
ΚΥΚΛΑΔΕΣ, ΚΡΗΤΗ
Καιρός: Νεφώσεις παροδικά αυξημένες με βροχές και σποραδικές καταιγίδες. Άνεμοι: Από νότιες διευθύνσεις 4 με 6 και τοπικά έως 7 μποφόρ. Θερμοκρασία: Από 17 έως 22 βαθμούς Κελσίου.
ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ
Καιρός: Νεφώσεις με βροχές και βαθμιαία σποραδικές καταιγίδες. Τα φαινόμενα από το απόγευμα θα είναι κατά τόπους ισχυρά. Άνεμοι: Νότιοι νοτιοανατολικοί 6 με 7 και πιθανώς τοπικά στα βόρεια έως 8 μποφόρ. Θερμοκρασία: Από 16 έως 23 βαθμούς Κελσίου.
ΑΤΤΙΚΗ
Καιρός: Νεφώσεις με βροχές και σποραδικές καταιγίδες κατά διαστήματα. Τα φαινόμενα θα είναι πρόσκαιρα ισχυρά μέχρι τις μεσημβρινές ώρες. Άνεμοι: Νότιοι 5 με 6 και στα ανατολικά και νότια τοπικά 7 μποφόρ. Τη νύχτα θα στραφούν σε δυτικούς νοτιοδυτικούς και θα εξασθενήσουν.Θερμοκρασία: Από 14 έως 21 βαθμούς Κελσίου.
ΘΕΣΣΑΛΟΝΙΚΗ
Καιρός: Νεφώσεις παροδικά αυξημένες με τοπικές βροχές κυρίως από το μεσημέρι. Άνεμοι: Από νότιες διευθύνσεις 4 με 5 μποφόρ. Θερμοκρασία: Από 11 έως 20 βαθμούς Κελσίου.
