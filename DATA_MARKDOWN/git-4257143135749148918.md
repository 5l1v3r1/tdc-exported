
# Dudás Róbert kapja Mirkóczki Ádám parlamenti mandátumát

Published at: **2019-11-06T08:40:00+00:00**

Author: **Infostart**

Original: [infostart](https://infostart.hu/belfold/2019/11/06/dudas-robert-kapja-mirkoczki-adam-parlamenti-mandatumat)

Dudás Róbert, Mátraballa korábbi polgármestere, a párt regionális igazgatója kapja meg az Eger polgármesterének megválasztott Mirkóczki Ádám országos listán szerzett parlamenti képviselői mandátumát - döntött a párt elnöksége.
A Jobbik szerdai, MTI-hez eljuttatott közleménye szerint Dudás Róbert háromgyermekes családapa, az egri főiskola politológia tanszékén végzett, ahol nemzetközi kapcsolatok szakértőként és regionális közpolitikai szakértőként tett sikeres államvizsgát.
A leendő képviselő tagja volt egyebek mellett öt éven keresztül a Régiók Európai Bizottságának Brüsszelben, valamint a Heves Megyei Közgyűlésnek. A tájékoztatás szerint Dudás Róbert szociális és pénzügyi szakterületen segíti a Jobbik országgyűlési képviselőcsoportjának munkáját.

        Nyitókép: MTI/Komka Péter
      
