
# Germania va dubla subvenţiile pentru achiziţia de maşini electrice până în 2025

Published at: **2019-11-04T13:50:47+00:00**

Author: **Mihai Gongoroi**

Original: [Ziarul Financiar](https://www.zf.ro/business-international/germania-va-dubla-subventiile-pentru-achizitia-de-masini-electrice-pana-in-2025-18539103)

Germania plănuieşte să dubleze granturile pentru cumpărătorii de vehicule electrice pe parcursul următorilor cinci ani, majorările urmând să înceapă cu anul 2020, potrivit unui document guvernamental analizat de Reuters.
Măsura face parte din planul Berlinului de a grăbi adopţia de vehicule cu emisii scăzute de carbon. Potrivit documentului, ce urmează să fie discutat la o întâlnire luni seară între înalţi oficiali ai guvernului german şi oficiali ai constructorilor auto, subvenţiile pentru vehicule hibride vor creşte de la 3.000 de euro la 4.500 de euro. Pentru vehiculele cu preţuri peste 40.000 de euro, granturile se ridică la 5.000 de euro.
Guvernul german plănuieşte să aibă în circulaţie 10 milioane de automobile electrice până în 2030, parte dintr-o ofensivă ce ţinteşte să transforme industria automobilistică germană, văzută drept înapoiată din cauza modelelor diesel, într-un lider în domeniul electromobilităţii.
