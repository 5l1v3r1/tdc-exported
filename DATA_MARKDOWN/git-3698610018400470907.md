
# Після матчу з Динамо п'ять ключових футболістів Шахтаря не потрапили в заявку на тур УПЛ

Published at: **2019-11-01T19:58:00+00:00**

Author: ****

Original: [DT.ua](https://dt.ua/SPORT/pislya-matchu-z-dinamo-p-yat-klyuchovih-futbolistiv-shahtarya-ne-potrapili-v-zayavku-na-tur-upl-328220_.html)

Головний тренер донецького "Шахтаря" Луїш Каштру не зможе розраховувати у матчі української Прем'єр-ліги проти "Карпат" на ряд основних гравців команди.
У Львів не вирушили захисники Сергій Кривцов і Ісмаїлі, півзахисник Євген Коноплянка і Марлос. Поза заявкою команди виявився і голкіпер Андрій Пятов, повідомляє прес-служба "гірників".
Нагадаємо, що Кривцов, Ісмаїлі, Коноплянка і Марлос травмувалися в матчі 1/8 фіналу Кубка України проти "Динамо", в якому донеччани поступилися в додатковий час з рахунком 1:2.
Поєдинок 13-го туру УПЛ "Карпати" – "Шахтар" відбудеться у Львові завтра, 2 листопада. Початок зустрічі – о 14:00.
Після 12-ти зіграних турів "Шахтар" випереджає "Динамо" на десять очок, а "Карпати" розташовуються на десятій сходинці турнірної таблиці чемпіонату.
"Карпати" – "Шахтар": відео онлайн-трансляція матчу.
