
# Сотрудника СБУ будут судить за сбыт наркотиков

Published at: **2019-11-05T09:55:00+00:00**

Author: ****

Original: [Главное™](https://glavnoe.ua/news/n357008122-sotrudnika-sbu-budut-sudit-za-sbyt-narkotikov)

Скеровано до суду обвинувальний акт стосовно співробітника регіонального органу Служби безпеки України, підозрюваного у збуті наркотичного засобу – канабісу.
Досудове розслідування здійснювали слідчі теруправління Державного бюро розслідувань, розташованого у місті Краматорську, повідомляє прес-служба відомства.
Досудовим розслідуванням встановлено, що працівник одного з підрозділів СБУ, що дислокується в Донецькій області, спільно з цивільної особою постачали місцевим мешканцям наркотичний засіб – канабіс.
Процесуальне керівництво у досудовому розслідуванні здійснювала військова прокуратура Донецького гарнізону.
Кваліфікація: незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів (ч. 2 ст. 307 Кримінального кодексу України).
Санкція статті: у разі доведення вини, правоохоронцю загрожує позбавлення волі на строк від 6 до 10 років із конфіскацією майна.
