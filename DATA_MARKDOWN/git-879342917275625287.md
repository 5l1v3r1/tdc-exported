
# Голова МЗС Фінляндії відвідав Станицю Луганську

Published at: **2019-11-02T12:20:01+00:00**

Author: ****

Original: [Слово і Діло](https://www.slovoidilo.ua/2019/11/02/novyna/polityka/holova-mzs-finlyandiyi-vidvidav-stanycyu-luhansku)


        Ділянку розведення сил і засобів №1 в Станиці Луганській відвідала делегація Фінляндії на чолі з міністром закордонних справ Пеккою Хаавісто.
      
Про це повідомляє пресцентр штабу операції Об'єднаних сил у суботу, 2 листопада.
Зазначено, що метою візиту була демонстрація підтримки України, отримання актуальної інформації щодо розвитку ситуації з безпеки і дій сепаратистів.
«Представники делегації висловили стурбованість щодо конфлікту, який триває на сході України і продовжує негативно позначатися на житті і благополуччі цивільного населення, що проживає поблизу лінії зіткнення», - йдеться в повідомленні.
Також Хаавісто позитивно відзначив роботу української сторони на контрольному пункті в'їзду-виїзду Станиця Луганська, а саме проведення ремонтно-відновлювальних робіт зруйнованого мосту і впровадження безкоштовного громадського транспорту для цивільних осіб з обмеженою мобільністю.
Від української сторони делегацію очолив заступник міністра закордонних справ України Єгор Божок.
Раніше в штабі ООС відзвітували про хід робіт у Станиці Луганській.
Також нагадаємо, в Станиці Луганській «замінували» низку об'єктів.
Хочете обговорити цю новину? Долучайтеся до телеграм-чату CHORNA RADA
