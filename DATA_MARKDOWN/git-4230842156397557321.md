
# Справа нацгвардійця Марківа: російський слід і лист з італійської в’язниці

Published at: **2019-11-05T15:20:34+00:00**

Author: ****

Original: [ФАКТИ](https://fakty.com.ua/ua/ukraine/20191105-sprava-natsgvardijtsya-markiva-rosijskyj-slid-i-lyst-z-italijskoyi-v-yaznytsi/)

Українського нацгвардійця Віталія Марківа засудила Італія без жодних доказів. Тепер основна надія на апеляцію. Її адвокати українця мають подати найближчим часом. Цей процес не буде простим. Але Віталій тримається гідно.
167 сторінок. Фотографії, схеми. Це пояснення суду міста Павія, яке тільки через три місяці після вироку отримав адвокат Рафаеле Дела Велле. Італійський суд присяжних  відправив українського нацгвардійця Віталія Марківа за грати на 24 роки.
Суд дає вирок не 17 років, як просить прокурор, а дає 24. Тільки тому,  як поясняється в вироку, що Віталій не визнав вину. За це додають 7 років. Такого не було навіть в середньовіччі.
Віталія Марківа італійське правосуддя поставило в один ряд з персонажами кримінальної хронічки,  в камерах найсуворіші умови.
Марківа звинувачують у причетності до вбивства італійського журналіста Андреа Рокелі та його перекладача  Андрія Миронова. У травні 2014 року вони перебували неподалік Слов’янська, де в цей час йшли бої за визволення міста. Марків  знаходився на горі Карачун, звідки, за версією італійських прокурорів, журналістів обстріляли з міномету.
Читайте: Нацгвардійця Марківа в Італії засудили до 24 років в’язниці
Між двома точками – майже 2 км. З такої відстані поцілити неможливо, не говорячи про те, щоб щось роздивитися. Але італійські прокурори відмовляються поїхати і побачити все на власні очі. А ще відкидають будь-які аргументи захисту Марківа.
Лариса Задорожна написала бійцю. І отримала листа у відповідь.
Докази у справі – це не осколки і не балістичні експертизи. А матеріали з сумнівних російських сайтів.
Вирок Марківу винесли рівно через тиждень після візиту Путіна до Італії.
Розгляд справи Віталія Марківа  відбувається одночасно із  посиленням проросійських настроїв в Італії. Ця країна вже давно серед “друзів Кремля”.
