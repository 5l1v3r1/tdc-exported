
# 
        اولین بازیگر مرد «شهربانو» انتخاب شد
      

Published at: **2019-11-03T13:24:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637771/%D8%A7%D9%88%D9%84%DB%8C%D9%86-%D8%A8%D8%A7%D8%B2%DB%8C%DA%AF%D8%B1-%D9%85%D8%B1%D8%AF-%D8%B4%D9%87%D8%B1%D8%A8%D8%A7%D9%86%D9%88-%D8%A7%D9%86%D8%AA%D8%AE%D8%A7%D8%A8-%D8%B4%D8%AF)

به گزارش بولتن نیوز، «شهربانو» دومین فیلم مریم بحرالعلومی بعد از «پاسیو» است که روز‌های پایانی پیش تولید را سپری می‌کند.
تاکنون حضور فرشته صدرعرفایی و مهرداد صدیقیان برای نقش‌های اصلی این فیلم قطعی شده است.
صدیقیان پیش از این برای ایفای نقش در «اتوبوس شب» کاندید تندیس جشن خانه سینما و برای بازی در «ماجرای نیمروز» کاندید دریافت سیمرغ بلورین بهترین بازیگر نقش اول بوده است.
گفتنی است که مسعود امینی تیرانی به عنوان مدیر فیلمبرداری و علی کیان ارثی به عنوان مدیر صدابرداری دومین تجربه همکاری مشترک با مریم بحرالعلومی را در شهربانو دارند.
«شهربانو» به تهیه‌کنندگی پگاه احمدی ساخته می‌شود و بحرالعلومی خود مجری طرح این فیلم سینمایی است.
دیگر بازیگران و عوامل سازنده این فیلم در اخبار بعدی معرفی می‌شوند.
