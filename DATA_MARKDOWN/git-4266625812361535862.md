
# Секс-скандал у Раді: Яременко заявив, що журналісти порушили дві статті ККУ

Published at: **2019-11-02T12:55:00+00:00**

Author: ****

Original: [ZIK.UA](https://zik.ua/news/2019/11/02/seksskandal_u_radi_yaremenko_zayavyv_shcho_zhurnalisty_porushyly_dvi_statti_1682225)


        Народний депутат України від партії «Слуга народу» Богдан Яременко стверджує, що не порушив жодного закону під час «інтимного» листування в сесійній залі парламенту, натомість журналісти порушили щонайменше дві статті КК України.
      
Відео з коментарем Яременка опублікував канал Pavlovsky News у YouTube, пише 112.
«Все, про що ми можемо говорити, – це фотокартки, зняті з мого телефону незаконно», – підкреслив він.
На думку Яременка, журналісти порушили закон.
«Судячи з того, що це (скріншоти, – ред.) видавалось партіями, тобто у людей великий запас всього цього, знятого з мого телефону. А це називається незаконні слідчі дії».
Депутат зазначив, що журналісти повинні збирати інформацію і пояснювати факти, а не поширювати «якісь картинки».
«І на підставі цього пів країни і половина «Фейсбуку» роблять висновки, що Яременко займається проституцією... З точки зору права, очевидно, нема про що говорити. Судити можна на підставі максимально повної інформації. Все інше – голослівні, маніпулятивні судження», – заявив депутат.
