
# Ujda Chaman: सनी सिंह की फिल्म ने पहले दिन कमाए इतने करोड़

Published at: **2019-11-03T04:42:56+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-ujda-chaman-1-day-box-office-collection-film-earn-2-crore-2829232.html)

सनी सिंह स्टारर फिल्म 'उजड़ा चमन' शुक्रवार को रिलीज हो गई है। फिल्म को क्रिटिक्स और दर्शकों से मिक्स रिस्पॉन्स मिला है और इसी बीच फिल्म के पहले दिन के कलेक्शन की जानकारी सामने आ गई है। बॉलीवुड बॉक्स ऑफिस के मुताबिक फिल्म उजड़ा चमन ने पहले दिन 2.35 करोड़ की कमाई की है। फिल्म की शुरुआत भले ही घीमी है, लेकिन ऐसे कयास लगाए जा रहे हैं कि आने वाले दिनों में फिल्म की कमाई बढ़ सकती है। 
वैसे बता दें कि ये फिल्म अपने सब्जेक्ट को लेकर काफी सुर्खियों में है क्योंकि इस फिल्म और आयुष्मान खुराना की फिल्म 'बाला' की स्टोरी एक जैसी थी। फिल्म उजड़ा चमन को 'बाला' के बाद रिलीज होना था, लेकिन दोनों फिल्मों का कॉन्सेप्ट एक जैसा होने के कारण ये मामला कोर्ट तक पहुंच गया था। इस विवाद के बाद फिल्म उजड़ा चमन को पहले रिलीज किया गया।
 बता दें कि सनी सिंह की फिल्म उजड़ा चमन की कहानी एक ऐसे लड़के चमन की है, जो एक समस्या से जूझ रहा है, और वो है गंजेपन की समस्या। चमन के इस गंजेपन की वजह से हर जगह उनका मजाक बनाया जाता है। चमन के लाख कोशिशो के बाद भी ये समस्या उसका पीछा नहीं छोड़ती है। 'उजड़ा चमन' को अभिषेक पाठक ने डायरेक्ट किया है। 
