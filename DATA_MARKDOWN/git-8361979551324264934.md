
# Проти нардепа Федини розпочато кримінальне розслідування через висловлювання щодо Зеленського — Качура

Published at: **2019-11-01T10:31:00+00:00**

Author: ****

Original: [НВ](https://nv.ua/ukr/ukraine/politics/proti-nardepa-pochali-kriminalne-rozsliduvannya-za-vislovlyuvannya-pro-zelenskiy-novini-ukrajini-50051055.html)

Про це він сказав у п’ятницю, 1 листопада, у кулуарах Верховної Ради, передає Інтерфакс-Україна.
«Наскільки мені відомо, саме на підставі моєї заяви про вчинення злочину були внесені до ЕРДР відомості про початок цього кримінального провадження», — повідомив Качура.
Читайте також:&nbsp«Писали, що мене чекає доля Гандзюк». Нардеп Федина розповіла про погрози після слів про Зеленського
За його словами, висловлювання Федини щодо Зеленського нібито не можна розглядати як оціночні судження.
«За це потрібно нести відповідальність, у тому числі кримінальну відповідальність, за заклики до вбивства людини, а також до повалення державної влади неконституційним шляхом. Це статті Кримінального кодексу», — додав він.
Нагадаємо, обговорюючи хамство Зеленського під час його спілкування з добровольцями у Золотому 26 жовтня Федина та волонтерка Маруся Звіробій під час трансляції у Facebook висловили припущення, що під час однієї з таких поїздок президент може потрапити під обстріл або стати жертвою замаху.
Читайте також:&nbsp42-й рік, президент, «не лох». Зеленський нагрубив ветерану в прифронтовому Золотому — всі подробиці скандалу
У Слузі народу ці слова сприйняли як «погрозу» і «заклик до заколоту», у зв’язку з чим заблокували трибуну у Верховній Раді.
У свою чергу депутат від Євросолідарності Яна Зінкевич зазначила, що держзрадою є участь члена Слуги народу Євгена Шевченка у кремлівському пропагандистському шоу.
