
# ENGvsNZ, वेलिंग्टन टी-20: न्यूजीलैंड ने इंग्लैंड को हराकर सीरीज में बराबरी की

Published at: **2019-11-03T06:26:16+00:00**

Author: **एजेंसी,वेलिंग्टन**

Original: [https://www.livehindustan.com](https://www.livehindustan.com/cricket/story-new-zealand-vs-england-2nd-t20i-nz-beat-eng-by-21-runs-level-series-2829266.html)

New Zealand vs England 2nd T20I: 'मैन ऑफ द मैच' मिशेल सेंटनर (25-3) की बेहतरीन गेंदबाजी की मदद से मेबजान न्यूजीलैंड ने रविवार (3 नवंबर) को यहां वेस्टपैक स्टेडियम में खेले गए दूसरे टी-20 मैच में इंग्लैंड को 21 रनों से हराकर तीन मैचों की सीरीज में 1-1 से बराबरी हासिल कर ली। न्यूजीलैंड ने टॉस हारकर पहले बल्लेबाजी करते हुए आठ विकेट पर 176 रन का स्कोर बनाया और फिर इंग्लैंड को 19.5 ओवर में 155 रन पर रोक दिया। 
इंग्लैंड के लिए डेविड मलान ने 39, क्रिस जॉर्डन ने 36 और कप्तान इयोन मोर्गन ने 32 रनों का योगदान दिया। मेजबान न्यूजीलैंड की ओर से सेंटनर के तीन विकेटों के अलावा कप्तान टिम साउदी, लोकी फर्ग्यूसन और इश सोढ़ी ने दो-दो जबकि डेरील मिशेल ने एक विकेट हासिल किया। 
इससे पहले, न्यूजीलैंड ने जेम्स नीशाम और मार्टिन गप्टिल के तेज तरार्र पारियों की मदद से आठ विकेट पर 178 रन का मजबूत स्कोर बनाया। नीशम ने 22 गेंदों पर दो चौकों और चार छक्कों की मदद से 42 जबकि गप्टिल ने 28 गेंदों पर तीन चौके और दो छक्के के सहारे 41 रनों का योगदान दिया। 
उनके अलावा कोलिन डी ग्रैंडहोम और रॉस टेलर ने 28-28 रनों का योगदान दिया। इंग्लैंड की ओर से क्रिस जॉर्डन ने तीन, सैम कुरेन ने दो और शाकिब महमूद, आदिल राशिद तथा लेविस ग्रेगोरी ने एक-एक विकेट चटकाए।
