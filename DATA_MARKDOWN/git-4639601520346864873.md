
# Adele: Δεν θα την αναγνωρίσετε!

Published at: **2019-11-01T18:26:30+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/culture/adele-den-tha-tin-anagnorisete/)

Η Adele είναι πια ελεύθερη και πολύ… ωραία!
Πιο αδυνατισμένη από ποτέ εμφανίστηκε η Adele στο πάρτι γενεθλίων του τραγουδιστή Drake στο Χόλιγουντ.

        Διαβάστε ακόμη : Μέγαρα - Ο δράστης φίλησε το παιδί του πριν σκοτώσει τον κουνιάδο του
      
Η Βρετανίδα τραγουδίστρια, η οποία χώρισε πρόσφατα με τον σύζυγό της, Σάιμον Κονέσκι, μετά από 7 χρόνια γάμου φαίνεται πως είναι πιο λαμπερή και ανανεωμένη από ποτέ.
Φορώντας ένα μαύρο βελούδινο φόρεμα, η Adele είναι στα καλύτερα της και η διαφορά στο σώμα της ήταν ολοφάνερη.
Δεν είναι γνωστό πόσα κιλά έχασε και πως, αλλά η βραβευμένη τραγουδίστρια φαίνεται πως περνά την καλύτερη περίοδο της ζωή της, παρ΄όλο που απέχει το τελευταίο διάστημα από την μουσική βιομηχανία.
H Adele έχει αρχίσει τις δημόσιες εμφανίσεις και πρόσφατα βρέθηκε καλεσμένη σε Halloween party!Η τραγουδίστρια ακολουθεί συγκεκριμένη διατροφή, ειδικό πρόγραμμα γυμναστικής και έχει καταφέρει όχι μόνο να χάσει αρκετά κιλά, αλλά να αλλάξει και το στιλ της.
 
Η Adele φέρεται να σχεδιάζει ένα επικό bachelorette πάρτι για την κολλητή της Τζένιφερ Λόρενς που ετοιμάζεται να γίνει νύφη, πάρτι το οποίο σύμφωνα με σχετικά δημοσιεύματα του διεθνούς Τύπου, φιλοδοξεί να είναι πιο εντυπωσιακό ακόμα και από το Met Gala…
Σύμφωνα με την εφημερίδα The Sun η διάσημη τραγουδίστρια έχει πάρει πολύ σοβαρά το ρόλο της ως διοργανώτρια του πάρτι και είναι αποφασισμένη αυτό να μείνει στην ιστορία του Χόλιγουντ.
Μάλιστα, όπως αναφέρει το ΑΠΕ, στον κατάλογο των προσκεκλημένων περιλαμβάνονται πολλές διασημότητες μεταξύ των οποίων η Κρις Τζένερ και η Κιμ Καρντάσιαν!
Τον περασμένο Φεβρουάριο, η ηθοποιός μαζί με τον σύντροφό της Cooke Maroney, που είναι διευθυντής σε γκαλερί τέχνης, γιόρτασε τη μεγάλη στιγμή σε κλαμπ της Ν. Υόρκης μαζί με την Adele.
Μόλις τον περασμένο μήνα σε δήλωση της, η Τζένιφερ Λόρενς δεν έκρυψε την απογοήτευσή της για το αποτυχημένο bachelorette πάρτι λέγοντας:
«Ήθελα να κάνω ένα bachelorette πάρτι και το αποφάσισα την τελευταία στιγμή. Δεν ήταν όμως κανένας διαθέσιμος ακριβώς γιατί τους ειδοποίησα τελευταία στιγμή».
Μάλιστα η βραβευμένη με Όσκαρ ηθοποιός δήλωσε ότι έβαλε τα κλάματα όταν συνειδητοποίησε ότι ήθελε τόσο πολύ να κάνει ένα πετυχημένο πάρτι που αισθάνθηκε θλίψη για την αποτυχία του.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
