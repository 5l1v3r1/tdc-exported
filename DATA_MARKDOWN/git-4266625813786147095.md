
# У Мінсоцполітиці пропонують не всім сім'ям виплачувати допомогу при народженні дитини

Published at: **2019-11-04T18:43:00+00:00**

Author: ****

Original: [ZIK.UA](https://zik.ua/news/2019/11/04/u_minsotspolitytsi_proponuyut_ne_vsim_simyam_vyplachuvaty_dopomogu_pry_1683525)


        На сайті Міністерства соціальної політики опубліковано для обговорення законопроєкт, яким передбачено виплати соціальної допомоги при народженні дитини не всім сім'ям, а тільки з доходом до певного рівня.
      
Про це йдеться на сайті відомства.
Як повідомляється, у Законі України "Про державну допомогу сім'ям з дітьми" пропонується прописати норму, згідно з якою соціальна допомога виплачується  у тому разі, якщо середньомісячний загальний дохід на одну людину не перевищує 15% від загального розміру допомоги.
Автори законопроєкту пропонують не прирівнювати розмір соціальних допомог у відсотковій або кратній залежності до прожиткового мінімуму. Натомість визначати цей розмір кожного року у бюджеті.
Обговорення законопроєкту триватиме до 28 листопада.
Раніше повідомлялося, що Допомогу при народженні дитини станом на серпень 2019 року отримувало 1 013 950 осіб, що на понад 125 тис. менше, ніж у серпні 20І8 року – 1 139 112 осіб.
