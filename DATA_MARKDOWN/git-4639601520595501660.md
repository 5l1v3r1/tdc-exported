
# Υπάρχουν κοιτάσματα στα νότια της Κρήτης; – Ο Ηλ. Κονοφάγος αναλύει στο One Channel

Published at: **2019-11-05T19:04:23+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/vimatv/yparxoun-koitasmata-sta-notia-tis-kritis-o-il-konofagos-analyei-sto-one-channel/)

Τις ενεργειακές δυνατότητες της Ελλάδος, με αφορμή την ενδεχόμενη ύπαρξη σημαντικών κοιτασμάτων φυσικού αερίου στα νότια της Κρήτης, εξηγεί αναλυτικά στο One Direct, το Μέλος της Επιτροπής Ενέργειας της Ακαδημίας Αθηνών, Ηλίας Κονοφάγος.
Το κοίτασμα Ζορ (Zohr) είναι το 20ο μεγαλύτερο στον κόσμο, ακουμπάει τα θαλάσσια όρια Κύπρου και Αιγύπτου και η αξία του υπολογίζεται περί τα 200 δισ. δολάρια σύμφωνα με τον κ. Κονοφάγο. «Μόνο η γεώτρηση μπορεί να δείξει εάν υπάρχει κοίτασμα και εάν αυτό είναι εκμεταλλεύσιμο» διευκρινίζει.

        Διαβάστε ακόμη : EBZ : Έκλεισε η συμφωνία με την Royal Sugar
      
Πρόκειται για μια διαδικασία, που μαζί με την χαρτογράφηση του «πιθανού στόχου» για κοίτασμα αλλά και την γεώτρηση, να πάρει περί τα επτά χρόνια. «Απάντηση για το αν έχουμε κοίτασμα και αν μπορεί αυτό να χρησιμοποιηθεί, και αύριο να εκκινούσαν οι διαδικασίες, θα είχαμε περί το 2026» προσθέτει.
Παράλληλα, σημειώνει πως στον «Ταλώ», στη νότια Κρήτη, οι προπαρασκευαστικές έρευνες και η γεώτρηση θα γίνουν περί τα 1500 μέτρα βάθος ενώ «η τεχνολογία εξορύξεων έχει φθάσει μέχρι τα 3.600 μέτρα σε βάθος της θάλασσας».
Ακόμα, σημειώνει πως «το κοίτασμα που ενδεχομένως να υπάρχει στη νότια Κρήτη, δεν είναι σίγουρα εκμεταλλεύσιμο για να υγροποιηθεί». Τέλος, υπογραμμίζει πως η Ελλάδα μπήκε στην διαδικασία να ασχοληθεί με τις εν λόγω ενεργειακές της δυνατότητες, παίρνοντας από το παράδειγμα της Κύπρου.
