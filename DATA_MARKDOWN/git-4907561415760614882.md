
# Yerli insansız hava aracı ANKA rekora uçtu

Published at: **2019-11-07T23:32:38+00:00**

Author: ****

Original: [Posta](https://www.posta.com.tr/yerli-insansiz-hava-araci-anka-rekora-uctu-2217717)

Milli insansız hava aracı ANKA, bir günden uzun süreli uçuş gerçekleştirdi.
Türk Havacılık ve Uzay Sanayii AŞ'den (TUSAŞ) yapılan açıklamada, ANKA'nın 26 saat 30 dakika uçarak yeni bir rekora imza attığı bildirildi.
ANKA'nın temel performans parametrelerinde havada kalış süresi 24 saat olarak belirtiliyor.
Milli İHA, gece ve gündüz, kötü hava şartları da dahil, keşif, gözetleme, sabit/hareketli hedef tespit, teşhis, tanımlama ve takip amaçlı, gerçek zamanlı görüntü istihbaratı görevlerini yerini getiriyor.
Yeni nesil Anka insansız hava aracı (İHA) için geliştirilen yerli motorla ilk uçuş yapılmıştı.
Savunma Sanayii Başkanı İsmail Demir de bu gelişmeyi sosyal medya hesabından, "Yerli İHA'mız Anka, yerli ve milli motoru PD-170 ile ilk uçuşunu gerçekleştirdi. -10 derece soğuğa rağmen geceden çalışıp ülkemizi bir alanda daha bağımsızlığa kavuşturan TUSAŞ, TUSAŞ Motor Sanayii (TEI) ve SSB personeline teşekkür ederim. Hayırlı olsun" ifadeleriyle duyurmuştu.
Yerli motor, zamanla yurt dışından temin edilen ve halihazırda Anka'da kullanılan motorların yerini alacak.
Operatif İHA Motoru Geliştirme Projesi kapsamında geliştirilen PD170 turbo dizel havacılık motoru tasarım çalışmaları büyük oranda tamamlandı. 4 farklı motor test düzeneğinde paralel olarak yürütülen olgunlaştırma çalışmalarında, Ocak 2017’deki ilk çalıştırmadan bu yana 4 bin saati aşan motor testi gerçekleştirildi.
Dayanım testleri ve sürekli geliştirilen tasarım çözümleri ile motor, olgunluk seviyesi uçuş testlerine başlanması için yeterli seviyeye ulaştı.
PD170, 20 bin feet yükseklikte sağladığı 170 beygir gücüyle irtifa gücü konusunda sınıfında lider, yakıt tüketimi ve güç/ağırlık oranı konusunda sınıfının en iyilerinden olarak gösteriliyor.
BUNLARI OKUDUN MU?

        1 Azize dizisi iddialı oyuncu kadrosuyla geliyor
      

        2 Gelinim Mutfakta 389. Bölümde gün birincisi kim oldu?
      

        3 Rapçi Chris Brown kişisel eşyalarını satışa çıkardı
      

        4 Uzun ömürlü Avustralyalı erkeklerden uzun yaşamın sırl...
      

        5 Cinsel terapi ve kegel egzersizleri ile Vajinismus ted...
      

        6 Catherine Deneuve felç geçirdi!
      

        7 Özgün'den otizmli çocukların yuhalandığı iddialarına t...
      

        8 Kerimcan'dan eski dostu Demet Akalın'a olay gönderme
      

        9 Yılan ısırığından sonra parmağını kesti
      

        10 Kaia Gerber ve Pete Davidson aşk yaşıyor
      
