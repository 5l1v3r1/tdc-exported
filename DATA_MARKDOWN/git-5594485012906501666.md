
# Киану Рийвс се появи с дамата, която е пленила сърцето му СНИМКИ

Published at: **2019-11-05T05:10:00+00:00**

Author: ****

Original: [Blitz.bg](https://blitz.bg/stsena/kianu-riyvs-se-poyavi-s-damata-koyato-e-plenila-srtseto-mu-snimki_news707418.html)

https://blitz.bg/stsena/kianu-riyvs-se-poyavi-s-damata-koyato-e-plenila-srtseto-mu-snimki_news707418.html Blitz.bg
Известният и обичан холивудски актьор не е имал сериозна приятелка от десетилетия. Това обаче се промени през този уикенд, когато Киану Рийвс държеше за ръка и не снемаше нежен поглед от неговата бизнес сътрудничка Александра Грант, когато се появиха на филмовото събитие LACMA Art + Film Gala, представено от Gucci в Лос Анджелис.Всъщност, 55-годишният актьор от "Матрица" и 46-годишната артистка, бяха постоянно заедно и позираха за десетки снимки пред международната преса, показвайки, че няма какво да крият.
На фотографиите Киану изглежда горд, че е с жената, която е пленила сърцето му. Звездата сияе, изглежда щастлив и не пуска и за миг възлюбената си, докато минава покрай фотографите и пресата.
Световноизвестният актьор е облечен с черен костюм, черна риза и черна вратовръзка, а новата му приятелка е елегантна в тъмносиня рокля без ръкави и обувки с токчета.
Киану си сътрудничи с Александра Грант, която се занимава с изкуство и е базирана в Лос Анджелис, в творческия процес на книгите "Ода за щастието" и "Сенки". Тя се занимава с визуалната страна на поетичните произведения, написани от актьора - първата книга бе издадена през 2011 г., а следващата пет години по-късно. Бизнес партньорите имат и издателство X Artists 'Books.
Творческата работа на Грант е най-вече в публични колекции, включително Музея на изкуствата в Лос Анджелис (LACMA), където двойката беше забелязана в събота.
Въпреки, че актьорът стриктно държи в тайна личния си живот, от седмици се носят слухове, че Киану има сериозна връзка с Александра. Двамата бяха запечатани колко щастливи изглеждат в средата на октомври, докато напуснаха суши бар на булевард Сънсет в Лос Анджелис. Времето ще покаже как ще се развият отношенията между двамата влюбени.
Превод и редакция: БЛИЦ 
