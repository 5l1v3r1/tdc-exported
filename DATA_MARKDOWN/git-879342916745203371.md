
# У Золотому стартував процес розмінування

Published at: **2019-11-03T16:52:02+00:00**

Author: ****

Original: [Слово і Діло](https://www.slovoidilo.ua/2019/11/03/novyna/bezpeka/zolotomu-startuvav-proces-rozminuvannya)


        У районі населеного пункту Золоте-4 Луганської області, на ділянці розведення сил і засобів, стартував процес розмінування.
      
Про це заявив начальник пресцентру ОКП ОС Андрій Агєєв, повідомляє пресцентр ООС в неділю, 3 листопада.
«За офіційним звітом ОБСЄ, нашими зобов'язаннями в рамках розведення з сьогоднішнього дня почалося розмінування територій. На даний час на ділянці працюють 5 розрахунків саперних від ДСНС, які входять до складу ООС», - сказав Агєєв.
Раніше повідомлялося, що «жовтий» режим на Донбасі збережеться до рішення командувача ООС.
Також нагадаємо, 1 листопада ЗСУ завершили відведення військ в Золотому.
Хочете обговорити цю новину? Долучайтеся до телеграм-чату CHORNA RADA
