
# Büyükşehir çok farklı: 70-57

Published at: **2019-11-02T16:05:28+00:00**

Author: ****

Original: [OLAY](https://www.olay.com.tr/buyuksehir-cok-farkli-70-57-213956h.htm)

Kadınlar Basketbol Ligi'nde mücadele eden Büyükşehir Belediyespor, evinde Fenerbahçe Gelişim'i 70-57 mağlup etti. Şahin Başol Spor Tesisleri'nde oynanan karşılaşmaya istediği gibi başlayamayan Bursa ekibi, ilk çeyreği 19-17 geride tamamladı. İkinci periyotta toparlanan yeşil beyazlılar, üstünlüğü yakaladı. 15.30'da 29-28'lik skorla öne geçen Büyükşehir Belediyespor, ilkyarıyı da 38-30 üstün tamamladı.

        ETKİLİ OYUN
      
İkinci yarıda etkili oyununu sürdüren Bursa ekibi, farkı da açtı. 28. dakikada farkı 9 sayıya (49-40) çıkaran yeşil beyazlılar, karşılaşmanın son periyoduna 54-45 önde giren Büyükşehir Belediyespor, üstünlüğünü sürdürdü. Mücadeleden de 70-57 üstün ayrılan Bursa ekibi, 6. maçında 5. galibiyetini aldı.
