
# Гаджет, який відправить касовий апарат у минуле

Published at: **2019-11-07T07:29:00+00:00**

Author: ****

Original: [НВ](https://techno.nv.ua/ukr/innovations/gadzhet-yakiy-vidpravit-kasoviy-aparat-u-minule-50051123.html)


        Наскільки розумна Смарт Каса?
      
Смарт Каса — це, звичайно, не просто каса в звичному нам розумінні. У невеликому пристрої поєднані: цифровий касовий апарат, автоматизація торгівлі та обліку, а також термінал для «безготівки». Тобто, все, що потрібно для продажу і податкової звітності. Гаджет вміє приймати як оплату кешем, так і картою, Google або Apple Pay. А підприємцю менше метушні з документами — пристрій сам підготує та надішле звіт до податкової.
«Раніше бізнесменові потрібна була каса, POS-термінал, РРО, принтер та інші пристрої. Наше рішення — аналогічний набір, але в одному девайсі. Тепер немає потреби брати в оренду у банку термінал. Таким чином, підприємець економить на стартових витратах на техніку, оренду, і отримує від банку вигідні тарифи на еквайринг», — пояснює В’ячеслав Скороход, директор зі стратегічного маркетингу проекту Смарт Каса. За його словами, завдяки портативності пристрою, він підходить для будь-якої сфери бізнесу, особливо мобільних — як доставка або таксі.
У березні розробка Ukrtrimex отримала попереднє «добро» від Мінфіну, восени — пройшла тест податкової. Використання такого девайсу отримало зелене світло і від парламенту: відповідний закон, який дозволяє застосування пристроїв типу Смарт Каси замість звичних касових апаратів, прийняли у вересні цього року. Набрати чинності він повинен з 19 квітня 2020 року.
Крім того, якщо в класичних апаратах касир підписує чек за допомогою окремого модуля безпеки від посередника, то в Смарт Касі реалізована опція кваліфікованого електронного підпису з використанням Mobile ID.

        Безпека за найвищими стандартами
      
Розробник запевняє, що і «залізна», і програмна начинка Смарт Каси відповідає міжнародним стандартам безпеки. Надійність апаратної частини підтверджена стандартом PCI PTS (Міжнародний стандарт безпеки індустрії платіжних карт). Також робота платіжного ПЗ побудована на використанні технологій і методів найкращих галузевих стандартів (PCI DSS, ISO 8583, банківських і міжнародних платіжних систем). Таким чином, для платіжних операцій на Смарт Касі ризики порушення безпеки зведені до мінімуму, додають в Ukrtrimex.
Високий рівень безпеки забезпечений також за рахунок використання технології Mobile ID. Смарт Каса використовує сім-карту з цим ідентифікатором для того щоб підписувати чеки і звіти для податкової за допомогою кваліфікованого електронного підпису. Податкова довіряє документам, підписаним за допомогою Mobile ID, адже ця технологія використовує сертифіковане рішення, всі компоненти якого пройшли державну експертизу. Причому, рішення, що використовується, відповідає не тільки українським, а й європейським стандартам.
«По суті, проходження авторизації через Mobile ID — це як показати паспорт, тільки на сім-карті. Але паспорт можна загубити, а Mobile ID при втраті легко блокується», — пояснили в Vodafone. Серед переваг мобільного айді в порівнянні з іншими цифровими способами ідентифікації людини в компанії називають також те, що вона працює на різних операційних системах (наприклад, iOS або Android), при цьому забезпечуючи найвищий рівень захисту.
У Mobile ID вже чимало сфер застосування. Наприклад, для підтвердження особи за участю в різних демократичних проектах (підписання петицій або голосування за ідеї щодо міського бюджету або інших питань місцевого самоврядування). Крім того, таке мобільне «посвідчення» використовується при отриманні державних електронних послуг. А також — як цифровий підпис для документів і звітів в цифровому вигляді, як, наприклад, у Смарт Касі.
«Як показує наш досвід — а послуга Mobile ID вже більше року доступна абонентам Vodafone — саме державні сервіси стоять на першому місці у користувачів. Найпопулярнішим на сьогоднішній день є «Кабінет водія» і «Кабінет платника податків», — розповідають у Vodafone. Також користувачі Mobile ID можуть оформити заяву на субсидію, на фінансову допомогу при народженні дитини та багато іншого через портал державних послуг iGov.gov.ua.

        Смарт Каса і нові можливості бізнесу
      
На сайті розробника вже запущено попередній продаж. Крім придбання самого девайса, передбачено єдиний щомісячний платіж для підтримки і автоматичного оновлення ПЗ.
Команда проекту вирішила навчити Смарт Касу вирішувати і низку інших бізнес-завдань. А саме — аналіз big data, великого масиву інформації про покупки. У компанії-розробнику пояснюють, що за допомогою такої аналітики підприємство зможе краще зрозуміти поведінку своїх клієнтів або адаптувати програми лояльності (наприклад, обчислити «щасливі години»). «Раніше такі сервіси звітів були доступні тільки великому бізнесу і вимагали витратної інтеграції різних баз даних. За допомогою Смарт Каси такі документи складаються автоматично», — кажуть в Ukrtrimex.
У доступній для огляду перспективі творці Смарт Каси готуються запустити і внутрішню екосистему — маркет-майданчик додатків від сторонніх розробників. У ньому очікують як мінімум програми для товарного обліку, CRM-системи, 1C, логістичні програми та багато іншого. У розробці — і «віртуальна» Смарт Каса. «Ми розуміємо, наскільки важливим є контроль бізнесу для підприємця, тому працюємо над запуском мобільного застосунку спеціально для власників — прямо на телефоні можна буде відслідковувати продажі в режимі реального часу», — додає Єлизавета Хохлова, керуючий менеджер зі стратегічного розвитку проекту.
В майбутнє команда дивиться з оптимізмом і впевнена, що вже незабаром мобільний і компактний розумний девайс почне замінювати морально застарілі та громіздкі касові апарати. А заразом — і переводити всю звітність бізнесу на цифру, зводячи потребу в «папірцях» до мінімуму.
