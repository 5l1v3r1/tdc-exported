
# Садистът, мъчил куче в Мъглиж, на свобода срещу 250 лева

Published at: **2019-11-05T15:49:00+00:00**

Author: **Боряна Павлова**

Original: [Dnes.bg](https://www.dnes.bg/notifikacii/2019/11/05/sadistyt-mychil-kuche-v-myglij-na-svoboda-sreshtu-250-leva.428660)

32-годишният Ангелин, който беше заснет в клип как измъчва куче, вече е с повдигнато обвинение за проявена жестокост към животно. Наложена му е мярка – освобождаване под парична гаранция от 250 лева, съобщи bTV.
Ангелин е признал вината си. Като причина за зверското си отношение към животното, заснето в клипа, е посочил, че кучето го е ухапало при игра.Ветеринарно-медицинска експертиза ще покаже дали кучето е иззетото и предадено на природозащитниците.Тъй като то е добре, ако вината на мъжа бъде доказана в съда, присъдата му ще е по-лека – лишаване от свобода до 2 години или пробация, но при всички случаи придружена и с обществено порицание.Ангелин напусна ареста на полицията този следобед. По закон той има между 3 и 15 дни, за да внесе гаранцията. Не го ли стори, мярката му ще бъде променена с решение на съда, вероятно отново със „задържане под стража”.
