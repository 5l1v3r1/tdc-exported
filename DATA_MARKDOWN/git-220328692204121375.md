
# Вот на доверие в Румъния

Published at: **2019-11-04T07:55:15+00:00**

Author: ****

Original: [Стандарт Новини](https://standartnews.com/svyat/vot-na-doverie-v-rumniya-405810.html)

Номинираният за премиер на Румъния, центристът Людовик Орбан ще бъде изправен пред вот на доверие в парламента този понеделник, само няколко дни преди президентските избори, насрочени за 10 и 24 ноември, съобщава БГНЕС.
И все пак политическата несигурност, последвала краха на правителството на социалдемократите миналия месец, вероятно няма да приключи скоро. Следващата пролет румънците ще се изправят пред урните за местни избори, а в края на 2020 година ще избират нов парламент.
