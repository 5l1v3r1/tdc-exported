
# Pokémon Spada e Scudo, tutti i leak su evoluzioni e nuove creature

Published at: **2019-11-03T14:11:00+00:00**

Author: **Luca Salerno**

Original: [Tom&#39;s Hardware](https://www.tomshw.it/videogioco/pokemon-spada-e-scudo-tutti-i-leak/)

A poco meno di due settimane dal lancio, non si fermano i leak su Pokémon Spada e Scudo che diventano sempre più numerosi con il passare delle ore. Lo testimonia un thread su Twitter dell’utente @LeaksPokemon che ha messo insieme tutte le immagini e le informazioni che sono arrivate nelle ultime 24 ore. Se il materiale mostrato dovesse rivelarsi vero (e in particolare alcune foto sono estremamente credibili) verrebbe anticipata una notevole quantità di elementi sul nuovo gioco che erano destinati a restare segreti.
Per evitare il più possibile spoiler, dunque, ci limiteremo a linkare le foto delle creature al centro del leak di Pokémon Spada e Scudo. Come vi avevamo già raccontato, tra le evoluzioni mostrate ci sono quelle di due Pokémon iniziali, ovvero quelle di Sobble e Grookey, oltre alle le forme finali dell’uno e dell’altro. C’è poi un’immagine che riguarderebbe un Pokémon molto noto ma con un nuovo design in versione Galar, la regione dov’è ambientato il gioco. Altre immagini riguardano un nuovo Pokémon con relativa evoluzione, un altro inedito di tipo Elettro-Veleno, e un altro di tipo Acciaio, su cui c’è già qualche speculazione. Altri leak arrivano per le versioni Gigamax e in questo caso la fonte sembra un documento ufficiale.
Leggi anche: Death Stranding, Hideo Kojima spiega perché crea giochi “strani”
Qualcuno sarebbe riuscito a mettere le mani sulla guida ufficiale del gioco riuscendo a fotografare le illustrazioni che riguardano le evoluzioni Gigamax di un Pokémon di tipo Acqua, uno di tipo Lotta e uno di tipo Veleno. Sempre l’artbook mostra due nuova creature, una delle quali può confondere gli avversari e un’altra rivelata in versione normale e con le mosse G-Max.
La guida mostra anche le versioni Gigamax di un Pokémon nuovo di tipo Terra e di un altro la cui nuova evoluzione potrebbe essere inaspettata. Infine un’altra pagina mostrerebbe una creatura al centro di molti rumor negli ultimi tempi. Le pagine della guida rivelano anche un Pokémon di tipo Veleno con due evoluzioni, una delle quali Gigamax. Chiude il riepilogo dei leak, l’evoluzione finale di un altro dei Pokémon iniziali. Pokémon Spada e Scudo sarà disponibile su Nintendo Switch dal 15 novembre.
