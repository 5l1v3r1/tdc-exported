
# «Не знаю, що там відбувається». Власник Прямого прокоментував обшуки у себе вдома

Published at: **2019-11-07T12:41:00+00:00**

Author: ****

Original: [НВ](https://nv.ua/ukr/ukraine/politics/obshuki-u-makeyenka-raekciyami-vlasnika-telekanalu-pryamiy-50052177.html)

Як повідомляє 5 канал, Макеєнко на момент обшуку перебував за кордоном.
«Не знаю, що там відбувається. Можна ж було мене почекати, я з дитиною виїхав на три дні. Це цинічно виглядає. Я на телефоні, ні від кого не ховаюся, ходжу на всі допити», — розповів Макеєнко.
Він сказав, що покупку каналу супроводжували юристи та аудитори.
«Немає збитків і держави посередині. Якщо мова йде про нібито несплачені податки — хто б це робив? По-друге, це чия справа? Податкової? До чого тут ДБР?», — додав Макеєнко.
Раніше в ефірі телеканалу Прямий повідомили, що у власника каналу Володимира Макеєнка проводять обшуки.
Незабаром після цього стало відомо, що обшуки у Макеєнко проводить Державне бюро розслідувань у рамках розслідування кримінального провадження про купівлю-продаж телеканалу.
