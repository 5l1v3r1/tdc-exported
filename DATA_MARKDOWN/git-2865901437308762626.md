
# Cedevitin brejk u Istanbulu, Krušlin kao snajper, Hopkins heroj, Miler Mekintajer na asistenciju do tripl-dabla

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/kosarka/vesti/cedevitin-brejk-u-istanbulu-kruslin-kao-snajper-hopkins-heroj-miler-mekintajer-na-asistenciju-do-tripl-dabla/341809)

Za Cedevitu Olimpiju šesta je tek srećna! Posle čak pet uzastopnih poraza u Evropi Zmajevi su stigli do brejka i tako oživeli nadu da bi na kraju ipak mogli da obezbede plasman u TOP 16 fazu. Iako je sve u domenu teorije, Cedevita je trijumfom nad Darušafakom učinila da se u Ljubljani ponovo kuju planovi za atak na sledeću rundu – 76:72.
Konačno su izabranici Slavena Rimca odigrali evropski meč odigrali u skladu s realnim timskim kvalitetom. Dosta opuštenije nego inače i dobrim protokom lopte, a iako je ponovo bilo mnogo izgubljenih lopti (20), ovaj propust anuliran je s istim brojem asistencija, ali i velikom razlikom u broju uhvaćenih lopti. Cedevita je potpuno nadskočila rivala i imala čak 43 osvojena poseda, od čega čak 13 u napadu! Poređenja radi, Darušafaka je imala svega 26 skokova, od toga sedam u protivničkom reketu.
Posle uvodnih taktova utakmice izgledalo je kao da će Zmajevi doživeti još jedan neprijatni evropski poraz, jer je Darušafaka u ranoj fazi imala 11 poena razlike u nekoliko situacija. Reakcija gostiju je bila jaka i stvari su se brzo okrenule. Do prvog odlaska na odmor minus je spušten na šest poena, da bi tokom drugog kvartala Cedevita imala i osam poena viška (46:38)! U nastavku je Cedevita zahvaljujući trojkama Filipa Krušlina i Marka Simonovića otišla na dvocifrenu razliku (57:46), ali to nije bio garant mirnijeg finiša.
Darušafaka je uzvratila udarac i susret je dobio dramatičnu notu u kojoj su presudne uloge imali Mikael Hopkins i Kodi Miler Mekintajer. Američki dvojac uspešno je odbijao sve nalete protivnika i održao distancu dovoljno veliku da bi se obezbedio prvi trijumf.
U pobedničkom sastavu Krušlin je imao 17 poena, uz fantastičnih 5/8 za tri poena, dok je Hopkins dopisao 15 poena. Miler Mekintajer je apsolutno blistao i upisao dabl-dabl s 11 poena i 10 skokova, a samo jedna asistencija nedostajala mu je za tripl-dabl! Takođe je imao i četiri ukradene lopte. Jaka Blažič je imao 10, Marko Simonović tri, a Majk Cirbes četiri poena. Kod Darušafake Geri Braun je ubacio 17, Džonatan Hamilton 12, a Doron Lemb 11 poena.

        EVROKUP - 6. kolo
      

        
          
            GRUPA A
          
        
      
UtorakAndora - Monako 95:68/Hana 16 - Bakner 16/

        Sreda
      
Promiteas - Makabi Rišon 88:77/Beb 20 – Hamilton 20/

        
          20.30: (1,17) Virtus (20,0) Ulm (5,50)
        
      

        
          
            GRUPA B
          
        
      
UtorakLokomotiva Kubanj - Ritas 82:87/Kulagin 18 - Kairis 16/
Partizan - Venecija 69:83/Tomas 18 - Vot 27/

        Sreda20.00: (2,30) Limož (14,5) Tofaš (1,70)
      

        
          
            GRUPA C
          
        
      
SredaUniks Kazanj – Breša 77:63/Mekolum 20 – Vitali 14/
Darušafaka - Cedevita 72:76/Braun 17 - Krušlin 17/

        
          20.45: (1,30) Huventud (16,0) Nanter (3,90)
        
      

        
          
            GRUPA D
          
        
      
UtorakGalatasataj - Trento 76:81/Herison 18 - Forej 19/
Arka - Oldenburg 61:73/Župarga 19 - Sirs 16/

        Sreda19.00: (2,55) Budućnost (14,5) Unikaha (1,60)
      

        
          *** kvote su podložne promenama
        
      

        Foto
        : ABA LIGA – Cedevita Olimpija / Jurij Kodrun
      
