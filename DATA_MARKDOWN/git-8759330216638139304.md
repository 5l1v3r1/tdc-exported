
# Owusu (KAA Gent) maakt droomclub bekend: Ik wil mijn idool opvolgen

Published at: **2019-11-03T08:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902174/owusu-kaa-gent-maakt-droomclub-bekend-ik-wil-mijn-idool-opvolgen-.html)


        KAA Gent speelt zondagavond thuis tegen Standard. Het rekent dan opnieuw op Elisha Owusu, één van de revelaties van het seizoen. Hij is in een mum van tijd uitgegroeid tot een zekerheid en heeft grote dromen.
      
Owusu is nog maar 21, maar speelt al als een routinier. "Ik heb een contract tot 2023. En ik moet nog veel leren", geeft hij aan in De Zondag. "Maar ik heb in mijn hoofd wel een aantal etappes. En het is daarbij niet verboden te dromen. Van de Champions League... Van de Premier League..."
Owusu hoeft niet lang na te denken over zijn droomclub. "Bij Manchester City de opvolger te worden van mijn idool Yaya Touré is mijn stoutste droom. En ik droom ook wel van de Bundesliga, die competitie moet mij liggen. Als God het wil, kom ik er wel. Zo'n match in Wolfsburg is voor jonge spelers als wij de ideale gelegenheid om ons aan heel Europa te tonen. (filosofisch) Succes is de opportunitelten kapitaliseren, non?"
