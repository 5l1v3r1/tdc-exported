
# 'Kompany moet geduld hebben bij Anderlecht, nieuwe hoop voor Sandler'

Published at: **2019-11-04T10:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902343/-kompany-in-de-wachtkamer-bij-anderlecht-nieuwe-hoop-voor-sandler-.html)


        Anderlecht kampt momenteel met een echte blessuregolf. Heel wat belangrijke pionnen liggen in de lappenmand. Vincent Kompany komt voor de interlandbreak niet meer terug.
      
Vrijdag sluit Anderlecht de heenronde af met een verplaatsing naar Zulte Waregem. Kompany zal ook daar niet meespelen, zo laat La Derni√®re Heure weten. Kompany wordt klaargestoomd voor na de interlandbreak. Het is al een maand geleden dat hij nog gespeeld heeft voor Anderlecht. Hij viel in de Croky Cup uit tegen Beerschot en sukkelt sindsdien met een spierblessure.
Ook Philippe Sandler zal in die wedstrijd niet spelen, maar kreeg wel goed nieuws. Hij zou mogelijk toch niet geopereerd moeten worden aan de knie, zoals eerder werd gemeld. In samenspraak met zijn eigenaar Manchester City moet Anderlecht nog een beslissing nemen over zijn revalidatie.
