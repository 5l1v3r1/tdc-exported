
# Італія запровадить у школах обов'язкове вивчення змін клімату

Published at: **2019-11-07T13:33:00+00:00**

Author: ****

Original: [DT.ua](https://dt.ua/TECHNOLOGIES/italiya-zaprovadit-u-shkolah-obov-yazkove-vivchennya-zmin-klimatu-328818_.html)

Італія стане першою країною в світі, яка введе в школах обов'язковий предмет з вивчення змін клімату та сталого розвитку. Про це заявив міністр освіти країни Лоренцо Фірамонті, повідомляє Reuters.
За його словами, з наступного вересня всі державні школи Італії повинні будуть виділити на вивчення змін клімату 33 години на рік, тобто майже годину на тиждень. Багато традиційних предметів, такі як географія, математика і фізика, будуть викладатися з перспективи сталого розвитку.
"Я хочу зробити систему освіти Італії першою системою освіти, яка ставить навколишнє середовище і суспільство в центр усього, що ми вчимо у школах", - заявив Фірамонті.
Сталий розвиток - це концепція, яка передбачає досягнення балансу між задоволенням сучасних потреб людства і захистом інтересів майбутніх поколінь.
Підписуйтесь на наш Telegram-канал з новинами технологій та культури.
Раніше 11 тисяч вчених зі 153 країн світу заявили про настання "кліматичної надзвичайної ситуації". За їхніми словами, в разі, якщо існуючий порядок не буде переглянутий, не можна буде уникнути "невимовних людських страждань".
