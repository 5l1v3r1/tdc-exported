
# Έναντι ποσού 12,7 εκατ. ευρώ η εξαγορά της Thomas Cook από την Fosun

Published at: **2019-11-02T15:40:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595431/enanti-posou-127-ekat-euro-i-eksagora-tis-thomas-cook-apo-tin-fosun)

Ολοκληρώθηκε η εξαγορά των ξενοδοχειακών αλυσίδων Casa Cook και Cook's Club της Thomas Cook, καθώς και του σήματος της εταιρείας, από τη κινεζική εταιρεία Fosun Tourism.  Το συνολικό αντίτιμο ανέρχεται στα 12,7 εκατ. ευρώ. Όπως τονίζεται σε σχετική ανακοίνωση, η εξαγορά περιλαμβάνει τα λογισμικά, τα domain names, τους λογαριασμούς κοινωνικής δικτύωσης και όλες τις άδειες που σχετίζονται με το brand της βρετανικής εταιρείας. «Η εξαγορά του παγκόσμιου εμπορικού σήματος της Thomas Cook θα επιτρέψει στην Fosun Tourism να επεκτείνει τις τουριστικές της δραστηριότητες της αξιοποιώντας την ισχυρή δυναμική ανάπτυξης του κινεζικού εξερχόμενου τουρισμού, καθώς και την ισχυρή αναγνωρισιμότητα της επωνυμίας και της Thomas Cook. Επίσης, η διαχείριση των brands Casa Cook και Cook's Club, θα εμπλουτίσει περαιτέρω την προσφορά επιλογών διαμονής για τουριστικούς προορισμούς από τον Όμιλο, παρέχοντας στους πελάτες της Fosun ποιοτική εμπειρία διακοπών σε ολόκληρο τον κόσμο», τόνισε ο πρόεδρος της Fosun Tourism, Qian Jiannong, μετά την επισημοποίηση της συμφωνίας. Η Fosun Tourism είναι ένας από τους κορυφαίους ολοκληρωμένους τουριστικούς ομίλους στον κόσμο και ο μεγαλύτερος όμιλος στα θέρετρα αναψυχής βάση εσόδων 2018, σύμφωνα με την έκθεση Frost & Sullivan. Οι κύριες δραστηριότητες του Ομίλου είναι (i) θέρετρα, τα οποία λειτουργεί μέσω του Club Med SAS και του Club Med Joyview. (ii) τουριστικούς προορισμούς, τους οποίους αναπτύσσει, λειτουργεί και διαχειρίζεται, συμπεριλαμβανομένης του Atlantis Sanya, του τουριστικού προορισμού στον κόλπο Haitang, στην εθνική ακτή της Sanya της επαρχίας Χαϊνάν. Πηγή: ΑΠΕ-ΜΠΕ 
