
# У Харківській області у жінки виявили дифтерію

Published at: **2019-11-01T15:39:00+00:00**

Author: ****

Original: [НВ](https://nv.ua/ukr/ukraine/events/difteriya-v-ukrajini-pid-harkovom-zahvorila-zhinka-novini-harkova-50051139.html)

Про це повідомили у Центрі громадського здоров’я.
Зараз пацієнтка знаходиться в стаціонарі і отримує лікування антибіотиками. Сироватка не вводилась у зв’язку з виділенням мікроорганізму, який не виробляє токсин.
Читайте також:&nbspЗахист від дифтерії. Що робити дорослому, який забув, коли востаннє робив щеплення?
Епідеміологи обласного Центру здійснюють заходи за місцем проживання і роботи пацієнтки. Всього обстежено 27 осіб.
Нагадаємо, що на дифтерію захворіло 15 іноземних студентів Ужгородського національного університету.
Читайте також:
Уляна СупрунЩо варто знати про дифтерію
Дифтерія — гостре інфекційне захворювання, яке передається повітряно-крапельним шляхом. Захворювання проявляється у вигляді ангіни, коли в горлі утворюються плівки, які можуть ускладнювати дихання та ковтання.
Дифтерія особливо небезпечна, оскільки може привести до летального результату.
Без негайного введення сироватки від дифтерії смертність від цієї хвороби — 50%. Але навіть у разі введення сироватки смертність залишається на рівні 20%.
