
# La fidanzata gli nega i soldi per la cocaina: lui la chiude in auto e la minaccia. Arrestato 34enne

Published at: **2019-11-05T11:58:47+00:00**

Author: **Redazione**

Original: [Il Corriere della Città](https://www.ilcorrieredellacitta.com/news-roma/la-fidanzata-gli-nega-i-soldi-per-la-cocaina-lui-la-chiude-in-auto-e-la-minaccia-arrestato-34enne.html)

Aveva deciso di frequentare un corso di microblading, presso un centro estetico a Roma e per l’occasione si era fatta accompagnare dal fidanzato.
L’ultimo giorno di permanenza  per i due ragazzi doveva  essere ieri quando, il 35enne con la macchina di lei, è andata a prenderla all’ Eur – Torrino. L.A., tuttavia, volendo acquistare una dose di cocaina, anziché tornare in albergo, ha preso la strada di Tor Bella Monaca.
In via dell’Archeologia ha poi preteso che i soldi necessari per l’acquisto della sostanza stupefacente glieli fornisse la fidanzata.
Al suo rifiuto il giovane, dopo esser sceso dalla macchina che aveva precedentemente bloccato, si è impossessato delle chiavi e dell’antifurto.
Poi dopo averle nascoste, ha iniziato a danneggiare la tappezzeria della macchina con la sigaretta dicendole che – fin quando non gli avesse dato i soldi – da lì non si sarebbero mossi.
All’arrivo degli agenti della Polizia di Stato del Reparto Volanti, allertati mediante segnalazione al 112 numero unico di pronto intervento, il giovane, è stato portato per gli accertamenti di rito al commissariato .
Originario di Termoli, L.A., dovrà rispondere dinanzi alla autorità giudiziaria del reato di estorsione.
