
# Останній прем'єр Чехословаччини помер в будинку для літніх людей

Published at: **2019-11-07T06:49:41+00:00**

Author: ****

Original: [ГЛАВКОМ](https://glavcom.ua/news/ostanniy-premjer-chehoslovachchini-pomer-v-budinku-dlya-litnih-lyudey-638272.html)

У Празі помер Ян Страскі, останній прем'єр-міністр Чехословаччини, який короткий час виконував обов'язки президента країни, що розпалася 1 січня 1993 року. Він помер у віці 79 років. Про це повідомило «Чеське радіо».
За його інформацією, політик помер в одному з будинків для літніх людей.
Страскі, який виявляв ліберальні погляди, був чехословацьким прем'єром з 2 липня до 31 грудня 1992 року.
З 20 липня, після відставки з президентського поста Вацлава Гавела на знак протесту проти рішення чеської і словацької еліт про розподіл країни, політик виконував обов'язки глави держави.
До слова, наприкінці жовтня президент Чехії зустрівся з проросійськими кримськими татарамиі назвав Крим частиною РФ. Представниця маргінальної організації «Къырым бирлиги» Таміла Німетуллаєва відвідала 28 жовтня урочисте прийняття у президентському палаці з нагоди 101-ї річниці утворення Чехословаччини. Ця організація, як зазначає видання, відіграє важливу роль у пропагандистських ЗМІ РФ, висловлюючи підтримку Москві на противагу меджлісу кримськотатарського народу. Водночас вона не визнана у ЄС.
Посольство України розкритикувало запрошення псевдокримської організації до Чехії. Українська сторона розглядає такі дії як «чергову провокацію, метою якої є легітимізація незаконних дій Росії, спрямованих на спробу анексії суверенної території України, а також намагання зашкодити розвитку українсько-чеських відносин».
