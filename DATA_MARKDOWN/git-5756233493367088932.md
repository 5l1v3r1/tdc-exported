
# پیش‌بینی جوی پایدار در کشور تا اواسط هفته آینده /کاهش کیفیت هوا در شهرهای پرجمعیت

Published at: **2019-11-05T12:17:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620012/%D9%BE%DB%8C%D8%B4%E2%80%8C%D8%A8%DB%8C%D9%86%DB%8C-%D8%AC%D9%88%DB%8C-%D9%BE%D8%A7%DB%8C%D8%AF%D8%A7%D8%B1-%D8%AF%D8%B1-%DA%A9%D8%B4%D9%88%D8%B1-%D8%AA%D8%A7-%D8%A7%D9%88%D8%A7%D8%B3%D8%B7-%D9%87%D9%81%D8%AA%D9%87-%D8%A2%DB%8C%D9%86%D8%AF%D9%87-%DA%A9%D8%A7%D9%87%D8%B4-%DA%A9%DB%8C%D9%81%DB%8C%D8%AA-%D9%87%D9%88%D8%A7-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D9%BE%D8%B1%D8%AC%D9%85%D8%B9%DB%8C%D8%AA)


        مدیرکل پیش‌بینی و هشدار سریع سازمان هواشناسی ضمن پیش‌بینی جوی آرام و پایدار در کشور، گفت: تا آخر هفته، ماندگاری هوای سرد در نیمه شمالی و شرقی کشور را شاهد خواهیم بود.
      

        آفتاب‌‌نیوز :
      
صادق ضیائیان با اشاره به آخرین نقشه‌های پیش‌بینی هواشناسی اظهارکرد: از امروز( ۱۴آبان) تا اواسط هفته آینده در اکثر مناطق کشور جوی آرام و پایدار و در شهرهای صنعتی و پرجمعیت، افزایش آلودگی و کاهش کیفیت هوا پیش‌بینی می شود.
وی افزود: برای روز پنجشنبه (۱۶آبان) در جنوب استان خوزستان و شمال استان فارس بارش پراکنده پیش‌بینی می‌کنیم که این بارش از روز جمعه (۱۷ آبان) به جنوب استان فارس و غرب هرمزگان خواهد رسید.
وی با اشاره به ادامه دار بودن وزش باد در نوار شرقی کشور بویژه منطقه زابل برای امروز و فردا (۱۵آبان) تصریح کرد: همچنین شایان ذکر است تا آخر هفته ماندگاری هوای سرد در نیمه شمالی و شرقی کشور را شاهد خواهیم بود.
ضیائیان در پایان درباره وضعیت جوی تهران طی دو روز آینده گفت‌: آسمان تهران فردا (۱۵ آبان‌ماه) کمی ابری با احتمال وزش باد با حداقل دمای ۹ و حداکثر دمای ۱۷ درجه سانتی‌گراد و طی روز پنجشنبه (۱۶آبان) کمی تا قسمتی ابری همراه با غبار صبحگاهی و در بعداز ظهر ورزش باد با حداقل دمای ۹ و حداکثر دمای ۱۷درجه سانتیگراد پیش‌بینی می‌شود.
