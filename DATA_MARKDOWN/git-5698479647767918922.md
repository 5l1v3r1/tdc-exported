
# حمله جنگنده‌های فرانسه به «مخفیگاه‌های» داعش در شمال عراق

Published at: **2019-11-02T10:13:38+00:00**

Author: **یورونیوز فارسی **

Original: [euronews](https://farsi.euronews.com/2019/11/02/french-rafale-fighters-conducted-strike-on-a-number-of-isis-tunnels-in-iraq)

فلورانس پارلی، وزیر نیروهای مسلح فرانسه اعلام کرد که نیروی هوایی این کشور پنجشنبه گذشته چند «مخفیگاه و تونل» متعلق به گروه داعش را در شمال شرق عراق مورد هدف قرار داده است.
وزیر نیروهای مسلح فرانسه همچنین بر عزم فرانسه برای ادامه مبارزه با گروه داعش در خاورمیانه تاکید کرد.
وی روز گذشته در صفحه توئیتر خود نوشت: «نیروهای هوایی فرانسه روز گذشته [پنجشنبه] چند مخفیگاه و تونل متعلق به داعش را بمباران کرد. ما به داعش مجال نخواهیم داد.»
