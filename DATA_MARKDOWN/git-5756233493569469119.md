
# چشم انتظار التهاب‌های عاشقانه در مانکن

Published at: **2019-11-03T15:45:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619656/%DA%86%D8%B4%D9%85-%D8%A7%D9%86%D8%AA%D8%B8%D8%A7%D8%B1-%D8%A7%D9%84%D8%AA%D9%87%D8%A7%D8%A8%E2%80%8C%D9%87%D8%A7%DB%8C-%D8%B9%D8%A7%D8%B4%D9%82%D8%A7%D9%86%D9%87-%D8%AF%D8%B1-%D9%85%D8%A7%D9%86%DA%A9%D9%86)


        با ثبت رکورد تازه در تماشای آنلاین: مخاطبان مانکن بیشترین اشتیاق را برای تماشای قسمت‌های جدید از خود نشان می‌دهند.
      

        آفتاب‌‌نیوز :
      
در آستانه توزیع یازدهمین قسمت از سریال عاشقانه و پرالتهاب "مانکن"، رکوردی جدید در تماشای آنلاین این سریال ثبت شده است که از اشتیاق مخاطبان برای دیدن سریال در روز توزیع خبر می‌دهد. به گزارش روابط عمومی فیلیمو و با انتشار 10 قسمت از "مانکن"، این سریال با مجموع ۶۲.۶ میلیون دقیقه تماشا در روزهای اول انتشار هر قسمت، توانسته است تماشاگران را چشم انتظار پخش قسمت‌های جدید نگه دارد.
با اینکه همچنان سریال "هیولا" رکورددار تماشای آنلاین در میان سریال‌های پخش شده در شبکه نمایش خانگی است و تا کنون بیشترین میزان تماشا را به خود اختصاص داده است، اما مجموع تماشای 10 قسمت ابتدایی آن در اولین روز پخش، به میزان ۳۰.۲ میلیون دقیقه ثبت شده است. عددی که تقریبا نیمی از رکورد "مانکن" در مقیاس مشابه است و تقابل ژانرهای کمدی و عاشقانه را در ایجاد اشتیاق تماشا نشان می‌دهد. با این حال و با در نظر گرفتن این نکته که میزان تماشای آنلاین روند رو‌به‌رشدی دارد و همچنین تعداد کل اپیزودهای سریال مانکن از سریال هیولا بیشتر است، همچنان باید منتظر ماند تا رکوردهای تازه‌تر ثبت و سرنوشت پرمخاطب‌ترین سریال شبکه نمایش خانگی مشخص شود.
