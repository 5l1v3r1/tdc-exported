
# کاهش رشد اقتصادی حوزه یورو؛ روند نزولی مازاد بودجه آلمان ادامه دارد

Published at: **2019-11-07T13:18:52+00:00**

Author: **یورونیوز فارسی **

Original: [euronews](https://farsi.euronews.com/2019/11/07/european-commission-forecast-eu-economy)

کمیسیون اروپا با اصلاح برآورد پیشین خود در مورد نرخ رشد اقتصادی حوزه یورو اعلام کرد که این نرخ در سال جاری به ۱.۱ درصد می‌رسد و در سال آینده میلادی نیز با اندکی افزایش به ۱.۲ درصد خواهد رسید.
پیشتر کمیسیون اروپا نرخ رشد اقتصادی حوزه یورو در سال ۲۰۱۹ را ۱.۲ و در سال آتی ۱.۴ درصد پیش‌بینی کرده بود.
این کمیسیون همچنین از ثبات نرخ تورم در سال جاری و آتی میلادی خبر داده و ارزیابی کرده که نرخ تورم حوزه یورو از ۱.۲ درصد به ۱.۳ درصد در سال ۲۰۲۱ خواهد رسید.
کمیسیون اروپا در خصوص چشم‌انداز اقتصادی اتحادیه اروپا نیز برآورد کرد که دوره‌ای طولانی از رشد آرام اقتصادی به همراه تورم پائین آغاز شده است.
بر اساس گزارش کمیسیون اروپا متوسط نرخ رشد اقتصادی کشورهای عضو اتحادیه اروپا در سال جاری و آتی میلادی ۱.۴ درصد خواهد بود.
در این میان نرخ رشد قدرتمندترین اقتصادی منطقه، آلمان از ۰.۴ درصد در سال ۲۰۱۹ به ۱ درصد در سال ۲۰۲۰ خواهد رسید ولی فرانسه همچنان نرخ رشد ۱.۳ درصدی را در هر دو سال تجربه خواهد کرد.
