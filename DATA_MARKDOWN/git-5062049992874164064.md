
# Semifinálové prokletí prolomeno! Jebavý si zahraje v Eckentalu po dvou letech znovu o titul

Published at: **2019-11-01T14:30:00+00:00**

Author: ****

Original: [Tenisový svět](https://www.tenisovysvet.cz/article/detail/10603--semifinalove-prokleti-prolomeno-jebavy-si-zahraje-v-eckentalu-po-dvou-letech-znovu-o-titul)


        Roman Jebavý konečně prolomil dlouhé čekání na finálovou účast ve čtyřhře! Elitní český deblista skončil před branami finále celkem desetkrát v řadě, černou sérii ukončil až v oblíbeném Eckentalu. Jebavý může získat na podniku poblíž Norimberka po dvou letech další titul. A znovu je u toho jeho nizozemský parťák Sander Arends.
      
Právě s osmadvacetiletým nizozemským tenistou se Jebavý domluvil před dvěma lety na spolupráci pro turnaj Eckentalu. Česko-nizozemskému páru se náramně dařilo a dokráčel si tehdy pro turnajový vavřín. 
Od té doby Jebavý s Arendsem společně nehráli. Až nyní v Eckentalu znovu spojili síly.
Nasazeným jedničkám místního challengeru se opět daří a po třech výhrách si zajistili postup do finále. Naposledy si v pátečním semifinálovém střetnutí poradili s pátem Bemelmans, Masur za 78 minut po setech 6:4, 3:6 a 10:7.
Pro Jebavého byla páteční výhra jistě speciální, neboť prolomil dlouhé semifinálové prokletí. Elitní český deblistka totiž skončil před branami finále hned desetkrát v řadě.
Pojedenácté už to Jebavému vyšlo a o víkendu bude mít příležitost získat druhý titul v této sezoně. Ten první slavil na začátku února na turnaji ATP v argentinské Córdobě.
Cesta Romana Jebavého turnajem v Eckentalu 2019Jebavý, Arends (NED) – Bemelmans, Masur (BEL/GER)6:4, 3:6, 10:7 – semifináleJebavý, Arends (NED) – Cacič, Sančič (SRB/CRO) 6:2, 7:6(6) – čtvrtfináleJebavý, Arends (NED) – Hofmann, Schifris (oba GER) 7:5, 6:3 – první kolo
