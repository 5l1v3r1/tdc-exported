
# Справу про вбивство Гандзюк не хотіли розслідувати, – Рябошапка

Published at: **2019-11-06T11:15:00+00:00**

Author: ****

Original: [ZIK.UA](https://zik.ua/news/2019/11/06/spravu_pro_vbyvstvo_gandzyuk_ne_hotily_rozsliduvaty__ryaboshapka_1684773)


        Генеральний прокурор України Руслан Рябошапка, пояснюючи відсутність результатів у розслідуванні справи про вбивство активістки Катерини Гандзюк, заявив, що його не хотіли розслідувати.
      
Про це він розповів в інтерв'ю виданню LB.ua.
Відповідаючи на питання, чи був з боку прокурорів, які займалися цією справою, саботаж, Рябошапка заявив: "Я не буду прямо відповідати на це питання. Скажу лише, що ми поміняли групу прокурорів. У цій справі є величезна проблема... Його не хотіли розслідувати".
Коментуючи ствердження про те, чи пов'язаний цей факт з можливою причетністю до справи Гандзюк представників правоохоронних органів, Рябошапка сказав, що "те середовище, що існувало під час вчинення злочину, на час розслідування, впливала на його результати".
Нагадаємо, херсонська громадська активістка Катерина Гандзюк померла 4 листопада 2018 року, на яку скоїли напад, обливши концентрованою сірчаною кислотою. 
Як повідомлялось раніше, у справі Гандзюк були затримані п’ятеро підозрюваних у виконанні і організації нападу. Однак, за словами Віктора Гандзюка, батька Катерини, замовниками нападу, крім Владислава Мангера, можуть бути ексголова Херсонської облдержадміністрації Андрій Гордєєв та його ексзаступник Євген Рищук.
За рік, що минув зі смерті Катерини, суди велися у Києві, Одесі, Дніпропетровську, але справу так і не довели до кінця.
