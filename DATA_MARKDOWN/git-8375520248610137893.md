
# В Одесі зі стіни військкомату зняли барельєф Жукову (відео)

Published at: **2019-11-01T11:56:34+00:00**

Author: ****

Original: [ГЛАВКОМ](https://glavcom.ua/odesa/news/v-odesi-zi-stini-viyskkomatu-znyali-bareljef-zhukovu-video-636994.html)

На Одеському обласному військкоматі замість барельєфа радянському маршалу Георгію Жукову встановлять меморіальну дошку загиблим військовим на Донбасі.
Про це повідомила Радіо Свобода пресофіцер військкомату Анастасія Ільїяш.
«На цьому місті до 6 грудня планується встановлення меморіальної дошки на честь загиблих військовослужбовців, мешканців Одещини. Таких в нас більш ніж сто людей», – зазначила Ільяш.
Проєкт дошки вже є, наразі його узгоджують, додала пресофіцер.
31 жовтня активісти власноруч демонтували барельєф Жукову з обласного військкомату. Ці дії засудили два одеські народні депутати від «Слуги народу» Артем Дмитрук і Олексій Леонов, а також міський голова Геннадій Труханов.
