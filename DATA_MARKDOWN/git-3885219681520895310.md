
# מזג אוויר חם מהרגיל: עלייה בטמפרטורות ויובש עד לסוף השבוע

Published at: **2019-11-06T07:40:00+00:00**

Author: **יואב איתיאל**

Original: [וואלה! חדשות](https://news.walla.co.il/item/3321970)

מזג האוויר היום (רביעי) יהיה גבוה מהרגיל לעונה וייעשה בהיר ברוב שעות היום. בבוקר יורגשו רוחות מזרחיות ערות בצפון הארץ ובהרי המרכז. כשמשעות הצהריים ייתכן גשם מקומי במזרח ובצפון מזרח הארץ.
הטמפרטורות החזויות היום והלילה: בצפת 25-17 מעלות, בקצרין 19-31, בטבריה 33-21, בנצרת 29-19, בעפולה 16-31, בבית שאן 33-19, בחיפה 30-21, בתל אביב 18-30, באשדוד 27-19, בלוד 18-32, בירושלים 19-25, בים המלח 26-35, בבאר שבע 15-33, במצפה רמון 25-15 ובאילת 34-21 מעלות.

        מי מפחד מבחירות נוספות? שבועיים להחזרת המנדט של גנץ, האיום הופך להיות אמיתי 
         ארה"ב: "הודעת איראן על העשרת אורניום - צעד בכיוון הלא נכון" 
         שליח ארה"ב לאיחוד חזר בו מעדותו: "עצירת הסיוע לאוקראינה קשורה לחקירות" 
         לחצן נייד חדש שיכול להציל את חייכם באירוע לבבי תוכן מקודם
      
גל החום החורפי יימשך לתוך סוף השבוע. מחר יהיה בהיר עם עליה קלה בטמפרטורות. מזג האוויר יוסיף להיות חם מהרגיל לעונה ויבש. בבוקר ינשבו רוחות מזרחיות חזקות בצפון הארץ ובהרי המרכז. ביום שישי יהיה בהיר עד מעונן חלקית ויוסיף להיות חם מהרגיל לעונה ויבש. בשעות הבוקר ינשבו רוחות מזרחיות ערות בצפון ובהרי המרכז. בשעות הצהריים ייתכן גשם מקומי בצפון מזרח הארץ.
ביום שבת צפוי להיות מעונן חלקית ולא צפוי שינוי ניכר בטמפרטורות. יוסיף להיות חם מהרגיל לעונה. בשעות הבוקר יוסיפו לנשב רוחות מזרחיות ערות בצפון הארץ ובהרי המרכז. משעות הצהריים ייתכן גשם מקומי במזרח הארץ.
נציב כבאות והצלה דדי שמח קיים הבוקר הערכת מצב נוכח השינויים במזג האוויר והתפתחות טמפרטורות גבוהות המלוות ברוחות ערות. על פי ההנחייה נערכו כוחות בכוננת גבוהה בכלל המחוזות לרבות סד"כ קרקעי הכולל מאות לוחמי אש והפעלה מלאה של כלל מטוסי הכיבוי בטייסת אלעד. האזרחים מתבקשים שלא להדליק אש עד להקלה בחום. בענף הסברה והדרכת אוכלוסייה שבים ומזכירים לציבור להימנע מעבודות אחזקה הכוללות אש או להבה גלויה כגון ריתוך, חיתוך ברזל או כל עבודת תחזוקה היוצרת גיצים.
