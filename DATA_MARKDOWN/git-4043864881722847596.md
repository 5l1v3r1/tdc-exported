
# Частину України заллє дощами, на іншій триватиме квітневе диво

Published at: **2019-11-06T09:53:48+00:00**

Author: ****

Original: [Українська правда](https://www.pravda.com.ua/news/2019/11/6/7231146/)

В Україну прийде холодний атмосферний фронт і принесе дощі на Захід та Північ, а на Півдні, Сході і в Центрі триматиметься квітнева погода
Джерело: Facebook-сторінка синоптика Наталки Діденко
Деталі: Оскільки фронт - холодний, то й, відповідно, температура повітря знизиться у цих же областях - у північній та західній частині протягом дня очікується +9+14 градусів.
Проте на Півдні, Сході та у більшості центральних областей сухо та +15 +22 градуси.
Вітер вгамується, напрямок - з північного сходу та сходу.
У Києві 7-го листопада буде хмарно з проясненнями, можливі дощі, особливо ввечері.
Впродовж дня максимальна температура повітря в столиці коливатиметься навколо +10 градусів.
8-го листопада свіжа погода затримається, а 9-10 листопада знову потепліє.
