
# Львів`янин та франківчанин організували мережу сексуальних послуг (ФОТО)

Published at: **2019-11-07T16:02:00+00:00**

Author: ****

Original: [PRESS-ЦЕНТР](http://press-centr.com/ua/news/42703_Lvivyanin-ta-frankivchanin-orhanizuvali-merezhu-seksualnikh-posluh-FOTO)


        5 листопада слідчі Головного управління Національної поліції у Львівській області, за процесуальним керівництвом прокуратури Львівської області, спільно зі співробітниками управління Служби безпеки України Львівщини затримали двох організаторів мережі салонів з надання інтимних послуг та припинили діяльність мережі даних закладів.
      
До складу групи входило двоє осіб - 22-річний житель міста Івано-Франківськ та 29-річний житель міста Львова. Під час обшуків за місцем розташування приміщень, у яких функціонувала дана мережа, працівники поліції вилучили грошові кошти, які є речовими доказами у кримінальному проваджені.
Зловмисників затримали в порядку ст.208 КПК України.
Їм повідомлено про підозру у скоєнні кримінального правопорушення за ч.3 ст. 303 КК України (Сутенерство або втягнення особи в заняття проституцією). Санкція статті передбачає покарання - позбавлення волі на строк від п’яти до десяти років з конфіскацією майна або без такої. Наразі слідчі дії тривають. Зокрема, вирішується питання про оголошення затриманим підозри та обрання запобіжного заходу.
Про це повідомили у відділі комунікації поліції у Львівській області
