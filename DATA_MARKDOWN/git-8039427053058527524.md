
# కార్మికులను కేసీఆర్ శత్రువులుగా చూస్తున్నారు: జీవన్‌రెడ్డి

Published at: **2019-11-06T13:12:44+00:00**

Author: ****

Original: [Andhrajyothy](https://www.andhrajyothy.com/artical?SID=947948)

ADVT
రాయికల్: ముఖ్యమంత్రి అహంకారానికి, కార్మికుల ఆత్మగౌరవానికి మధ్య జరుగుతున్న సమ్మె అని కార్మికులు సంయమనం పాటించాలని ఎమ్మెల్సీ జీవన్‌రెడ్డి హితవు పలికారు. అరెస్టు చేసిన ఆర్టీసీ జేఏసీ నాయకులకు సంఘీభావం ప్రకటించి పరామర్శించారు. అనంతరం జీవన్‌రెడ్డి మీడియాతో మాట్లాడుతూ.. ప్రభుత్వానికి ఆర్టీసీ కార్మికులు సమ్మె విరమించాలి అని లేదని ఆరోపించారు.
 విలీన అంశాన్ని పక్కనబెట్టి ఇతర అంశాలతో కార్మికులతో ప్రభుత్వం చర్చించాలన్నారు. కేసీఆర్ ప్రమాణ స్వీకారం చేసేటప్పుడు రాగద్వేషాలకు అతీతంగా పాలన సాగిస్తానని చెప్పి కార్మికులను మాత్రం శత్రువులుగా భావిస్తున్నాడని పేర్కొన్నారు. అవినీతికి తావులేని ఆర్టీసీని కార్మిక వ్యవస్థను రోడ్డుపై పడవేయాలని ముఖ్యమంత్రి చూస్తున్నాడని తెలిపారు. అరెస్టు చేసిన ఆర్టీసీ జేఏసీ నాయకులను బేషరతుగా విడుదల చేసి... వారితో చర్చలు జరిపి సమ్మె విరమింపజేయాలని జీవన్‌రెడ్డి డిమాండ్ చేశారు.
