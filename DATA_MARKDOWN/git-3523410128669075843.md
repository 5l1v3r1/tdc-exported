
# 
        ترکیه مدعی دستگیری خواهر «ابوبکر البغدادی» شد
      

Published at: **2019-11-05T10:30:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638264/%D8%AA%D8%B1%DA%A9%DB%8C%D9%87-%D9%85%D8%AF%D8%B9%DB%8C-%D8%AF%D8%B3%D8%AA%DA%AF%DB%8C%D8%B1%DB%8C-%D8%AE%D9%88%D8%A7%D9%87%D8%B1-%D8%A7%D8%A8%D9%88%D8%A8%DA%A9%D8%B1-%D8%A7%D9%84%D8%A8%D8%BA%D8%AF%D8%A7%D8%AF%DB%8C-%D8%B4%D8%AF)

به گزارش بولتن نیوز، یک مقام بلندپایه دولت ترکیه در اظهارات خود مدعی شد که این کشور «رسمیه اعواد» ۶۵ ساله خواهر «ابوبکر البغدادی» سرکرده گروه تروریستی داعش را روز دوشنبه در شهر «اعزاز» در شمال سوریه دستگیر کرده و اینکه همسر و عروس وی که هم اکنون در بازداشت هستند، مورد بازجویی قرار گرفته اند.
این مقام ترکیه همچنین گفت که اعواد در جریان یک یورش ناگهانی به شهر اعزاز دستگیر شد. در هنگام دستگیری اعواد، پنج کودک همراه او بودند.
این مقام ترکیه ابراز امیدواری کرد که از خواهر البغدادی در مورد فعالیتهای حلقه داخلی داعش اطلاعاتی بدست آورند.
لازم به ذکر است که اطلاعات مستقل و اندکی در مورد خواهر البغدادی موجود است و خبرگزاری رویترز نتوانست صحت و سقم خبر دستگیری این فرد را تأیید کند.
گفتنی است که ابوبکر البغدادی اواخر ماه میلادی گذشته در یورش ناگهانی نیروهای ویژه آمریکا به محل اختفایش در شمال غرب سوریه پس از فرار به داخل یک تونل با منفجر کردن کمربند انتحاری خود دست به خودکشی زد.
گروه تروریستی داعش در یک فایل صوتی که روز پنج شنبه منتشر شد، خبر مرگ سرکرده خود را تأیید کرد و وعده داد که از آمریکا انتقام خواهد گرفت.
