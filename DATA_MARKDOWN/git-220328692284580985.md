
# Конкуренция е причина за убийството в Марбея

Published at: **2019-11-01T12:22:56+00:00**

Author: ****

Original: [Стандарт Новини](https://standartnews.com/svyat/konkurentsiya-e-prichina-za-ubiystvoto-v-marbeya-405560.html)

Откритият мъртъв в курорта Марбея българин е 43-годишен и от 3 години живее в Испания със съпругата си, предаде NOVA, позовавайки се на испански медии.
Тялото на мъжa беше открито на 28 октомври в ров в Марбея. По него са намерени следи от четири куршума. Местни медии съобщават, че става въпрос за български гражданин.
Първите версии на властите са свързани с разчистване на сметки, по начина, по който престъплението е извършено. Разследващите работят по различни версии, за да открият предполагаеми врагове на жертвата.
Тялото е било намерено в канавка на път A-7176, който свързва Истан с Марбея.
По първоначална информация убийството е извършено няколко часа преди тялото да бъде открито.
Местни медии съобщават още, че мъжът е излязъл на вечеря и не се е прибрал. Тогава сигнал за изчезването му в полицията подава неговата съпруга.
