
# Dukket opp på scenen beruset

Published at: **2019-11-04T07:10:48+00:00**

Author: **Emma Cecilia Eriksson**

Original: [Dagbladet.no](https://www.dagbladet.no/kjendis/dukket-opp-pa-scenen-beruset/71778029)

Stjerneparet John Legend (40) og Chrissy Teigen (33) er ikke fremmed for å erte hverandre på sosiale medier. Spesielt Teigen har de seineste åra utmerket seg på Instagram og Twitter, spesielt for de mange oppsiktsvekkende og humoristiske innleggene som omhandler ektemannen.
Nå vekker ekteparet oppsikt igjen, etter at 33-åringen tok til Twitter for å dele en ny video av den verdenskjente artisten.

        Hendelsen fant sted hos Universal Studios i Los Angeles, der artisten gikk på scenen iført en heldress med bilde av seg selv på, mens han sang en ny versjon av gigahiten «All of Me», ifølge blant andre CNN.
      
Det som derimot vekker oppsikt, er selve opptredenen - som ble gjort etter litt for mange glass vin. Og det hele ble fanget på film.
Chrissy Teigen tok dermed til Twitter, der hun la ut videoen av ektemannens opptreden, med teksten: «John ble full på vin og sang en sang hos Universal Studios i går kveld.»
Kort tid etter fulgte hun opp, og skrev: «Hele vitsen skulle være at bokstavelig talt ingen skulle se det, og at ingen skulle være på scenen. Men så gikk han opp på scenen og sa «DET ER MEG, JOHN LEGEND.»
