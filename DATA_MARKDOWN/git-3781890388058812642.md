
# ตุรกีอ้างจับกุม พี่สาวอดีตกาหลิบไอเอส

Published at: **2019-11-05T06:00:00+00:00**

Author: ****

Original: [เดลินิวส์](https://www.dailynews.co.th/foreign/740079)


        รัฐบาลตุรกีเผยการจับกุมหญิงวัย 65 ปี ว่าเป็น “พี่สาว” ของอดีตผู้นำสูงสุดแห่งกลุ่มไอเอส ซึ่งเสียชีวิตระหว่างการเผชิญหน้ากับหน่วยรบพิเศษของสหรัฐ เมื่อปลายเดือนที่แล้ว
      
สำนักข่าวต่างประเทศรายงานจากเมืองอิสตันบูล ประเทศตุรกีเมื่อวันที่ 5 พ.ย.ว่านายฟาห์เรตตุน อัลตุน ผู้อำนวยการฝ่ายสื่อสารของประธานาธิบดีเรเซป เทย์ยิป เออร์โดกัน ผู้นำตุรกี กล่าวเมื่อวันจันทร์ ว่าเจ้าหน้าที่ฝ่ายความมั่นคงของรัฐบาลอังการาจับกุมนางราสมิยา อาวาด อายุ 65 ปี ได้ที่เขตชานเมืองอาซาซ ในจังหวัดอเลปโป ทางตอนเหนือของซีเรีย โดยผู้ช่วยของเออร์โดกันกล่าวว่าอาวาดเป็นพี่สาวของนายอาบู บาการ์ อัล-บักห์ดาดี อายุ 48 ปี อดีตผู้นำสูงสุดของกลุ่มไอเอส ขณะที่ตอนนี้เธออยู่ภายใต้การควบคุมตัวของทางการตุรกีเพื่อสอบปากคำ พร้อมสามีและลูกสะใภ้ซึ่งถูกควบคุมตัวมาด้วยพร้อมกัน 
