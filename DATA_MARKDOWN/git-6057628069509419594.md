
# IS ta nada sabon shugaba

Published at: **2019-11-01T10:04:58+00:00**

Author: **Michael Kuduson**

Original: [RFI](http://ha.rfi.fr/asiya/20191101-ta-nada-sabon-shugaba)


        Kungiyar ISIS ta sanar da nada sabon shugaba mai suna Abi Ibrahim Al-Hachimi al-Qourahi, bayan da ta tabbatar da mutuwar jagoranta Abu Bakr al-Baghdadi.
      
A wani sakon murya, sabon kakakin kungiyar Abu Hamza al-Quraishi ya nuna bakin cikinsa dangane da rasuwar tsohon shugaban.
al-Baghdadi wanda ya jagoranci kungiyar tun daga shekarar 2014, kuma ya kasance wanda duniya ke nema ruwa a jallo, ya gamu da ajalinsa a hannun dakarun Amurka a farmakin da suka kai a arewa maso yammacin lardin idlib ta kasar syria.
Kungiyar ta kuma tabbatar da kashe tsohon kakakin kungiyar Abu Hassan al-Muhajjir, a wani hari na daban, wayewar garin ranar da aka kashe shugaban.
Abi Ibrahim Al-Hachimi al-Qouraishi da kungiyar ta nada a matsayin Sabon kakakin kungiyar ya yi wa Amurka kakkausar gargadi, bayan da shugaba Donald Trump ya sanar da rasuwar tsohon shugaban ta kafar talabijin.
A Sakon muryar na minti bakwai ya bayyana cewa Majalisar daular kungiyar ta yi taron gaggawa bayan da ta tabbatar da shahadar al-baghdadi.
