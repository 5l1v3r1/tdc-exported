
# Справа ПриватБанку. Київський апеляційний суд засмутив Коломойського

Published at: **2019-11-06T17:00:00+00:00**

Author: **Петро Шевченко**

Original: [НВ](https://nv.ua/ukr/biz/finance/sprava-privatbanku-sud-zasmutiv-kolomoyskogo-novini-ukrajini-50052017.html)

Київський апеляційний суд зупинив провадженння про розрив особистих поручительств Ігоря Коломойського перед НБУ за кредитами рефінансування на 9,2 млрд грн, які були видані ПриватБанку до націоналізації.
За даними НВ Бізнес, суд задовольнив клопотання ПриватБанку, яке підтримав НБУ, щоб відповідне провадження зупинили до винесення рішення у справі щодо скасування націоналізації ПриватБанку. Рішення про розрив особистого поручительства було прийнято Печерським районним судом вночі 20 квітня в переддень голосування в другому турі президентських перегонів.
Як відомо, уряд і НБУ будуть оскаржувати в Шостому адміністративному апеляційному суді рішення Окружного адмінсуду від 18 квітня про визнання недійсною націоналізації ПриватБанку.
Читайте також:&nbspКоломойський зайшов з тилу. Як розбивають захист держави в судах щодо ПриватБанку
Нагадаємо, що 17 жовтня Госпсуд з аналогічної причини призупинив провадження у справі про визнання недійсним договору купівлі-продажу ПриватБанку Мінфіну в процесі націоналізації.
Також, за інформацією НВ Бізнес, аналогічне клопотання подавав і Коломойський, які суд задовольнив. Але він попросив зупинити провадження до винесення рішення Госпсудом, який також розглядає справу про розрив цих же особистих поручительств Коломойського.
У Женевському суді також розглядається справа про повернення боргів Коломойського по рефінансуванню.
Як повідомлялося, 15 жовтня ПриватБанк виграв суд в Лондоні, який дозволив розглядати справу про повернення боргів колишніх власників банку в $ 3 млрд у Високому суді Лондона. Також був збережений всесвітній арешт на активи Коломойського і Боголюбова.
Читайте також:&nbspЦугцванг олігарха. Що означає рішення суду в Лондоні для Коломойського і України
