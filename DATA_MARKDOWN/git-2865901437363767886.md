
# Zenit imao šansu, pa se raspao... CSKA je CSKA

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/kosarka/vesti/zenit-imao-sansu-pa-se-raspao-cska-je-cska/341343)


        Za otvaranje današnjeg programa u Evroligi imali smo sudar ruskih ekipa Zenita i CSKA. Dobra utakmica, na kraju rešena u poslednjoj četvrtini boljom igrom Armejaca dok se tim Đoana Plaze raspao u tim momentima, pa je čak i sam trener dobio isključenje. CSKA je pogodio tri važne trojke u poslednjih 10 minuta i tu prelomio meč - 70:87.
      
Najefikasniji kod domaćina bio je Gustavo Ajon sa 20 poena, Vil Tomas je dodao 14, a Ostin Holins 13 poena. Kod pobedničkog sastava istakli su se Majk Džejms sa 16 poena, Johanes Vojtman sa 14 i Darun Hilijard i Nikita Kurbanov sa po 13 datih poena.
Zenit je ovaj meč dočekao u dobrom raspoloženju posle slavlja u gostima protiv Žalgirisa, dok je CSKA poražen od Olimpijakosa i večeras se tim Dimitrisa Itudisa trudio da izvadi fleke. I to je uspeo.
Očekivano smo večeras u Sankt Peterburgu gledali tesnu utakmicu, a CSKA je kao favorit bolje počeo utakmicu i već posle 10 minuta imao dvocifrenu prednost. Tako je ostalo i do poluvremena posle dobre igre Kurbanova, Vojtmana i Džejmsa, ali se u trećoj deonici sve zakomplikovalo.
Na krilima Ajona, Tomasa i Holinsa Zenit je uspeo da se vrati u igru tokom treće deonice i da dosta zakomplikuje situaciju pa se i u poslednju deonicu praktično ušlo u egal rezultatu. CSKA je i dalje imao blagu prednost, ali je tim Đoana Plaze dobio šansu za preokret.
Ipak, kada se lomilo CSKA je ubacio u veću brzinu i preko Hilijarda i Džejmsa je trojkama stigao do dvocifrene prednosti koja je Armejcima olakšala posao.
Ako je Zenit i imao neke nade, onda ih je izgubio kada je Johanes Vojtman prostrelio trojku na tri minuta do kraja za prednost gostiju od 80:67. Posle toga Zenit nije imao šanse da se vrati.
CSKA je dobio za bodove, za navijače i dokaz da je ipak on glavni u Rusiji. Na kraju je i Đoan Plaza isključen što je samo uobličilo očajnu poslednju četvrtinu domaće ekipe.

        EVROLIGA - 6. KOLO
      

        Četvrtak
      
Crvena zvezda - Himki 90:78/Simanić 18 - Šved 14/
Panatinaikos - Anadolu Efes 86:70/Rajs 18 - Larkin 28/

        Petak
      
Zenit - CSKA 70:87/Ajon 20 - Džejms 16/

        
          18.45:  (1,25) Fenerbahče  (17,00)  Žalgiris (4,40) 
          
          19.00:  (1,30) Valensija  (16,00)  Asvel (3,90) 
          
          20.00:  (2,15) Olimpija Milano  (14,50)  Barselona (1,80) 
          
          20.30:  (1,60) Olimpijakos  (14,50)  Makabi (2,55) 
          
          21.00:  (1,30) Baskonija  (16,00)  Bajern (3,90) 
          
          21.00:  (1,03) Real Madrid  (28,00)  Alba (12,00) 
        
      
NAPOMENA: Kvote su podložne promenama
