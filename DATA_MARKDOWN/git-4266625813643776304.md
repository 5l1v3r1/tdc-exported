
# Юрій Загородній: Уряд має «індульгенцію» на рік, але із ситуацією не впорається

Published at: **2019-11-03T20:05:00+00:00**

Author: ****

Original: [ZIK.UA](https://zik.ua/news/2019/11/03/yuriy_zagorodniy_uryad_maie_indulgentsiyu_na_rik_ale_iz_sytuatsiieyu_ne_1682739)


        Чинний Кабінет Міністрів України не впорається із ситуацією, і про це вже можна говорити за проєктом бюджету-2020, який був внесений у парламент і підтриманий у першому читанні.
      
Про це в ефірі програми «Інтерв’ю з Литвиненко» на телеканалі ZIK заявив народний депутат України (фракція «Опозиційної платформи – за життя») Юрій Загородній.
Ведуча Юлія Литвиненко адресувала гостю програми запитання щодо ймовірної відставки чинного уряду, а також – з якими олігархами нині має справу президент Володимир Зеленський і до кого він може звернутися з огляду на малу «лаву запасних» у своїй команди – Юлії Тимошенко, Юрія Бойка чи Арсена Авакова. Юлія Литвиненко поцікавилася, чи ймовірно, що серед цих трьох прізвищ – майбутній прем’єр або і наступний президент.
Юрій Загородній нагадав, що чинний кабмін отримав «індульгенцію» на рік від відставки.
«Про те, що уряд не впорається із ситуацією, уже можна говорити за проєктом бюджету на 2020 рік, який був внесений у Верховну Раду і проголосований у першому читанні. Щодо цього проєкту бюджету були великі дискусії. Навіть ця монобільшість, фракція «Слуги народу» не проголосувала у повному складі за прийняття бюджету у першому читанні», – зауважив парламентар.
