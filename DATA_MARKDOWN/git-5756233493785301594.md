
# پیکر اعظم طالقانی تشییع شد+عکس

Published at: **2019-11-01T10:21:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619185/%D9%BE%DB%8C%DA%A9%D8%B1-%D8%A7%D8%B9%D8%B8%D9%85-%D8%B7%D8%A7%D9%84%D9%82%D8%A7%D9%86%DB%8C-%D8%AA%D8%B4%DB%8C%DB%8C%D8%B9-%D8%B4%D8%AF-%D8%B9%DA%A9%D8%B3)


        مراسم تشییع پیکر دختر آیت الله سید محمود طالقانی برگزار شد. احمد منتظری بر پیکر اعظم طالقانی نماز اقامه کرد.
      

        آفتاب‌‌نیوز :
      
پیکر اعظم علایی طالقانی صبح امروز(جمعه) از محل موسسه اسلامی زنان با حضور جمعی از مسئولان و شخصیت‌های سیاسی و نمایندگان مجلس تشییع شد.
احمد منتظری بر پیکر اعظم طالقانی نماز اقامه کرد.
در این مراسم حجت‌الاسلام سید محمود دعایی مدیر مسؤول روزنامه اطلاعات، حسینعلی امیری معاون پارلمانی رئیس جمهور، حجت‌الاسلام هادی غفاری عضو مجمع نیروهای خط امام(ره)، علی شکوری راد دبیرکل حزب اتحاد ملت ایران، احمد منتظری، ولی الله شجاع پوریان مشاور شهردار تهران در امور اجتماعی و فرهنگی، سید احمد خمینی، غلامعلی رجایی مشاور مرحوم آیت الله هاشمی رفسنجانی، مصطفی کواکبیان نماینده تهران در مجلس، هادی خانیکی استاد اصلاح طلب دانشگاه علامه طباطبایی، محمدجواد حق شناس عضو شورای شهر تهران، سعید لیلاز تحلیلگر اصلاح‌طلب و ... حضور داشتند.
مرحومه اعظم طالقانی به عنوان یکی از مشهورترین فعالان زن در ایران معاصر شناخته می شود. او دختر آیت الله سیدمحمود طالقانی و زنی است که نه تنها شاهد مبارزات پدرش بود، بلکه خودش نیز بارها طعم زندان رژیم پهلوی را چشید.
اعظم طالقانی به عنوان نخستین زن، کاندیدای ریاست جمهوری نام گرفته است. وی برای نخستین بار در ۱۳۷۶ نامزد ریاست جمهوری شد اما صلاحیتش تأیید نشد.
دختر آیت الله طالقانی که چند روز قبل بر اثر عارضه سکته مغزی در بیمارستان بستری شده بود، شامگاه چهارشنبه ۸ آبان در ۸۳ سالگی در فانی را وداع گفت.
منبع: فارس و ایسنا
