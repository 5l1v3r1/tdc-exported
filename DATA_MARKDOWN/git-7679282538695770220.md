
# दिसंबर में लॉन्च होगी एमजी जेडएस ईवी, ये अहम जानकारी आई सामने

Published at: **2019-11-07T11:49:31+00:00**

Author: **नई दिल्ली | लाइव हिन्दुस्तान टीम**

Original: [https://www.livehindustan.com](https://www.livehindustan.com/auto/story-know-about-fast-charging-station-of-mg-zs-ev-car-2836656.html)

एमजी मोटर इंडिया अपकमिंग जेडएस इलेक्ट्रिक एसयूवी को अपनी वेबसाइट पर लिस्ट कर चुकी है। इसे दिसंबर 2019 में भारत में पेश किया जा सकता है। हुंडई कोना की तरह यह भी एक हाई-रेंज वाली इलेक्ट्रिक कार होगी। एमजी की इस ईवी में 44.5 किलोवॉट-ऑवर की लिथियम आयन बैटरी मिलेगी जो फुल चार्ज होने पर लगभग 428 किलोमीटर का सफर तय कर सकेगी। इसे 50-किलोवॉट डीसी फ़ास्ट चार्जर से मात्र 40 मिनट 0 से 80% तक चार्ज किया जा सकेगा। हाल ही में कंपनी ने भारत में अब तक स्थापित किए गए अपने फ़ास्ट-चार्जिंग स्टेशन की लोकेशन साझा की है।
टोयोटा राइज एसयूवी हुई लॉन्च, इन कारों को दे सकती है टक्कर    
cardekho.com के मुताबिक, एमजी के फास्ट चार्जिंग स्टेशन अभी के लिए सिर्फ 7 शहरों तक ही सीमित है, लेकिन ईवी इंफ्रास्ट्रक्चर का भविष्य में देश के अन्य हिस्सों में भी विस्तार किया जाएगा। भारत में लॉन्च होने वाली जेडएस ईवी में हुंडई कोना इलेक्ट्रिक के समान सीएसएस और टाइप-2 पोर्ट्स की सुविधा मिलने की उम्मीद है, इसलिए इसे किसी भी फास्ट-चार्जिंग स्टेशन से चार्ज किया जा सकेगा। फ़ास्ट चार्जिंग के अलावा एमजी को रेगुलर एसी चार्जर से भी अपने घर में ही केवल 6 घंटों में चार्ज किया जा सकेगा। 

        
          6 लाख रुपये तक सस्ती हुईं ऑडी की ये कारें, जानें इनकी सही कीमत
        
      
जानकारी के लिए बता दें कि एमजी जेडएस एसयूवी को इलेक्ट्रिक वर्ज़न के अलावा पेट्रोल और पेट्रोल-हाइब्रिड पावरट्रैन के साथ भी उतारा जाएगा। हालांकि, आई.सी. इंजन से लैस एमजी की इस गाड़ी को कब लॉन्च किया जाएगा इसके बारे में फ़िलहाल पुख्ता तौर पर कुछ कहना मुश्किल है।
बात की जाए प्राइस की तो, एमजी जेडएस ईवी को लगभग 20 लाख रुपये की शुरुआती रेट पर उतारा जा सकता है। भारतीय बाजार में इसका मुकाबला हुंडई कोना इलेक्ट्रिक और अपकमिंग टाटा नेक्सन ईवी से होगा, जो तक़रीबन 300 किमी की ड्राइव रेंज देने में सक्षम होगी। 

        ये भी पढ़ें
      

        
          लॉन्च से पहले ही होंडा सिटी BS6 की बुकिंग शुरू, जानें संभावित कीमत
        
      

        
          हाईवे पर हुंडई एलांट्रा ऑटोमैटिक का माइलेज जानकर रह जाएंगे हैरान
        
      

        
          BS6 नॉर्म्स लागू होने के बाद 1.6 लीटर डीजल इंजन को फिर लाएगी मारुति
        
      
