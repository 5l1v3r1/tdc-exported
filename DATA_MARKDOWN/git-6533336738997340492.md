
# Halloween di sangue: in salento una ragazza e' morta in un incidente d'auto. a bordo c'era...

Published at: **2019-11-01T11:15:00+00:00**

Author: ****

Original: [DAGOSPIA](https://www.dagospia.com/rubrica-29/cronache/halloween-sangue-ndash-salento-ragazza-morta-dopo-217846.htm)


        HALLOWEEN DI SANGUE – IN SALENTO UNA RAGAZZA È MORTA DOPO UN TERRIBILE INCIDENTE D'AUTO - SIRYA FANCIULLO AVEVA 18 ANNI ED ERA A BORDO DI UN’UTILITARIA INSIEME ALLE DUE SORELLE E IL FIDANZATO, CHE GUIDAVA - L’INCIDENTE È AVVENUTO LUNGO UNA STRADA STATALE. L’AUTO È USCITA FUORI STRADA, SI È SCHIANTATA CONTRO UN MURO E…
      

        Da www.leggo.it
      
Dramma nel Salento dove una ragazza di 18 anni, Sirya Fanciullo, di Presicce, è morta in un incidente d'auto: la ragazza era a bordo di una utilitaria, una Renault Clio, che si è schiantata contro un muro su un lato della carreggiata. Alla guida c'era il fidanzato 27enne, che è rimasto gravemente ferito: con loro due sorelle della 18enne, gravi anche loro.
L'incidente è avvenuto nella tarda serata di ieri sulla strada statale 275, nel tratto tra Alessano e Lucugnano: l'auto nel territorio di Alessano è uscita fuori strada e ha impattato contro il muro perimetrale della Ferramenta Bennardi. Sul posto sono intervenuti i carabinieri e diverse ambulanze del 118.
I sanitari hanno trasportato la giovane in ospedale ma non c'è stato nulla da fare. I tre feriti sono stati ricoverati in prognosi riservata all'Ospedale 'Vito Fazzi' di Lecce. Sono risultati tutti negativi agli accertamenti tossicologici e da alcol.
