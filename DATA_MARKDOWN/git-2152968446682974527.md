
# Ще има ли продължение на Жокера?

Published at: **2019-11-05T08:10:00+00:00**

Author: **Нели Христова**

Original: [Dnes.bg](https://www.dnes.bg/mish-mash/2019/11/05/shte-ima-li-prodyljenie-na-jokera.428577)

Актьорът Хоакин Финикс намекна, че е възможно филмът "Жокера", който очарова критиката на кинофестивала във Венеция и спечели приза "Златен лъв", да се сдобие с продължение, съобщи Контактмюзик.
Четиридесет и пет годишният Финикс, чието превъплъщение в образа на Жокера беше окачествено като "сензационно", споделя, че с режисьора Тод Филипс са обсъждали подобна възможност още преди филмът да излезе на екран."Дълго преди "Жокера" да тръгне по кината или да имаме идея дали ще бъде успешен, разговаряхме с Тод за възможни продължения. Още през втората или третата снимачна седмица го попитах дали може да започне да работи над продължение, тъй като има още много за изследване. Този персонаж може да намери място във всеки филм", разказва Хоакин Финикс за "Лос Анджелис таймс".
Режисьорът Тод Филипс преди е споделял, че "Жокера" е планиран като самостоятелен филм, но с Хоакин Финикс могат да заснемат друг, ако се намери достатъчно "завладяваща творческа причина". 
