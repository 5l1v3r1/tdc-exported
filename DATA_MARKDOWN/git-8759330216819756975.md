
# Aleksandar Mitrovic is verkozen tot PFA Player of the Month in de Championship

Published at: **2019-11-06T16:48:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902671/aleksandar-mitrovic-is-verkozen-tot-speler-van-de-maand-in-de-championship.html)


        Elke maand wordt er in de Engelse Championship een speler van de maand verkozen. Aleksandar Mitrovic was één van de zes genomineerden. De Servische spits won met de vingers in de neus. Mitrovic behaalde maar liefst 46% van de stemmen en mag zich zo Player of the Month noemen.
      
Aleksandar Mitrovic werd met een grote voorsprong verkozen tot speler van de maand in de Engelse Championship. Eerste achtervolger Kiko Casilla haalde slechts 18% van de stemmen. Mitrovic steekt er met kop en schouders bovenuit en is dus de beste speler van de maand oktober in de Engelse tweede klasse.
Mitrovic staat met zijn club Fulham na vijftien speeldagen op de achtste plaats met 23 punten. De voormalige doelpuntenmachine van RSC Anderlecht maakte al elf doelpunten in vijftien wedstrijden.
