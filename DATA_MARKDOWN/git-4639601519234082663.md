
# Ολυμπιακός : Μαγεία Τζιοβάνι πριν από 16 ακριβώς χρόνια

Published at: **2019-11-05T11:50:22+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/sports/olympiakos-mageia-tziovani-prin-apo-16-akrivos-xronia/)

Ο Ολυμπιακός πριν από 16 ολόκληρα χρόνια αντιμετώπιζε στη Ριζούπολη τη Γαλατασαράι για τη φάση των ομίλων του Champions League σε ένα ματς σημαντικό για την κατάληψη της τρίτης θέσης.
Οι ερυθρόλευκοι ήθελαν πάση θυσία τη νίκη με τους Τούρκους, για να έχει ελπίδες πρόκρισης και τα κατάφερε και μάλιστα με εντυπωσιακό τρόπο.

        Διαβάστε ακόμη : Πειρατεία σε τάνκερ - Στο «κόκκινο» η αγωνία για τον 20χρονο Έλληνα – Πού βρίσκονται οι όμηροι
      
Συγκεκριμένα στις 5 Νοέμβρη του 2003, ο Ολυμπιακός επικράτησε με 3-0 των Τούρκων, σε ένα ματς που έχει μείνει αξέχαστο για έναν και μόνο λόγο.Για τον μάγο του Ολυμπιακού, τον κατά πολλούς κορυφαίο ξένο ποδοσφαιριστή που φόρεσε τη φανέλα της ομάδας, τον Τζιοβάνι Σίλβα Ντε Ολιβέιρα. Ο Βραζιλιάνος επιθετικός των ερυθρόλευκων πετύχαινε ένα από τα πιο όμορφα γκολ στην ιστορία των ελληνικών ομάδων στο Champions League.
Ο Τζιοβάνι με το σκορ στο 2-0 βγήκε στην αντεπίθεση στις καθυστερήσεις, έφτασε απέναντι από τον Μοντραγκόν και τον «κρέμασε», βάζοντας το κερασάκι στην τούρτα και κάνοντας το 3-0. Μαυρογενίδης στο 6′ και Καστίγιο στο 35′ είχαν σκοράρει για τους ερυθρόλευκους στο πρώτο ημίχρονο σε μια μεγάλη ευρωπαϊκή βραδιά…
Ολυμπιακός (Προτάσοφ): Κατεργιαννάκης, Βενετίδης, Καρεμπέ, Στολτίδης, Καστίγιο (65′ Καφές), Γεωργιάδης (90′ Νινιάδης), Τζιοβάνι, Τζόρτζεβιτς, Μαυρογενίδης (92′ Κωστούλας), Άντζας, Ανατολάκης
Γαλατασαράι (Τερίμ): Μοντραγκόν, Κορκμάζ, Ορχάν, Φρανκ Ντε Μπουρ, Σουκούρ, Χασάν Σας, Ακμάρ, Χασπολατλί (40′ Μπαλγίτς), Πετρέ, Πράτες (82′ Σαρίογλου), Πενμπέ (66′ Λουκουνκού)
Δείτε την γκολάρα του Βραζιλιάνου:
