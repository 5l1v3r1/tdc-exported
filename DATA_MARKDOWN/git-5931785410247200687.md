
# Šved pohvalio Gavrilovića i Zvezdu

Published at: **2019-11-01T10:58:05+00:00**

Author: **Nemanja**

Original: [Sportska centrala](https://www.sportskacentrala.com/2019/11/01/sved-pohvalio-gavrilovica-i-zvezdu/)

Košarkaš Himkija Aleksej Šved pohvalio je trenera Crvene zvezde i njegove igrače na pruženoj partiji i pobedi u sinoćnoj utakmici Evrolige.
Šved i njegova ekipa nisu imali rešenja za raspoložene crveno-bele pred ispunjenim tribinama hale ,,Aleksandar Nikolić“, a najbolji igrač ruskog tima je imao samo reči hvale za utakmicu koju je domaćin odigrao.
– Sarađivao sam Gavrilovićem pre pet godina. Večeras je odradio odličan posao. Zvezda je igrala agresivnije od nas, zaista su bili veoma dobri – rekao je Šved nakon jučerašnjeg meča.
Šuter, koji je, za njegove standarde, juče imao nešto slabije veče sa 14 postignutih poena, istakao je koliko je domaći parket prednost za Zvezdu.
– Zvezda kod kuće uvek igra odlično, pred svojima navijačima. Svaka utakmica ovde je teška. Danas su nam pokazali da mogu da pobede svakoga. Zaista imaju dobar tim. Uvek sam srećan da dođem u Beograd i da igram ovde  – istakao je Šved.
