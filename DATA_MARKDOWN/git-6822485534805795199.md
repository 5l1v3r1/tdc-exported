
# کنترل تجمع در اطراف کنسولگری ایران در کربلا + عکس و فیلم

Published at: **2019-11-04T01:34:00+00:00**

Author: ****

Original: [جامعه خبری تحلیلی الف](https://www.alef.ir/news/3980813016.html)

در پی ناآرامی‌های امشب در شهر کربلا و تجمع در اطراف کنسولگری ایران در این شهر، سرکنسول ایران در کربلا تاکید کرد که اوضاع آرام شده و شرایط تحت کنترل است.
به گزارش ایسنا، با تداوم ناآرامی‌ها در شهر کربلا چند فرد آشوبگر در مقابل کنسولگری ایران در این شهر تجمع کردند.
سرکنسول جمهوری اسلامی ایران در کربلا در پی این حوادث تاکید کرد که نیروهای امنیتی بر اوضاع کنترل دارند و شرایط در اطراف این مقر دیپلماتیک کشورمان به حالت طبیعی بازگشته است.
میرمسعود حسینیان در مصاحبه با شبکه عربی زبان العالم این موضوع را عنوان کرد.
بر اساس برخی تصاویر منتشر شده در فضای مجازی افراد ناشناس در اطراف کنسولگری ایران در کربلا حضور پیدا کرده و ضمن سنگپرانی به ساختمان این کنسولگری اقدام به آتش‌افروزی کردند.
فرماندهی پلیس کربلا نیز اعلام کرد که اوضاع در اطراف کنسولگری جمهوری اسلامی ایران در کربلا تحت کنترل است.
شبکه العالم فیلم زیر را ار این تجمع منتشر کرده است.
خبرگزاری شفقنا نیز که تصاویر زیر را از این تجمع منتشر کرده است نوشته که اکنون اطراف کنسولگری شرایط آرام است.
