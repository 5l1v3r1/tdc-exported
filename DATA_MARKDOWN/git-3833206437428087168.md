
# Трагедия! Починалият във Варна е бургаски матрос на 36 години!

Published at: **2019-11-06T15:27:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Tragediya-Pochinaliyat-vuv-Varna-e-burgaski-matros-na-36-godini-911706)

При извършване на годишни медицински прегледи на водолазния състав от Военноморските сили с имитационни водолазни спускания в барокамера днес, 6 ноември, във Военноморската болница в гр. Варна почина матрос III клас Спас Стоилов Пенчев от военно формирование 34 590-Бургас. 
Матрос Спас Пенчев е на 36 години. На служба в Българската армия е от 2014 г. Той е семеен с едно дете.
По случая се води досъдебно производство и повече информация може да се получи след разрешение от наблюдаващия прокурор.
Ръководството на Министерството на отбраната и Българската армия изказва съболезнования на семейството и близките на матрос Спас Пенчев.
