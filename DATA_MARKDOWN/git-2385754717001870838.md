
# Τζόνσον: Ας υλοποιήσουμε το Brexit αλλιώς θα αντιμετωπίσουμε το σόου τρόμου

Published at: **2019-11-06T15:48:00+00:00**

Author: **SigmaLive**

Original: [SIGMALIVE](https://www.sigmalive.com/news/international/596033/tzonson-as-ylopoiisoume-to-brexit-allios-tha-antimetopisoume-to-quotsoou-tromouquot)

Ο Βρετανός πρωθυπουργός Μπόρις Τζόνσον κάλεσε σήμερα τους ψηφοφόρους να στηρίξουν το Συντηρητικό κόμμα στις εκλογές της 12ης Δεκεμβρίου διαφορετικά θα βρεθούν αντιμέτωποι με το «σόου τρόμου» δύο δημοψηφισμάτων εάν εκλεγεί ο Τζέρεμι Κόρμπιν των Εργατικών. Σημαίνοντας επίσημα την έναρξη της προεκλογικής εκστρατείας έξω από την κατοικία του στην Ντάουνινγκ Στριτ, ο Τζόνσον δήλωσε ότι εάν επιστρέψει στην εξουσία με πλειοψηφία θα προχωρήσει άμεσα στην επικύρωση της συμφωνίας του για το Brexit. «Ελάτε μαζί μας, να φέρουμε εις πέρας το Brexit και να προχωρήσει η χώρα αυτή, διαφορετικά, και αυτή είναι η εναλλακτική την επόμενη χρονιά, θα περάσουμε όλο το 2020 σε ένα σόου τρόμου με ακόμα περισσότερο δισταγμό και καθυστέρηση», δήλωσε. «(Οι Εργατικοί) θα σπαταλήσουν όλο το 2020 στη διενέργεια δύο δημοψηφισμάτων, ένα για τη Σκωτία… και ένα δημοψήφισμα για το Brexit». Πηγή: ΑΠΕ-ΜΠΕ  
