
# Suriye'deki ABD birliklerinin sayısı çekilme kararına rağmen değişmedi

Published at: **2019-11-05T10:45:00+00:00**

Author: ****

Original: [ŞARKUL AVSAT](https://aawsat.com/turkish/home/article/1977321/suriyedeki-abd-birliklerinin-say%C4%B1s%C4%B1-%C3%A7ekilme-karar%C4%B1na-ra%C4%9Fmen-de%C4%9Fi%C5%9Fmedi)

ABD’li bir yetkili, Başkan Donald Trump’ın ABD askerlerinin Suriye’den çekileceğini duyurmasından 3 hafta sonra, Suriye’deki asker sayısının binin altında olduğunu açıkladı.ABD birliklerinin Suriye'nin kuzey sınırından çekilmesi, Türkiye'nin bu bölgedeki YPG unsurlarına karşı askeri bir operasyon gerçekleştirmesinin önünü açtı.Ancak Trump'ın Suriye’nin doğusundaki Deyrizor bölgesindeki petrol sahalarını koruma kararı, ABD askerlerinin Suriye-Türkiye sınırına yakın bölgelerden uzaklaştığı bir zamanda Savunma Bakanlığı’nın (Pentagon) bu bölgeye takviye güç göndermesine neden oldu.Deyrizor’a takviyeler sürerken bazı askerler, söz konusu bölgeden çekilmeyi güvenceye almak için kuzeye gönderildi. Bazıları da Suriye’den Kuzey Irak’a transfer edildi.Genel olarak Suriye'deki ABD birliklerinin sayısı ekim ayının ortasında, çekilme ilan edilmeden önceki döneme göre değişmedi.Söz konusu ABD’li yetkili isminin gizli kalması koşuluyla AFP'ye yaptığı açıklamada “Çekilme devam ediyor. Şu an askerlerin sayısı binden az” dedi.AFP’ye göre ABD'nin Suriye’deki petrol sahalarını koruma konusunun yasal olup olmadığı Pentagon'un içinde halen görüşülüyor.Bazı yetkililer halihazırda ABD ile birlikte bölgeyi kontrol eden Kürt unsurların petrol kârında pay sahibi olmak üzere Devlet Başkanı Beşşar Esed rejimi ile bir anlaşmaya varması durumunda Suriye rejiminin söz konusu petrol sahalarına erişimi önleme olasılığını sorguluyor.ABD Savunma Bakanı Mark Esper, ABD'nin Suriye'nin kuzeydoğusundaki petrol yataklarının kontrolüyle ilgili yaptığı açıklamada DEAŞ ve diğer aktörlerin petrol sahalarına  erişiminin kesilmesinin amaçlandığını söyledi.Esper, atıfta bulunduğu ‘diğer aktörlerin’ kimolduklarına ilişkin ise ayrıntı vermedi. Pentagon yetkilileri de Savunma Bakanı’nın söz konusu açıklama ile Suriye rejimi ve Rusya'yı kastedip etmediği konusunda yorum yapmadı.Öte yandan, ABD Merkez Kuvvetler Komutanlığı (CENTCOM),  Suriye’nin kuzeydoğusunda Suriye Milli Ordusu’nun (SMO) yer aldığı bölgeden ABD askeri konvoyuna ateş açıldığını bildirdi.CENTCOM’dan yapılan açıklamada şu ifadeler kullanıldı: “3 Kasım’da Suriye’nin kuzeydoğusunda ABD devriyesi birkaç topçu saldırısına tanıklık etti. Ancak mermiler konvoyun hareket ettiği yoldan 1 kilometre veya daha uzun bir mesafeye düştü. Devriye güçlerine isabet etmedi.”
