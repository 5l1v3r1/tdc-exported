
# آخرین آمار از کدهای بورسی جدید و ۱۱.۱ میلیون سهامدار ایرانی / بیشترین متقاضی

Published at: **2019-11-05T00:00:00+00:00**

Author: ****

Original: [boursepress.ir](http://boursepress.ir/news/138439/%D8%A2%D8%AE%D8%B1%DB%8C%D9%86-%D8%A2%D9%85%D8%A7%D8%B1-%D8%A7%D8%B2-%DA%A9%D8%AF%D9%87%D8%A7%DB%8C-%D8%A8%D9%88%D8%B1%D8%B3%DB%8C-%D8%AC%D8%AF%DB%8C%D8%AF-%D9%88-%DB%B1%DB%B1-%DB%B1-%D9%85%DB%8C%D9%84%DB%8C%D9%88%D9%86-%D8%B3%D9%87%D8%A7%D9%85%D8%AF%D8%A7%D8%B1-%D8%A7%DB%8C%D8%B1%D8%A7%D9%86%DB%8C-%D8%A8%DB%8C%D8%B4%D8%AA%D8%B1%DB%8C%D9%86-%D9%85%D8%AA%D9%82%D8%A7%D8%B6%DB%8C)


        آخرین آمار کد بورسی نشان می دهد با ورود ۳۵۱ هزار سرمایه گذار جدید ، جامعه سهامداران ایرانی به ۱۱ میلیون و ۱۹۳ هزار نفر رسیده و بیشترین متقاضی هم مربوط به ماه گذشته بود.
      
به گزارش پایگاه خبری بورس پرس، شرکت سپرده‌گذاری مرکزی با انتشار آخرین آمار تعداد کدهای صادره و تعداد سهامداران ایرانی و خارجی اعلام کرد : با افزایش ۳۵۱ هزار نفر سرمایه گذار طی هفت ماه سال و دریافت کد سهامداری ، تعداد کدهای صادره به ۱۱ میلیون و ۱۹۳ هزار مورد رسیده است.
از این گروه ، یک میلیون و ۱۸۰ هزار کد حداقل یک تا ۱۰ معامله (خرید یا فروش)، ۱۶۳ هزار کد بین ۱۱ تا ۲۰ معامله و ۲۳۶ هزار کد بیش از ۲۰ معامله را در ماه گذشته انجام داده اند.
براساس این گزارش ، طی ماه های فروردین و اردیبهشت ۵۵ و ۳۹ هزار کد، خرداد و تیر ۲۳ و ۳۴ هزار مورد ، مرداد و شهریور ۴۸ و ۶۱ و مهر هم ۹۱ هزار کد جدید صادر شده است.
همچنین در حالی بیش از ۱۱۲ هزار کد مربوط به افراد حقوقی است که طی هفت ماه سال جاری ، ۱۷۱ کد به متقاضیان خارجی داده شده و آمار این گروه هم به ۱۴۴۵ کد رسید.
انتهای پیام
