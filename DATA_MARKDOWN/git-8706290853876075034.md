
# Συγκλονίζουν τα μηνύματα 26χρονης που βρήκε τραγικό θάνατο στο “φορτηγό της φρίκης” στο Έσσεξ: Δεν μπορώ να αναπνεύσω - ΦΩΤΟ

Published at: **2019-11-03T10:47:00+00:00**

Author: ****

Original: [enikos.gr](http://www.enikos.gr/international/681957/sygklonizoun-ta-minymata-26chronis-pou-vrike-tragiko-thanato-sto-)

Μία 26χρονη από το Βιετνάμ που βρήκε τραγικό θάνατο μέσα στο “φορτηγό της φρίκης” στο Έσσεξ της Βρετανίας έστελνε γραπτά μηνύματα στη μητέρα της λίγο πριν αφήσει την τελευταία της πνοή.
“Πεθαίνω. Δεν μπορώ να αναπνεύσω. Μαμά και μπαμπά σας αγαπάω πάρα πολύ. Συγγνώμη μαμά”, ανέφερε σύμφωνα με τη Daily Mail σε ένα από τα μηνύματα που έστειλε με παραλήπτη τη μητέρα της η άτυχη Pham Thi Tra My.
Ο πατέρας της άτυχης 26χρονης επιβεβαίωσε ότι η κόρη του είναι ένα από τα θύματα του “φορτηγού της φρίκης”.
“Η είδηση ότι η κόρη μου πέθανε στη Βρετανία είναι αληθινή. Είναι οδυνηρό”, είπε μεταξύ άλλων ο πατέρας της 26χρονης.
Η οικογένεια της υποστηρίζει ότι η άτυχη γυναίκα είχε πληρώσει 30.000 λίρες τους διακινητές για να ταξιδέψει μέσω Κίνας στη Βρετανία αναζητώντας μία καλύτερη ζωή.
Πηγή πληροφοριών: Daily Mail
Πηγή ΦΩΤΟ: Daily Mail, EPA
