
# Криклій: Росія має виплатити репарації після деокупації Донбасу

Published at: **2019-11-01T08:54:08+00:00**

Author: ****

Original: [ФАКТИ](https://fakty.com.ua/ua/ukraine/20191101-kryklij-rosiya-maye-vyplatyty-reparatsiyi-pislya-deokupatsiyi-donbasu/)

Після деокупації Донбасу Росії доведеться виплатити репарації, після чого можна буде говорити про відновлення регіону.
Міністр інфраструктури Владислав Криклій в ефірі одного з українських телеканалів заявив, що українці не оплачуватимуть відновлення територій Донбасу.
За його словами, про відновлення регіону можна буде говорити тільки після того, як Росія виплатить репарації.
Читайте: Між обстрілами на Донбасі і “гумконвоями” РФ існує зв’язок – повірений у справах США
Міністр додав, що не можна точно говорити про необхідні засоби для відновлення Донбасу без доступу до окупованих територій.
До слова, глава фракції Слуга народу Давид Арахамія заявив, що проект закону про особливий статус Донбасу почнуть розробляти лише після нормандського саміту.
