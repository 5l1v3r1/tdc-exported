
# 
        محبوبیت ترامپ از ۵ نامزد دموکرات کمتر است
      

Published at: **2019-11-06T15:25:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638467/%D9%85%D8%AD%D8%A8%D9%88%D8%A8%DB%8C%D8%AA-%D8%AA%D8%B1%D8%A7%D9%85%D9%BE-%D8%A7%D8%B2-%DB%B5-%D9%86%D8%A7%D9%85%D8%B2%D8%AF-%D8%AF%D9%85%D9%88%DA%A9%D8%B1%D8%A7%D8%AA-%DA%A9%D9%85%D8%AA%D8%B1-%D8%A7%D8%B3%D8%AA)

به گزارش بولتن نیوز، به نقل از خبرگزاری رویترز، نتایج نظرسنجی مشترک روزنامه واشنگتن پست و شبکه تلویزیونی‌ ای بی سی نیوز حاکی از آن است که محبوبیت دونالد ترامپ کمتر از پنج نامزد دموکرات انتخابات ۲۰۲۰ است.
بر اساس این نظرسنجی، اگر انتخابات آمریکا امروز برگزار شود دونالد ترامپ با حداقل آرا (۳۹ درصد) ریاست جمهوری را به رقبای دموکراتش واگذار می‌کند. در این نظرسنجی محبوبیت بایدن با ۱۷ درصد بیشتر از ترامپ به ۵۶ درصد رسیده است.
همچنین طبق این نظرسنجی در صورتی که انتخابات امروز برگزار شود الیزابت وارن، سناتور ماساچوست با ۵۴ درصد در برابر ۳۹ درصد آرای ترامپ؛ برنی سندرز، سناتور ورمونت، با ۵۶ درصد در برابر ۳۹ درصد آرای ترامپ؛ کاملا هریس، سناتور کالیفرنیا با ۵۲ درصد در برابر ۳۹ درصد آرای ترامپ؛ و پیتر بودجج، شهردار ساوت بند با ۵۲ در صد در برابر ۴۱ درصد، ترامپ را شکست می‌دهند.
این نظرسنجی با شرکت ۱۰۰۳ بزرگسال آمریکا و در تاریخ ۲۷ تا ۳۰ اکتبر با حاشیه خطای ۳.۵ درصد انجام شده است.
انتخابات آمریکا در ۳ نوامبر سال ۲۰۲۰ برگزار می‌شود.
