
# Tudi Al Pacino se podaja v svet televizijskih serij

Published at: **2019-11-05T08:58:03+00:00**

Author: **STA**

Original: [Primorske novice](https://www.primorske.si/kultura/tudi-al-pacino-se-podaja-v-svet-televizijskih-seri)


        Ameriški filmski in gledališki igralec Al Pacino je igral mafijce, morilce in celo satana, zdaj pa se je poglobil v borca proti nacizmu. Upodobil ga bo v TV seriji Hunters, ki jo pripravlja producent in oskarjev nagrajenec Jordan Peele. Odlomek iz serije, katere avtor je David Weil, je objavil ponudnik Amazon Prime Video.
      
SEATTLE > "To ni umor. To je micva," pravi Al Pacino v kratki video najavi, ki daje slutiti, kaj je mogoče pričakovati. Po poročanju portalov, kot sta New York Post in Rolling Stone, bo serija, ki se je sprva imenovala The Hunt, vsebovala deset epizod, predvajati pa jo bodo začeli prihodnje leto.
