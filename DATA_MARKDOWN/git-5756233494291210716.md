
# یک مسؤول سعودی: با حوثی‌ها در مذاکره هستیم

Published at: **2019-11-06T12:53:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620200/%DB%8C%DA%A9-%D9%85%D8%B3%D8%A4%D9%88%D9%84-%D8%B3%D8%B9%D9%88%D8%AF%DB%8C-%D8%A8%D8%A7-%D8%AD%D9%88%D8%AB%DB%8C%E2%80%8C%D9%87%D8%A7-%D8%AF%D8%B1-%D9%85%D8%B0%D8%A7%DA%A9%D8%B1%D9%87-%D9%87%D8%B3%D8%AA%DB%8C%D9%85)


        یک مسؤول سعودی امروز (چهارشنبه) اعلام کرد، کشورش در تلاش برای پایان دادن به جنگ دریمن در حال مذاکراتی با انصارالله است.
      

        آفتاب‌‌نیوز :
      
به نوشته روزنامه فرامنطقه‌ای القدس العربی، یک مسؤول ارشد سعودی امروز به خبرنگاران گفت: ما کانالی را با حوثی‌ها (انصارالله) باز کرده‌ایم و به تماس‌های خود با آنها برای حمایت از صلح در یمن ادامه می‌دهیم.
این در حالی است که یحیی سریع، سخنگوی نیروهای مسلح یمن وابسته به انصارالله شب گذشته اعلام کرد، ائتلاف سعودی در تمام جبهه‌ها حملات خود را ادامه داده و بیش از ۵۲ حمله هوایی را غالبا به استان صعده طی ۲۴ ساعت گذشته ترتیب داد.
سریع خاطرنشان کرد، حملات جنگنده‌های سعودی منجر به خساراتی به خانه‌ها و زمین‌های کشاورزی شهروندان شد.
به گفته سریع، قابل ذکر است ائتلاف سعودی طی روزهای شنبه و یکشنبه بیش از ۱۵۰ حمله هوایی به دو استان صعده و حجه داشت.
این اظهار نظر در حالی است که ولیعهد سعودی و ولیعهد ابوظبی روز گذشته ناظر بر امضای "توافق ریاض" بین جدایی طلبان جنوب مورد حمایت امارات (شورای انتقالی جنوب) و دولت مستعفی یمن در ریاض بودند.
به نظر می‌رسد ولیعهد سعودی سعی دارد پرونده یمن را ببندد هر چند می‌خواهد همچنان کنترل بر جنوب این کشور را در دست داشته باشد.
