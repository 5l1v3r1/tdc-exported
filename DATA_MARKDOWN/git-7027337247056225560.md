
# توقف تردد شناورها به کیش تا اطلاع ثانوی

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696266/%D8%AA%D9%88%D9%82%D9%81-%D8%AA%D8%B1%D8%AF%D8%AF-%D8%B4%D9%86%D8%A7%D9%88%D8%B1%D9%87%D8%A7-%D8%A8%D9%87-%DA%A9%DB%8C%D8%B4-%D8%AA%D8%A7-%D8%A7%D8%B7%D9%84%D8%A7%D8%B9-%D8%AB%D8%A7%D9%86%D9%88%DB%8C)

درپی ناپایداری های جوی و مواج شدن خلیج فارس تردد شناورهای مسافری از بنادر چارک و آفتاب به کیش و بالعکس تا اطلاع ثانوی متوقف شد.
به گزارش ایرنا، در پی ورود سامانه‌های ناپایدار جنوب شرقی به سمت آب‌های هرمزگان، وضعیت جوی در جزیره کیش از ساعاتی قبل متلاطم شد و مواج بودن دریا سبب بروز اخلال در ترددهای دریایی شده است.
مدیرعامل شرکت توسعه و مدیریت بنادر در گفتگو با ایرنا اعلام کرد: با توجه به این تغییرات جوی و مواج شدن دریا تردد تمامی شناورهای مسافری و باری از کیش به بنادر چارک و آفتاب و بالعکس از ساعت از ظهر امروز جمعه ۱۰ آبان ۹۸، بطور کامل متوقف شده است.
علی عرب افزود: این وضعیت احتمالا تا فردا شنبه ادامه خواهد یافت و طبق پیش بینی های صورت گرفته از فردا بعد از ظهر شرایط به حال عادی باز می گردد.
روزانه ۱۲ شناوری شامل ۶ شناور مسافری و ۶ شناور باری بین کیش و جزایر چارک و افتاب تردد می کنند.
علاوه بر تردد صدها مسافر، مجموعه کالاهای مصرفی و ارزاق عمومی جمعیت ۳۸ هزار نفری کیش به وسیله این شناورها از سرزمین اصلی حمل و تامین می شود.
