
# Bimba nasce in auto, i medici aiutano via telefono la mamma a partorire

Published at: **2019-11-01T07:04:55+00:00**

Author: ****

Original: [LaProvinciaDiBiella.it](https://laprovinciadibiella.it/cronaca/bimba-nasce-in-auto-i-medici-aiutano-via-telefono-la-mamma-a-partorire)

Aveva fretta di nascere e, anziché attendere l’arrivo in ospedale, è nata in auto. La vita inizia con un’avventura per la piccola Ginevra che nella notte tra mercoledì e giovedì è venuta alla luce mentre la mamma e il papà stavano cercando di raggiungere il pronto soccorso.E’ successo in via Castellazzo 46.
Poco dopo l’una e mezza è arrivata la chiamata di soccorso. L’infermiere e il medico della centrale del 118 hanno fornito via telefono il supporto e i consigli telefonici alla mamma e al papà fino all’arrivo dell’ambulanza medicalizzata. Ginevra e la mamma ora stanno bene e sono state portate al Sant’Anna di Torino. La piccola è la seconda figlia della coppia eporediese.
