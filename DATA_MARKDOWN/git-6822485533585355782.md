
# سکه ۴ میلیون تومان شد + آخرین قیمت ارز

Published at: **2019-11-03T15:55:00+00:00**

Author: ****

Original: [جامعه خبری تحلیلی الف](https://www.alef.ir/news/3980812134.html)

بازار ارز و طلا امروز روند افزایشی را در پیش گرفتند که البته این روند در بازار طلا و سکه پررنگ‌تر بود؛ به طوریکه سکه تمام طرح جدید و قدیم که مدتی بود به زیر سه میلیون بازگشته بود، امروز دوباره به چهار میلیون رسید.
به گزارش ایسنا، قیمت سکه تمام بهار آزادی طرح جدید در بازار امروز (یکشنبه) با ۲۰ هزار تومان افزایش، به چهار میلیون رسیده است و سکه طرح قدیم نیز با افزایش ۲۵ هزار تومانی، چهار میلیون و ۵۰۰۰ تومان قیمت دارد.
قیمت نیم‌سکه دو میلیون و ۸۰ هزار تومان است که ۱۰ هزار تومان افزایش قیمت را تجربه می‌کند. ربع سکه هم با افزایش ۱۰ هزار تومانی قیمت، یک میلیون و ۲۸۰ هزار تومان معامله می‌شود.
در این میان سکه یک گرمی بیشترین افزایش قیمت (۳۰ هزار تومان) را داشته و ۸۴۰ هزار تومان عرضه می‌شود.
همچنین هر گرم طلای ۱۸ عیار در طلافروشی‌ها با ۳۰۰۰ تومان افزایش قیمت به ۴۰۹ هزار تومان رسیده است.
در بازارهای جهانی نیز  قیمت‌ها صعودی بوده و هر اونس طلا ۱۵۱۴ دلار و ۸۰ سنت معامله می‌شود.

        آخرین نرخ‌های ارزی
      
در بازار هم امروز قیمت‌ها اندکی افزایش یافت و فاصله قیمتی خرید و فروش دلار و یورو بیشتر شد، چراکه پیش از این معمولا نرخ فروش این نوع ارزها ۱۰۰ تومان بیشتر از نرخ خرید آن بود که امروز این فاصله به ۱۵۰ تومان رسید.
بانک‌ها امروز (۱۲ آبان‌ماه) هر دلار آمریکا را ۱۱ هزار و ۲۹۴ تومان و هر یورو را به قیمت ۱۲ هزار و ۴۵۱ تومان خریدند و قیمت خرید هر پوند انگلیس نیز در بانک‌ها ۱۳ هزار و ۹۰۴ تومان اعلام شد.
قیمت ارز مسافرتی هم حدود ۱۳ هزار تومان اعلام شده است.
همچنین صرافی‌های مجاز بانک مرکزی نیز قیمت خرید دلار را ۱۱ هزار و ۱۵۰ تومان و قیمت فروش آن را ۱۱ هزار و ۳۰۰ تومان اعلام کردند که نسبت به روز گذشته قیمت خرید ارز تغییری نکرده، اما قیمت فروش آن ۵۰ تومان افزایش یافته است.
این صرافی‌ها امروز هر یورو را به قیمت ۱۲ هزار و ۴۵۰ تومان می‌خرند و ۱۲ هزار و ۶۰۰ تومان می‌فروشند.
