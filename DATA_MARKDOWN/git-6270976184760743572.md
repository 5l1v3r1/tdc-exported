
# Гончарук прокоментував ухвалення Бюджету-2020

Published at: **2019-11-04T08:20:36+00:00**

Author: **Daria Trokhimovich**

Original: [Рубрика](https://rubryka.com/2019/11/04/goncharuk-prokomentuvav-uhvalennya-byudzhetu-2020/)

Фото kmu.gov.ua3 листопада уряд ухвалив проект Бюджету-2020 до другого читання.
Про це премєр-міністр Олексій Гончарук написав пост у своєму Facebook.
“Уперше це бюджет розвитку країни та безпеки людей.
Наша філософія дуже проста. Держава має не заважати, а навпаки створювати чесні та конкурентні умови для розвитку тих, хто цього прагне та надавати підтримку тим, хто справді цього потребує.
Найвища цінність держави — соціальний капітал, люди з усіма їх надбаннями.Саме тому, ми заклали в Бюджет наступного року розвиток стратегічно важливих напрямків для людей. Один з них — медицина. Зокрема, йдеться про систему екстреної медичної допомоги.
Наш Уряд відходить від загальних тез про турботу до конкретних вимог та соціальних стандартів, які має гарантувати держава своїм громадянам.
Бюджет-2020: вперше без підвищення податків та із скороченням дефіциту, щоб зменшувати борги, які всі мають віддавати. Ми відходимо від такої практики.

        Ми будемо більше заробляти всередині країни — за рахунок приватизації, внутрішніх та зовнішніх інвестицій, лібералізації ринків.
      
У проекті багато інноваційних речей, в яких закладена капіталізація зростання. За рахунок цього у нас будуть кошти, щоб підвищувати соціальні стандарти.
Справжні зміни ніколи не даються легко. Для того, щоб вони були відчутними вже в наступних роках, ми з колегами працюємо 24/7 вже понад 60 днів.
Завтра (5 листопада) об 11.00 ми всім складом Уряду презентуємо головний фінансовий документ країни в наступному році для всіх українців. Онлайн”, – написав прем’єр.
 
