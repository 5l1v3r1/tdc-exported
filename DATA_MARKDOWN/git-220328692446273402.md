
# Неофит: Празникът вдъхновява за благото на народа

Published at: **2019-11-01T11:29:00+00:00**

Author: **Редактори**

Original: [Стандарт Новини](https://standartnews.com/balgariya-obrazovanie/neofit-praznikt-ni-vdkhnovyava-za-blagoto-na-naroda-405549.html)

„Този прекрасен празник ни вдъхновява да работим за благото на нашия народ и на всички, които са възлюбили Христовата вяра. За много години!“.
С тези думи Негово светейшество Българският патриарх Неофит се обърна към всички българи по повод днешния празник 1 ноември – Денят на народните будители.
Патриарх Неофит присъстваше на церемонията по издигане на националното знаме пред сградата на президентството и на официалното слово на президента Румен Радев по повод празника.
Държавният глава и върховен главнокомандващ на Въоръжените сили Румен Радев прие почетния строй на Националната гвардейска част. Беше изпълнен химнът на България от гвардейския представителен духов оркестър.
Сред присъствалите на церемонията бяха още вицепрезидентът Илияна Йотова, представители на администрацията на президента, граждани.
