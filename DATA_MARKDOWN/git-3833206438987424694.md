
# Славия без треньора си срещу Локо заради лична трагедия

Published at: **2019-11-04T08:42:00+00:00**

Author: ****

Original: [Plovdiv24.bg](https://www.plovdiv24.bg/sport/910959.html)

Златомир Загорчич няма да може да води Славия в утрешното домакинство на Локомотив Пловдив. Двубоят в "Овча купел" е от 15:00 часа. Причината е кончината на неговия баща.
Погребението ще е утре по обед и няма как сръбският специалист да е на стадиона. В негово отсъствие занимания и самият мач ще се водят от помощника му Мартин Кушев, съобщава "Тема Спорт". Именно той говори пред медиите след последния двубой с Витоша в Бистрица, спечелен с 1:0.
Тогава Заги е бързал да си тръгне за Нови Сад. Още за срещата с последния в елита имаше вариант Кушев да е старши треньор, а Загорчич да се прибере до Сърбия. Той обаче остана. Сега обаче, след развоя на събитията, бившият национал на България няма как да води отбора в домакинството на Локомотив (Пловдив).
