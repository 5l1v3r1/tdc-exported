
# СБУ попередила незаконний збут комплектуючих до бойових літаків МіГ-29

Published at: **2019-11-05T15:46:00+00:00**

Author: ****

Original: [ZIK.UA](https://zik.ua/news/2019/11/05/sbu_poperedyla_nezakonnyy_zbut_komplektuyuchyh_do_boyovyh_litakiv_mig29_1684181)


        Контррозвідники та слідчі СБУ встановили, що з однієї з військових частин було викрадено комплектуючі та запасні деталі до літаків МіГ-29 для продажу. Зловмисники намагались збути продукцію представнику комерційної структури.
      
Про це повідомили у пресцентрі СБУ.
У відомстві зазначили, що розкрадання та реалізацію обладнання для військових літаків блокувала на Львівщині Служба безпеки України.
«Правоохоронці затримали фігурантів справи під час передачі підприємцю викраденого військового майна. Під час обшуків у помешканнях та автомобілях зловмисників вилучено велику кількість запасних частин та комплектуючих до бойових літаків МіГ-29, а також гроші, одержані незаконним шляхом», – йдеться у повідомленні.
Фігурантам справи оголошено про підозру. Тривають слідчі дії.
Нагадаємо, СБУ викриває агентів спецслужб РФ, за провали звільнено начальника російського розвідцентру.
