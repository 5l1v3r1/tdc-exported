
# На Донбас відправили понад 15 тонн гумдопомоги

Published at: **2019-11-07T14:06:24+00:00**

Author: ****

Original: [Слово і Діло](https://www.slovoidilo.ua/2019/11/07/novyna/suspilstvo/donbas-vidpravyly-15-tonn-humdopomohy)


        На окуповану територію Донецької області через контрольний пункт в'їзду-виїзду «Новотроїцьке» пройшли 2 вантажівки з більш ніж 15 тоннами гуманітарної допомоги.
      
Про це повідомляє пресслужба Державної прикордонної служби України, у четвер, 7 листопада.
За даними відомства, допомогу жителям тимчасово окупованих територій Донбасу передав Міжнародний комітет Червоного Хреста. Зокрема, жителі окупованих територій отримали меблі та продуктові набори.
«Через КПВВ «Новотроїцьке» до ТОТУ прослідувало дві вантажівки з гуманітарним вантажем (продуктові набори, меблі) від Міжнародного комітету Червоного Хреста загальною вагою 16,48 тонни», - заявили в ДПСУ.
Нагадаємо, австрійська влада погодилася надати 500 тис. євро Міжнародному комітету Червоного Хреста і ще 500 тис. євро австрійським неурядовим організаціям для надання допомоги Донбасу.
Також Німеччина виділила один мільйон євро для підтримки постраждалих внаслідок війни на Донбасі.
Хочете обговорити цю новину? Долучайтеся до телеграм-чату CHORNA RADA
