
# САЩ се оттеглят от Парижкото споразумение за климата

Published at: **2019-11-05T00:16:00+00:00**

Author: ****

Original: [Blitz.bg](https://blitz.bg/svyat/sashch-se-otteglyat-ot-parizhkoto-sporazumenie-za-klimata_news707410.html)

https://blitz.bg/svyat/sashch-se-otteglyat-ot-parizhkoto-sporazumenie-za-klimata_news707410.html Blitz.bg

        Съединените щати официално са започнали процеса по оттегляне от Парижкото споразумение за климата. Това съобщи държавният секретар на САЩ Майк Помпео в Twitter.
      
Процесът на излизане стартира във вторник, 5 ноември. Помпео е подчертал, че САЩ се гордеят с репутацията си на световен лидер в областта на намаляването на вредните емисии в атмосферата.Както съобщават световните издания, позовавайки се на Държавния департамент на САЩ, държавата е изпратила официално уведомление до ООН за оттегляне от споразумението. Процесът ще приключи след година.Президентът на САЩ Доналд Тръмп обяви оттеглянето си от Парижкото споразумение за климата през юни 2017 г., тъй като смяташе, че документът налага непрозрачни икономически задължения на американските компании и данъкоплатците. Той допусна тогава, че по-късно Вашингтон може да се присъедини отново към договора, но при по-благоприятни условия.Споразумението за изменение на климата беше подписано през 2015 г., като то бе подкрепено от 197 държави. Целта на пакта е да не се допусне средната глобална температура да надвиши повече от два градуса по Целзий в сравнение с нивото преди развитието на индустрията. Подписвайки договора, САЩ се задължиха да намалят обема на парниковите газове, излъчвани в атмосферата, с 26 процента до 2025 г. в сравнение с нивото от 2005 г.Превод и редакция: БЛИЦ
