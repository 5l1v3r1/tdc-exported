
# Diatta laat zich uit over interesse PSG: “Wat moet komen, zal komen”

Published at: **2019-11-06T07:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902598/diatta-laat-zich-uit-over-interesse-psg-wat-moet-komen-zal-komen-.html)


        Krépin Diatta zou al sinds vorig seizoen op de radar van het Frans Paris Saint-Germain staan. Vanavond neemt de buitenspeler het op tegen de Franse grootmacht. Tegenover Het Laatste Nieuws laat hij zich uit over zijn toekomst.
      
"Zeker nu is het niet het moment om daarover te praten", begint Diatta. "Ik probeer zo goed mogelijk mijn werk te doen en denk niet aan een mogelijke transfer. Wat moet komen, zal komen. Nu probeer ik zo veel mogelijk plezier te beleven en dat zal tegen PSG niet anders zijn. Momenteel ben ik niet bezig met de interesse van PSG, wél met de wedstrijd tegen hen."
Diatta is nog op zoek naar zijn beste vorm. "Door de Africa Cup heb ik niet echt een voorbereiding gehad, maar ik ben al het hele seizoen rustig. Ik heb er vertrouwen in dat mijn goeie vorm snel zal terugkeren." Diatta gelooft in een stunt tegen de Fransen. "De sfeer is goed, we zijn relaxed. Mentaal zijn we klaar, de rest zullen we wel zien."
