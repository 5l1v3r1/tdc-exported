
# Αποκλειστικές πόζες από τη «Μήδεια» που έρχεται στο «Θησείον»

Published at: **2019-11-07T12:25:00+00:00**

Author: ****

Original: [enikos.gr](http://www.enikos.gr/mpouz/682845/apokleistikes-pozes-apo-ti-mideia-pou-erchetai-sto-thiseion)

ΑΠΑΓΟΡΕΥΜΕΝΗ ΑΤΖΕΝΤΑ
ΑΠΟΚΛΕΙΣΤΙΚΟ
Του ΒΑΣΙΛΗ ΜΠΟΥΖΙΩΤΗ
Σου έχω εντυπωσιακότατο αποκλειστικό φωτογραφικό υλικό από την υποσχόμενη «Μήδεια»που ε-ε-ε-ερχεται στο φιλόξενο «Θησείον»με ισχυρότατο θίασο!Δες το, κλάψε από τα γέλια και πάμε να στα πω όλα...Η ανατρεπτική σατιρική κωμωδία       του σπουδαίου μας Μποστ ανεβαίνει σε διασκευή,απόδοση στίχων,σκηνοθεσία του πολύσχιδή Νικορέστη Χανιωτάκη, με Μήδεια ... τον χαρισματικό Μάκη Παπαδημητρίου,ενώ πλάι του έχει τους καίριους Κώστα Τριανταφυλλόπουλο, Γιάννη Δρακόπουλο, Νίκο Πουρσανίδη, Γεράσιμο Σκαφίδα, Μπέτυ Αποστόλου, Άννα Κλάδη. Στον ρόλο της Καλόγριας Πόλυ η εξαίρετη Μίνα Αδαμάκη!Η μουσική της παράστασης είναι πρωτότυπη, παίζεται ζωντανά επί σκηνής από τους ηθοποιούς και φέρει την υπογραφή της Monika! Η παράσταση του Θησείου φιλοδοξεί, με την σύγχρονη ματιά που χαρακτηρίζει τους ανθρώπους του, να μεταδώσει τον σπουδαίο σατιρικό λόγο του Μποστ που ασχολήθηκε με τόσο χιούμορ και ευαισθησία με τα πάθη και τα λάθη της σύγχρονης ελληνικής κοινωνίας
Λίγα λόγια για το έργο:
Η «Μήδεια» του Μέντη Μποσταντζόγλου (Μποστ) αποτελεί μια από τις κορυφαίες κωμωδίες της σύγχρονης ελληνικής δραματουργίας κι έχει σημειώσει τεράστια επιτυχία ανά περιόδους στο θέατρο Στοά με την Λήδα Πρωτοψάλτη και τον Θανάση Παπαγεωργίου, όπως επίσης από άλλους θιάσους σε καλοκαιρινές περιοδείες στην Ελλάδα. Η τελευταία φορά που ανέβηκε στην χώρα μας ήταν το 2015 στο πλαίσιο του Φεστιβάλ Αθηνών & Επιδαύρου.
Απ’ το πρώτο ανέβασμα του έργου το 1993, το χιούμορ του Μποστ, που ήθελε «οι θεατές περισσότερο να χαμογελάνε και λιγότερο να χαχανίζουν», πέτυχε το στόχο του και δημιούργησε μια μοναδική σάτιρα βασισμένη στις πιο τραγικές ιστορίες της αρχαίας δραματουργίας. Με την μοναδικότητα της γραφής του, ο Μποστ μετατρέπει την τραγική ηρωίδα του Ευριπίδη σε μια -μέχρι δακρύων από τα γέλια- κωμικοτραγική φιγούρα και παράλληλα, με αριστοφανικές μεταφορές και συνεχείς παρερμηνείες, καυτηριάζει τη νεοελληνική πραγματικότητα.
Όπως ο ίδιος αναφέρει χαρακτηριστικά: «Πρόκειται για ένα έργο που επικρίνει τους επικριτάς, προβληματίζει τους κριτάς και ελευθερώνει τους θεατάς».
Υπόθεση:
Στη Μήδεια, ο Μέντης Μποσταντζόγλου (Μπόστ) ξεκίνησε να γράψει ένα έργο βασισμένο στην ομώνυμη τραγωδία του Ευριπίδη και κατέληξε να μιλάει σε δεκαπεντασύλλαβο για μια γυναίκα στυγνή, κακούργα δολοφόνισσα, που έσφαξε τα παιδιά της επειδή ήτανε κάτι παλιόπαιδα που δεν παίρνανε τα γράμματα και δεν θέλανε να δουλέψουν. Σαν να μην της έφταναν όλα αυτά είχε κι έναν άντρα, τον Ιάσωνα, που την κεράτωνε από πάνω με μία καλόγρια! Έτσι, θολωμένη η Μήδεια αρπάζει το χασαπομάχαιρο απ’ την κουζίνα και φευ! Αντί να σφάξει τα παιδιά της σκοτώνει κάτι συμμαθητές τους που είχανε πάει στο σπίτι να τα συναντήσουν.
Συντελεστές:
Διασκευή – Απόδοση στίχων – Σκηνοθεσία: Νικορέστης Χανιωτάκης
Πρωτότυπη μουσική * : Monika
Σκηνικά: Αρετή Μουστάκα
Κοστούμια: Χριστίνα Πανοπούλου
Χορογραφίες-Επιμέλεια κίνησης: Ειρήνη – Ερωφίλη Κλέπκου
Φωτισμοί: Χριστίνα Θανάσουλα
Βοηθός σκηνοθέτη: Μαριάννα Παπασάββα
Οργάνωση παραγωγής: Αναστασία Γεωργοπούλου
Φωτογραφίες: Αγγελική Κοκκοβέ
Παραγωγή: Μυθωδία
Επικοινωνία: BrainCo
Διανομή:
Μήδεια Μάκης Παπαδημητρίου
Οιδίποδας Κώστας Τριανταφυλλόπουλος
Ευριπίδης Γιάννης Δρακόπουλος
Ιάσωνας Νίκος Πουρσανίδης
Τροφός Γεράσιμος Σκαφίδας
Αντιγόνη Μπέτυ Αποστόλου
Κορυφαία Χορού Άννα Κλάδη.Στον ρόλο της Καλόγριας Πόλυ η Μίνα Αδαμάκη!
