
# Дубневича готові взяти на поруки група нардепів

Published at: **2019-11-01T11:36:23+00:00**

Author: ****

Original: [Українська правда](https://www.pravda.com.ua/news/2019/11/1/7230732/)

Вищий антикорупційний суд обирає запобіжний захід депутату Ярославу Дубневичу, якого підозрюють у заволодінні 93 мільйонів гривень при закупівлях "Укрзалізниці".
Джерело: трансляція судового засідання "Центру протидії корупції"
Деталі: Адвокат заявив, що за Дубневича готові поручитися його колеги з Верховної Ради.
На поруки Ярослава Дубневича "під письмове зобов'язання" готові взяти народні депутати Ігор Палиця, Віктор Бондар, Тарас Батенко, Анатолій Урбанський, Петро Юрчишин, Віктор Балога, Антон Кіссе, Сергій Мінько та Ігор Колихаєв.
Частина з них присутні на засіданні суду.
Усі поручителі – з парламентської групи "За майбутнє", в яку входить Дубневич.
