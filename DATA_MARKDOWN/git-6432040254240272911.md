
# Zadzwonił na numer alarmowy informując, że chce popełnić samobójstwo. Okazało się, że nie miał pieniędzy na bilet autobusowy

Published at: **2019-11-04T16:30:27+00:00**

Author: ****

Original: [Gazeta Olsztyńska](http://gazetaolsztynska.pl/615536,Zadzwonil-na-numer-alarmowy-informujac-ze-chce-popelnic-samobojstwo-Okazalo-sie-ze-nie-mial-pieniedzy-na-bilet-autobusowy.html)


        W sobotę (2 listopada) około godziny 17:00 na numer alarmowy dodzwonił się mężczyzna grożąc, że zrobi sobie krzywdę. Zgłoszenie zostało przekazane policjantom, którzy natychmiast ustalili personalia dzwoniącego.
      
Zaangażowani do działań funkcjonariusze zapukali do jego drzwi. W trakcie rozmowy z mężczyzną okazało się, że nie chce on nikomu zrobić krzywdy, a policyjny patrol był mu potrzebny, by go podwieźć na leczenie odwykowe. Za wywołaną bezpodstawną czynność funkcjonariusze wręczyli mu ,,bilet’’ w postaci 500 złotowego mandatu.Policjanci przypominają i ostrzegają - przed wybraniem numeru alarmowego każdy powinien się zastanowić czy sprawa, z którą dzwoni, wymaga interwencji policji, ponieważ wzywając ją bezpodstawnie, można przyczynić się do nieudzielenia pomocy innej osobie, która naprawdę takiej pomocy potrzebuje, a do której - w wyniku np. głupiego żartu - patrol policji nie dotrze.Za bezpodstawne wezwanie służb ratunkowych zgodnie z art. 66 Kodeksu wykroczeń sprawca podlega karze aresztu (od 5 do 30 dni), karze ograniczenia wolności lub karze grzywny do 1500 złotych. Źródło: KPP Braniewo
