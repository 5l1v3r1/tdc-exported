
# На Буковині викрили схему незаконного оформлення євроблях

Published at: **2019-11-06T15:55:07+00:00**

Author: ****

Original: [ФАКТИ](https://fakty.com.ua/ua/ukraine/20191106-na-bukovyni-vykryly-shemu-nezakonnogo-oformlennya-yevroblyah/?utm_source=telegram&utm_medium=social&utm_campaign=live)

На Буковині СБУ викрила механізм незаконного оформлення автомобілів з іноземною реєстрацією, який завдав збитків державі мінімум на 3 млн грн.
Посадовець митного посту Вадул-Сірет разом зі спільником організували незаконну схему легалізації іномарок, які перебували на території України в режимі тимчасового ввезення.
Зловмисники вносили до баз даних недостовірні відомості про виїзд транспортних засобів за межі країни без фактичного перетину ними державного кордону.
Схема дозволяла водіям уникнути штрафу в розмірі 170 тис. грн за нелегальне використання автомобілів.
Читайте: У Києві працівники СБУ незаконно прослуховували телефони і продавали дані
На Буковині викрили схему незаконного оформлення євроблях / 2 фотографии
За таку послугу водії євроблях мали заплатити від €500 до €1000.
Щоб отримати гроші, зловмисники використовували як посередників своїх родичів та знайомих, а також колишніх працівників правоохоронних органів.
За місяць їм вдалося незаконно оформити майже 30 автомобілів. Це завдало державі збитків на понад 3 млн грн.
Правоохоронці з’ясовують суму інших ймовірних втрат держбюджету, завданих протиправною діяльністю.
Відкрите кримінальне провадження за ч. 3 ст. 368.
Раніше Факти ICTV писали, як виглядає “цвинтар” євроблях в Ужгороді.
