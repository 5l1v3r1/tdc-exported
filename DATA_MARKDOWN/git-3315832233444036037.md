
# A fost deslușită soarta lui Otzi, bărbatul descoperit în 1991, după ce a stat conservat în gheață vreme de 5.300 de ani

Published at: **2019-11-01T06:44:09+00:00**

Author: **Jurnal.md**

Original: [Jurnal.md](http://jurnal.md/ro/news/c9e71e00616248c3/a-fost-deslusita-soarta-lui-otzi-barbatul-descoperit-in-1991-dupa-ce-a-stat-conservat-in-gheata-vreme-de-5-300-de-ani.html?utm_source=RSS&utm_medium=RSS&utm_campaign=RSS)


        Oamenii de știință au aflat noi indicii despre călătoria finală a lui Otzi, omul ucis de o săgeată acum 5.300 de ani, a cărui mumie s-a păstrat mii de ani într-un ghețar din Europa, informează CNN.
      
Cel mai recent studiu, publicat în jurnalul Plos One, a examinat "subfosile" de vegetație care au rămas înghețate 5.300 de ani alături de Otzi.
Mumia glaciară s-a păstrat înghetață peste ani, până când a fost descoperită de un cuplu de alpiniști, în Alpii italieni, în 1991. De atunci până acum, aproape fiecare părticică a sa a fost analizată, încercând să afle timbrul vocii, conținutul stomacului sau felul în care a murit.
În ultimii 25 de ani, corpul mumificat a oferit oamenilor de știință indicii importante despre felul în care se desfășura viața în regiunea Alpilor în urmă cu mii de ani, scrie Digi24.
Noul studiu a oferă indicii asupra traseului străbătut de Otzi pe ghețar. Cercetătorii de la Universitatea Glasgow și Innsbruck a recuperat cel puțin 75 de specii de mușchi și alte forme de vegetație care s-au conservat alături de Otzi. Doar 30% dintre acestea sunt locale, ceea ce înseamnă că restul au fost transportate la locul în care acesta a murit din altă parte.
Acestea descoperiri se adaugă unui studiu din 2007 care a reconstituit ultimele 33 de ore din viața lui Otzi. Acesta ar fi călătorit din zone calde până în zone muntoase, la altitudini de 3000 de metri.
Cercetătorii au dat naștere și unei teorii privind moartea lui Otzi: bărbatul s-ar fi întors în satul lui după o călătorie în Alpi, însă a avut parte de un conflict care l-a forțat să se întoarcă în munți.
Mumia Otzi și bunurile sale au fost păstrate din 1998 le Muzeul Arheologic din Bolzano, Italia. Numele Otzi vine de la zona în care s-a făcut descoperirea - regiunea Otztal din Alpi.
Otzi a trăit cândva între 3100 și 3370 înainte Erei Noastre, avea 1,57 metri înălțime și 50 kg. A murit la 46 de ani, o vârstă înaintată pentru acea perioadă. Hainele sale erau făcute din piele. Corpul său avea zeci de tatuaje.
Bărbatul traversa o zonă din Alpi când a fost rănit de o săgeată primită în umăr. Vârful săgeții a rămas în umărului lui și a fost găsit abia în 2001. Se crede că a murit la scurt timp, după ce săgeata i-a găurit o arteră importantă. Alături de el a fost găsit un arc și săgeți și o toporișcă.
Corpul său a rămas conservat în gheață până în 1991.
