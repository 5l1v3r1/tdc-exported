
# باند بزرگ مواد مخدر در شهرستان دلفان منهدم شد

Published at: **2019-11-04T16:41:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544971.html/%D8%A8%D8%A7%D9%86%D8%AF-%D8%A8%D8%B2%D8%B1%DA%AF-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D8%AF%D9%84%D9%81%D8%A7%D9%86-%D9%85%D9%86%D9%87%D8%AF%D9%85-%D8%B4%D8%AF)

باند بزرگ مواد مخدر در شهرستان دلفان توسط سربازان گمنام امام زمان(عج) منهدم و بیش از 5 کیلو گرم شیشه و 10 کیلوگرم هروئین کشف و ضبط شد.
به گزارش شبکه اطلاع رسانی راه دانا؛ به نقل از سفیرافلاک، سربازان گمنام امام زمان (عج) در ادامه عملیات های ضربتی خود برعلیه باندهای مهم توزیع مواد مخدر و صنعتی موفق شدند یک باند فعال دیگر را منهدم و مقدار ۵٫۱ کیلوگرم شیشه و ۱۰ کیلوگرم هروئین را کشف کنند .
این باند مواد مخدر، محموله را از تهران بارگیری و به مقصد دلفان در حرکت بود که با اشراف اطلاعاتی ماموران اداره اطلاعات دلفان، این باند منهدم شد.
اعضای این باند مواد مخدراز ابتدای فعالیت خود تا زمان دستگیری در رصد اطلاعاتی قرار گرفته بودند و قبل از اینکه به مقصد برسند در مبادی ورودی شهرستان دلفان در منطقه گاماسیاب محور نورآباد -نهاوند مورد ضربه قرار میگیرند .در جریان این عملیات دو نفر دستگیر و یک خودرو نیز توقیف شده است؛ اداره اطلاعات شهرستان دلفان با اخطارجدی به باندهای تهیه و توزیع موادمخدر و سوداگران مرگ اعلام کرد، دلفان محل امنی برای فعالیت آنان نیست و به شدت با سوداگران برخورد خواهد کرد .اداره اطلاعات شهرستان دلفان در یک سال گذشته اقدامات چشمگیری در راستای دستگیری اعضای باندهای مهم توزیع کننده مواد مخدر و صنعتی داشته است، اقتدار و اشراف اطلاعاتی سربازان گمنام امام زمان(عج) در دلفان در شناسایی سرشاخه های اصلی و انهدام باندهای مهم تولید کننده و توزیع کننده مواد صنعتی و مخدر، موجب شده این منطقه برای فعالیت سوداگران مرگ ناامن باشد.
ماموران اداره اطلاعات دلفان در یک سال گذشته حدود ۱۲ عملیات جداگانه داشته اند که موفق به کشف حدود دو هزار و ۳۰ کیلوگرم انواع مخدر و مواد پیش ساز مواد مخدر و صنعتی شده اند که آمار کشفیات چشمگیر است.
انتهای پیام/
