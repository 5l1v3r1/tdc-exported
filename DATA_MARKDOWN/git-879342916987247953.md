
# У Кабміні повідомили про плани провести цифровий перепис населення

Published at: **2019-11-06T16:30:02+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/kabmini-povidomyly-pro-plany-provesty-cyfrovyj-perepys-naselennya)


        У Кабміні розглядають можливість проведення цифрового перепису населення в Україні.
      
Про це заявив прем'єр-міністр Олексій Гончарук на брифінгу за підсумками засідання уряду, в середу, 6 листопада.
За словами Гончарука, Кабмін планує провести цифрову перепис населення за допомогою статистичних та математичних методів.
«Перепис важливий для того, щоб дати відповіді на велику кількість питань... До кінця року ми плануємо провести цифровий перепис населення за допомогою різних статистичних та математичних методів. За рахунок роботи з реєстрами... Ми потім подивимося, що ще ми хочемо знати», – сказав прем'єр-міністр.
Як відомо, перепис населення за 28 років незалежності України проводили тільки один раз – в 2001 році.
Нагадаємо, Кабінет міністрів погодив терміни проведення наступного перепису населення України. Він відбудеться в листопаді-грудні 2020 року.
Хочете обговорити цю новину? Долучайтеся до телеграм-чату CHORNA RADA
