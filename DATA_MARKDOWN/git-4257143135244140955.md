
# A lúgos orvos perének folytatása ellen tüntettek Budapesten

Published at: **2019-11-04T21:58:21+00:00**

Author: **Infostart / MTI**

Original: [infostart](https://infostart.hu/belfold/2019/11/04/a-lugos-orvos-perenek-folytatasa-ellen-tuntettek-budapesten)

Szentesi Éva író, Péterfy-Novák Éva író és Mérő Vera nőjogi aktivista szervezett békés demonstrációt.
A résztvevők a lúgos orvosként ismertté vált B. Krisztián orvos-kórházigazgató alkotmányjogi panasza ellen tiltakoztak. A férfit életveszélyt okozó testi sértés és más bűncselekmények miatt 11 év fegyházban letöltendő börtönbüntetésre ítélte a Kúria, mert az ítélet szerint megcsonkította és maradandó károsodást okozott volt barátnőjének.
B. Krisztián alkotmányjogi panaszt nyújt be november 5-én. Az ügye még folyamatban volt, amikor megváltozott a Büntetőeljárási törvény, és emiatt B. Krisztián úgy véli, alkotmányos jogai sérülhettek. (A panasz lényege szerint a régi törvény alapján még lehetett beadni jogorvoslati kérelmet, az új szerint már nem, és e változással elesett egy alkotmányos lehetőségétől - foglalta össze az Index.) Azt szeretné, hogy emiatt semmisítsék meg a jogerős ítéletet.
Az Alkotmánybíróság (Ab) november 5-én dönt arról, hogy helyt ad-e az alkotmányjogi panasznak. Az Ab jelenleg a Parlament egyik irodahelyiségében ülésezik a Donáti utcai épület felújítása miatt, ezért vonultak a képviselők a meghirdetett alkotmánybírósági helyszín helyett a Kossuth térre.

        Nyitókép: MTI/Mónus Márton
      
