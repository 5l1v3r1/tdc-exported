
# Matrimonio a prima vista sei mesi dopo: la 27enne di Ardea ci avrà ripensato?

Published at: **2019-11-05T16:40:03+00:00**

Author: **Redazione**

Original: [Il Corriere della Città](https://www.ilcorrieredellacitta.com/news-ardea/matrimonio-a-prima-vista-sei-mesi-dopo-la-27enne-di-ardea-ci-avra-ripensato.html)

Matrimonio a prima vista sei mesi dopo. Andrà in onda stasera, martedì 5 novembre 2019, su Real Time, l’attesissima puntata per conoscere gli sviluppi delle storie delle tre coppie che hanno deciso di sposarsi “a scatola chiusa”. 
Il programma, com’è noto, mette infatti insieme in un unione perfettamente legale due sconosciuti, che si incontrano per la prima volta sull’altare. Nell’edizione 2019 ha partecipato anche una cittadina di Ardea, Ambra Radicioni, che ha sposato il 32enne di Terni organizzare di eventi Marco Rompietti.
Matrimonio a prima vista: la scelta finale
Dopo il fatidico sì, le coppie hanno avuto 5 settimane di tempo per conoscersi e decidere alla fine se continuare il loro matrimonio o chiedere il divorzio.
Ebbene, dopo un percorso fatto di alti e bassi, la coppia ha deciso di separarsi. In particolare è stata Ambra a voler cessare quest’avventura, al contrario di Marco, che fin dall’inizio era apparso subito molto “preso” dalla storia, il quale avrebbe voluto dare un seguito al matrimonio anche a telecamere spente per così dire.
Tra i due però non è scoccata mai la scintilla sebbene nel corso delle puntate la coppia abbia mostrato una certa complicità, più vicina ad un rapporto di amicizia che di amore tuttavia. 

        GUARDA QUI IL VIDEO DELL’ULTIMA PUNTATA
      
In questa edizione di Matrimonio a Prima Vista soltanto una coppia è rimasta insieme dopo 5 settimane (la seconda in assoluto per ciò che riguarda l’edizione italiana del programma) mentre l’altra ha deciso di separarsi: nel primo caso parliamo di Cecilia e Luca, nell’altro di Fulvio e Federica. Ma dopo sei mesi sarà cambiato qualcosa? Vediamo cosa riserva allora l’attesa puntata di Matrimonio a prima vista sei mesi dopo.
Matrimonio a prima vista sei mesi dopo sarà in onda stasera su Real Time dalle ore 21.10. I clienti Dplus tuttavia hanno già potuto guardare la puntata in anteprima. Grazie al Vicolo delle News tuttavia proviamo a darvi le anticipazioni.
Ecco allora qualche anteprima. Anche l’unica coppia che aveva deciso di rimanere assieme, quella formata da Luca e Cecilia, ha deciso di prendere strade diverse. 
Ambra, la 27enne di Ardea, continua a sentirsi con Marco, ma di storia d’amore proprio non vuol sentirne parlare.
Il format di Matrimonio A Prima Vista
La trasmissione, che porta alla selezione, attraverso un team di esperti formato da una sessuologa, un sociologo e uno psicoterapeuta, di tre coppie che secondo la scienza possono essere molto affini, ha visto il via della sua seconda stagione proprio questa sera su Real Time.
Gli esperti, dopo aver valutato attraverso un lungo provino le caratteristiche di ogni partecipante, scelgono tre uomini e le tre donne e li abbinano a coppie, senza però mai farli vedere tra loro fino al momento del matrimonio, che avverrà dopo soli 15 giorni dalla selezione.
Dopo il fatidico sì, le coppie hanno 5 settimane di tempo per conoscersi e decidere alla fine se continuare il loro matrimonio o chiedere il divorzio.
