
# Трамп намагався отримати доступ до викраденого електронного листування Гілларі Клінтон — CNN

Published at: **2019-11-03T08:57:00+00:00**

Author: ****

Original: [НВ](https://nv.ua/ukr/world/countries/tramp-hotiv-distati-listuvannya-klinton-novini-ssha-50051335.html)

Про це йдеться в матеріалах розслідування спецпрокурора США Роберта Мюллера, передає CNN.
Повідомляється, що американські ЗМІ в суді домоглися публікації Міністерством юстиції США матеріалів розслідування можливих зв’язків Трампа з Росією під час виборів 2016 року, яке проводив спецпрокурор Мюллер.
В першій частині сказано, що Трамп під час розмови зі своїми підлеглими вимагав дістати електронні листи, які, за даними американської розвідки, були викрадені Росією. Тоді ексрадник Трампа з безпеки Майкл Флінн заявляв, що для отримання листування може використати свої розвідувальні джерела.
В середині жовтня 2019 року Держдепартамент США завершив внутрішнє розслідування щодо листування колишнього державного секретаря Гілларі Клінтон, яке тривало три роки.
Читайте також:
Іван Яковина1 листопада: Трамп із Зеленським біля каміна
У 2015 році ФБР дізналося, що Гілларі Клінтон, перебуваючи на посаді держсекретаря США, використовувала особисту скриньку електронної пошти для службового листування.
Тодішній глава ФБР Джеймс Комі різко розкритикував Клінтон за її «вкрай недбалу» поведінку, але не побачив ніяких доказів злочинних намірів.
У листопаді 2016 року Комі заявляв, що ФБР не відновлюватиме розслідування у справі про електронне листування Клінтон.
Нагадаємо, що спецпрокурор Роберт Мюллер за час майже дворічного розслідування не знайшов доказів змови між виборчим штабом президента США Дональда Трампа і росіянами під час виборів президента 2016 року.
Розслідування Мюллера встановило, що Москва втрутилася в президентські вибори за допомогою хакерських атак і поширення дезінформації, щоб підтримати кандидатуру Трампа. У рамках цієї лінії були засуджені кілька колишніх учасників виборчої кампанії Трампа.
