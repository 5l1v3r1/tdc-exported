
# Fonseca: “Decisiva solo per il Borussia. Mi taglierei lo stipendio per giocare meno partite” – AUDIO – FOTO

Published at: **2019-11-06T18:45:17+00:00**

Author: **Redazione**

Original: [Forzaroma.info](https://www.forzaroma.info/news-as-roma/borussia-mgladbach-roma-a-breve-la-conferenza-stampa-di-fonseca-e-pau-lopez/)

Paulo Fonseca e Pau Lopez incontrano i giornalisti in conferenza stampa in vista del match di Europa League con il Borussia Moenchengladbach. Dopo la rifinitura di questa mattina a Trigoria, i giallorossi sono volati in Germania e hanno parlato al Borussia Park della sfida di domani.

        FONSECA
      
Vuole fissare l’importanza dell’Europa League per la Roma?Chi lavora a Roma deve sempre pensare a vincere. E’ un’altra competizione ma noi giochiamo sempre per vincere. Non è importante la competizione ma vincere la prossima partita. Domani giocheremo contro una grande squadra e dobbiamo pensare a vincere.
Dopo il rigore inesistente ammesso sia dall’arbitro e ribadito in conferenza oggi dall’allenatore del Moenchengladbach, si aspetta una grande attenzione da parte del direttore di gara domani? La partita è decisiva domani per la Roma?Sarà più decisiva per il Borussia, ma sarà importante anche per noi. E’ diversa dalla prima, questa questione dell’arbitro è passata. Non ci pensiamo adesso. Dobbiamo pensare domani a lottare tutti insieme per vincere.
Dzeko sembra sempre più ristabilito. Cosa significa per una squadra avere l’esperienza di Dzeko al centro dell’attacco?Dzeko è molto importante per noi, se sta giocando senza maschera è un segnale che sta bene e può giocare al cento per cento. E’ un giocatore molto importante per noi.
Visto che il numero di infortuni della Roma è altissimo e in tutti i club ci sono infortuni come lei ha detto più volte in conferenza bisognerebbe giocare meno partite. Il calendario è troppo serrato. Ovviamente meno partite significherebbero meno partite in TV, meno denaro, meno introiti. Lei sarebbe disposto a tagliarsi lo stipendio per giocare meno partite?Sì, perché no. Io sono disposto a tutto compreso a perdere del denaro per avere un migliore spettacolo. Perché a tutti piace guardare il calcio in televisione. Anche io quando sono a casa amo accendere la televisione e vedere una bella partita ma godere anche dello spettacolo con i migliori giocatori. Invece al momento questo non succede soltanto nel campionato italiano ma in tutti i maggiori campionati. Si giocano troppe partite e questo da un punto di vista fisico comporta dei problemi che impediscono alle migliori squadre in competizione di avere i migliori calciatori. Se non si gioca il campionato nazionale si giocano le competizioni europei e se non ci sono le competizioni europee ci sono nuove competizioni inventate come la Coppa delle Nazioni per le nazionali. Tutto questo va razionalizzato per organizzare tutto al meglio ed evitare questi problemi che si verificano nella maggior parte dei grandi club europei. Da un punto di vista fisico è praticamente impossibile avere i migliori giocatori al cento per cento per offrire il miglior spettacolo possibile. Se fosse necessario a tal fine ridursi il proprio ingaggio allora, perché no?
Su Florenzi lei avrebbe maturato la decisione di farlo giocare solo nelle zone più alte. Volevo sapere se per lei è esattamente così, ossia se Florenzi può essere più utile come attaccante che come difensore e, nel caso, è pronto a tornare domani?E’ pronto per giocare domani. Come sempre io non parlo delle mie conversazioni con i giocatori ma Florenzi può giocare in diverse posizioni. Vediamo se domani giocherà o no.
In Italia lei ha sicuramente conosciuto Arrigo Sacchi, cambiò durante un campionato europeo dieci uomini tra una partita e l’altra. Da allora in Italia l’idea di fare turnover è un peccato mortale. Lei come si pone rispetto al turnover? Ci crede all’importanza di cambiare o come diciamo da noi, anche lei pensa a “squadra che vince non si cambia”?Io penso che con tante partite, se si può, cambiare giocatore è importante. Ma in questo momento per noi non è possibile cambiare molti giocatori. E’così. La verità è che se domani possiamo cambiare io cambio ma adesso non è possibile.
