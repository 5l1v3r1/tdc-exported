
# Συναγερμός στην Αγγλία: Διαρροή χημικής ουσίας στο Κεντ

Published at: **2019-11-06T19:30:00+00:00**

Author: **SigmaLive**

Original: [SIGMALIVE](https://www.sigmalive.com/news/international/596079/synagermos-stin-agglia-diarroi-ximikis-ousias-sto-kent)

Συναγερμός σήμανε το απόγευμα της Τετάρτης στο Κεντ της νοτιοανατολικής Αγγλίας, όπου φέρεται να σημειωθεί διαρροή άγνωστης χημικής ουσίας.
Σύμφωνα με πληροφορίες του Sky News, μέχρι στιγμής 57 άτομα έχουν παρουσιάσει προβλήματα δύσπνοιας.
Το περιστατικό φέρεται να σημειωθεί στην οδό Σούτον.
​Στο σημείο έχουν φθάσει οχήματα της πυροσβεστικής υπηρεσίας, ασθενοφόρα, όπως και ειδικά στελέχη της αστυνομίας.
Σύμφωνα με ιατρική πηγή, οι 57 ασθενείς δεν βρίσκονται σε κρίσιμη κατάσταση.
Εκπρόσωπος της τοπικής αστυνομίας επιβεβαίωσε ότι οι αρχές ανταποκρίθηκαν σε περιστατικό «ύποπτης χημικής διαρροής».
​Αυτόπτης μάρτυρας, μιλώντας στη «Daily Express», έκανε λόγο για «πλήρη επιχείρηση των αρχών».
«Κανείς δεν επιτρέπεται να μπει στο νοσοκομείο, ενώ μεγάλες λευκές τέντες έχουν στηθεί στον περιβάλλοντα χώρο» έσπευσε να προσθέσει.
