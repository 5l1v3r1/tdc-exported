
# Zeci de mii de țigări dosite într-un autoturism, care urma să ajungă în Germania, ridicate la frontieră; Unde erau ascunse

Published at: **2019-11-04T10:46:05+00:00**

Author: **Jurnal.md**

Original: [Jurnal.md](http://jurnal.md/ro/news/3385e94d15da4a3f/zeci-de-mii-de-tigari-dosite-intr-un-autoturism-care-urma-sa-ajunga-in-germania-ridicate-la-frontiera-unde-erau-ascunse.html?utm_source=RSS&utm_medium=RSS&utm_campaign=RSS)


        Peste 46.000 de țigarări tăinuite și autovehiculul folosit pentru transportarea frauduloasă a acestora au fost reținute ieri de vameșii de la Leușeni. Produsele din tutun erau ascunse într-un spațiu improvizat, greu accesibil, în podeaua dublă a unui autoturism ce se deplasa spre Germania.
      
Cazul a fost înregistrat la ieșire din țară, atunci când, în baza analizei de risc, funcționarii vamali au redirecționat spre scanare un autoturism de model Fiat Scudo.
Imaginile prelevate au semnalat prezența unor obiecte suspecte în  podeaua mijlocului de transport.
Suspiciunile vameșilor au fost confirmate după ce aceștia au demontat spațiile special amenajate ale autovehiculului, din care au extras 46.400 de țigări, marcate cu timbre de acciz ale Republicii Moldova.
Ca urmare, țigaretele au fost reținute, iar mijlocul de transport, reutilat în scopul tăinuirii și transportării ilicite a produselor din tutun, a fost indisponibilizat.
Cercetările continuă în vederea stabilirii tuturor circumstanțelor încălcării și atragerii la răspundere a persoanelor implicate.
