
# Електронните услуги на кадастъра - по-евтини с 30%

Published at: **2019-11-02T20:15:00+00:00**

Author: **Петя Славова**

Original: [Dnes.bg](https://www.dnes.bg/stranata/2019/11/02/elektronnite-uslugi-na-kadastyra-po-evtini-s-30.428315)

С 30% по-евтини ще са предоставяните документи по електронен път от тези на хартиен носител от Агенцията по геодезия, картография и кадастър. Това съобщиха от Министерство на регионалното развитие и благоустройството. Скиците и схемите вече ще бъдат безсрочни, освен ако няма промяна в обстоятелствата за имота, предаде Bulgaria ON AIR. Сроковете за изпълнение обаче се запазват – за обикновена услуга са нужни 7 дни, а за бърза - три. За да може да бъде използвана електронната система е необходима регистрация. За някои от услугите се изисква и електронен подпис. Инженери по геодезия вече също могат да издават скица на имот или схема на самостоятелен обект.
