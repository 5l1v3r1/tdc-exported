
# 
        ۹ کشته در حمله طالبان به شمال شرق افغانستان
      

Published at: **2019-11-03T14:04:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637790/%DB%B9-%DA%A9%D8%B4%D8%AA%D9%87-%D8%AF%D8%B1-%D8%AD%D9%85%D9%84%D9%87-%D8%B7%D8%A7%D9%84%D8%A8%D8%A7%D9%86-%D8%A8%D9%87-%D8%B4%D9%85%D8%A7%D9%84-%D8%B4%D8%B1%D9%82-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86)

به گزارش بولتن نیوز، «عبدالله ناجی»، عضو شورای ولایتی بدخشان گفت: نیروهای امنیتی روز گذشته با کمین طالبان روبرو شدند که در نتیجه 9 نفر کشته و 6 تن دیگر زخمی شده‌اند.
وی افزود: قرار بود نیروهای امنیتی در این منطقه عملیات پاکسازی انجام دهند اما به دلایل نامعلومی این کار صورت نگرفت.
این در حالی است که «ذبیح‌الله مجاهد» سخنگوی طالبان با انتشار بیانیه‌ای اعلام کرد که در این عملیات 10 نفر کشته و 15 تن دیگر نیز زخمی شدند.
طالبان مدعی شد که یک خودرو زرهی و 11 قبضه سلاح سبک و سنگین به تصرف این گروه درآمد.
چندی قبل نیز برخی از منابع امنیتی افغان در ولایت بدخشان از تشدید حملات طالبان به بخش‌هایی از این ولایت و سقوط چندین منطقه توسط این گروه خبر دادند.
انتهای پیام/.
