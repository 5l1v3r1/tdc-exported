
# Džejms Bel stiže u Partizan

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/news/341332/sport:/title:dzejms-bel-stize-u-partizan)

Posle Nemanje Gordića, Partizan bće dovesti još jednog člana prošlosezonske ekipe Budućnosti iz Podgorice. Kako piše crnogorski CdM, Džejms Bel je nadomak crno-belog dresa. A potom je i Ostoja Mijailović za Sport Klub potvrdio da će ovaj posao biti realizovan.
U pitanju je 27-godišnji američki bek, koji je dres Podgoričana nosio od kraja 2018. pa sve do kraja crnogorskog šampionata. 
Prvi deo prošle sezone proveo je u Cedeviti dok je ona još nastupala u Zagrebu, tako da sa te strane Belu ne bi trebalo mnogo da se navikne na ABA ligu i to jeste prednost ovog igrača koji je profil kakav je potreban ovom sastavu crno-belih.
Bel je u karijeri imao zapaženu epizodu u Darušafaki, a igrao je i za Hapoel Holon, Nansi i Kremonu, u kojoj je 2014. počeo profesionalnu karijeru posle diplomiranja na koledžu Vilanova.
Partizan je sjajno startovao u Evrokupu, gde je jedini neporaženi tim nakon pete runde, dok u regionalnoj ABA ligi ima učinak 2-2.
Da li je Bel igrač koji će dodatno podići kvalitet crno-belih pred nastavak sezone? Inače, Bel se uklapa u priču po kojoj Partizan već dugo traži igrača koji može da igra na pozicijama tri i dva, a videćemo da će ovo povući nove promene u sastavu crno-belih.
