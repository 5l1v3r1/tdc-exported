
# ​У Києві зафіксували перший в листопаді температурний рекорд

Published at: **2019-11-04T16:12:00+00:00**

Author: ****

Original: [ZIK.UA](https://zik.ua/news/2019/11/04/u_kyievi_zafiksuvaly_pershyy_v_lystopadi_temperaturnyy_rekord_1683381)


        У понеділок, 4 листопада, у столиці зафіксували новий температурний рекорд.
      
Про це повідомляє пресслужба Ценетральної геофізичної обсерваторії імені Бориса Срезневського.
"За даними спостережень метеостанції Центральної геофізичної обсерваторії імені Бориса Срезневського, після полудня 4 листопада у Києві стовпчик максимального термометра піднявся вище +14,9 градусів. Таким чином перевищено максимум температури повітря для цього дня, зафіксований у 1957 році", - йдеться у повідомленні. 
Окрім цього, зважаючи на високу температуру повітря, існує велика ймовірність перевищення і рекорду середньодобової температури повітря, що тримався з 1996 року.
Нагадаємо, у Києві 21 жовтня було поставлено вже четвертий температурний рекорд "бабиного літа" 2019 року. 
