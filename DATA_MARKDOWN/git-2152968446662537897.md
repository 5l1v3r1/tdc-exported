
# ЦИК не бяга от отговорност, готова за среща при Радев

Published at: **2019-11-03T16:19:00+00:00**

Author: **Камелия Цветанова**

Original: [Dnes.bg](https://www.dnes.bg/mestni-izbori-19/2019/11/03/cik-ne-biaga-ot-otgovornost-gotova-za-sreshta-pri-radev.428401)

Говорителят на ЦИК Александър Андреев обясни, че ЦИК е готова да отида на среща при президента Румен Радев, ако бъде извиканата.
Коментарът му дойде, след като държавният глава посочи днес, че ще покани ръководството на ЦИК, органите на реда, парламентарно представените политически партии, за да обсъдят "всички пропуски в изборите и отстъплението от честността на изборния процес".Според Радев огромният брой недействителни бюлетини на първия тур и множеството сигнали за купени гласове компрометират организацията и самото доверие в изборния процес. Александър Анреев отсече, че ЦИК ще изготви становище за вота. "Ако бъде насрочена такава среща след местните избори и Централната избирателна комисия бъде поканена на нея, тя ще участва и ще бъде направен анализ на тези избори. На срещата ЦИК ще изложи своето становище и направения от комисията анализ на проведените избори", каза той, цитиран от БТА.
