
# توصیه‌های کشاورزی در پی افزایش سرما

Published at: **2019-11-03T16:07:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619659/%D8%AA%D9%88%D8%B5%DB%8C%D9%87%E2%80%8C%D9%87%D8%A7%DB%8C-%DA%A9%D8%B4%D8%A7%D9%88%D8%B1%D8%B2%DB%8C-%D8%AF%D8%B1-%D9%BE%DB%8C-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7)


        سازمان هواشناسی با صدور اطلاعیه‌ای با اشاره به احتمال سرمازدگی پاییزه در باغات و مزارع راهکارهایی را برای جلوگیری از این اتفاق ارایه داد.
      

        آفتاب‌‌نیوز :
      
در اطلاعیه سازمان هواشناسی آمده است: با نفوذ زبانه‌های پرفشار سرد و کاهش قابل ملاحظه دما ۴ تا ۸ درجه سانتیگراد در البرز مرکزی و ۵ تا ۱۰درجه سانتیگراد در شمال شرق و شرق همراه با وقوع یخبندان طی فردا (۱۳ آبان ماه) در مناطق کوهپایه ای، البرز مرکزی، به ویژه استان های البرز، تهران، سمنان، در شمال شرق، خراسان شمالی، خراسان رضوی و شرق، خراسان جنوبی احتمال سرمازدگی پاییزه در باغات و مزارع وجود دارد. لذا توصیه‌های کشاورزی به شرح زیر است:
•مصرف کودهای پتاسه (سولو پتاس) و ترکیبات بُر و روی (مانند فروت ست) و کودهای اسید آمینه•محلول پاشی کلات کلسیم روی میوه جهت افزایش کیفیت و جلوگیری از ترکیدگی میوه•تسریع در برداشت ذرت با توجه به کاهش محسوس دما•تسریع در برداشت محصولات باغی به خصوص انگور و سیب با توجه به کاهش محسوس دما•تامین سوخت و سرویس و راه اندازی وسایل حرارتی و کنترل دما و رطوبت و تهویه در گلخانه‌ها و ...•تسریع در برداشت کلیه میوه‌های رسیده باغات، انواع سبزی‌ها و میوه‌های جالیزی•محافظت از تاسیسات و مراقبت از سیستم‌های آبیاری تحت فشار با توجه به پایین بودن دمای سطح زمین•تداوم افزایش رطوبت در مزارع و باغات با هدف تعدیل دمای محیط از طریق انجام آبیاری خارج نوبت• ایجاد پوشش روی نهال‌های جوان و درختان آسیب‌پذیر (پلاستیک سیاه، گونی، پلی اتیلن و نایلون)•خودداری از انجام هرس درختان•استفاده از بخاری‌های باغی و روشن کردن آتش و ایجاد مه دود در باغات (به خصوص نزدیک صبح و بامداد)•خودداری از انجام عملیات سم‌پاشی و محلول‌پاشی با توجه به کاهش محسوس دمای هوا•کنترل سرمای پاییزه با مخلوط کردن هوای سرد و گرم در باغ به وسیله دستگاه مولد باد•کنترل سرمای پاییزه از طریق مبارزه با باکتری‌های مولد هسته یخ با استفاده از باکتری کش‌ها
