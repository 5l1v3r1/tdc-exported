
# Защо Витория - Арсенал ще се изиграе в необичаен ден и час

Published at: **2019-11-04T19:42:00+00:00**

Author: ****

Original: [bTV Новините](https://btvnovinite.bg/sport/zashto-vitorija-gimaraesh-arsenal-zapochva-v-neobichaen-den-i-chas.html)

"Витория" Гимараеш и "Арсенал" ще открият четвъртия кръг от груповата фаза на Лига Европа с мач в необичаен ден и час за турнира. Двубоят ще се изиграе в сряда от 17:50 ч., като изтеглянето му е направено с цел да се избегне задръстването в Гимараеш.
Това е официалната версия на УЕФА след молба от страна на полицията в Португалия. Срещата трябваше да се проведе в четвъртък, когато по традиция са всички мачове от основната фаза на турнира.
В четвъртък друг местен тим - "Брага", също има домакинство, а стадионът на "топчиите" е на около 20 км от този на "Витория". Промяната на "Витория" - "Арсенал" е и за да не се стигне до големи задръствания в региона. Началният час е съобразен също с ранните сблъсъци в Шампионската лига, които започват в 19:55 ч.
Каналите на bTV Media Group ще излъчат всичко най-интересно от евротурнирите в сряда. "Витория" - "Арсенал" можете да гледате пряко по RING, a програмата ни продължава с "Локомотив" Москва - "Ювентус" (19:55 ч., bTV Action), "Байерн" - "Олимпиакос" (19:55 ч., RING), "Реал" Мадрид - "Галатасарай" (22:00 ч., bTV Action), "Цървена звезда" - "Тотнъм" (22:00 ч., RING), "Аталанта" - "Манчестър Сити" и "Байер" Леверкузен - "Атлетико" Мадрид на онлайн платформата VOYO.BG.
