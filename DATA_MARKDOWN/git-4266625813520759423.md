
# У Лізі чемпіонів «Баварія» обіграла «Олімпіакос», а «Ювентус» вирвав перемогу у «Локомотива»

Published at: **2019-11-06T22:41:00+00:00**

Author: ****

Original: [ZIK.UA](https://zik.ua/news/2019/11/06/u_lizi_chempioniv_bavariya_obigrala_olimpiakos_a_yuventus_vyrvav_1685489)


        Сьогодні, 6 листопада, завершується четвертий тур групового етапу футбольної Ліги чемпіонів УЄФА сезону-2019/2020. У другий ігровий день відбудеться загалом вісім поєдинків – наразі два з них уже завершилися.
      
У Мюнхені місцева «Баварія» (беззаперечний лідер групи В), яка два дні тому звільнила головного тренера команди Ніко Ковача, з рахунком 2:0 обіграла грецький «Олімпіакос». Втім, три очки далися німцям не просто: до 78-ї хвилини рахунок був 0:0. Однак голи Роберта Левандовскі та Івана Перішича, забиті з інтервалом рівно у десять хвилин (79 і 89 хвилини відповідно) принесли баварцям перемогу, яка достроково гарантувала їм місце у плей-оф.
Гарантував собі путівку в 1/8 фіналу й туринський «Ювентус» (один з двох лідерів групи D), який у паралельному матчі в Москві вирвав перемогу у тамтешнього «Локомотива» вже у компенсований час другого тайму – 2:1. Голи у переможців забили Аарон Ремзі і Дуглас Коста (4 та 90+2 хвилини), а в господарів – Олексій Міранчук.
 
