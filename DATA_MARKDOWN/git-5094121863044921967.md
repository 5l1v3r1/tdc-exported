
# Lepší prodat, než draze opravit. Politici řeší osud chátrajícího domu

Published at: **2019-11-07T18:48:00+00:00**

Author: **Oldřich Haluza**

Original: [Deník.cz](https://www.denik.cz/regiony/lepsi-prodat-nez-draze-opravit-politici-resi-osud-chatrajiciho-domu-20191107.html)

S tím, že je dům lepší prodat, než jej nákladně rekonstruovat, souhlasí i primátorčin náměstek pro bydlení Oliver Pospíšil. „Přestavba domu na byty pro sociální potřeby by byla kvůli památkové ochraně velmi nákladná,“ uvedl.
O osud budovy mají obavy někteří opoziční zastupitelé Brna-středu. „Soukromý vlastník může nechat dům spadnout, aby už neměl status památky, a mohl s ním nakládat,“ upozornila za opozici Jasna Flamiková.
Zastupitelé Brna-středu na jednání rozhodli také o sousedním domě na ulici Milady Horákové. Ten je také v chátrajícím stavu, ale nemá památkovou ochranu. Politici schválili usnesení, že se o budovu již nebude starat radnice Brna-středu a že souhlasí s jejím prodejem.Obě budovy na ulici Milady Horákové jsou majetkem města Brna, dosud je ale udržovala radnice Brna-střed. O jejich další budoucnosti rozhodnou magistrátní zastupitelé.
