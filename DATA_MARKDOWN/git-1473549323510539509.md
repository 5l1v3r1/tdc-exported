
# Kolejne ofiary protestów. Reuters: otworzono ogień na pogrzebie

Published at: **2019-11-05T22:40:51+00:00**

Author: **ft//kg**

Original: [TVN24](https://www.tvn24.pl/wiadomosci-ze-swiata,2/irak-kolejne-ofiary-protestow,983214.html)

Osiem osób zginęło w poniedziałek, a co najmniej pięć zastrzelono w nocy i we wtorek rano. Na razie nie wiadomo, ile osób zostało rannych.
Demonstracje nasiliły się od niedzieli mimo apelu premiera Iraku Adila Abd al-Mahdiego o zakończenie protestów. W nocy z niedzieli na poniedziałek siły bezpieczeństwa otworzyły ogień do demonstrantów, którzy próbowali wedrzeć się do konsulatu Iranu w Karbali, świętym mieście szyitów. Zginęły cztery osoby.
Masowe demonstracje w Iraku, które rozpoczęły się w październiku, to wyraz społecznego wzburzenia wywołanego m.in. biedą, bezrobociem oraz nieregularnymi dostawami prądu i wody pitnej. Polityków i władze obwinia się o chroniczną korupcję.
Od kilku dni protesty wymierzone są też w Iran, który m.in. ze względu na szyicką większość w Iraku stara się umocnić swoje wpływy w tym państwie. Premier Mahdi wspierany przez partie i ugrupowania szyickie, będące klientami Teheranu i powiązane ze zbrojnymi milicjami w Iraku.
Demonstranci żądają jednak przede wszystkim dymisji rządu i rozwiązania parlamentu. Według obliczeń agencji AFP w starciach z siłami bezpieczeństwa od wybuchu protestów na początku października zginęło blisko 270 osób, a ponad 11 tys. zostało rannych. Reuters podaje, że od początku protestów zginęło około 260 demonstrantów.
