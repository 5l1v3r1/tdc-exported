
# На саміті в Будапешті країни Південно-Східної Європи обговорять розширення ЄС

Published at: **2019-11-03T05:38:00+00:00**

Author: ****

Original: [DT.ua](https://dt.ua/WORLD/na-samiti-v-budapeshti-krayini-pivdenno-shidnoyi-yevropi-obgovoryat-rozshirennya-yes-328314_.html)

В Будапешті сьогодні, 3 листопада, розпочинається саміт країн Південно-Східної Європи, у якому візьмуть участь глави парламентів країн цього регіону.
Спікери парламентів країн Південно-Східної Європи - Вишеградської групи (Польща, Чехія, Словаччина, Угорщина), а також Албанії, Чорногорії, Північної Македонії та Сербії обговорять питання розширення ЄС.
Про проведення 3-4 листопада у Будапешті IX саміту глав парламентів країн регіону повідомляє прес-служба Сейму Польщі, передає Укрінформ.
"Темою зустрічі буде розширення ЄС", - наголошується в повідомленні.
Під час відкриття IX саміту глав парламентів країн Південно-Східної Європи виступить прем'єр-міністр Угорщини Віктор Орбан і глави парламентів країн "четвірки".
Саміт проводиться вже 15 років. Він був заснований Угорщиною в контексті зміцнення демократичних змін на Балканах.
Раніше країни ЄС відклали переговори з Північною Македонією і Албанією про приєднання. Видання Euractiv з посиланням на джерела пише, що майже всі країни ЄС готові прийняти Північну Македонію, проте не всі готові прийняти в Євросоюз Албанію.
Наголошується, що тільки Італія хоче зберегти перспективи членства для двох країн. Скептики в питанні розширення ЄС, Німеччина і Нідерланди, готові прийняти Північну Македонію. А ось проти членства Албанії виступають Нідерланди, Данія і Франція.
