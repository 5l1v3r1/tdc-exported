
# تحریم‌های آمریکا تقاضا برای سوخت کثیف کشتیرانی را کاهش داد

Published at: **2019-11-01T15:08:00+00:00**

Author: ****

Original: [جامعه خبری تحلیلی الف](https://www.alef.ir/news/3980810075.html)

تحریم‌های آمریکا بر ناوگان کشتیرانی چین یک نتیجه ناخواسته داشته است و آن کاهش استفاده از کثیف ترین سوخت دریایی است .
به گزارش تسنیم به نقل از رویترز ، تحریم کشتی های شرکت کاسکوی چین در بیست و چهارم سپتامبر به اتهام حمل عامدانه نفت تحریم شده ایران تقاضا برای سوخت سنتی کشتی ها را کاهش داده است .سازمان بین المللی دریانوردی متعلق به سازمان ملل از ژانویه 2020 کشتی هایی را که از سوخت دارای سولفور بالاتر از 0.5 درصد استفاده می کنند ممنوع می کند . محتوای سولفور سوخت های فعلی 3.5 درصد است .
این نفت سوخت سولفور بالا بلافاصله ممنوع نخواهد شد بلکه به کشتی‌ها اجازه داده می‌شود از یک وسیله تصفیه سوخت استفاده کنند. اکثر مالکان کشتی ها با توجه به سوددهی بالای این وسیله برای ناوگان کشتیرانی، سالهاست از آن استفاده می کنند .
 موسسه رفینیتیو اکون گزارش داد به تعویق انداختن نصب این دستگاه تصفیه سوخت به خاطر افزایش نرخ کشتیرانی در ماه اکتبر تنها باعث تاخیر در پایین آوردن سطح سولفور سوخت کشتی ها در سال آینده می شود و تقاضا برای نفت سوخت سولفور بالا را مخصوصا در نیمه اول 2020 بیشتر کاهش می‌دهد .
 قوانین سازمان بین المللی دریانوردی بزرگترین تغییر در سوخت کشتیرانی از زمان جایگزینی زغال سنگ با نفت در یک قرن گذشته است .
 آلاینده‌های هوایی سولفور و نیترات که بسیار برای سلامت انسان مضر هستند،  از اهداف قوانین سازمان بین‌المللی دریانوردی بودند بنابراین این سازمان مجوز استفاده از تصفیه کنندگان سوخت را به منظور آسیب ندیدن صنعت کشتیرانی و صنایع پالایشگاهی صادر کرد .
 رفینیتیو تخمین می‌زند فقط 2500 کشتی از اول ژانویه مجهز به این تصفیه کننده شوند در حالی که سازمان بین المللی دریانوردی در ابتدا 4 هزار کشتی را پیش‌بینی می‌کرد .
« ما انتظار داریم تقاضا برای سوخت سولفور بالا در کشتی هایی که این تصفیه‌کننده را نصب کرده بودند در اول ژانویه 2020 ، 2.5 میلیون مگا تن در ماه باشد و با ثبت سفارش های فعلی به 4 میلیون مگاتون برسد» .
