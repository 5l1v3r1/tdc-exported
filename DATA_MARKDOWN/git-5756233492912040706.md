
# باقری فردا تست پزشکی می‌دهد

Published at: **2019-11-03T19:56:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619705/%D8%A8%D8%A7%D9%82%D8%B1%DB%8C-%D9%81%D8%B1%D8%AF%D8%A7-%D8%AA%D8%B3%D8%AA-%D9%BE%D8%B2%D8%B4%DA%A9%DB%8C-%D9%85%DB%8C%E2%80%8C%D8%AF%D9%87%D8%AF)


        «فرشید باقری» فردا (دوشنبه) زیر نظر پزشکان استقلال تست پزشکی خواهد داد تا مشخص شود به بازی مقابل صنعت نفت آبادان خواهد رسید یا خیر.
      

        آفتاب‌‌نیوز :
      
فرشید باقری که در دیدار مقابل تراکتور غایب بود، در تمرین امروز استقلال به دلیل مصدومیت غایب بود و با حضور در کلینیک استقلال به انجام تمرینات پزشکی پرداخت.
هافبک آبی‌ها فردا زیر نظر کادر پزشکی استقلال تست‌های ویژه خواهد داد تا مشخص شود که آیا می‌تواند این تیم را در هفته دهم مسابقات لیگ برتر مقابل صنعت نفت آبادان همراهی کند یا خیر.
باقری مدت‌ها است از ناحیه مچ پا مصدومیت است و قرار بود تحت عمل جراحی قرار بگیرد اما با تمرینات فیزیوتراپی شرایط حضور در میدان را پیدا کرد.
تیم فوتبال استقلال سه‌شنبه هفته جاری (۱۴ آبان‌ماه) در چارچوب هفته دهم مسابقات لیگ برتر از ساعت ۱۵:۳۰ در ورزشگاه آزادی به مصاف صنعت نفت آبادان خواهد رفت.
استقلال هم‌اکنون با کسب ۱۵ امتیاز در مکان هشتم جدول رده‌بندی مسابقات لیگ برتر قرار دارد.
