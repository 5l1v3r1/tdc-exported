
# 
        Fuss, család, fuss! Palik műsora miatt fogyott 17 kilót Gábor
      

Published at: **2019-11-04T09:00:00+00:00**

Author: **Bors**

Original: [www.borsonline.hu](http://www.borsonline.hu/celeb/fuss-csalad-fuss-palik-musora-miatt-fogyott-17-kilot-gabor/185803)

A Fuss, család, Fuss!-nak köszönheti a fogyását Szabó Gábor. Az édesapa nem tervezte, hogy tizenhét kilótól fog megszabadulni, de megacélozta az akaraterejét, hogy beválogatták a TV2 műsorába.
– Nem így terveztem, hogy a műsor miatt lefogyok, de amikor elkezdtük, jöttek a sikerek. Aztán közbejött, hogy neveztünk a mű­sorba, és emiatt úgy döntöttem, hogy tartani fogom a formám, már nem adom fel a diétát. Most mínusz tizenhét kilónál tartok – mesélte a Borsnak a műszerész apuka, aki másodállásban sminkesként dolgozik. Lánya, Gréta a lovaglásban, fia, Marci pedig a fociban találta meg a kikapcsolódását, így nem volt nehéz a felkészülés a sportvetélkedőre. Ennek ellenére nem úszták meg sérülés nélkül.
– A vádlimban elszakadt egy szalag, így nem tudtam tovább erősíteni a családom csapatát. Egyáltalán nem csüggedtem miatta, mert a cserejátékos, Lajos nagyon szimpatikus volt nekünk, és bízom benne, hogy maximálisan küzd majd velünk a következő párbajban – mondta Szabó Gábor.
