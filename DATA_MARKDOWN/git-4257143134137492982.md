
# Az idén eddig négy amerikai bank ment csődbe

Published at: **2019-11-06T09:53:00+00:00**

Author: **Infostart / MTI**

Original: [infostart](https://infostart.hu/kulfold/2019/11/06/az-iden-eddig-negy-amerikai-bank-ment-csodbe)

Az amerikai állami betétbiztosítási alap (FDIC) honlapján az szerepel, hogy idén eddig májusban egynek, októberben kettőnek, november eddig eltelt időszakában pedig egy banknak kellett lehúznia a rolót.
Az Egyesült Államokban tavaly egyetlen bank sem ment tönkre, két éve a számuk nyolc volt és ezzel a 2007 óta bezárt pénzintézetek száma csaknem ötszázra nőtt. Az Egyesült Államokban 2016-ban öt, 2015-ben nyolc, 2014-ben még tizennyolc, egy évvel korábban pedig huszonnégy banknak kellett végleg bezárnia.
Az amerikai bankszektor nyeresége az idei második negyedévben 62,6 milliárd dollár volt, 4,1 százalékkal nagyobb az egy évvel korábbinál.

        Nyitókép: Pixabay
      
