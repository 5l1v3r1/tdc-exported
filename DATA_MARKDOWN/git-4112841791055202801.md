
# Kaderníka Cristiana Ronalda našla upratovačka mnohonásobne dobodaného v jeho hotelovej izbe

Published at: **2019-11-04T14:52:00+00:00**

Author: **Alexandra Murajdová**

Original: [REFRESHER](https://refresher.sk/76198-Kadernika-Cristiana-Ronalda-nasla-upratovacka-mnohonasobne-dobodaneho-v-jeho-hotelovej-izbe)


        Upratovačka scénu opísala ako masaker.
      
Muža, ktorého našla upratovačka mŕtveho na hoteli v Zürichu, už identifikovali. Je to Ricardo Marques Ferreira, vlasový stylista Cristiana Ronalda. Našli ho v piatok poobede na jeho posteli s viacerými bodnými ranami, informuje newsweek.
Upratovačka, ktorá ho našla, tvrdí, že sa chystala upratať jeho izbu, keď ho našla. Scénu opísala ako: „masaker“. „Ležal na posteli, všade bola krv a v tele mal viac rán,“ povedala. Dodala, že v izbe bol výrazný zápach alkoholu. Na recepcii neskôr priznali, že im volalo viac hostí so sťažnosťou na hluk, ktorý vychádzal z ich izby.
Vražedná zbraň sa na mieste nenašla, no odvtedy polícia už zatkla jedného podozrivého, ktorý je podľa všetkého z Brazílie. Zatiaľ k incidentu nebol vydaný žiaden oficiálny komentár, miestna polícia len potvrdila, že sa to stalo. Nevieme ani motív činu, polícia vo vyhlásení tvrdí, že všetko je predmetom vyšetrovania.
