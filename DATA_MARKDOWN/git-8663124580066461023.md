
# «Копенгаген» – «Динамо» Київ: ставки, прогнози і коефіцієнти букмекерів на матч 7 листопада 2019 року

Published at: **2019-11-04T10:21:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/kopengagen-dynamo-kyyiv-stavky-prognozy-i-koefitsiyenty-bukmekeriv-na-match-7-lystopada-2019-roku/)

У матчі четвертого туру групового раунду Ліги Європи київське «Динамо» на виїзді зустрінеться з клубом «Копенгаген». Букмекери віддають перевагу у цьому поєдинку данському колективу. Коефіцієнт на перемогу «Копенгагена» – 2,51, на успіх української команди – 2,91, на нічийний результат – 3,2.
За версією експертів букмекерської контори Favbet, у відсотковому співвідношенні імовірність перемоги «Копенгагена» – 38%, а київського «Динамо» – 32%. 30% відсотків дається на нічийний результат.
Зустріч на стадіоні «Паркен», на думку букмекерів, не буде результативною. На тотал більше 2,5 можна поставити з коефіцієнтом 2,32, на менше – 1,56.
У відсотковому співвідношенні на 0-2 голи дається 60%, а на 3 і більше голів – 40%. На варіант «обидві заб’ють» фаворитом йде варіант «ні» з відсотком 53.
«Копенгаген» і «Динамо» до майбутнього поєдинку провели лише одну зустріч, яка відбулася у нинішньому розіграші турниру. Матч у Києві закінчився внічию з рахунком 1:1.
Данський клуб у своїх останніх п’яти матчах у всіх турнірах здобув чотири перемоги при одній нічиїй. Тотал більше 2,5 був зафіксований чотири рази. Статистика забитих/пропущених м’ячів – 13:4.
Київський клуб у своїх останніх п’яти поєдинках відсвяткував три перемоги і двічі зіграв внічию. Тотал більше 2,5 був пробитий два рази. Різниця забитих/пропущених голів – 9:3.
У перших трьох турах групової стадії Ліги Європи «Копенгаген» здобув одну перемогу при двох нічиїх. Данці лідирують у турнірній таблиці групи В з п’ятьма набраними очками.
Підопічні Олексія Михайличенка мають аналогічні показники і займають друге місце в квартеті, поступаючись данському колективу за додатковими показниками.
У майбутньому поєдинку «Динамо» не зможе розраховувати на допомогу голкіпера Дениса Бойка, який вибув до кінця поточного року через операцію на спині. Також не зіграє у матчі захисник Микита Бурда, який не вийде на поле в найближчі півроку через травму коліна.

        «Копенгаген»: Йонсон, Варела, Нельсон, Папаяннопулос, Бенгтсон, Дарамі, Стаге, Зека, Фішер, Сантос, Бендтнер.
      

        «Динамо» Київ: Бущан, Караваєв, Попов, Шабанов, Миколенко, Вербіч, Сидорчук, Циганков, Гармаш, Де Пена, Соль.
      
Поєдинок «Копенгаген» – «Динамо» Київ розпочнеться о 19:55 в четвер, 7 жовтня, у Копенгагені на стадіоні «Паркен». Трансляцію матчу проведе телеканал «Футбол 1».
