
# De rikeste ved kongens bord

Published at: **2019-11-05T06:16:56+00:00**

Author: **Steinar Solås Suvatne**

Original: [Dagbladet.no](https://www.dagbladet.no/nyheter/de-rikeste-ved-kongens-bord/71783391)

Skattetallene for 2018 ble tilgjengelig i dag morges.

        Som i fjor er det digitaliseringsminister Nikolai Astrup (H) som er rikeste person ved kongens bord. Han har en formue på 417 millioner, et betydelig byks fra i fjor, da formuen lå på 366 millioner.
      
Astrup står oppført med en inntekt på 7,1 millioner kroner i skattelistene. Det er også høyest inntekt i regjeringen.
Og regnskapet fra Astrups selskap, Pactum Beta, viste i sommer at han hadde langt høyere inntekt enn som så. Selskapet sikret Astrup 15,4 millioner kroner etter skatt i fjor, tre millioner mer enn året før.
Astrupd forteller Dagbladet tirsdag morgen at han ikke ønsker å kommentere formuen sin.

        Sjekk hele regjeringens inntekt og formue nedenfor!
      
Nikolai Astrups selskap eier en fjerdedel av familieselskapet Pactum as, som investerer i aksjer, shipping og næringseiendom. Høyre-toppen er sønn av skipsreder og investor Eivind Astrup, som bygget opp familievirksomheten og styrte den fram til 2017.

        Erna Solberg har nest høyest formue i regjeringen, med 5,3 millioner kroner i formue. Hun var i tillegg den som hadde nest høyest inntekt. Statsministeren tjente rundt 1,6 millioner kroner i fjor.
      
Bare fire av landets statsråder har bokført formue på skattelistene fra i fjor.
