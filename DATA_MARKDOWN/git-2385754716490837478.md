
# Τροχαίο ατύχημα στην Πάφο με τρεις τραυματίες

Published at: **2019-11-07T06:41:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596108/troxaio-atyxima-stin-pafo-me-treis-travmaties)

Τραυματισμός τριών προσώπων σε τροχαίο ατύχημα στην Κισσόνεργα.
Ο τραυματισμός τριών προσώπων είναι ο απολογισμός τροχαίου ατυχήματος που συνέβη χτες στην περιοχή Χρυσονέρα.
Σύμφωνα με την Αστυνομία, στις 18:30 χτες το απόγευμα, στη λεωφόρο Χρυσονέρα στην Κισσόνεργα , αυτοκίνητο που εξέρχετο από χώρο στάθμευσης ξενοδοχειακού συγκροτήματος της περιοχής, κάτω από συνθήκες που διερευνώνται συγκρούστηκε με αυτοκίνητο που ακολουθούσε ευθεία πορεία.
Από την σύγκρουση τραυματίστηκαν οι οδηγοί των δύο οχημάτων και ο συνεπιβάτης του ενός οχήματος.
Στην σκηνή κλήθηκαν ασθενοφόρα που μετέφεραν τα τρία πρόσωπα στο Τμήμα Ατυχημάτων και Επειγόντων Περιστατικών του ΓΝ Πάφου.
Σύμφωνα με τον επί καθήκοντι ιατρό,  τα δύο πρόσωπα έλαβαν εξιτήριο ενώ ο οδηγός του ενός οχήματος κρατήθηκε για νοσηλεία κυρίως για προληπτικούς λόγους.
Τα αίτια του τροχαίου διερευνώνται από την Τροχαία Πάφου.
ΚΥΠΕ
