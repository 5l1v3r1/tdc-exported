
# Київрада хоче заборонити розміщення сигарет у вітринах кіосків

Published at: **2019-11-05T15:57:00+00:00**

Author: ****

Original: [НВ](https://nv.ua/ukr/kyiv/vlada-kiyeva-hoche-zaboroniti-rozmishchennya-sigaret-na-vitrinah-magaziniv-50051771.html)

Відповідне звернення до Верховної Ради було схвалено на засіданні постійної комісії Київської міської ради.
У зверненні київські депутати просять парламент надати необхідні повноваження місту для контролю над видимим розміщенням пачок тютюнових виробів.
Автор відповідного проекту рішення секретар Київради Володимир Прокопів пояснив, що яскраві вітрини і вивіски із сигаретами додатково стимулюють молодь до куріння.
Читайте також:&nbspМенше куріння, більше алкоголю. ЮНІСЕФ опублікувало велике дослідження про залежності українських підлітків
«Тютюнові корпорації свідомо розміщують пачки сигарет у вітринах магазинів, використовуючи яскраві дизайнерські рішення. Це привертає увагу не лише активних споживачів продукції, але й потенційних, і спонукає їх до куріння», — наголосив Прокопів.
Проект рішення має бути розглянуто на пленарному засіданні Київради.
