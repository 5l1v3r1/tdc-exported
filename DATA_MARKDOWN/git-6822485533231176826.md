
# ضرغامی : سفارتخانه‌های آمریکا در سراسر دنیا، جاسوسخانه آنان است

Published at: **2019-11-04T16:16:00+00:00**

Author: ****

Original: [جامعه خبری تحلیلی الف](https://www.alef.ir/news/3980813131.html)

عزت الله ضرغامی رییس سابق  صدا و سیما در اجتماع مردم  زاهدان در  مراسم  ۱۳ آبان زاهدان گفت:سفارتخانه‌های آمریکا در سراسر دنیا، جاسوس خانه آنان است. دانشجویان خط امام، به نمایندگی از ملت، این لانه جاسوسی را فتح کردند و افتخار آن را تا ابد برای ایرانیان تثبیت کردند.
به گزارش الف وی افزود :امروز هیچکدام از چند صد نفر دانشجوی فاتح لانه جاسوسی آمریکا ، که از همه جریان‌های سیاسی هستند، از اقدام ۴۰ سال گذشته خود پشیمان نیستند....امروز هم همراهی و راهپیمایی با نوجوانان و دانش آموزان با ادب و پرشور زاهدانی که بسیاری از آن ها لباس سنتی بلند خود را می پوشند، لذت بخش و روحیه آفرین است.
ضرغامی با تجلیل از ایستادگی ملت ایران گفت: ایرانیان در مقابل قلدری و زور می‌ایستند. همین روحیه، امروز صلحی پایدار و شرافتمندانه برای آنان به ارمغان آورده است.
به گفته او  حقوق بشر آمریکایی، یک سلاح خطرناک کشتارجمعی است که برای تسلط بر ملت‌های دنیا، طراحی دقیق شده است.
رییس سابق سازمان صدا و سیما با نفی دو قطبی‌های کاذب گفت: دوقطبی حقیقی، ملت ایران و دولت آمریکاست. واقعیتی که ترامپ با اهانت گستاخانه به ایرانیان، آن را به صراحت اعلام کرد.
وی با تجلیل از مردم شجاع و مؤمن استان سیستان و بلوچستان،آنان را مرزداران شجاع و حافظان امنیت کشور دانست و یادآور شد  : آنان حق بزرگی بر گردن آحاد ملت ایران دارند.لذا باید  تأمین مشاغل پایدار و گسترش امور رفاهی و خدمات عمومی در این استان و به ویژه زاهدان بزرگ باید در اولویت دولت‌ها باشد.امروز  در حالی که منطقه در آتش خصومت‌های قومی و مذهبی می‌سوزد، استان سیستان و بلوچستان آینه تمام نمای وحدت و زندگی برادرانه مردم شیعه و سنی است.
ضرغامی ، حمیدرضا کنگوزهی معلم فداکاری را که با نجات دانش آموزان از خطر ریزش آوار، جان خود را فدا کرد رستم خاش و  الگویی تمام عیار معرفی کرد .
