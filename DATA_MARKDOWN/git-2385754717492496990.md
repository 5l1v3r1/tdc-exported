
# Μοιρασιά στην Φλωρεντία

Published at: **2019-11-03T21:18:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/international/italy/595561/moirasia-stin-florentia)

Ισόπαλες 1-1 ήρθαν στο «Αρτέμιο Φράνκι» Φιορεντίνα και Πάρμα, στο πλαίσιο της 11ης αγωνιστικής της Serie A. Με καρφωτή κεφαλιά, ο Καστροβίλι χάρισε τον βαθμό στους «βιόλα». Από ένα βαθμό, μοιράστηκαν Φιορεντίνα και Πάρμα, που ήρθαν ισόπαλες 1-1 στο «Αρτέμιο Φράνκι», αποτέλεσμα που δεν μπορεί να θεωρηθεί... βολικό για καμία από τις δύο, αφού έχασαν έδαφος στη μάχη της εξάδας. Οι «τζιαλομπλού» στο 40ο λεπτό πήραν κεφάλι στο σκορ, όταν Κούτσκα έβγαλε μπαλιά πάρε-βάλε στον Ζερβινιό και ο Ιβοριανός, πλάσαρε ιδανικά «παγώνοντας» το «Αρτέμιο Φράνκι». Η ομάδα του Μοντέλα, στην επανάληψη, μπήκε αποφασισμένη να μην χάσει και έφτασε στο γκολ της ισοφάρισης με τον Καστροβίλι στο 67’να διαμορφώνει με καρφωτή κεφαλιά το τελικό 1-1. 
