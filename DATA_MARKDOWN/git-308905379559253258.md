
# Hoe Google je beloont voor geld spenderen in Play Store

Published at: **2019-11-05T12:53:00+00:00**

Author: **yannickspinner**

Original: [Apparata](https://www.apparata.nl/nieuws/hoe-google-je-beloont-voor-geld-spenderen-in-play-store-33029)

In een era waarin allerlei vormen van software voornamelijk gratis via digitale winkels te verkrijgen is, valt het ongetwijfeld niet mee voor ontwikkelaars om een boterham te verdienen met apps. Vandaar dat Google naast het recente game-abonnement hun Play Points programma verder uitbreidt naar de V.S., maar wat wil de zoekgigant precies bereiken?
Google Play Points zijn een valuta die je kunt verdienen in de Play Store, specifiek door geld uit te geven in de digitale winkel. Zowel in-app aanschaffen als abonnementen die je via de virtuele winkel afsluit tellen mee in het vergaren van Play Points. Daarnaast kun je nog meer punten verdienen wanneer je bepaalde apps downloadt die Google wekelijks in een promotie-lijst verwerkt. Hoe Google de apps uitkiest is niet bekend.
Om het hele concept nog meer als een game te maken, kun je verschillende levels behalen. Brons, silver, goud en platinum zijn de vier levels die ieder een aantal eigen voordelen met zich meebrengen. Zo krijgt je op brons slecht 1 punt per gespendeerde dollar, terwijl je in het platinum-level 1.4 punten per dollar krijgt.
Uiteindelijk kun je de punten uitgeven aan een aantal dingen, waaronder korting op betaalde games en in-app aankopen, maar je kunt ze ook doneren aan diverse non-non-profit organisaties.
Maar uiteraard is dit een ingewikkelde manier om mensen aan te sporen om geld uit te geven aan apps. Zoals gezegd, ontwikkelaars hebben het moeilijk omdat iedereen verwacht dat software gratis is. Dat is direct de reden waarom onze persoonlijke data, ofwel het individu zelf, nu het product is dat verhandeld wordt. Maar tenzij je een extreme Candy Crush-verslaving hebt, ga je dus zeer waarschijnlijk niet veel aan de paar punten die je verzamelt hebben.
De functie kwam een jaar geleden in Japan uit en nu is de V.S. dus aan de beurt. Of een dergelijke functie ooit naar de Benelux komt en wanneer dat dan zou zijn is niet bekend.
Foto @Google
Lees ook: €220 voor ‘gratis’ app – scammers gebruiken deze loophole
