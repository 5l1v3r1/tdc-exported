
# بررسی حذف چهار صفر از پول ملی

Published at: **2019-11-05T22:00:00+00:00**

Author: ****

Original: [جامعه خبری تحلیلی الف](https://www.alef.ir/news/3980814193.html)

یک عضو کمیسیون برنامه و بودجه محلس از برگزاری جلسه این کمیسیون برای بررسی موضوع حذف چهار صفر از پول ملی با حضور مدیران بانک مرکزی، دیوان محاسبات و مرکز پژوهش‌های مجلس خبر داد.
به گزارش ايسنا، محمدرضا تابش با اشاره به جلسه امروز (سه‌شنبه) کمیسیون برنامه و بودجه که با حضور معاونین بانک مرکزی و مسئوولانی از مرکز پژوهش‌ها و دیوان محاسبات برگزار شد، گفت: در این جلسه دلایل تقدیم لایحه دولت برای حذف چهار صفر از  واحد پول ملی تشریح شد و نمایندگان مخالف و موافق به بیان دیدگاه‌های خود پرداختند.
وی افزود: از مهمترین دلایل موافقان این لایحه می‌توان به تسهیل در داد و ستد، جلوگیری از اتلاف وقت درشمارش، کاهش هزینه‌های چاپ و امحای اسکناس و افزایش ظرفیت صندوق دستگاه‌های ATM اشاره کرد.
تابش یادآور شد: از طرفی نیز مخالفین با توجه به اینکه اجرای برنامه حذف صفر با سیاست های تکمیلی که موجب بهبود وضعیت و رشد اقتصادی و کاهش تورم همراه نیست و موجب هزینه چاپ انتشار پول جدید می شود و هزینه های پشتیبانی را افزایش می‌دهد و نهایتا اثری اقتصادی ندارد و در مردم انتطاراتی را بوجود می‌آورد که عملا برآورده نمی‌شود، با آن به مخالفت پرداختند.
