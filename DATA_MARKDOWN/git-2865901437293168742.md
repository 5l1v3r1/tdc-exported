
# Vranjanci pali na severu: Žakula za Dinamov treći poraz u nizu

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/fudbal/vesti/vranjanci-pali-na-severu-zakula-za-dinamov-treci-poraz-u-nizu/341342)

Derbi severnjaka i južnjaka u Prvoj ligi Srbije pripao je ekipi iz Vojvodine. Bačka je na svom terenu glatko pobedila Dinamo iz Vranja u prvom meču 17. kola – 2:0.
Dinamo je u krizi, potvrdila je to utakmica u Bačkoj Palanki. Ekipa koju vodi Dragan Antić doživela je treći uzastopni poraz u prvenstvu. Najveći krivac za to je Nikola Žakula, vezista Bačke, koji je postigao oba gola na današnjoj utakmici.
Žakula je prvo bio precizan u 23. minutu, da bi pogodio drugi put u 77. minutu, čime je stavio tačku na bilo kakvu neizvesnost. Istina, posao je domaćinu bio znatno olakšan od 37. minuta, kada je Mladen Popović dobio crveni karton i ostavio Dinamo sa igračem manje na terenu.
Bačka u poslednjih pet kola ima tri pobede i samo jedan poraz, a ta dobra serija pogurala je ka samom vrhu tabele.

        SRBIJA 2 - 17. KOLO: 
      
PetakBačka – Dinamo Vranje  2:0 (1:0)/Žakula 23, 77/
Subota13.30: Radnički Kragujevac - Kabel13.30: Sinđelić - Zemun13.30: Trjaal - Budućnost15.30: Metalac - Radnički Pirot
Nedelja13.30: Zlatibor - Novi Pazar17.00: Kolubara - Smederevo
Ponedeljak13.30: Žarkovo - Grafičar
NAPOMENA: Kvote su podložne promenama
