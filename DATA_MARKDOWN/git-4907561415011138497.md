
# Posta Gazetesi Haydar Dümen’e sorulan yeni sorular (6 Kasım 2019)

Published at: **2019-11-06T06:41:53+00:00**

Author: ****

Original: [Posta](https://www.posta.com.tr/posta-gazetesi-haydar-dumene-sorulan-yeni-sorular-6-kasim-2019-haber-fotograf-2217265)


        Kızın kuralları var
      

        23 yaşındayım. Sevgilimse 19. Bir yıla yakın olacak, öpüşmekten öteye gidemiyoruz. Kız çok iyi biri ama bu konularda kuralları var. Ben bu yaşlarda böyle boş kalırsam ileride doyumsuz olmaktan ve onu aldatmaktan korkuyorum. Ne yapmalıyım?
      

        CEVAP
      
Değerli okurum, bu acımasızlık niye? Güzelim kızı keklik gibi yakalamışsın. Kuralları var diye bırakmak delikanlılığa sığar mı? Kızımız ne hayallerle seninle arkadaşlık yapıyor. Şimdi ne olacak? Senin kızına, kardeşine aynı muamele yapılsa ne dersin? Yapma be aslanım, kendine güvenmiyorsan sınırları aşma. Pek de dokunma kızlara. Haydar Hoca’n der ki evliliğe hazır oluncaya kadar kayısı bahçesinin yanından geçme, meyvelere taş atma. Olmamış meyveyi de koparma.

        Neden küçülüyor?
      

        
          21 yaşındayım. Her mastürbasyon yapıp boşaldıktan hemen sonra penisim küçülüyor, neden?
        
      
Değerli okurum, niye bir sorun arıyorsun ve zararı olsun? Anlat bana oğlum. Bak işleyiş şöyle: Bu bölgeye gelen kan ‘İşim bitti, hadi bana eyvallah” der, yuvasına çekilir. Bu penisin dinlenme yuvasıdır. Erkeklerde bu çekilme olmasaydı ellerinde birer şemsiye ile dolaşırlardı. Doğa her zaman doğru yolda. Neyse her şey yolunda, uğraşma onunla. Her canlı mutlaka bir gün yuvaya dönüş yapar.

        İlişki 3 saat sürüyor
      

        
          Çoğu kız arkadaşımla ilişkiye girdim ama ön sevişmeyle birlikte boşalmam 3 saat sürüyor. Bazıları bu durumdan mutlu, bazıları değil ki benden kaçıyorlar. Acaba normal mi?
        
      
Değerli okurum, ne çok zamanın var, 3 saat ne yapıyorsun? Hadi senin ihtiyaçların sekse odaklı, bekleyebiliyorsun. Ya kız? Tuvalete gitmek ister, karnı acıkır, susar, belki annesi arar, telefona bakması gerekir. İş yerinden mesaj gelmiş olabilir. Arkada devam eden bir yaşam var. Zamanı durdurmak ah mümkün olsa neler yapılırdı. Hadi gel anlaşalım seninle; bugünden sonra zamanı insani boyutlara indirelim.

        18 yaşında kızım. Benim sorunum sürekli erkeklerin cinsel organına bakmam. Sizce bu hastalık mı yoksa ben sapık mıyım?
      

        CEVAP
      
Sevgili kızım, bu takıntı. Bilimsel adı obsesyon. Elinde olmadan bakıyorsun. Kimileri sokaktaki çizgilere basmamak için özel bir yürüyüş biçimi geliştirir. Bu takıntılar çok çeşitlidir. Biraz iradeni kullan, üzerine de düşme. Zamanla geçeceğine inanıyorum. Arada bir bakarsan da kavga edip kendini suçlama.

        23 yaşında kızım. Bakireyim. Erkek arkadaşımla sevişirken hemen orgazm oluyorum. O boşalmamışken ben üç kez orgazm oluyorum. Bir de sevgilimi beklemek istemiyorum. Ne yapmam gerekiyor?
      

        CEVAP
      
Ne şanslısın kızım, ikramiye sana çıkmış ama yakınıyorsun. O pastadan bir dilim kapıp yiyene kadar sen olaya devam et, 5 dilim ye. Bundan kim kazançlı çıkar? Hem sen hem sevgilin. Ya bir de orgazm olamasaydın?
21 yaşındayım. Cinsel organım 13 santim. Kısa olduğunu düşünüyor, komplekse giriyorum. Boyum 1.62, kilom ise 58. Sizce zayıflarsam penisimin boyu uzar mı?

        CEVAP
      
Değerli okurum, penisinin boyu normal, uzamasına gerek yok. Kilo almamaya dikkat et. Kasık bölgesinde biriken yağlar 1-2 santim penisi yutuyor. Bu da görüntü olarak küçük imajını veriyor.

        32 yaşında, 2 çocuk annesiyim. Eşimle 7 yıl önce severek evlendik. Hiç orgazm olmadım. Zevk alıyor, eşimle olmak istiyorum ama orgazm olamıyorum. Ne olur yardım edin.
      

        CEVAP
      
Sevgili okurum, vajinal orgazmı henüz yakalayamadın. Birçok kadın senin gibi. Bunun aşkla, sevgiyle ilgisi yok. Bazı kadınlar klitoris orgazmdan vajinal orgazma geçemiyorlar. Vajinal orgazmın sorumluluğunun bir bölümü eşinde. Birleşme süresi, ustalığı gibi. Biraz bekleyelim, fantezilere devam edin.

        18 yaşındayım. Ağabeylerim çok mastürbasyon yapınca 35-40 yaşına gelince spermlerin biteceğini söylüyorlar, doğru mu? Mastürbasyon yapmamalı mıyım?
      

        CEVAP
      
Değerli yavrum, o bilmiş ağabeylerinin dediği doğru değil, spermler bitmez. Mastürbasyon yapmamak da olmaz. Senin yaşında haftada 1-2 doğaldır. Sen normal yoldan şaşma.

        18 yaşındayım, cinsel ilişkiye çok meraklıyım. Her gün film izliyorum. Birçok arkadaşım cinsel ilişkiye girdi bile. Ne yapacağım?
      

        CEVAP
      
Değerli okurum, arkadaşlarının ilişkiye girdiğini gördün mü? Yarın da sen git, arkadaşlarına “Ben her gün iki defa cinsel ilişkiye giriyorum” de. Lafın, atmasyonun KDV’si de yok, gümrük vergisi de. Onlar bir tür kumar oynuyorlar. Bari seni kurtaralım. Onların düştüğü çukura sen düşme. Daha önünde 60 yıl var. Olgunlaşmayı bekle.

        19 yaşındayım. Birkaç deneyimim oldu. Ama karşı cins penisimin büyüklüğünden şikayetçi. Cinsel organım 21 santim, büyük mü?
      

        CEVAP
      
Değerli yavrum, çok büyük. Bir tavsiyem yok. İradeli kullan, kızlara zarar verirsin. Evlendiğinde çok şanslı olmayacaksın. Operasyonla küçültülmediğine göre senin onu çok dikkatli kullanman gerekir.

        Kız arkadaşım var. Sevgilim benimle ilişkiye girmeye korkuyor. Ne yapacağımı şaşırdım. Bir türlü ikna edemedim. Sevgilim bir ara penisimi gördü, biraz büyüktü. Onu gerçekten seviyorum. Ne yapmalıyım?
      

        CEVAP
      
Değerli okurum, gerçekten seviyorsan kızı zevklerine alet etme. Arkadaşlığını sürdür. Her yanıyla, yapısıyla ve ruhuyla sana eşlik edebilecek biriyse zamanı gelince evlen. Yoksa yattın, kalktın, işin bitti, olmaz. Bunlar sizin düşündüğünüz kadar kolay ve vicdani bakımdan keyifli şeyler değil. Vicdan azabı, vicdanın kanseri gibidir. Vicdan da bir kere kansere yakalandı mı tümüyle vicdansızlık kapıdadır. Böylece insanlar insanlıktan uzaklaşır. Ayrıca kız arkadaşın korktu.

        18 yaşındayım. Kız arkadaşımla ilişkiye girdik, kan gelmedi. Önceki ilişkilerimde böyle bir sorun olmamıştı. Acaba sorun kimde?
      

        CEVAP
      
Oğlum, ne sorun arıyorsun? Ortada fol yok, yumurta yok, kafayı takıyorsunuz.

        18 yaşındayım. Kız arkadaşım var. Buluştuğumuzda vajinasına dokundum. Eve gidip baktığında kahverengi sıvı görmüş. Sizce sevgilimin kızlığı bozulmuş mudur?
      

        CEVAP
      
Duruyor yavrum. Orada kale kapısı gibi duruyor. Bu konularda da birazcık bilgili olun. Nasıl yemek yemeği öğreniyorsunuz aynen öyle. Ellerine de hakim ol.

        19 yaşında kızım. Erkek arkadaşımla sürtünerek tatmin olmaya çalıştık. Üstümüzde kıyafet vardı. Benden kan geldi, adet kanaması olduğunu anladım. O ay bir daha adet görmedim. Şimdi başkasıyla nişanlanmak üzereyim. Yardım edin.
      

        CEVAP
      
Sevgili okurum, biraz hızlı tempoyla yaşadığını gördüm. Kısa süre önce birileriyle sürtünme yoluyla ilişki kurmuşsun. Bu arada birini bulmuşsun, evlenme hayalini kurmuşsun. Benden ne istiyorsun anlamadım? “Hamile miyim?” diyorsan, değilsin. Kızlık zarını soruyorsan, sağlam. Ama senin yolun pek sağlam değil. O yola dikkatli gir. Yanlış hesap Bağdat’ta dönmüyor. Bağdat’ta demir atıyor.
Vicdanın iki rengi vardır.. Ak ve kara.. Ama insanların çoğunda gri renk hakimdir.. H..D.
