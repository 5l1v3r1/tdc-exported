
# Учасницю Олімпіади-2016 засудили за перевезення наркотиків

Published at: **2019-11-05T06:17:53+00:00**

Author: ****

Original: [ГЛАВКОМ](https://glavcom.ua/sport/news/uchasnicyu-olimpiadi-2016-zasudili-za-transportuvannya-narkotikiv-637673.html)

Нідерландську легкоатлетку Мадію Гафур засудили до 8 з половиною років ув’язнення за транспортування наркотиків.
У червні вона намагалася перевезти автомобілем 50 кілограмів метамфетаміна та екстазі з Німеччини до Нідерландів. Спортсменку затримали на митному контролі. Вартість вилучених речовин становить понад 2 мільйони євро.
На суді Гафур відмовилася повідомити, хто передав їй наркотичні речовини та не визнала вину. Вона має намір оскаржувати вирок, інформує ВВС.
Гафур виступала на Олімпіаді-2016 в Ріо-де-Жанейро та мала виступати цього року на чемпіонаті світу з легкої атлетики в Досі.
