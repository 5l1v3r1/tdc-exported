
# ترافیک نیمه سنگین در جاده کرج- چالوس

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697116/%D8%AA%D8%B1%D8%A7%D9%81%DB%8C%DA%A9-%D9%86%DB%8C%D9%85%D9%87-%D8%B3%D9%86%DA%AF%DB%8C%D9%86-%D8%AF%D8%B1-%D8%AC%D8%A7%D8%AF%D9%87-%DA%A9%D8%B1%D8%AC-%DA%86%D8%A7%D9%84%D9%88%D8%B3)

رییس مرکز اطلاعات و کنترل ترافیک پلیس راهور ناجا از ترافیک نیمه سنگین در محور کرج- چالوس خبر داد.
سرهنگ نادر رحمانی در گفت‌وگو با ایسنا، با اشاره به ترافیک نیمه سنگین و در طول محور پرحجم و روان در مسیرجنوب به شمال محور کرج- چالوس از میدان امیرکبیر تا کیلومتر ۲ مرزن آباد اظهارکرد: در مسیر جنوب به شمال محور هراز، محدوده  گردنه امامزاده هاشم  تا تونل امامزاده هاشم، ترافیک سنگین و  در محدوده‌های منظریه، تونل تکاور و سه راهی چلاو نیز نیمه سنگین و در طول محور پرحجم و روان است.
وی در ادامه با بیان اینکه ترافیک در مسیرجنوب به شمال محور قزوین- رشت، محدوده شهرهای منجیل  و رودبار، سنگین و در طول محور پرحجم و روان است، گفت: ترافیک در مسیر جنوب به شمال محور فیروزکوه، محدوده گردنه گدوک تا ورسک، پرحجم و روان و در آزادراه تهران- کرج، محدوده گرمدره و  پل کلاک تا پل فردیس نیز نیمه سنگین گزارش شده است.
رحمانی با اشاره به ترافیک نیمه‌سنگین در آزادراه کرج- قزوین ازپل فردیس تا مهرویلا اظهارکرد: سایرمحورهای کشور از جوی آرام و ترافیکی روان برخوردار هستند.
