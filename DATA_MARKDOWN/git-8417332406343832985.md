
# Bilbombe krevde mange liv i syrisk grenseby

Published at: **2019-11-02T15:22:37+00:00**

Author: **(NTB) NTB-AFP**

Original: [adressa.no](https://www.adressa.no/nyheter/utenriks/2019/11/02/Bilbombe-krevde-mange-liv-i-syrisk-grenseby-20306389.ece)

Minst 13 mennesker ble drept og over 20 såret da en bilbombe eksploderte i den syriske byen Tell Abyad, som ligger på grensen til Tyrkia.
Den kraftige bomben gikk av på et marked i den syriskkurdiske grensebyen lørdag. Blant de drepte er det både sivile og protyrkiske militsmedlemmer, melder aktivistgruppa SOHR.
Ingen har foreløpig tatt på seg ansvaret for angrepet, men tyrkiske myndigheter anklager den kurdiske YPG-militsen for å stå bak.
Tell Abyad har vært åsted for noen av de hardeste kampene mellom kurdiske og tyrkiske styrker etter at Tyrkia innledet sin militæroffensiv mot Nord-Syria i begynnelsen av oktober.
(©NTB)
