
# మళ్లీ తెరుచుకున్న సాగర్‌ గేట్లు

Published at: **2019-11-02T04:48:00+00:00**

Author: ****

Original: [Andhrajyothy](https://www.andhrajyothy.com/artical?SID=944244)

Ph: 88865 47666ప్రవేశం ఉచితం ADVT
ఆంధ్రజ్యోతి నెట్‌వర్క్‌: నాగార్జునసాగర్‌ ప్రాజెక్టు గేట్లు శుక్రవారం తొమ్మిదోసారి తెరుచుకున్నాయి. ఉదయం రెండు గేట్లను 10 అడుగుల మేర ఎత్తి నీటిని విడుదల చేశారు. సాయంత్రానికి జలాశయంలో 311.7462 టీఎంసీల నీరు ఉంది. శ్రీశైలం ప్రాజెక్టుకు 58,204 క్యూసెక్కుల వరద చేరుతోంది. దీంతో రెండు విద్యుత్‌ కేంద్రాల్లో విద్యుత్‌ను ఉత్పత్తి చేస్తున్నారు. జోగుళాంబ గద్వాల జిల్లాలోని జూరాల ప్రాజెక్టుకు వరద తగ్గుముఖం పట్టింది. శుక్రవారం జలాశయంలో 9.562 టీఎంసీల నీరు నిల్వ ఉంది. జయశంకర్‌ భూపాలపల్లి జిల్లా మహదేవపూర్‌ మండలంలోని లక్ష్మీ బ్యారేజి 21 గేట్లను, సరస్వతీ బ్యారేజీ 4 గేట్లు ఎత్తారు. సూర్యాపేట జిల్లా మట్టపల్లి లక్ష్మీనృసింహ దేవాలయంలోకి మరోసారి పులిచింతల బ్యాక్‌వాటర్‌ చేరింది. రెండు నెలలుగా లీకేజీ వాటర్‌ను మోటార్ల ద్వారా తోడేస్తున్నారు. గురువారం విద్యుత్‌ సరఫరా నిలిచిపోవటంతో మో టార్ల ద్వారా నీరు తోడలేదు. దీంతో దేవాలయ ఆవరణలోకి నీరు చేరింది.
