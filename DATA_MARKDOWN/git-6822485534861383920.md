
# کشتی فرنگی امیدهای جهان|دلخانی به مدال طلا دست یافت

Published at: **2019-11-02T22:30:00+00:00**

Author: ****

Original: [جامعه خبری تحلیلی الف](https://www.alef.ir/news/3980811209.html)

در رقابت های کشتی فرنگی زیر ۲۳ سال قهرمانی جهان مجارستان نماینده ۶۳ کیلوگرم کشورمان به مدال طلا دست یافت.
 به گزارش فارس، در ادامه رقابت‌های کشتی فرنگی امیدهای جهان در بوداپست مجارستان و در وزن 63 کیلوگرم میثم دلخانی پس از استراحت در دور اول در دور بعد مقابل ماکسیم نهودا از بلاروس با نتیجه 9 بر 6 به پیروزی دست یافت. وی در دور بعد و در مرحله یک چهارم نهایی اولکساندر هروشین از اوکراین را با نتیجه 5 بر یک مغلوب کرد و راهی دیدار نیمه نهایی شد.
دلخانی در این دیدار با نتیجه 4 بر یک از سد مهمت چکر از ترکیه گذشت و راهی دیدار فینال شد.
کشتی‌گیر کشورمان در دیدار فینال و در یک رقابتی نزدیک با نتیجه 7 بر 6 از سد لوانی کاوجارادزه از گرجستان گذشت و به مدال طلا دست یافت.
