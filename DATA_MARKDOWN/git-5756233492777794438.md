
# قاتل برادرکُش تسلیم پلیس شد

Published at: **2019-11-02T15:44:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619451/%D9%82%D8%A7%D8%AA%D9%84-%D8%A8%D8%B1%D8%A7%D8%AF%D8%B1%DA%A9%D9%8F%D8%B4-%D8%AA%D8%B3%D9%84%DB%8C%D9%85-%D9%BE%D9%84%DB%8C%D8%B3-%D8%B4%D8%AF)


        فرمانده انتظامی شهرستان دشتستان گفت: فردی که پس از قتل برادر خود متواری شده بود، راهی جز تسلیم خود به پلیس ندید.
      

        آفتاب‌‌نیوز :
      
سرهنگ فرهاد آراوند در بیان جزئیات این خبر گفت: ساعت ۲ بامداد روز چهارشنبه ۸ آبان ماه در پی اعلام یک فقره درگیری منجر به چاقوخوردگی در یکی از روستاهای دشتستان و مرگ یک جوان ۳۶ ساله، سریعا اقدامات لازم از سوی کارآگاهان پلیس آگاهی برای شناسائی و دستگیری عامل یا عاملان جنایت آغاز شد.
این مقام انتظامی عنوان کرد: در نتیجه تحقیقات و بررسی های تخصصی و میدانی از صحنه وقوع قتل، اقدامات اطلاعاتی و بازجویی از افراد مظنون، در نهایت برای کارآگاهان پلیس مشخص شد برادر مقتول عامل اصلی قتل بوده که پس از درگیری متواری شده است.
وی اظهار کرد: متهم با پیشرفت تحقیقات پلیسی و مشخص شدن زوایای پنهان ماجرا عرصه را بر خود تنگ دیده و به ناچار پس از سه روز فرار مجبور شد خود را به پلیس تسلیم کند.
فرمانده انتظامی دشتستان خاطرنشان کرد: متهم با اعتراف به قتل برادرش با ضربات چاقو به دلیل اختلافات خانوادگی و پس از تکمیل تحقیقات در اختیار مراجع قضائی قرار گرفت.
