
# Niko Kovač preživeo!

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/niko-kovac-preziveo/341506)

Tresla se ovog jutra Bavarska, rodio se ostanak Kovača. Hrvatski stručnjak će ostati šef stručnog štaba Bajerna, bez obzira što je debaklom od Ajntrahta u Frankfurtu ugrozio šampionske ambicije.
Trener Bajerna je, kao što ste već čitali, ovog jutra imamo sastanak sa igračima, zatim je odradio trening sa erezervistima. Za to vreme čelni ljudi nemačkog šampiona su sastanačali i raspravljali o Kovačevoj sudbini.
Ishod je (ne)očekivan. Hrvatski stručnjak je dobio poverenje da nastavi sa započetim poslom. Tako bar piše odlično upućeni novinar Manuel Bonke. Sigurno je da će Kovač biti na klupi Bajerna u sredu kada na Alijanc Arenu stiže Olimpijakos, kao i nekoliko dana kasnije kada će Bavarci odmeriti snage sa Dortmundom.
Dakle, Kovač će imati priliku da opere grehe. Međutim, još jedan negativan rezultat sasvim sigurno bi označio njegov rastanak sa Bajernom. Posebno, što ga dugo na piku ima Karl Hajnc Rumenige.
