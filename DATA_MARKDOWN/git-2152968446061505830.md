
# Китай с ответен удар: Санкции за САЩ за над $3 млрд.

Published at: **2019-11-01T18:24:00+00:00**

Author: **Боряна Павлова**

Original: [Dnes.bg](https://www.dnes.bg/world/2019/11/01/kitai-s-otveten-udar-sankcii-za-sasht-za-nad-3-mlrd.428263)

Световната търговска организация (СТО) разреши на Китай да наложи ответни санкции на стойност 3,579 милиарда долара срещу САЩ, защото не са отменили антидъмпингови мита за китайски стоки, предадоха Ройтерс и Асошиейтед прес.
Днешното решение на арбитража на СТО е по случай, започнал отдавна преди търговската война между САЩ и Китай, уточнява АП. Жалбата е внесена от Китай близо 6 години преди това и в нея се искат над 7 милиарда долара контрамита.Някои решения на СТО от май 2017 година подкрепят протеста на Китай срещу около 40 американски антидъмпингови наредби за китайски стоки.
