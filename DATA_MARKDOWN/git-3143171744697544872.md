
# A Milazzo arriva la campagna “Giudizio Universale”. Si parla di clima

Published at: **2019-11-05T15:33:28+00:00**

Author: **Salvatore Di Trapani**

Original: [Tempostretto](https://www.tempostretto.it/news/a-milazzo-arriva-la-campagna-giudizio-universale-si-parla-di-clima.html)


        Si parlerà di “diritto al clima” nel corso dell’incontro previsto per oggi, presso il “Circolo Arci Scambio” di Milazzo.
      
Diritto al clima e limite alle emissioni in atmosfera. Questi gli argomenti principali dell’appuntamento fissato per oggi, nell’ambito della campagna “Giudizio Universale” dell’associazione “A Sud”.
L’incontro, fortemente voluto dal movimento “Lassala peddiri” si svolgerà alle 19.00 presso il “Circolo Arci Scambio” di Milazzo. Previsto l’intervento dell’avvocato Luca Saltalamacchia, che illustrerà nei dettagli la campagna “Giudizio Universale” e principali punti che vi ruotano attorno. Importante, sottolineano gli organizzatori, la scelta di ospitare l’incontro presso la Valle del Mela che da anni è interessata dal dibattito sull’inquinamento e sulla tutela del territorio.
Tra i temi che saranno trattati, si legge in una nota, anche le esperienze di altri stati in ambito di tutela ambientale e di cambiamenti climatici. Più nello specifico si parlerà di quegli stati nei quali ci si è rivolti direttamente alla corte di giustizia europea, come l’Olanda.
