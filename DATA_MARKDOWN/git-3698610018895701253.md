
# Мер Дніпра заявляє, що містам потрібна власна муніціпальна поліція

Published at: **2019-11-04T11:42:00+00:00**

Author: ****

Original: [DT.ua](https://dt.ua/UKRAINE/mer-dnipra-zayavlyaye-scho-mistam-potribna-vlasna-municipalna-policiya-328386_.html)

То що ж сьогодні відбувається в одному з найбільших міст України? Навіщо мерові Дніпра власна озброєна поліція? Чому децентралізація з грішми, але без повноважень не працюватиме? Звідки візьмуться незаангажовані префекти? В якій точці закінчується діалог мера з громадою і починаються провокації опонентів? Хто сьогодні впливає на рішення Філатова? На що він готовий ради захисту свого майбутнього в Дніпрі? Про це і не тільки Борис Філатов розповідає в своєму інтерв'ю DT.UA.
Розмірковуючи про те, що повинна зробити влада, щоб завершити децентралізацію, Бори Філатов заявив, що "в містах має бути власна муніципальна поліція". "В усьому світі це прерогатива місцевої влади,  — говорить мер Дніпра. — Не слідство, не нагляд, а розкрадання комунальної власності й громадський порядок".
На питання журналіста, про те, як можна дати в руки мерам озброєну поліцію, якщо в регіонах не працює закон, немає чесного суду, здійснюються напади на лідерів громадської думки, мер парирував:
"Є різні механізми. Я ж не планую в терміновому порядку найняти до себе на роботу 150 чоловік і видати їм пістолети з автоматами. Але начальника місцевої поліції, наприклад, може призначати міністр МВС за поданням міської ради. Або навпаки: міська рада може узгоджувати запропоновану міністром кандидатуру. Тобто може бути подвійне підпорядкування".
