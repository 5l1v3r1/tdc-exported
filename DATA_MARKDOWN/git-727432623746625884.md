
# Slik tolker du skattelistene

Published at: **2019-11-05T05:00:00+00:00**

Author: **Eilin Lindvoll**

Original: [Dinside](https://www.dinside.no/okonomi/slik-tolker-du-skattelistene/71764924)

Nå ligger skattelistene for inntektsåret 2018 tilgjengelig, og mange ønsker å kikke i dem, av forskjellige årsaker.
Husk bare at du kan se hvem som har søkt deg opp i skattelistene, noe som betyr at andre også kan se at du sett på tallene hos dem.
Stortinget har nemlig besluttet at det skal logges hvem som søker i skattelistene. Når du har logget deg inn for å søke i skattelistene kan du klikke på «søkestatistikk» og se hvem som har søkt på deg. Du får se navn, fødselsår, postnummer og poststed på den som har søkt og tidspunktet for søket. Listen over hvem som har søkt og sett dine opplysninger oppdateres én gang i timen.
- Det er lett å tenke at du får mye informasjon når du leser skattelistene, men det er mye du må vite om personene du skal sjekke for at det skal gi deg noe verdi, sier forbrukerøkonom Cecilie Tvetenstrand i Danske Bank til Dinside.no.
Derfor gir vi deg en forklaring av hva de ulike begrepene og tallene i skattelistene omfatter.
Mange reagerer på at inntekten i skattelistene er lavere enn hva de faktisk tjente i løpet av skatteåret. Det er fordi listene viser all skattepliktig inntekt minus alle fradrag, altså nettoinntekt.
- Inntektene kan være lønnsinntekt, utleieinntekt, kapitalinntekt og utbytte, mens skattefri inntekt, som utleie av hybel i egen bolig, holdes utenfor, forklarer Tvetenstrand.
Og det er flust med fradrag du og andre skattebetalere kan ha rett på:
- Det er altså mange ting som trekkes fra før nettoinntekten vises, og det er ikke mulig å lese ut fra listene hvilken inntekt eller hvilke fradrag du eller andre har, oppsummerer forbrukerøkonomen.
Skatt i skattelistene er summen av all skatt du betaler: Inntektsskatt, trygdeavgift, trinnskatt og formuesskatt.
- Tallene som fremkommer for formue er ofte mye lavere enn det som er realiteten. Dette fordi det er verdsettelsesrabatt på mye av det vi eier. I tillegg har du bunnfradraget på 1.480.000 kroner som du kan trekker fra, forklarer Tvetenstrand, og lister opp:
