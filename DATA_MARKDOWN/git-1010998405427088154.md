
# Хубаво е и е готово: Румънска улица свършва насред полето (ВИДЕО)

Published at: **2019-11-05T16:25:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/hubavo-e-i-e-gotovo-rumanska-ulica-svarshva-nasred-poleto-video.html)

Хубав, прав асфалт, пешеходна пътека, а след нея… поле. Това представлява чисто нова улица в румънския град Пятра Намц, струваща на данъкоплатеца 100 000 евро. Екстравагантният проект предизвика множество коментари в северната ни съседка и беше сочен за пример за пилеене на пари.
„Евронюз” нарича 200-метровата отсечка „Път за никъде”. Тя обаче е официално открита, има си даже знак „Стоп” в другия край... който я свързва с черен път. Именно с появата на маркировките местните хора разбрали, че всъщност не им строят паркинг, а става дума за съвсем истинска пътна артерия.
Улицата, която свършва в нищото, обслужва всичко на всичко четири къщи.
