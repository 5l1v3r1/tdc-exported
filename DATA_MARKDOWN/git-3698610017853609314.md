
# Динамо вдесятьох розгромило Львів у матчі Прем'єр-ліги

Published at: **2019-11-03T19:10:00+00:00**

Author: ****

Original: [DT.ua](https://dt.ua/SPORT/dinamo-rozgromilo-lviv-u-matchi-prem-yer-ligi-328341_.html)

Сьогодні, 3 листопада, в Києві на НСК "Олімпійський" "Динамо" розгромило ФК "Львів" у матчі 13-го туру української Прем'єр-ліги.
Всі основні події поєдинку відбулися в першому таймі, коли господарі поля вирішили результат зустрічі і забили два голи у ворота гостей.
У складі віце-чемпіонів результативними ударами в першій половині відзначилися Шапаренко і Циганков, а в кінцівці зустрічі підсумковий рахунок у матчі встановили Беседін та Попов.
Відзначимо, що "Динамо" з 36-ї хвилини грало в меншості через вилучення Сидорчука, який пропустить наступний матч УПЛ проти "Шахтаря".

        "Динамо" – "Львів" - 4:0
      
Голи: Шапаренко, 11, Циганков, 30 (з пенальті), Бесєдін, 82, Попов, 90+1.
"Динамо": Бущан, Караваев, Попов, Шабанов, Миколенко, Сидорчук, Гармаш (Андрієвський, 83), Циганков, Шапаренко, Де Пена (Бесєдін, 77), Сіль (Вербич, 46)
"Львів": Сарнавський, Гончар, Борзенко, Братков (Педро, 46), Татарков, Сабіно, Приймак, Мартан, Шина (Філіпе, 85), Богунов (Велвес, 71), Пернамбуко

        Попередження: Сидорчук - Приймак, Мартан Гончар.
      
Видалення: Сидорчук, 35 (друга жовта картка).
