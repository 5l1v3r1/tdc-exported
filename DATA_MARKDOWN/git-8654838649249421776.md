
# Sexy modella giapponese ha sposato un pro gamer conosciuto in sala giochi

Published at: **2019-11-06T00:00:00+00:00**

Author: **Simone Tagliaferri**

Original: [Multiplayer.it](https://multiplayer.it/notizie/sexy-modella-giapponese-sposato-pro-gamer-conosciuto-sala-giochi.html)

Sta facendo insolitamente scalpore la notizia che la sexy modella giapponese Yuka Kuramochi ha sposato il giocatore professionista Keita Ai, meglio conosciuto come Fuudo. Le nozze si sono celebrate nella giornata di ieri, 5 novembre 2019.La Kuramochi è diventata famosa per aver scelto di utilizzare le sue natiche come strumento promozionale al posto del seno, tradizionalmente più apprezzato in Giappone, soprattutto quando di taglia ragguardevole. Chi si aspettava che potesse innamorarsi di un campione di picchiaduro? Pare che i due si siano conosciuti in sala giochi e che lì sia scoppiato l'amore. Insomma, una specie di Hi-Score Girl, ma con parecchia malizia in più. Pensate che l'amore di entrambi per i videogiochi è tale che in una delle foto ufficiali del matrimonio Fuudo tiene in braccio un arcade stick, il suo strumento di lavoro.Probabilmente i videogiocatori giapponesi hanno visto nelle nozze l'avverarsi di un sogno. Alcuni hanno notato che in alcune foto ufficiali risalenti ad agosto dei Cygames Beast, il team di Fuudo, l'uomo appare con una giacca con disegnata Rainbow Mika, personaggio di Street Fighter censurato nei suoi attacchi con le natiche. Che fosse un tributo alla futura moglie?
