
# قیمت تخم‌مرغ به ۲۰ هزار تومان رسید

Published at: **2019-11-04T11:54:00+00:00**

Author: ****

Original: [جامعه خبری تحلیلی الف](https://www.alef.ir/news/3980813086.html)

یمت هر شانه تخم‌مرغ در بازار با ۳ هزار تومان افزایش نسبت به هفته گذشته شانه‌ای ۲۰ هزار تومان به فروش می‌رود.
به گزارش فارس، قیمت تخم‌مرغ در بازار نسبت به هفته گذشته افزایش یافته است. گزارش میدانی خبرگزاری فارس حاکی است در بازار تهران هر شانه تخم‌مرغ 24 عددی به قیمت 20 هزار تومان به فروش می‌رود این در حالی است که هفته گذشته قیمت تخم‌مرغ شانه‌ای 17 هزار تومان بود و تقریباً یک ماه پیش هم هر شانه تخم‌مرغ 15 هزار تومان به فروش می‌رفت.
پیش از این مرغداران اعم از گوشتی و تخم‌گذار بالا بودن قیمت نهاده‌ها و در حقیقت بالا بودن قیمت تمام شده را عامل اصلی افزایش قیمت می‌دانستند.
فرزاد طلاکش دبیرکل کانون سراسری مرغ تخمگذار ایران دلیل افزایش قیمت تخم‌مرغ را صادرات این محصول به افغانستان دانست.
وی گفت: پیش از این افغانستان تخم‌مرغ موردنیاز را از پاکستان وارد می‌کرد و اکنون این کشور توان تأمین نیاز افغانستان را ندارد.
طلاکش گفت: به تازگی تقاضا از افغانستان برای تخم‌مرغ ایران وجود داشته اما صادرات به حدی نیست که بتواند مازاد تخم‌مرغ داخل را تخلیه کند.
به گفته دبیرکل کانون سراسری مرغ تخمگذار ایران، دلیل افزایش تخم‌مرغ در بازار جو روانی است وگرنه هنوز مازاد تخم‌مرغ در بازار وجود دارد.
