
# У Дніпрі викрали чоловіка з вимогою переписати квартиру

Published at: **2019-11-01T19:01:00+00:00**

Author: ****

Original: [ZIK.UA](https://zik.ua/news/2019/11/01/u_dnipri_vykraly_cholovika_z_vymogoyu_perepysaty_kvartyru_1681871)


        У Дніпрі викрали чоловіка і утримували в неволі протягом трьох днів, щоб заволодіти його квартирою.
      
Про це повідомляє пресслужба обласної поліції.
Згідно з повідомленням, вчора до поліції звернувся племінник потерпілого та повідомив про зникнення двоюрідного дядька. За два тижні до викрадення до 59-річного чоловіка навідувалися невідомі, погрожували та забрали паспорт. 29 жовтня затягнули в автомобіль та відвезли до квартири по вул. Софії Ковалевської, де утримували проти волі впродовж трьох днів. Обіцяли відпустити, якщо він оформить на них право власності на свою квартиру, яка перебуває у стані незавершеної приватизації.
Правоохоронці встановили та затримали причетних до злочину осіб. Ними виявились двоє братів 20 та 27 років.
За цим фактом події відкрито кримінальне провадження за ч. 2 ст. 146 Кримінального кодексу України (незаконне позбавлення волі або викрадення людини).
Раніше повідомлялося, що на Київщині у селі Софіївська Борщагівка двоє осіб викрали чоловіка, зловмисникам повідомлено про підозру.
