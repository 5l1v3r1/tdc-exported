
# В Україні набув чинності президентський закон про судову реформу

Published at: **2019-11-07T10:04:00+00:00**

Author: ****

Original: [ZIK.UA](https://zik.ua/news/2019/11/07/v_ukraini_nabuv_chynnosti_prezydentskyy_zakon_pro_sudovu_reformu_1685665)


        У четвер, 7 листопада, закон президента Володимира Зеленського про судову реформу набув чинності.
      
 
Напередодні документ був опублікований у виданні Голос України.
Законом пропонується запровадження нового порядку відбору членів Вищої кваліфікаційної комісії суддів України, а також спеціальної процедури для звільнення членів ВККС та ВРП.
Зокрема, кандидатів на посади дванадцяти членів ВККС оцінюватиме конкурсна комісія, яка складатиметься з двох членів Ради суддів України, делегованих Радою суддів України, та чотирьох міжнародних експертів, рекомендованих до складу Громадської ради міжнародних експертів, сформованої відповідно до Закону України «Про Вищий антикорупційний суд».
Зміни також торкнуться ст. 37 Закону «Про судоустрій і статус суддів» і передбачатимуть скорочення складу Верховного Суду до 100 суддів.
Крім того, проєкт закону має унормувати діяльність кваліфікаційної комісії суддів України та Вищої ради правосуддя, запровадивши новий порядок формування Вищої кваліфікаційної комісії суддів України.
Документом передбачається створення комісії з питань доброчесності та етики та визначення єдиних правил винагороди всіх суддів, незалежно від умов проходження ними кваліфікаційної оцінювання.
Нагадаємо, раніше Верховний Суд затвердив звернення до президента України ветувати законопроєкт №1008 про внесення змін до деяких законів України щодо діяльності органів суддівського врядування. Що з цього вийшло читайте у нашому великому матеріалі за посиланням.
