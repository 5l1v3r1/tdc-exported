
# Aggiunto silenziosamente il supporto al Pro Controller di Nintendo Switch in Android 10

Published at: **2019-11-07T20:32:16+00:00**

Author: **Roberto Artigiani**

Original: [AndroidWorld](https://www.androidworld.it/2019/11/07/aggiunto-silenziosamente-supporto-al-pro-controller-nintendo-switch-android-10-679540/)

Android supporta già parecchi controller anche se alcuni non funzionano perfettamente dal momento che non sono stati mappati del tutto. I popolarissimi DualShock 4 e Xbox One Controller sono ovviamente tra quelli che non hanno problemi con il robottino verde, ma fino a ieri non si poteva dire la stessa cosa del Pro Controller di Nintendo Switch.
Con l’arrivo di Android 10 invece la mappatura completa è stata aggiunta anche per quest’ultimo. La scoperta è stata fatta, da parte dei tipi XDA, grazie a un commit che riporta il layout dei pulsanti. Già prima era possibile connettere il Pro Controller a uno smartphone o a un tablet, ma ora tutto dovrebbe funzionare a dovere. Per provare la novità vi basta abbinare il vostro smartphone aggiornato ad Android 10 usando il pulsante di accoppiamento accanto alla porta USB-C sul Pro Controller.
Via: 9To5Google
