
# 'Alarmfase rood bij Antwerp, D'Onofrio beslist over toekomst van Bölöni'

Published at: **2019-11-04T07:29:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902308/ralarmfase-rood-bij-antwerp-d-onofrio-beslist-over-toekomst-van-b-l-ni-.html)


        Voor Laszlo Bölöni wordt het stilaan de week van de waarheid bij Antwerp. De coach kan zich na de mindere resultaten geen nieuwe nederlaag meer veroorloven. Een ontslag lonkt voor de ervaren Bölöni.
      
Bölöni ligt de laatste weken flink onder vuur bij Antwerp. Dat is er zaterdag niet op gebeterd, na het 3-1 verlies tegen Moeskroen. De fans riepen inmiddels al om zijn ontslag. Ook binnen het bestuur wil men snel verbetering zien.
Vijf voor twaalf"Dit mag niet te lang meer duren. Het is vijf voor twaalf", zegt Paul Gheysens, sterke man van Antwerp, bij Het Nieuwsblad. Een beslissing over de toekomst van Bölöni is er echter nog niet genomen, die ligt in de handen van sportief directeur Luciano D'Onofrio.
Een ontslag komt er dus nog niet deze week. "Dat denk ik wel, ja. Ik heb van Luciano toch nog niks anders gehoord. Sowieso beslist híj. Hij moet goed nadenken en met een goeie oplossing komen. Intern, hè. Welke tactiek hanteren we, wie laten we spelen: hij zal deze week serieus overleg plegen met de trainer", aldus Gheysens.
Voor Antwerp staan er enkele bijzonder zware weken op het programma. Zondag wacht de thuiswedstrijd tegen titelkandidaat Club Brugge. Daarna neemt Antwerp het twee keer op tegen KAA Gent en wacht er nog een thuiswedstrijd tegen KV Mechelen.
