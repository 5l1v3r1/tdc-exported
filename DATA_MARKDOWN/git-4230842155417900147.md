
# Спалили в печі. На Житомирщині батьки після вбивства доньки отримували соцвиплати

Published at: **2019-11-05T12:24:27+00:00**

Author: ****

Original: [ФАКТИ](https://fakty.com.ua/ua/proisshestvija/20191105-spalyly-v-pechi-na-zhytomyrshhyni-batky-pislya-vbyvstva-donky-otrymuvaly-sotsvyplaty/)

У Житомирській області батьки вбили та спалили тіло 5-річної доньки в печі. Після її смерті вони майже рік незаконно отримували соціальні виплати на мертву дитину.
В селі Листвин Овруцького району Житомирської області сталося моторошне вбивство 5-річної дитини. Її батько під час конфлікту вдарив кулаком, від чого дитина втратила свідомість та впала. Побачивши, що вона мертва, він разом з дружиною спалив її тіло у пічці, а попіл і рештки виніс та викинув у річку.
Це сталося ще у серпні 2018 року. Після цього жінка з чоловіком майже рік приховували злочин та, підробивши офіційні документи, використали їх для одержання соціальних виплат. Протягом серпня 2018 року – травня 2019 року вони незаконно отримали понад 43 тис. грн соціальної допомоги. Це були виплати малозабезпеченій родині, а також допомога по догляду за дитиною з інвалідністю віком до 18 років.
Читайте: На Полтавщині батько до смерті забив шестимісячного синаЗараз  досудове розслідування за фактом вбивства та шахрайства завершено. 4 листопада обвинувальний акт затверджено та скеровано до Овруцького районного суду для розгляду по суті.
Нагадаємо, що 27 травня 2019 року правоохоронці розпочали кримінальне провадження за фактом умисного вбивства батьками 5-річної дівчинки, що сталося у серпні 2018 року в Овруцькому районі.
Батьків дитини було затримано та поміщено до ізолятора тимчасово тримання, де вони перебували під час досудового розслідування.
