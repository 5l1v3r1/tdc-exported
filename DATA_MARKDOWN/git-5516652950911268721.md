
# Αγόρασε ξενοδοχείο στην Κω για το προσωπικό

Published at: **2019-11-02T19:45:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424995/agorase-xenodoxeio-sthn-kw-gia-to-proswpiko)


        Το Neptune Hotels Resort, Convention Centre & Spa προχώρησε στην εξαγορά και πλήρη ανακαίνιση ξενοδοχειακής μονάδας στο Μαστιχάρι της Κω, με αποκλειστικό σκοπό να στεγάσει το προσωπικό που προέρχεται εκτός Κω.
      
Η επένδυση για τα δωμάτια διαμονής του προσωπικού ξεπέρασε τα 2,5 εκατ. ευρώ.Η φιλοσοφία της εταιρείας είναι ότι το προσωπικό πρέπει να αισθάνεται ωραία τις στιγμές χαλάρωσής του ώστε να αποδίδει τα μέγιστα όταν εργάζεται.
Η μονάδα, που βρίσκεται 300 μέτρα από το γραφικό Μαστιχάρι και την παραλία του, ανακαινίσθηκε σε επίπεδο ξενοδοχείου 4 αστέρων και τα δωμάτιά του, που φιλοξενούν ένα ή δύο άτομα, παρέχουν A/C και τηλεόραση καθώς επίσης και internet υψηλής ταχύτητας.
Αίθουσα αναψυχής με τηλεόραση 55”, αυτόματος πωλητής ειδών πρώτης ανάγκης καθώς επίσης πλυντήρια και γυμναστήριο, είναι στη διάθεση των εργαζομένων που διαμένουν στο “Neptune Campus”.
