
# Створена розумна рукавичка, яка допоможе астронавтам у колонізації Марса

Published at: **2019-11-04T11:11:00+00:00**

Author: ****

Original: [DT.ua](https://dt.ua/TECHNOLOGIES/stvorena-rozumna-rukavichka-yaka-dopomozhe-astronavtam-u-kolonizaciyi-marsa-328379_.html)

Вчені з NASA та інституту SETI розробили "розумну" рукавичку, яка дозволяє астронавтам контролювати дрони за допомогою жестів. У майбутньому пристрій може допомогти в колонізації Марса, повідомляє Digitaltrends.
Відзначається, що в основі рукавички лежить розробка норвезького стартапу Ntention, який розробив аналогічну рукавичку для використання на Землі. Тепер же розробники NASA і SETI переробили її, щоб пристосувати до потреб астронавтів.
Рукавичка розроблена таким чином, щоб вловлювати навіть найдрібніші рухи рукою. Інформація з мікроконтролера передається по радіоканалу на безпілотник, що реагує на жести оператора.
Роботу рукавички вже перевірили на дронах на Землі і вона показала свою ефективність. Разом з тим, управління апаратами на Марсі або Місяці буде відрізнятися через відмінність атмосфери та гравітації.
Підписуйтесь на наш Telegram-канал з новинами технологій та культури.
