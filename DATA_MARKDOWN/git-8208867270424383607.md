
# I titoli di stato italiani più rischiosi di quelli della Grecia

Published at: **2019-11-07T20:50:00+00:00**

Author: ****

Original: [Repubblica.it](https://www.repubblica.it/economia/2019/11/07/news/il_btp_a_10_anni_rende_di_piu_dei_titoli_della_grecia-240533267/)

MILANO - L'Italia supera la Grecia: è il paese debitore più rischioso nell'area euro. I rendimenti dei bond di Atene sono scesi sotto quelli dell'Italia per la prima volta dal 2008. Il rendimento dei bond a 10 anni della Grecia - riporta il Financial Times - si è attestato all'1,10%. Il rendimento di titoli equivalenti italiani è salito all'1,16%. "I rendimenti di tutti e due i paesi, schizzati durante la crisi del debito, restano molto bassi rispetto agli standard storici, ma - sottolinea il quotidiano finanziario britannico - la ripresa del mercato dei bond della Grecia è stata più spettacolare". 
