
# Денісова: Здоров’я українських політв’язнів, які утримуються в Росії та Криму, погіршується

Published at: **2019-11-05T09:57:00+00:00**

Author: ****

Original: [ZIK.UA](https://zik.ua/news/2019/11/05/denisova_zdorovya_ukrainskyh_politvyazniv_yaki_utrymuyutsya_v_rosii_ta_1683829)


        Здоров’я українських політв’язнів – Джеміля Гафарова, Сервета Газієва, Енвера Омерова і Асана Янікова значно погіршується, їм необхідна термінова медична допомога.
      
Про це повідомила український омбудсмен Людмила Денісова у Facebook.
За даними Денісової, Джеміль Гафаров, який утримується в одному із СІЗО в Ростовській області знаходиться в преддіалізному стані та потребує термінової госпіталізації.
Також Сервет Газієв, який знаходиться в Ростовській області, має проблеми з кишківником та зубами. Він також потребує термінової госпіталізації.
Енвер Омеров і Асан Яник, яких тримають у СІЗО в анексованому Севастополі, мають проблеми зі здоров’ям, які потребують негайного хірургічного втручання.
«Звернулася з відповідним проханням до уповноваженого з прав людини РФ Тетяни Москалькової вжити невідкладних заходів для проведення повного медичного обстеження громадян України, за результатами якого надати відповідну медичну допомогу», – заявила Денісова.
Джеміль Гафаров, Сервет Газієв, Енвер Омеров та Асан Яніков були затримані за підозрою в участі в забороненій на території РФ релігійній організації «Хізб ут-Тахрір».
Нагадаємо, у Ризі біля посольства Російської Федерації відбулась акція на підтримку незаконно утримуваних Кремлем українців та кримських татар.
