
# Жена открадна 3 лева от пенсионерка

Published at: **2019-11-07T10:55:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Zhena-otkradna-3-leva-ot-pensionerka-911859)

Служители на полицейското управление във Велико Търново разкриха извършителят на грабеж от 80-годишна великотърновка, съобщават от ОД на МВР.
Деянието беше извършено на 2 ноември, в района на магазин за хранителни стоки в областния град. Тогава непозната жена първо поискала уж да помогне на потърпевшата, като ѝ носи покупките, после издърпала чантата от ръцете ѝ и отмъкнала портмоне с намиращи се в него 3 лв.
От проведените действия по разследването извършителят е установен – 42-годишна жена от Силистра, неизвестна до момента на полицията. Тя е задържана с полицейска мярка до 24 часа. След доклад на материалите в прокуратурата е привлечена, като обвиняема. Инкриминираните вещи са установени и върнати на потърпевшата.
