
# На Хмельниччині в лікарні помер 4-річний хлопчик

Published at: **2019-11-06T15:00:00+00:00**

Author: ****

Original: [PRESS-ЦЕНТР](http://press-centr.com/ua/news/42680_Na-Khmelnichchini-v-likarni-pomer-4-richniy-khlopchik)


        5 листопада до поліції надійшло повідомлення від чергового лікаря патологоанатомічного відділення Хмельницької обласної лікарні про те, що у відділення з однієї з районних лікарень доставлено тіло 4-річної дитини, яка померла напередодні.
      
Про це повідомив сектор комунікації поліції Хмельницької області.
Як з’ясували правоохоронці, дитину доставили до районного медичного закладу на стаціонарне лікування 4 листопада об 11.45 годині з попереднім діагнозом «ацитономічний синдром». Близько 16.40 години того ж дня хлопчик помер.
За фактом смерті слідчі відкрили кримінальне провадження за ч.2 статті 140 Кримінального кодексу України - Неналежне виконання професійних обов`язків медичним або фармацевтичним працівником. Санкція статті передбачає покарання у вигляді обмеження волі на строк до п`яти років або позбавленням волі на строк до трьох років, з позбавленням права обіймати певні посади чи займатися певною діяльністю на строк до трьох років.
З метою встановлення точної причини смерті дитини у рамках розслідування призначена комісійна судово-медична експертиза, в ході якої найкомпетентніші фахівці профільних медичних установ комісійно провели розтин тіла.
Під час розтину тілесних ушкоджень, характерних для насильницької смерті, у померлого малюка не виявили. Наразі слідчі очікують остаточних результатів судово-медичної експертизи.

        Фото ілюстративне
      
 
