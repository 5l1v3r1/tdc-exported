
# Милованов заявив, що Тернопільській області потрібна стратегія економічного розвитку

Published at: **2019-11-02T13:56:27+00:00**

Author: **Ольга Проскурова**

Original: [Рубрика](https://rubryka.com/2019/11/02/mylovanov-zayavyv-shho-ternopilskij-oblasti-potribna-strategiya-ekonomichnogo-rozvytku/)


        
          Міністр економіки Тимофій Милованов заявив, що Тернопільській області потрібна стратегія економічного розвитку.
        
      
Про це він сказав за результатами вчорашньої поїздки.
“Вчора я був у Тернопільській області. На нараді з Президентом Зеленським. В.о очільника області пояснював Президенту чому область «пасе задніх». Був призначений новий голова ОДА. Дійсно, Тернопільска область:
– одна з найбідніших в Україні – рівні середньої заробітної плати та валового регіонального продукту на одну особу одні з найнижчих в Україні;– середня заробітна плата – у січні-вересні 2019 року (8 047 грн.) була майже на 22% нижче ніж у середньому по Україні;– економічне зростання в 2016-18 роках було трохи повільніше ніж в цілому по Україні – якщо за цей період реальний ВВП в Україні зріс на 8.4%, то в Тернопільській області – на 6.1%;– так найповільніше зростало в цей період і будівництво. Хоча в цьому році будівництво зростає швидше – на 29% за перші 9 місяців (по Україні загалом – на 20.5%)”, – каже він.
Милованов підкреслив, що Україні потрібна стратегія економічного розвитку області.
“Нам потрібна стратегія економічного розвитку області. Ми плануємо провести аудит наявних проектів інвестицій та фінансової допомоги від міжнародних партнерів. Там є багато дешевих грошей, які не використовуються. Ми перефокусуємо ці гроші на інвестиції та розвиток у Тернопільскій області. Ми також проведемо аналіз робочих місць та безробіття в області. На основі результатів, ми спрямуємо фінансування на навчання найбільш важливих професій. Це дозволить людям знайти роботу і отримати більше зарплати, а бізнесу заповнити вакансії”, – зазначає міністр.
Раніше Милованов заявив, що за роки незалежності з держвласності вкрали половину сільгоспземель.
Нагадаємо, 1 листопада Зеленський представив новопризначеного голову Тернопільської обласної державної адміністрації Ігоря Сопеля.
