
# Обявиха за опасно лекарство срещу множествена склероза

Published at: **2019-11-01T22:25:00+00:00**

Author: ****

Original: [Blitz.bg](https://blitz.bg/zdrave/zdravni-novini/obyavikha-za-opasno-lekarstvo-sreshchu-mnozhestvena-skleroza_news706779.html)

https://blitz.bg/zdrave/zdravni-novini/obyavikha-za-opasno-lekarstvo-sreshchu-mnozhestvena-skleroza_news706779.html Blitz.bg
Европейската агенция по лекарствата оповести нови препоръки, за да се намали максимално рискът от сериозни странични ефекти, свързани с употребата на лекарството "Лемтрада" срещу множествена склероза, което е създадено от лабораторията "Санофи", предаде Франс прес.То не трябва да се приема от пациенти, засегнати от сърдечни смущения, сърдечносъдови проблеми, кръвоизливи и различни от множествената склероза автоимунни заболявания, уточниха от агенцията. През април тя разгласи временни мерки за ограничаване употребата на лекарството.Сега тя препоръчва нови мерки, за да може бързо да се идентифицират и лекуват нежелани ефекти, които е възможно да се появят при употребата на лекарството "Ламтрада". То трябва да се приема в болници, в които има лесен достъп до интензивното отделение, и специалисти, които да се погрижат за отстраняване на сериозните нежелани ефекти.Сърдечните проблеми обикновено възникват през първите дни след приема на лекарството, докато други нежелани ефекти е възможно да се появят месеци по-късно.
