
# کامرون با پادشاه سعودی دیدار کرد

Published at: **2019-11-01T13:09:00+00:00**

Author: ****

Original: [جامعه خبری تحلیلی الف](https://www.alef.ir/news/3980810057.html)

نخست وزیر اسبق انگلیس با پادشاه عربستان سعودی دیدار و درباره مسائل مورد اهتمام طرفین گفتگو کرد.
به گزارش مهر به نقل از خبرگزاری رسمی عربستان (واس)، دیوید کامرون نخست وزیر اسبق انگلیس با «سلمان بن عبدالعزیز» پادشاه سعودی دیدار و پیرامون مسائل مورد اهتمام طرفین با وی گفتگو کرد. به جزئیات این دیدار اشاره ای نشده است.
دیوید کامرون برای شرکت در کنفرانس «طرح آینده سرمایه‌گذاری» در عربستان وارد این کشور شده است.
نخست‌ وزیر اسبق انگلیس روز گذشته در سخنانی در کنفرانس «طرح آینده سرمایه‌گذاری» در ریاض خطاب به حاضران گفت که نباید فرصت‌های سرمایه‌گذاری در عربستان را از دست بدهند.
او دولت سعودی را شریک مهم انگلیس دانست و مدعی شد که جهان برای امنیت خویش و مبارزه با تروریسم به عربستان سعودی نیاز دارد.
