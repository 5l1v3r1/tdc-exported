
# Ирина Папазова остана вдовица за втори път, нападна лекарите

Published at: **2019-11-03T09:52:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Irina-Papazova-ostana-vdovica-za-vtori-put-napadna-lekarite-910692)

Ирина Папазова в момента изживява един от най-трудните периоди в живота си и не може да си намери място от тъга. Шефката на конкурса "Мис България" остана вдовица за втори път.
44-годишната бизнесдама загуби съпруга си - ресторантьорът Иво Чешмеджиев, който изненадващо почина едва на 52 години.
Все още не е ясно какво е причинило фаталния край на партньора на Папазова, освен, че явно е станал жертва на лекарска грешка, поне съдейки по статуса на Ирина в социалните мрежи.
"Отиде си един страхотен човек! Най-добрият мъж и баща! Колкото и да беше силен и позитивен, за съжаление стана жертва на "кадърните доктори".
Ирина и Иво се срещат 10 години след убийството на първия й съпруг – Иво Папазов. През 2011-а се ражда синът им Самуил, но двамата не искат да сключват брак, тъй като имат по един зад гърба си, припомня "Блиц".
