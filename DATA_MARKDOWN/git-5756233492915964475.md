
# واکنش تنابنده به تعجب ژاپنی ها از سوژه «قسم»

Published at: **2019-11-03T08:29:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619551/%D9%88%D8%A7%DA%A9%D9%86%D8%B4-%D8%AA%D9%86%D8%A7%D8%A8%D9%86%D8%AF%D9%87-%D8%A8%D9%87-%D8%AA%D8%B9%D8%AC%D8%A8-%DA%98%D8%A7%D9%BE%D9%86%DB%8C-%D9%87%D8%A7-%D8%A7%D8%B2-%D8%B3%D9%88%DA%98%D9%87-%D9%82%D8%B3%D9%85)


        محسن تنابنده بازیگر و کارگردان ایرانی که در اولین حضور جهانی فیلم «قسم» در جشنواره فیلم توکیو حاضر شد، با مخاطبان فیلمش گفت‌وگو کرد و بیشترین موضوعی که مورد پرسش قرار گرفت، درباره سوژه فیلم بود.
      

        آفتاب‌‌نیوز :
      
محسن تنابنده درباره بازیگران فیلم «قسم» توضیح داد: به غیر از مهناز افشار و حسن پورشیرازی که بازیگران حرفه‌ای بودند، بقیه نابازیگر بودند و من تلاش کردم آنها را به گونه‌ای انتخاب کنم که با هم خویشاوند باشند و این کار را سخت می‌کرد اما انجام شد.
تنابنده با اشاره به سختی‌های کار با توجه به تعداد زیاد شخصیت‌ها در فیلم خاطرنشان کرد: براساس میزانسن اولیه جای هر کس مشخص بود. این کارگردان در بخش پایانی سخنانش که درباره پخش این فیلم در ژاپن پرسیده بودند، گفت: شما باید بگویید.
محسن تنابنده که بیشتر در این نشست درباره موضوع فیلم مورد پرسش قرار گرفت، تصریح کرد: دیدگاه من درباره موضوع مهم نیست، مهم این است که یک مساله‌ای را به تعامل جمعی با شما می‌گذارم.
