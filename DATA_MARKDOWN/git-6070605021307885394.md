
# Sis ferits en un atac amb ganivet en una nova jornada de protestes a Hong Kong

Published at: **2019-11-03T19:37:18+00:00**

Author: ****

Original: [Ara.cat](https://www.ara.cat/internacional/Sis-ganivet-protestes-Hong-Kong_0_2337366400.html)

Sis persones han quedat ferides aquest diumenge en un atac amb ganivet en un centre comercial de Hong-Kong. Segons han explicat les víctimes, un home que parlava xinès s'ha encarat amb els manifestants que hi havia fora del recinte i després s'ha discutit amb una família que sortia de sopar i els ha clavat diverses ganivetades. També ha mossegat una orella del conseller de districte Andreu Chiu. Els manifestants han apallissat l'agressor.

        Hong Kong prohibeix portar màscares a les manifestacions
      
Durant la jornada hi ha hagut xocs entre manifestants i policies, després que dissabte les protestes se saldessin amb 200 detinguts. Divendres el govern xinès va anunciar una sèrie de mesures per frenar les protestes a l'excolònia britànica, que van arrencar fa 22 setmanes exigint la retirada de la llei d'extradició i que ara són per una esmena a la totalitat del sistema de relació de Hong-Kong amb Pequín. Entre les mesures anunciades per la Xina hi ha la recuperació de l'"educació patriòtica" per a joves i funcionaris del govern autònom i canvis en l'elecció del cap de govern local, que els manifestants reivindiquen que sigui per sufragi universal. Dimecres, la impopular cap del govern autònom, Carrie Lam, viatjarà a Pequín per parlar-ne amb el viceprimer ministre xinès, Han Zheng.
