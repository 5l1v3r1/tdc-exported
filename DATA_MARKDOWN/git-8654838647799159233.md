
# Call of Duty: Modern Warfare, nuove mappe e modalità gratis in arrivo domani

Published at: **2019-11-07T00:00:00+00:00**

Author: **Giorgio Melani**

Original: [Multiplayer.it](https://multiplayer.it/notizie/call-of-duty-modern-warfare-nuove-mappe-e-modalita-gratis-in-arrivo-domani.html)

Call of Duty: Modern Warfare inizia il suo percorso di evoluzione con l'aggiunta di nuove mappe e modalità di gioco da domani, con l'aggiornamento gratuito dell'8 novembre 2019.Activision e Infinity Ward hanno dunque annunciato l'arrivo, contemporaneo su tutte le piattaforme e gratis, delle nuove mappe Shoot House e Krovnik Farmland per Call of Duty: Modern Warfare. La prima verrà introdotta nel pool delle mappe per il il multiplayer standard, la seconda è invece dedicata specificamente alla modalità Ground War, ovvero quella incentrata sul multiplayer ad alta affluenza da 64 giocatori online.Oltre a queste due mappe, con l'update di domani è previsto anche l'arrivo di Hardpoint, una modalità già vista nella serie che farà dunque il suo ritorno in Modern Warfare. Simile a Headquarters, Hardpoint richiede a ogni squadra di assicurarsi il controllo di un hardpoint ulla mappa e controllarlo per guadagnare quanti più punti possibile, con la necessità di non far entrare alcun giocatore all'interno della zona.Come promesso per tutti i contenuti principali di Call of Duty: Modern Warfare, anche l'update di domani arriverà dunque contemporaneamente su PC, PS4 e Xbox One e sarà completamente gratuito per tutti.
