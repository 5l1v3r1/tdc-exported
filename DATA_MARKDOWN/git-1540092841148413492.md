
# Τραγωδία στο Έσεξ: Η αστυνομία καλεί δύο αδερφούς από την Βόρεια Ιρλανδία να παραδοθούν

Published at: ****

Author: ****

Original: [CNN.gr](https://www.cnn.gr/news/kosmos/story/195909/tragodia-sto-esex-h-astynomia-kalei-dyo-aderfoys-apo-tin-voreia-irlandia-na-paradothoyn)

Newsroom, CNN Greece 17:49 , 01 November 2019
Ο Ρόναν Χιούζ, 40 ετών, και ο αδελφός του, ο Κρίστοφερ, 34 ετών, καταγόμενοι από τη Βόρεια Ιρλανδία, αναζητούνται από την Τρίτη από την αστυνομία του Έσεξ.
«Μολονότι έχουμε ήδη μιλήσει τηλεφωνικά με τον Ρόναν Χιούζ, είναι ανάγκη να μιλήσουμε και πρόσωπο με πρόσωπο με τον αδελφό του και με εκείνον», δήλωσε ο αρχιεπιθεωρητής της αστυνομίας του Έσεξ Νταν Στότεν σε συνέντευξη Τύπου.
Σύμφωνα με τον αρχιεπιθεωρητή Νταν Στότεν, η αστυνομία της Βόρειας Ιρλανδίας εντόπισε χθες, Πέμπτη, ένα φορτηγό που μπορεί να συνδέεται με τους αδελφούς Χιούζ, «γνωστούς για τις σχέσεις τους με την Ιρλανδία και τη Βόρεια Ιρλανδία, καθώς και με τις οδικές και τις θαλάσσιες μεταφορές».
