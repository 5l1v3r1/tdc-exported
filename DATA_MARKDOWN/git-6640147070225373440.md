
# BlizzCon 2019: annunciato Overwatch 2

Published at: **2019-11-01T18:25:00+00:00**

Author: **Gianluca Saitto**

Original: [Tom&#39;s Hardware](https://www.tomshw.it/videogioco/blizzcon-2019-overwatch-2/)

Il BlizzCon 2019 è ufficialmente iniziato e ad aprirne le danze è stata la ormai consueta cerimonia d’apertura, dalla quale non solo abbiamo assistito all’annuncio ufficiale del tanto atteso Diablo IV ma anche altri nuovi ed attesissimi annunci si sono presentati al pubblico in sala e a casa, e uno di questi riguarda proprio il tanto vociferato seguito di Overwatch.
Overwatch è ormai da qualche anno uno dei protagonisti fissi della BlizzCon, sia per quanto riguarda tutta la sua componente eSport sia per gli annunci ad esso dedicato. Durante la cerimonia d’apertura è stato infatti annunciato ufficialmente Overwatch 2 con un trailer dal fortissimo impatto cinematografico.
