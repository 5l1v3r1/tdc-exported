
# 24 Ευαγγέλιο: Η Μαρσέιγ ήρθε για Ποντένσε και Λισάντρο Σεμέδο

Published at: **2019-11-02T09:54:00+00:00**

Author: **Ευάγγελος Μίχος**

Original: [www.sport24.gr](https://www.sport24.gr/paraskinio/24o-evaggelio/24-eyaggelio-h-marseig-hrthe-gia-pontense-kai-lisantro-semedo.5631038.html)

Η παρουσία απεσταλμένου σκάουτ της Μαρσέιγ στο "Καραισκάκης", την περασμένη Κυριακή για το Ολυμπιακός - ΑΕΚ, ουσιαστικά είχε... προαναγγελθεί σε αρκετά ελληνικά ΜΜΕ ημέρες πριν απο την σέντρα του εν λόγω ντέρμπι.
Αυτό που μάλλον πέρασε στα ψιλά ή λίγοι έδωσαν σημασία, γιατί ακριβώς δεν γράφτηκε, ήταν πως ο Γάλλος ειδικός την προηγούμενη ημέρα (Σάββατο) είχε παρακολουθήσει άλλη αναμέτρηση της Σούπερλιγκ και συγκεκριμένα στο Ηράκλειο το ΟΦΗ - Ξάνθη! Είναι αλήθεια πως στο παρελθόν, το πιο πρόσφατο αλλά και τον περασμένο χειμώνα, έχουν γραφτεί διάφορα ονόματα παικτών του Ολυμπιακού που φέρεται να ενδιαφέρουν την ομάδα της Μασσαλίας.
Αυτό που μεταφέρθηκε πάντως στο 24ο Ευαγγέλιο ήταν πως στο δεδομένο τάιμινγκ μεταγραφική προτεραιότητα της Μαρσέιγ αποτελεί η απόκτηση εξτρέμ. Για την ακρίβεια και το καλοκαίρι ήθελαν αλλά δεν τα... κατάφεραν.
Κατά συνέπεια "σκανάρει" διάφορους στόχους που βρίσκονται στην λίστα της, η οποία φυσιολογικά εμπλουτίζεται και με νέα ονόματα. Μια τέτοια περίπτωση , λοιπόν, είναι και ο Ποντένσε του Ολυμπιακού και του... Μέντες. Αλμυρότατος ακόμη και για τα δεδομένα  της Μαρσέιγ ο Πορτογάλος αλλά τον παρακολουθεί. Για την ... ιστορία πάντως η πιο ακριβή αγορά της Μαρσέιγ ever είναι... αριστερός εξτρέμ. Ο Ντιμίτρι Παγέτ από την Γουέστ Χαμ έναντι 29,5 εκατ. ευρώ.
Τι δουλειά τότε είχε ο σκάουτ της Μαρσέιγ να ... πεταχθεί για ποδοσφαιρικό λόγο και μέχρι την Κρήτη; Η απάντηση έχει ονοματεπώνυμο και συγκεκριμένα του Λισάντρο Σεμέδο! Ο 23χρονος εξτρεμ από το Κάπο Βέρντε με το ολλανδικό διαβατήριο παίζει μεν στον ΟΦΗ αλλά δανεικός από την Φορτούνα Σιτάρντ. Και έχει προταθεί στην Μαρσειγ. Για την ακρίβεια και στην ομάδα της Μασσαλίας!
Το... μυστικό είναι πως απο πίσω "κρύβεται" γνωστός Ιταλός ατζέντης, που στο παρελθόν έχει διατελέσει και τεχνικός διευθυντής και ο οποίος έχει εμπλοκή στον Σεμέδο, σε συνεργασία με το Γραφείο στο οποίο ανήκει. Ποιά είναι η αρχική τιμή με την οποία "δουλεύουν" την υπόθεση και προσπαθούν να πλασάρουν τον Λισάντρο Σεμέδο;
Τα τρία (3) εκατομμύρα ευρώ! Πάρα πολλά με την έννοια πως ο άσος που έχει ξεκινήσει σούπερ και ξεχωρίζει στον ΟΦΗ, απασχολεί ήδη και ελληνικές μπιγκοφοράτες ομάδες. Μάλιστα δεν δείχνουν να τους απασχολεί ιδιαίτερα η ύπαρξη οψιόν αγοράς του δανεικού. Προφανώς γιατί κάπου... ποντάρουν.
