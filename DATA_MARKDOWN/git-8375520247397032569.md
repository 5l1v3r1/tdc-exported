
# НАЗК посилить співпрацю з громадськими організаціями у питаннях антикорупційної політики

Published at: **2019-11-07T10:09:00+00:00**

Author: ****

Original: [ГЛАВКОМ](https://glavcom.ua/news/nazk-posilit-spivpracyu-z-gromadskimi-organizaciyami-u-pitannyah-antikorupciynoji-politiki-638343.html)

Національне агентство з питань запобігання корупції  посилить співпрацю з громадськими організаціями у питаннях реалізації та моніторингу антикорупційної політики. Про це повідомляє пресслужба НАЗК.
Керівник НАЗК Наталія Новак зустрілась з представниками Громадської ради доброчесності при Вищій кваліфікаційній комісії суддів України.
З метою реалізації повноважень Національного агентства щодо формування, реалізації та моніторингу антикорупційної політики Наталія Новак запропонувала представникам громадського сектору брати активну участь у роботі над проєктами документів, зокрема проєктом Антикорупційної стратегії та Державної програми з виконання Антикорупційної стратегії.
«Національне агентство буде посилювати співпрацю з громадським сектором. Особливо це стосується спільної роботи з розроблення нормативно-правових актів щодо формування та реалізації антикорупційної політики, обговорення проблемних питань», – заявила Новак.
Як повідомлялось, у жовтні 2019 року Нацагентство із боротьби з корупцією зафіксувало ознаки 104 порушення антикорупційного законодавства. 
