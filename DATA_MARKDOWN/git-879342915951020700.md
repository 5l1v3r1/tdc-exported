
# Трампа звинуватили в спробі втрутитися у вибори у Великій Британії

Published at: **2019-11-01T10:16:02+00:00**

Author: ****

Original: [Слово і Діло](https://www.slovoidilo.ua/2019/11/01/novyna/svit/trampa-zvynuvatyly-sprobi-vtrutytysya-vybory-velykij-brytaniyi)


        Лідер Лейбористської партії Британії Джеремі Корбін звинувачує президента США Дональда Трампа в спробі втрутитися в майбутні вибори в Британії.
      
Про це він написав у Twitter.
За словами Корбіна, Трамп «намагається втрутитися у вибори Сполученого Королівства, щоб обрали його друга (прем’єра Британії) Боріса Джонсона».
Як відомо, згідно із соціологічними опитуваннями, опозиційна лейбористська партія програє правлячій Консервативній партії Джонсона.
Нагадаємо, Верхня палата парламенту Великої Британії схвалила закон про проведення дострокових парламентських виборів 12 грудня 2019 року, запропонований прем'єр-міністром Борисом Джонсоном.
Зазначимо, що 28 жовтня ЄС погодився продовжити строк дії Brexit до 31 січня 2020 року. Глава Європейської ради Дональд Туск заявив, що Велика Британія може вийти з ЄС до цієї дати, якщо угода про вихід буде схвалена парламентом.
Водночас королева Великої Британії Єлизавета II схвалила законопроект про проведення дострокових виборів у Великій Британії.
Хочете обговорити цю новину? Долучайтеся до телеграм-чату CHORNA RADA
