
# ЄБРР переглянув прогноз по економіці України

Published at: **2019-11-06T21:10:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/finansy/yebrr-perehlyanuv-prohnoz-po-ekonomiczi-ukrayiny)


        Зростання економіки України за підсумками 2019 року становитиме 3,3%.
      
Про це повідомили в Європейському банку реконструкції та розвитку (ЄБРР) в середу, 6 листопада.
«Зростання ВВП країни залишиться на рівні 3,3% в 2019, як і в минулому році, і дещо прискориться до 3,5% в 2020-му», - йдеться в прес-релізі банку.
Українська економіка залишається стійкою до політичних чинників, але темпи зростання все ще скромні, відзначає ЄБРР.
При цьому підкреслюється вирішальне значення для макроекономічної стабільності укладання угоди про нову програму з МВФ, оскільки у 2020-2021 роках Україну чекають великі виплати за держборгом.
Раніше угоду про початок співпраці з підготовки «Укрзалізниці» до первинного публічного розміщення акцій підписали Мінінфраструктури та ЄБРР.
Також нагадаємо, станом на вересень нинішнього року, інвестиції ЄБРР в Україну перевищили 1 мільярд доларів.
Хочете обговорити цю новину? Долучайтеся до телеграм-чату CHORNA RADA
