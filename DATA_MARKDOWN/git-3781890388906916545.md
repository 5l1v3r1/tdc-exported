
# 'เฮอเนส'ยันอีกไม่นานรู้ ใครเป็นกุนซือใหม่'เสือใต้'

Published at: **2019-11-05T03:28:00+00:00**

Author: ****

Original: [เดลินิวส์](https://www.dailynews.co.th/sports/740045)


        "เฮอเนส" คอนเฟิร์มรู้ชัดภายใน 3 สัปดาห์ ใครมาแทน "โควัช" แต่กุนซือ "อาแจกซ์" ชิงปฏิเสธก่อนแล้ว
      
อูลี เฮอเนส ประธานสโมสร "เสือใต้" บาเยิร์น มิวนิค ยืนยันภายใน 3 สัปดาห์จะได้รู้ว่าใครจะมาเป็นเทรนเนอร์คนใหม่ต่อจาก นิโก โควัช ที่เพิ่งโดนปลดออกจากตำแหน่ง หลังจากพ่าย ไอน์ทรัคต์ แฟรงค์เฟิร์ต 5-1 รั้งอันดับ 4 ของตารางคะแนน ตามหลังจ่าฝูง กลัดบัค 4 แต้ม"ผมพูดไม่ได้ว่าจะเกิดอะไรขึ้นนสัปดาห์หน้า มันไม่สำคัญแล้วตอนนี้ เรามี 3 สัปดาห์ที่จะพิจารณาว่าจะจัดการอย่างไร เรามีความสัมพันธ์ที่ดีกับ นิโก โควัช ผมโทรคุยกับเขา ทุกอย่างโอเค ผมมีความรู้สึกว่าตอนนี้เขาเป็นอิสระจากความกดดันมหาศาลแล้ว"ราล์ฟ รังนิค, เอริค เทน ฮาก, อาร์แซน เวนเกอร์, แม็กซ์ อัลเลกรี และ โฮเซ มูรินโญ ตกเป็นข่าวว่าอยู่ในลิสต์ที่ทีมกำลังพิจารณา แต่ เทน ฮาก ที่เคยทำงานกับบาเยิร์น ก่อนไปได้ดีกับ อาแจกซ์ ชิงปฏิเสธก่อนว่าจะอยู่กับ อาแจ็กซ์ ในฤดูกาลนี้"ผมยืนยันได้ว่าผมรู้สึกถึงสัมพันธ์อันเข้มแข็งกับทีมของผม กับทุกคนที่อาแจกซ์ ผมจะอยู่ที่นี่ในฤดูกาลนี้ บาเยิร์น เป็นสโมสรที่วิเศษ พวกเขายังอยู่ใจของผม แต่ตอนนี้ผมอยู่กับอาแจกซ์ ผมไม่ใช่นักฝัน ผมมีชีวิตอยู่เพื่อวันนี้และตอนนี้อยู่ที่อาแจกซ์"
