
# Man met bivakmuts op biedt vreemde postpakketten aan

Published at: **2019-11-06T16:17:05+00:00**

Author: ****

Original: [Blik op nieuws](https://www.blikopnieuws.nl/nieuws/277486/man-met-bivakmuts-op-biedt-vreemde-postpakketten-aan.html)

Moerdijk/Breda - De politie heeft afgelopen dinsdag een 27-jarige man uit Polen aangehouden die maandagmiddag met een bivakmuts op pakketjes kwam afgeven bij een pakketpunt in de Moerwijk. Dit meldt de politie woensdag.
Moerdijk/Breda - De politie heeft afgelopen dinsdag een 27-jarige man uit Polen aangehouden die maandagmiddag met een bivakmuts op pakketjes kwam afgeven bij een pakketpunt in de Moerwijk. Dit meldt de politie woensdag.
'In de pakketjes zitten mogelijk verboden middelen. Tijdens een controle van zijn voertuig bleek hij nog veel meer pakketjes bij zich te hebben', aldus de politie. Maandag rond 14.00 uur kregen agenten een melding dat een man met bivakmuts diverse pakketjes bij een pakketpunt af kwam leveren. De alerte eigenaar van de winkel vermoedde dat er drugs in zat. Hierop heeft hij de politie gebeld.
Naar aanleiding van camerabeelden werd het signalement van de man duidelijk. Ook was het kenteken te zien van zijn auto. Meerdere eenheden hebben uitgekeken naar het voertuig, waardoor de verdachte uiteindelijk een dag later in Rotterdam is aangehouden.
Agenten in Rotterdam hebben het voertuig van de man dinsdagmiddag rond 12.00 uur gecontroleerd op de Dordtsestraatweg en vonden daar nog meer pakketjes met dezelfde soort inhoud. Uit testen moet nog blijken om welke middelen het gaat, vermoedelijk zijn het stoffen die vallen onder de geneesmiddelenwet. De verdachte is overgedragen aan collegaâ€™s in de regio Zeeland-West-Brabant en zit momenteel vast voor verhoor en verder onderzoek. De 41 pakketjes zijn inbeslaggenomen.
