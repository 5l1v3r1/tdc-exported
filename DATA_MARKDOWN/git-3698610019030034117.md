
# Під Києвом підліток впав у кому після пригоди на вокзалі

Published at: **2019-11-05T01:55:00+00:00**

Author: ****

Original: [DT.ua](https://dt.ua/UKRAINE/pid-kiyevom-pidlitok-vpav-u-komu-pislya-prigodi-na-vokzali-328484_.html)

На залізничній станції у Броварах 15-річний хлопець отримав 50% опіків тіла після того, як спробував перелізти через вантажний вагон. Працівники ювенальної превенції та слідчі Броварського району з'ясовують всі обставини події.
За допомогою потерпілий самостійно звернувся до працівників станції, вони й викликали міліцію та швидку допомогу.
Наразі підліток перебуває в медикаментозній комі, він отримав 50 відсотків опіків тіла. Згодом він буде перенаправлений в столичне опікове відділення.
Відзначимо, 23 листопада 2018 року такий же нещасний випадок стався на цій же станції, 14-річний підліток отримав сильні опіки тіла після того, як хотів зробити селфі на даху поїзда. У місті організували збір коштів для лікування хлопця в Бостоні. Суму 80 тисяч доларів вдалося зібрати, підліток переніс багато операцій, та залишився живий.
В селі Гайове Броварського району внаслідок пожежі чоловіка з 90% опіками тіла доставлено в реанімацію, де він помер.
