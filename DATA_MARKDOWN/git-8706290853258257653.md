
# Ελληνική Λύση: Ισόβια σε βάρος εκείνων που εγκληματούν πάνω σε μικρά παιδιά – Η ΝΔ αντιγράφει το πρόγραμμά μας σε καίρια θέματα

Published at: **2019-11-07T03:09:00+00:00**

Author: ****

Original: [enikos.gr](http://www.enikos.gr/politics/682734/elliniki-lysi-isovia-se-varos-ekeinon-pou-egklimatoun-pano-se-mik)

Ισόβια σε βάρος εκείνων που εγκληματούν πάνω σε μικρά παιδιά ζητάει η Ελληνική Λύση, η οποία κατηγορεί τη Νέα Δημοκρατία ότι αντιγράφει το πρόγραμμά της.
Αναλυτικά όσα αναφέρει η ανακοίνωση που εξέδωσε η Ελληνική Λύση:
«Με αφορμή τις δηλώσεις του Υπουργού Δικαιοσύνης κ. Τσιάρα αναφορικά με την αυστηροποίηση των ποινών για τα εγκλήματα παιδεραστίας, η Ελληνική Λύση επισημαίνει τα εξής:
Η Νέα Δημοκρατία, έστω και προσφεύγοντας για άλλη μία φορά στην αντιγραφή του προγράμματος του κόμματός μας, προτίθεται να πράξει κάτι που εμείς φωνάζουμε εδώ και πολύ καιρό.
Αυστηροποίηση των ποινών για τους παιδεραστές- αν και η Ελληνική Λύση επιμένει στην επιβολή των ισοβίων σε βάρος εκείνων που εγκληματούν πάνω σε μικρά παιδιά.
Η συνολικότερη πάντως πολιτική τακτική της Νέας Δημοκρατίας να αντιγράφει το πρόγραμμα της Ελληνικής Λύσης σε καίρια θέματα του τόπου μας, μας οδηγεί στο συμπέρασμα ότι μάλλον θα πρέπει να αποστείλουμε στην Κυβέρνηση όλο το πρόγραμμα μας, μήπως τελικά καταφέρει να κυβερνήσει σωστά».
