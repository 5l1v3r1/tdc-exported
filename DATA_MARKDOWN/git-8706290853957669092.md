
# Αεροδρόμιο Αθήνας: Σημαντική αύξηση της επιβατικής κίνησης από το εξωτερικό τον Οκτώβριο

Published at: **2019-11-06T03:52:00+00:00**

Author: ****

Original: [enikos.gr](http://www.enikos.gr/economy/682514/aerodromio-athinas-simantiki-afxisi-tis-epivatikis-kinisis-apo-to)

Ανοδικά κινήθηκε η επιβατική κίνηση στο αεροδρόμιο "Eλευθέριος Βενιζέλος" της Αθήνας το 10μηνο Ιανουαρίου - Οκτωβρίου, σημειώνοντας αύξηση της τάξης του 6,3% σε σχέση με το αντίστοιχο διάστημα του 2018.
Συνολικά, στο 10μηνο του 2019, η κίνηση στο αεροδρόμιο ανήλθε στους 22,27 εκατομμύρια επιβάτες, με την κίνηση του εσωτερικού και του εξωτερικού να παρουσιάζει αύξηση 1,3% και 8,6%, αντίστοιχα.
Σε ό,τι αφορά τον Οκτώβριο, σημειώθηκε αύξηση 4,3%, με τους επιβάτες να φθάνουν τα 2,3 εκατομμύρια, εκ των οποίων το 1,63 εκατ. ήταν επιβάτες εξωτερικού, με αύξηση 7,2%.
Η κίνηση εσωτερικού, συνέχισε για τέταρτο συνεχόμενο μήνα να είναι μειωμένη σε σχέση με τον αντίστοιχο μήνα πέρυσι, δηλαδή 669 χιλιάδες επιβάτες, λιγότεροι κατά 2,2% (684.924 επιβάτες).
Ο αριθμός των πτήσεων το δεκάμηνο του έτους, ανήλθε σε 196.665, καταγράφοντας άνοδο της τάξης του 4,7%. Τόσο οι πτήσεις εωτερικού, όσο και εξωτερικού, παρουσίασαν άνοδο της τάξης του 6% και 3,7% αντίστοιχα.
