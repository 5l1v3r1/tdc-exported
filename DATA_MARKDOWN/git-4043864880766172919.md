
# На Хмельниччині перекинувся автобус: 8 травмованих

Published at: **2019-11-02T12:13:10+00:00**

Author: ****

Original: [Українська правда](https://www.pravda.com.ua/news/2019/11/2/7230803/)

На Хмельниччині перекинувся рейсовий автобус. За попередніми даними, внаслідок аварії травмувалося 7 пасажирів та водій.
Джерело: поліція Хмельницької області
Деталі: ДТП сталося у суботу близько 11-ї години ранку на околиці села Довжок Кам'янець-Подільського району. 
Рейсовий автобус, який рухався за маршрутом  "Залісся-1 – Кам’янець-Подільський", з’їхав у кювет та перекинувся.
За попередніми даними, в результаті аварії 31-річний водій та 7 пасажирів автобуса отримали тілесні ушкодження різного ступеня важкості. Потерпілих доставили в Кам’янець-Подільську районну лікарню.
Дослівно поліція: "За попередньою інформацією, у транспортному засобі заклинило колесо, але остаточні висновки щодо причин аварії можна буде зробити лише після отримання результатів автотехнічної експертизи та по завершенні розслідування".
