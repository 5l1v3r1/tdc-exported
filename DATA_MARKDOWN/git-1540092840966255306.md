
# Αυστραλία: Ριάλιτι σταρ επιτέθηκε και «έγδυσε» άνδρα που γνώρισε στο Tinder

Published at: ****

Author: ****

Original: [CNN.gr](https://www.cnn.gr/news/kosmos/story/195970/aystralia-rialiti-star-epitethike-kai-egdyse-andra-poy-gnorise-sto-tinder)

Newsroom, CNN Greece 10:47 , 02 November 2019
Η 49χρονη Suzi Taylor είχε κανονίσει με το 33χρονο ανυποψίαστο θύμα να βρεθούν σε σπίτι στην Μπρίσμπεϊν της Αυστραλίας. Μόλις τον συνάντησε, απαίτησε αμέσως να της δώσει χρήματα.
Αφού εκείνος αρνήθηκε, στο δωμάτιο εισέβαλε ένας άλλος άνδρας που του επιτέθηκε για να τον αναγκάσει να πληρώσει.
Μία ημέρα μετά, την Πέμπτη, τόσο η Taylor όσο και ο 22χρονος συνεργός της συνελήφθησαν για εκβιασμό, επίθεση, στέρηση της ελευθερίας και άλλα αδικήματα, όπως αναφέρεται στο δημοσίευμα του BBC.
Το ζευγάρι φαίνεται να κράτησε τον 33χρονο ενάντια στη θέλησή του και να τον ανάγκασε να μεταφέρει χρήματα στον τραπεζικό τους λογαριασμό, σύμφωνα με την αστυνομία του Κουίνσλαντ.
Μάλιστα, φέρονται να έκλεψαν και την τραπεζική κάρτα του θύματος και λίγο μετά να έκαναν ανάληψη μετρητών. Ωστόσο, το χρηματικό ποσό που πήραν, δεν έχει γίνει γνωστό από τις Αρχές.
Επιπλέον, δεν διευκρίνισαν ούτε εάν το θύμα έχει υποστεί τραύματα ή εάν είχε συναντηθεί με την ριάλιτι σταρ στο παρελθόν.
Το δικαστήριο απέρριψε την επιβολή εγγύησης στην 49χρονη, η οποία αναμένεται να απολογηθεί στις 25 Νοεμβρίου.

        Διαβάστε επίσης
      
