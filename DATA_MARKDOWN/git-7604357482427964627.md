
# Premier Wilmès (MR) verkiest regering met PS en N-VA

Published at: **2019-11-02T10:28:33+00:00**

Author: **Robbe Janssen**

Original: [SCEPTR](https://sceptr.net/2019/11/premier-wilmes-mr-verkiest-regering-met-ps-en-n-va/)


        In een interview met La Dernière Heure heeft kersvers eerste minister Sophie Wilmès (MR) haar voorkeur uitgesproken voor een regering met PS en N-VA. De partijen die in zo’n rood-gele constructie passen, moeten volgens haar rond de tafel gaan zitten om een maatschappelijk project uit te werken. “Zolang die oefening niet voltooid is, is het moeilijk om over te gaan naar iets anders”, stelt de liberale.
      
Maandag brengen pre-formateurs Rudy Demotte (PS) en Geert Bourgeois (N-VA) verslag uit bij de koning. Wellicht wordt hun opdracht verlengd. Bij hun poging om een federale rood-gele constructie tot stand te brengen, zijn ook de CD&V, Open Vld, MR en sp.a betrokken. De opdracht voor het duo is volgens kersvers eerste minister Sophie Wilmès (MR) in ieder geval duidelijk: “Werken met de grootste partij uit het noorden en de grootste partij uit het zuiden van het land”, zegt ze zaterdag in La Dernière Heure.
