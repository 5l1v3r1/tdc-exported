
# Death Stranding è il gioco con la miglior grafica di sempre, secondo PlayStation Access

Published at: **2019-11-07T14:12:00+00:00**

Author: **Nicola Armondi**

Original: [Tom&#39;s Hardware](https://www.tomshw.it/videogioco/death-stranding-grafica-migliore-sempre/)

Death Stranding è quasi tra le nostre mani. Il nuovo gioco di Kojima, prima opera del team indipendente Kojima Productions, è stato accolto con entusiasmo dalla critica internazionale, tanto da diventare il gioco con più perfect score del 2019. È oggettivamente un titolo unico, come vi abbiamo detto nella nostra recensione (a cura di Yuri Polverino), e probabilmente non è adatto a tutti. Al tempo stesso, ci sono dei pregi oggettivi che non possono essere messi in discussione.
Uno di questi è la componente grafica, di alta qualità anche in confronto ai migliori titoli di questa generazione. Secondo PlayStation Access, però, il kolossal sci-fi di Kojima non è uno dei migliori titoli in circolazione, ma è in assoluto il migliore, a livello visivo, mai realizzato in questa generazione e, di conseguenza, di sempre, visto che parliamo di una questione tecnica e non solo stilistica.
