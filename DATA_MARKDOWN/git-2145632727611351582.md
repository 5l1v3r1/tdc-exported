
# Topul celor mai puternice 10 telefoane cu Android

Published at: **2019-11-06T22:00:00+00:00**

Author: **Catalin Nitu**

Original: [DESCOPERĂ](https://www.descopera.ro/lumea-digitala/18548371-topul-celor-mai-puternice-10-telefoane-cu-android)

AnTuTu a publicat noul clasament al celor mai puternice telefoane cu Android pentru luna octombrie, folosind o medie a scorurilor pentru fiecare dispozitiv în parte care a fost testat cu aplicaţia sa de benchmark între 1 octombrie şi 31 octombrie.
Pe primul loc se află modelul Vivo NEX 3 5G, cel mai nou flagship al producătorului chinez, acesta obţinând nu mai puţin de 482.917 puncte în medie, fiind foarte apropiat de performanţa celui mai puternic dispozitiv testat vreodată cu AnTuTu, tableta iPad Pro din 2018, echipată cu procesorul Apple A12X Bionic. Următorul pe listă este vivo iQOO Pro 5G, telefonul brandului secundar al companiei, care este urmat apoi de OnePlus 7T şi OnePlus 7T Pro.
ROG Phone 2, care era cel mai puternic dispozitiv la momentul debutului său din vară, a coborât pe locul al cincilea şi este urmat de Xiaomi Mi 9 Pro 5G, noul flagship al producătorului chinez, lansat în urmă cu puţin peste o lună. Este interesant însă faptul că BlackShark 2 Pro, modelul de gaming de la Xiaomi este chiar puţin mai jos în clasament, pe locul 7.
Ultimele trei locuri sunt ocupate de Realme X2 Pro, brandul secundar de la OPPO, Meizu 16s Pro şi în cele din urmă Redmi K20 Pro, care în Europa a fost lansat sub numele Mi 9T Pro, cel mai accesibil flagship produs de Xiaomi.

        Citeşte continuarea pe Go4it!
      
