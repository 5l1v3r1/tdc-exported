
# Видин чества Деня на народните будители

Published at: **2019-11-01T15:38:40+00:00**

Author: **Стандарт**

Original: [Стандарт Новини](https://standartnews.com/regionalni/vidin-chestva-denya-na-narodnite-buditeli-405586.html)

С празнично шествие и церемония пред паметника на Софроний Врачански във Видин бе отбелязан 1 ноември. Шествието, което започна от обновеният площад “Бдинци”, поведоха областният управител Албена Георгиева, заместник областният управител Лъчезар Попиванов, временно изпълняващият длъжността кмет на община Видин инж. Цветан Асенов, Видинският митрополит Даниил.
Пред паметника на Софроний Врачански, където по традиция видинчани отбелязват светлия празник, венци и цветя поднесоха ученици от видински училища, преподаватели, представители на институции и читалища, граждани. С празнично слово към присъстващите се обърнаха Негово Високо Преосвещенство Видински митрополит Даниил и временно изпълняващият длъжността кмет на община Видин инж. Цветан Асенов.
 
