
# Samsung, Galaxy S11 con nuovo sensore da 108 MP?

Published at: **2019-11-04T20:54:00+00:00**

Author: **Valentina Acri**

Original: [Tom&#39;s Hardware](https://www.tomshw.it/smartphone/samsung-galaxy-s11-con-nuovo-sensore-da-108-mp/)

Samsung Galaxy 11 sarà indubitabilmente equipaggiato da una fotocamera da 108 Megapixel che potrebbe, però, non essere il rinomato sensore ISOCELL Bright HMX.
Continuano le indiscrezioni sul prossimo top di gamma dell’azienda sudcoreana. Alcuni tra gli ultimi rumor trapelati in rete hanno avuto come grande protagonista il comparto fotografico dello smartphone che, rispetto alle attuali tecnologie, offrirebbe un cambiamento notevole sui sensori dei dispositivi Samsung.
Pertanto, se fin ora le tante voci ponevano l’attenzione su un probabile sensore ISOCELL Bright HMX da 108 Megapixel frutto della collaborazione con Xiaomi, nel frattempo la tecnologia dell’azienda sudcoreana potrebbe già aver preso la strada di un ulteriore evoluzione. Stando infatti ad alcune informazioni diffuse tramite un tweet del noto leaker Ice Universe,  il sensore da 108 Megapixel del prossimo top di gamma potrebbe non essere lo stesso realizzato in collaborazione con Xiaomi. Ricordiamo che tale sensore è in grado di assorbire una maggiore quantità di luce rispetto ai sensori più piccoli e, grazie alla tecnologia Samsung Tetracell di cui dispone, consente di riprodurre immagini da 27 MP.
