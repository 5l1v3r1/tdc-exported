
# Київське метро відновило роботу

Published at: **2019-11-05T12:24:33+00:00**

Author: ****

Original: [Слово і Діло](https://www.slovoidilo.ua/2019/11/05/novyna/suspilstvo/kyyivske-metro-vidnovylo-robotu)


        Фахівці не виявили вибухонебезпечних предметів в ході перевірки станції «Майдан Незалежності» в Києві. Станція відкрита для пасажирів.
      
Про це повідомляє прес-служба Київського метрополітену.
Пізніше в метрополітені також повідомили, що станція «Палац спорту» працює в звичному режимі. Станцію перевірили, вибухонебезпечних предметів не виявлено.
Як повідомлялося, у вівторок, 5 листопада, у Києві через анонімний дзвінок про мінування тимчасово закрили на вхід та вихід центральні станції метро «Майдан Незалежності», «Палац Спорту». Також не працюють пересадки на «Хрещатик» та «Льва Толстого».
Нагадаємо, 1 листопада у Києві станції метро «Театральна» і «Хрещатик» були зачинені на вхід і вихід через повідомлення про мінування.
Тоді вибухівку не знайшли.
Раніше, 27 вересня, в столиці повідомили про замінування аеропорту «Київ» (Жуляни). Також в поліцію надійшло повідомлення про «замінування» готелю «Хілтон».
Хочете обговорити цю новину? Долучайтеся до телеграм-чату CHORNA RADA
