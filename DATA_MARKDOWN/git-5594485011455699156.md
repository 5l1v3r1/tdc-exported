
# Екипажът на руски кораб бедства във Варна

Published at: **2019-11-07T08:23:00+00:00**

Author: ****

Original: [Blitz.bg](https://blitz.bg/obshtestvo/ekipazht-na-ruski-korab-bedstva-vv-varna_news707864.html)

https://blitz.bg/obshtestvo/ekipazht-na-ruski-korab-bedstva-vv-varna_news707864.html Blitz.bg
Екипажът на кораб "Ника Фортуна" бедства в пристанище "Варна-Запад" от началото на годината, предаде БНТ. Собственик е руска фирма, която е изоставила плавателния съд заради дългове. Корабът е задържан във варненския порт, а моряците не са получавали заплати с месеци.
Плавателният съд е малък. Съставен е от девет души екипаж, които са руснаци и украинци. Шестима от тях вече са си тръгнали, а останалите трима моряци бедстват на пристанището без пари и храна.Помощ в оцеляването им предлагат неправителствени организации и ръководството на пристанището.
"Това е поредният случай с руски кораби в български пристанища", заяви адвокатът на бедстващите моряци Христо Раев."Случаят е особено тежък, тъй като моряците бедстват вече повече от година в българското пристанище и е налице пълна липса на храна и гориво на борда на кораба. Очаквам, че в зимния период тези тежести ще бъдат още по-сложни и бедственото положение ще бъде наистина сериозно", допълни Раев.
