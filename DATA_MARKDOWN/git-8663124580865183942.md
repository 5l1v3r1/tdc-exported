
# «Байєр» – «Атлетіко». Прогноз і ставка Жорді Гратакоса

Published at: **2019-11-05T15:28:00+00:00**

Author: **Жорді Гратакос**

Original: [Рейтинг Букмекерів](https://bookmaker-ratings.com.ua/tips/bajyer-atletiko-prognoz-i-stavka-zhordi-gratakosa/)

Іспанський футбольний менеджер, колишній керівник академії «Дніпра», володар професійної тренерської ліцензії УЄФА Жорді Гратакос Гайола дав прогноз на матч 4-го туру групового етапу Ліги чемпіонів сезону-2019/20 «Байєр» – «Атлетіко Мадрид». Зустріч групи D відбудеться в середу, 6 листопада, в Леверкузені.

        22:00, 06 лис 2019
      
У «Байєра» справи зовсім кепські. Нуль очок після трьох турів Ліги чемпіонів, а після домашньої поразки від менхенгладбахської «Боруссії» (1:2) на вихідних команда опустилася на 10-е місце в Бундеслізі. З останніх матчів видно, що у клубу є проблеми і з обороною, і з атакою. Навряд чи «Байєр» в такому стані зможе відібрати очки у такого потужного суперника, як «Атлетіко», навіть в рідних стінах.
У «Атлетіко», до слова, теж не все чудово. В останніх п’яти матчах Ла Ліги було чотири нічиїх, команда дуже мало забиває. Але хоча б все в порядку в Лізі чемпіонів (7 очок після 3 турів), і як і раніше міцна оборона.
Зазвичай вираз «гравець робить різницю» застосовують до нападника, але в «Атлетіко» різницю робить воротар Ян Облак. Словенець проводить шикарний сезон і став справжнім лідером клубу. Забити йому зараз дуже непросто.
Не вірю, що «Атлетіко» втратить очки. Швидше за все, «Байєр» не зможе пробити Облака, і багато голів чекати не доводиться. Мій прогноз – 1:0 на користь гостей. Можна поставити на суху перемогу «Атлетіко» або перемогу гостей в один м’яч.
