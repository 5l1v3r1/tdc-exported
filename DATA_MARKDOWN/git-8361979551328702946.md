
# Британська опозиція підозрює радника Джонсона у зв’язках з РФ

Published at: **2019-11-03T15:20:00+00:00**

Author: ****

Original: [НВ](https://nv.ua/ukr/world/countries/britanska-opoziciya-pidozryuye-radnika-dzhonsona-u-zv-yazkah-z-rf-novini-svitu-50051361.html)

Про це пише британське видання Sunday Times.
Каммінгс, старший радник прем'єр-міністра Бориса Джонсона, провів три роки в Росії, з 1994 по 1997 рік, після того як закінчив Оксфордський університет.
У своєму листі, адресованому міністру закордонних справ Домініку Раабу, Торнберрі стверджує, що до тіньових міністрів звернувся з «серйозною стурбованістю інформатор офіційного рівня», але додає, що не претендує на достовірність його заяв.
Вона запитала в уряду, який рівень перевірки безпеки пройшов Каммінгс перед призначенням на Даунінг-стріт.
«Я б припустила, що з огляду на рівень його посади і вплив, який вона дає йому на прийняття рішень, його мали піддати найвищому рівню перевірки і в результаті він міг вивчати цілком таємні розвідувальні матеріали та відвідувати наради з військових і охоронних операцій Британії за кордоном», — зазначає Торнберрі.
В уряді заявили, що не коментують дії приватних осіб щодо забезпечення безпеки.
Копія листа була спрямована також раднику прем'єр-міністра з національної безпеки Марку Седвіллу і главам британської служби контррозвідки МІ-5 і британської зовнішньої розвідки МІ-6.
