
# Букмекери у матчі Ліги чемпіонів «Динамо» (Загреб) – «Шахтар» віддають перевагу господарям

Published at: **2019-11-06T12:02:00+00:00**

Author: ****

Original: [ZIK.UA](https://zik.ua/news/2019/11/06/bukmekery_u_matchi_ligy_chempioniv_dynamo_zagreb__shahtar_viddayut_1684789)


        Сьогодні, 6 листопада, футболісти донецького «Шахтаря» проведуть у гостях матч четвертого туру групового етапу Ліги чемпіонів УЄФА проти клубу «Динамо» (Загреб).
      
Букмекери віддають перевагу хорватській команді, повідомляє ukrinform.ua.
Лідер букмекерської справи – контора William Hill перемогу «Динамо» оцінює коефіцієнтом 2,20, нічию – 3,40, перемогу «Шахтаря» – 3,20.
Два тижні тому команди вже грали у Харкові. Зустріч пройшла в рівній боротьбі і завершилася результативною нічиєю – 2:2. В українській команді відзначилися голами Євген Коноплянка (16-я хвилина) і Додо (75); у динамівців з Хорватії – Дані Ольмо (25) та Міслав Оршіч (60, з пенальті).
В іншому поєдинку 4-го туру групи С ЛЧ італійська «Аталанта» у Мілані прийме англійський «Манчестер Сіті».
Турнірне становище команд у квартеті: «Манчестер Сіті» – 9 очок, «Шахтар» – 4, «Динамо» – 4, «Аталанта» – 0.
Зустріч «Динамо» (Загреб) – «Шахтар» УЄФА довірив обслуговувати німецькій бригаді суддів на чолі з 44-річним Фелікcом Брихом. «Лайнсмени» – Марк Борш та Штефан Лупп, четвертий рефері – Свен Яблонські.
Матч пройде на 35-тисячному стадіоні «Максимір» столиці Хорватії й розпочнеться о 22:00. У прямому ефірі гру із Загреба покаже телеканал «Футбол 2».
 
 
