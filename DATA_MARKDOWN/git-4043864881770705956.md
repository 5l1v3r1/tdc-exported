
# Зеленський в шоці від заводу Малишева і просить Гончарука зібрати уряд

Published at: **2019-11-06T12:14:21+00:00**

Author: ****

Original: [Українська правда](https://www.pravda.com.ua/news/2019/11/6/7231167/)

Президент Володимир Зеленський вимагає від Кабінету міністрів зібрати нараду для покращення ефективності та умов праці на підприємствах оборонного комплексу.
Джерело: промова Зеленського в Харкові, де говорять про проблеми "Укроборонпрому"
Пряма мова: "Чому у Харкові у будь-якій будівлі дуже холодно? Хотів запитати і мера, і голову державної адміністрації.
У нас більше 10% підприємств "Укроборонпрому" знаходяться на Харківщині. Зараз ми були на авіаційному заводі, на легендарному заводі Малишева. Я в шоці. Нам сказав директор заводу, що з 2009 року один танк побудували. А за радянських часів було 900 танків на рік.
Заборгованість по зарплатах страшна – до 4 років. Дуже низька заробітна плата. Наприклад, на авіаційному заводі – 3,5 тисячі гривень. Як може людина поважати себе і працювати на державу?  
Мені сказали, що взимку люди працювали в приміщенні, де була температура 0 градусів. Ми як до скота до людей ставимося, а потім хочемо, щоб вони поважали владу, поважали Україну, щоб вони нікуди не їхали і щоб підприємства у нас працювали"
Деталі: Президент попросив, щоб прем’єр-міністр "зібрав весь уряд, щоб були всі представники правоохоронних органів".
"Щоб ми розуміли, хто у нас замовник, скільки танків, чому ми для когось – для Таїланду – робимо, а для України не робимо? Чому у нас є прекрасні літаки і прекрасні конструктори – тільки ми нічого не виготовляємо і нічого не літає?", – обурився Зеленський.
Він звернувся до гендиректора "Укроборонпрому" Айвараса Абромавичуса: "Я попрошу Вас з урядом з'єднатися. Щоб ми упродовж тижня знайшли цю дату на зустріч. Нехай на вихідних. Поки не зима – бо я розумію, що умови не зміняться і взимку люди працюватимуть у тих самих умовах"
Абромавичус зазначив, що у Харківській області 18 підприємств. Він озвучив проблеми військово-промислового комплексу загалом.

        Знати більше:  
        
          Як Зеленський у Харкові на заводі замерзав і губернатора представляв
        
      
