
# شعار جالب هواداران تراکتور بعداز دریافت گل/ شجاعی تشویق شد

Published at: **2019-11-01T19:22:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619271/%D8%B4%D8%B9%D8%A7%D8%B1-%D8%AC%D8%A7%D9%84%D8%A8-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%AA%D8%B1%D8%A7%DA%A9%D8%AA%D9%88%D8%B1-%D8%A8%D8%B9%D8%AF%D8%A7%D8%B2-%D8%AF%D8%B1%DB%8C%D8%A7%D9%81%D8%AA-%DA%AF%D9%84-%D8%B4%D8%AC%D8%A7%D8%B9%DB%8C-%D8%AA%D8%B4%D9%88%DB%8C%D9%82-%D8%B4%D8%AF)


        دیدار دو تراکتور و استقلال در حالی با تساوی یک بر یک در نیمه اول به پایان رسید که هواداران تراکتور بعداز دریافت گل تیمشان شعار جالبی سر دادند.
      

        آفتاب‌‌نیوز :
      
در ادامه مسابقات هفته نهم لیگ برتر فوتبال تیم های استقلال و تراکتور از ساعت ۱۸ امروز جمعه به مصاف هم رفتند که نیمه نخست این بازی با نتیجه تساوی یک - یک به پایان رسید.
محمدرضا آزادی (۱۷) برای تراکتور و شیخ دیاباته(۴۰) برای استقلال گلزنی کردند.
بعداز دریافت گل تراکتور هواداران تراکتور شعار معروف عیبی یوخ یعنی عیبی ندارد را سر دادند. بیش از ۷۰ هزار نفر از هواداران تراکتور در ورزشگاه حضور دارند و همچنین نزدیک ۲۰۰ نفر نیز از هواداران استقلال از نزدیک نظاره گر این بازی دیدنی هستند.
امروز مصطفی دنیزلی سرمربی سرخ پوشان تبریزی به شدت از سوی هواداران تراکتور تشویق شد.
با اینکه شجاعی و دژاگه دو بازیکن ملی پوش تراکتور امروز روی نیمکت نشسته اند ولی در ابتدای بازی آنها به شدت از سوی هواداران تشویق شدند.
با وجود پر شدن استادیوم تماشاگران همچنان در مقابل درهای استادیوم حضور دارند و تعداد زیادی هم پشت در مانده‌اند.
سرمربیان تیم‌های تراکتور و استقلال تهران قبل از آغاز بازی با یکدیگر برخورد گرمی داشتند و خوش و بش کردند.
هنگامی که تراکتوری‌ها وارد زمین شدند تماشاگران تراکتور میثم تیموری را تشویق کردند. تیموری بازیکن فصل گذشته استقلال بود که در لیست مازاد استراماچونی قرار گرفت.
برخی از هواداران تراکتور امروز شعارهایی نیز علیه وریا غفوری بازیکن استقلال سر دادند.
بیژن حیدری داور وسط این بازی است و کمک های وی نیز محمدرضا ابوالفضلی و آرمان اسعدی هستند. اشکان خورشیدی و محمدرضا اکبریان نیز کمک داوران اضافی هستند و سعید قاسمی نیز داور چهارم بوده و ناظر این بازی توسط فدراسیون فوتبال اسماعیل صفیری انتخاب شده است.
تراکتور اگر در بازی امروز پیروز شود می تواند صدرنشین جدید لیگ برتر باشد و همین موضوع بر جذابیت های این بازی افزوده است.
