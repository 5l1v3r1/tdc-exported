
# В Україні розпочав роботу сервіс Apple TV+

Published at: **2019-11-03T07:19:00+00:00**

Author: ****

Original: [ZIK.UA](https://zik.ua/news/2019/11/03/v_ukraini_rozpochav_robotu_servis_apple_tv_1682485)


        На території України, а також у 106 країнах світу, розпочав роботу новий стримінговий сервіс Apple TV+, за допомогою якого можуть бути доступні фільми та серіали з субтитрами.
      
Про це повідомляє ZN.
Як зазначається, новий сервіс Apple TV+ допоможе відвоювати компанії ринок у  Netflix та інших онлайн-кінотеатрів.
Проте в компанії Apple повідомили, що наразі перекладу ексклюзивних кінопродуктів (фільмів та серіалів) на українську мову не буде. Замість цього на території України будуть доступні субтитри державною мовою. 
До слова, підписка на цей сервіс як в Україні, так і Сполучених Штатах, коштуватиме 4,99 долара на місяць. Окрім цього, за цю суму можна отримати сімейну підписку для 6 осіб, а фільми та серіали переглядати офлайн після завантаження. 
Також доступ до Apple TV+ можна отримати через фірмовий додаток Apple TV або через сайт tv.apple.com. А користуватися функціями нового сервісу можна лише на пристроях компанії Apple. 
Нагадаємо, нещодавно компанія Apple представила бездротові навушники AirPods Pro, які викликали бурхливу реакцію в користувачів інтернету. 
