
# Коштів в держбюджеті вистачить на державу в смартфоні — Гончарук

Published at: **2019-11-06T16:41:00+00:00**

Author: ****

Original: [Економічна правда](https://www.epravda.com.ua/news/2019/11/6/653409/)

У уряді заявляють, що коштів в державному бюджеті вистачить для того, щоб проєкт "держави у смартфоні" запустився вже у наступному році.
Про це заявив прем`єр-міністр України Олексій Гончарук під час брифінгу за підсумками засідання Кабінету міністрів.
"Повірте, коштів, закладених у бюджеті, вистачить на те, щоб "держава у смартфоні" з`явилася вже наступного року. Я вам більше скажу: окремі його елементи з`являться вже цього року", — сказав Гончарук.
Гончарук також наголосив, що у кожного відомства заплановані видатки на діджиталізацію.
"У кожного міністерства є видатки, які передбачають інформатизацію та цифровізацію. Крім того, у нас є окремий бюджет відповідного міністерства", — додав прем`єр.Нагадаємо, що в проєкті держбюджету на додаток і портал державних послуг "Дія", та на навчання цифровими навичками не було закладено коштів.
