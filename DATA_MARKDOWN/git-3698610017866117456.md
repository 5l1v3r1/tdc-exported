
# Реброва не цікавить повернення в Динамо

Published at: **2019-11-04T21:11:00+00:00**

Author: ****

Original: [DT.ua](https://dt.ua/SPORT/rebrova-ne-cikavit-povernennya-v-dinamo-328469_.html)

Головний тренер "Ференцвароша" Сергій Ребров розповів, що не спілкувався з Ігорем Суркісом на тему можливого повернення в "Динамо".
"Я спілкуюся з Ігорем Михайловичем, у мене з ним нормальні стосунки. Повірте, я бажаю "Динамо" удачі та Олексію Олександровичу, який робить свою роботу якісно, намагається все зробити та допомогти команді.
Розмов з Ігорем Михайловичем з приводу нашої подальшої спільної роботи у мене не було. Ви хочете, щоб я повернувся, і з командою було б так само, як з "Реалом" зараз?
Головне, що є хороша робота, де ти відчуваєш, що потрібен. Можна працювати скрізь – хоч в Саудівській Аравії", - зазначив Ребров в інтерв'ю "Профутболу".
Ребров був головним тренером "Динамо" з 2014 по 2017 рік.
Раніше повідомлялося про те, що український тренер продовжив контракт з "Ференцварошем".
