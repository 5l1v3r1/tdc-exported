
# Хмельницькі блогери Буяни знімуть фільм. Про що він буде

Published at: **2019-11-06T17:08:00+00:00**

Author: **Олександра КЛИМЕНКО**

Original: [Всім](https://vsim.ua/Podii/hmelnitski-blogeri-buyani-znimut-vlasniy-film-pro-scho-vin-bude-10962897.html)

Кумедні відео з “Альоною і Сірьожою” давно завоювали серця підписників. Їх вони знімають вже більше року. Буяни мають тисячі читачів у соцмережах. Та відео на кілька хвилин для них не межа. Скоро подружжя відправляється на зйомки власного фільму.
Ідею зняти стрічку вони “виношували” кілька років. Та зважитися на це вирішили тільки зараз. Сам фільм буде новорічним. Зніматимуть його в Карпатах. А от із назвою ще не визначилися. Кажуть, щодо цього поки тривають дискусії. Натомість сюжет вже готовий. 
Фільм має бути короткометражним. У головних ролях буде четверо персонажів. Серед них самі Буяни та їх друзі. Головна ідея: висвітлити протистояння навколишньої краси та гаджетів. Для цього пара й обрала мальовничу гірську локацію. Сюжет полягає в тому, що головні герої будуть конфліктувати із власниками готелю. Бо ж обидві сторони матимуть різні життєві позиції. 
Над сценарієм Альона та Сергій працювали разом із друзями-гумористами. Деякі з них є учасниками шоу “Розсміши коміка”. Тож обіцяють, що фільм буде смішним. Стрічка “вийде в люди” 25 грудня. Подружжя каже, що кіно транслюватимуть на одному з місцевих каналів. Ну і, звісно, що подивитися його можна буде в соцмережах. 

        Слідкуйте за новинами Хмельницького у Facebook, Telegram, Instagram, Viber та YouTube.
      
