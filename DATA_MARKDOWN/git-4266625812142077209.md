
# В Україні засудили до 8 років ув'язнення артилериста НЗФ

Published at: **2019-11-04T20:48:00+00:00**

Author: ****

Original: [ZIK.UA](https://zik.ua/news/2019/11/04/v_ukraini_zasudyly_do_8_rokiv_uvyaznennya_artylerysta_nzf_1683595)


        За матеріалами Служби безпеки України до 8 років позбавлення волі засудили артилериста незаконних збройних формувань, причетного до обстрілів позицій українських військових підрозділів.
      
Про це повідомляє пресслужба відомства.
Згідно з повідомленням, мешканець Дніпра у травні 2014 року приєднався до незаконних збройних формувань. Він пройшов бойову та спеціальну підготовку у тренувальному таборі у російському місті Бєлгороді.
Протягом п’яти років він брав участь в бойових діях у районах населених пунктів Зоринськ, Перевальськ, Сентянівка, Бахмутка, Жолобок, Сокольники та Дебальцеве.
У березні 2019 року контррозвідники затримали зловмисника у районі проведення операції Об'єднаних сил і надав слідчим СБУ свідчення про численні факти тортур, вбивств, розбійних нападів, пограбувань та мародерства, вчинених учасниками незаконних збройних угруповань.
За цим фактом події, Лисичанський міський суд Луганської області визнав затриманого винним в скоєнні злочину за ч. 1 ст. 258-3 КК України (участь у діяльності терористичної організації).
Раніше повідомлялося, що у Черкаській області контррозвідники СБУ затримали агента російського ФСБ під час отримання таємних матеріалів оборонної сфери нашої держави.
