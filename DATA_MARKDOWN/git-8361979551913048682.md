
# У США назвали три країни, які можуть втрутитися в президентські вибори-2020

Published at: **2019-11-06T05:25:00+00:00**

Author: ****

Original: [НВ](https://nv.ua/ukr/world/countries/vibori-prezidenta-ssha-pid-zagrozoyu-zayava-nizki-vidomstv-50051840.html)

Спільна заява глав міністерства юстиції, міністерства оборони, міністерства національної безпеки, директора Національної розвідки, ФБР, АНБ і Агентства кібербезпеки і захисту інфраструктури була опублікована на сайті Пентагону.
За даними уряду і американських спецслужб, втручання у вибори буде здійснюватися «за допомогою різноманітних засобів, включаючи кампанії в соціальних ЗМІ, операції з дезінформації або руйнівні кібератаки на федеральну і локальну виборчу інфраструктуру».
Відзначається, що на даний момент в США немає ознак зламу або руйнування виборчої інфраструктури, які дозволили б стороннім силам перешкодити проведенню голосування, вплинути на його підсумки або перешкодити підрахунку голосів, проте відстеження можливих загроз триває.
Для захисту виборчого процесу глави міністерств і спецслужб закликають громадян США бути пильними і повідомляти про всі підозри в місцеві відділення виборчих органів, ФБР і міністерство національної безпеки.
Щоб перешкодити втручанню і своєчасно виявити загрози, уряд США співпрацює з усіма 50 штатами, місцевими відділеннями виборчих органів і партнерами в приватному секторі.
Раніше засновник Facebook Марк Цукерберг заявив, що Росія, Китай й Іран здіснюють спроби втручання у вибори в США в 2020 році.
