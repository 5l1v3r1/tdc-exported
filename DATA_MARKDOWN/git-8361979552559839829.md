
# Росія вимагає підготовки спільного документа для проведення зустрічі в нормандському форматі - Пристайко

Published at: **2019-11-04T12:00:00+00:00**

Author: ****

Original: [НВ](https://nv.ua/ukr/world/geopolitics/zustrich-v-normandskomu-formati-nova-vimoga-rosiji-novini-ukrajini-50051474.html)

«Є вимога щодо підготовки документа, який лідери розглянуть. У вересні, коли ми домовлялися, було всього дві вимоги — це визнання формули Штайнмайєра і розведення в трьох ділянках. Російська сторона зараз почала говорити про документ, який сторони повинні узгодити, щоб лідери з ним працювали», — пояснив він під час спільного брифінгу зі своїм естонським колегою Урмасом Рейнсалу.
Пристайко зазначив, що раніше такої вимоги не було.
У той же час, він підкреслив, що якщо мається на увазі документ, який буде за результатами зустрічі, то його можна підготувати, «щоб лідери не сиділи і на чистому аркуші не писали результати».
«Ми готові до цієї зустрічі», — резюмував міністр.
