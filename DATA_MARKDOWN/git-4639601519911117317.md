
# Βαλμπουενά: «Ικανοποιημένος που επέστρεψα, αλλά απογοητευμένος με το αποτέλεσμα»

Published at: **2019-11-02T22:16:26+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/sports/valmpouena-ikanopoiimenos-pou-epestrepsa-alla-apogoiteymenos-me-to-apotelesma/)

Ο Ολυμπιακός δεν κατάφερε να νικήσει την Ξάνθη στα «Πηγάδια», καθώς… κόλλησε στο 0-0 και πλέον περιμένει το αυριανό ντέρμπι ΠΑΟΚ-Παναθηναϊκός στην «Τούμπα» για να δει αν θα παραμείνει μόνος πρώτος ή θα αποκτήσει «συγκάτοικο» στην κορυφή.
Ένα από τα καλά νέα για τον Πέδρο Μαρτίνς και τους «ερυθρόλευκους» ήταν η επιστροφή του Ματιέ Βαλμπουενά στην αγωνιστική δράση, με τον Γάλλο άσο να μπαίνει ως αλλαγή στο 82′ στη θέση του Ντάνιελ Ποντένσε.

        Διαβάστε ακόμη : Πλεόνασμα - Μέρισμα και αναδρομικά έρχονται τα Χριστούγεννα
      
Ο Βαλμπουενά μετά το τέλος της αναμέτρησης στην Ξάνθη δεν έκρυψε την απογοήτευσή του για το αποτέλεσμα του αγώνα, αλλά δήλωσε ικανοποιημένος από την επιστροφή του στα γήπεδα μετά τον τραυματισμό που είχε υποστεί.
Δείτε την ανάρτηση του Ματιέ Βαλμπουενά στο instagram:
«Ικανοποιημένος που επέστρεψα με την ομάδα, αλλά πολύ απογοητευμένος από το αποτέλεσμα. Έπρεπε να κάνουμε περισσότερα».

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
