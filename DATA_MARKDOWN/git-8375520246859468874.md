
# Супрун розповіла про делікатну проблему зі здоров'ям й пояснила, як з нею боротися

Published at: **2019-11-01T06:21:00+00:00**

Author: ****

Original: [ГЛАВКОМ](https://glavcom.ua/country/health/suprun-rozpovila-pro-delikatnu-problemu-zi-zdorovyam-y-poyasnila-yak-z-neyu-borotisya-636739.html)

Колишня керівниця Міністерства охорони здоров'я Уляна Супрун розповіла про закрепи й пояснила, як з ними боротися.
На своїй сторінці у Facebook вона пояснила, що закреп — це клінічний діагноз, що ставлять у разі неповного випорожнення, складнощів із випорожненням, чи обох симптомів.
У пацієнтів із закрепами часто бувають й інші симптоми: ущільнення калових мас, здуття і біль в животі. Дефекація може бути нормальною (принаймні, тричі на тиждень чи навіть щодня), але закрепи все одно присутні.
У разі хронічних закрепів таке триває принаймні три місяці.  Закрепи поділяють на первинні (функціональні) і вторинні.
Первинні — це коли причина в раціоні, роботі здорового загалом кишківника чи зневодненні, або порушенні режиму.
За вторинними закрепами стоять інші хвороби, психосоціальні проблеми чи прийом лікарських препаратів. Закрепи притаманні передусім людям старшого віку, жінкам і дітям. В кожної із цих категорій свої причини і прояви.
Здорових чоловіків середнього віку досить успішно захищає від закрепів тестостерон.
Супрун перерахувала фактори ризику появи закрепів, крім віку і статі:
«Загальний підхід до подолання функціональних закрепів такий: добитися полегшення клізмою чи супозиторіями, приймати послаблювальні і збільшувати споживання клітковини. При хронічних закрепах потрібно звернути увагу на тривожні сигнали, аби вчасно виявити і вилікувати, приміром, рак кишківника чи недостатність в роботі щитоподібної залози», - наголосила колишня очільниця МОЗ.
При закрепах потрібно їсти більше овочів, пити багато води та займатися фізичними вправами, зменшити споживання солодощів, кави й алкоголю.
«Хоча у випадку кави буває протилежне — кава може стимулювати перистальтику сигмоподібної кишки, тому багатьом людям це навпаки «допомагає», - додала Супрун.
Інколи закрепи викликані іншими медичними станами. Вторинні закрепи бувають з низки причин. Ось найпоширеніші з них:
«В цьому випадку мало харчуватися висівками — треба усувати головну причину, чи не давати їй погіршуватися. За протоколом, якщо регулярно живіт болить, то ваш сімейний лікар має направити вас до гастроентеролога. Біль в животі може бути симптомом синдрому подразненого кишківника. Багато хто боїться йти до гастроентеролога, бо цей лікар може призначити колоноскопію», - наголосила колишня в.о. глави МОЗ.
Супрун назвала прості способи боротьби із закрепами:
