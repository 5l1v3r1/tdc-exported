
# Συνεχίζουν χωρίς ήττα - Τα νούμερα του ΑΠΟΕΛ και της ΑΕΚ μετά το ντέρμπι

Published at: **2019-11-03T15:35:00+00:00**

Author: **Αντώνης Κέστας**

Original: [SIGMALIVE](https://www.sigmalive.com/sports/team/aek/595534/synexizoun-xoris-itta-ta-noumera-tou-apoel-kai-tis-aek-meta-to-ntermpi)

Ισόπαλο χωρίς τέρματα, ολοκληρώθηκε το ντέρμπι της 8ης αγωνιστικής του Πρωταθλήματος ανάμεσα στον ΑΠΟΕΛ και την ΑΕΚ, που έγινε στο ΓΣΠ. Με το "Χ" οι δυο ομάδες συνεχίζουν τον φετινό μαραθώνιο, αήττητες.  Πρώτη φορά φέτος, που η ομάδα της Λευκωσίας δεν βρήκε δίχτυα, ενώ για την ομάδα της Λάρνακας ήταν η δεύτερη φορά (είχε προηγηθεί το ντέρμπι με τον Απόλλωνα / 0-0). Ο ΑΠΟΕΛ έχει δώσει μέxρι στιγμής πέντε παιχνίδια. Στα τέσσερα πήρε την νίκη ενώ στο ένα (με την ΑΕΚ) εξήλθε ισόπαλος. Δηλαδή έχει μαζέψει μέχρι τώρα, 13 βαθμούς από τους 15 διαθέσιμους. Η εστία του έχει παραβιαστεί μόνο δύο φορές (στον αγώνα με το Παραλίμνι) ενώ πέτυχε 11 τέρματα. Οι γαλαζοκίτρινοι σκοράρουν μέσο όρο 2,2 γκολ ανά αγώνα.  Από την άλλη η ομάδα της Λάρνακας, έχει αγωνιστεί μέχρι στιγμής οκτώ φορές. Έχει κερδίσει μόνο δύο φορές, ενώ οι άλλοι έξι αγώνες της, ολοκληρώθηκαν στην ισόπαλοι. Μάζεψε μέχρι τώρα, 12 βαθμούς από τους 24 διαθέσιμους. Η εστία της ΑΕΚ έχει παραβιαστεί 10 φορές, ενώ οι παίκτες της βρήκαν δίχτυα 16 φορές. Οι κιτρινοπράσινοι σκοράρουν μέσο όρο 2 τέρματα ανά αγώνα. 
