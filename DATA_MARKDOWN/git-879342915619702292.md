
# Розведення сил в Золотому офіційно завершилося

Published at: **2019-11-01T22:14:28+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/rozvedennya-syl-zolotomu-oficzijno-zavershylosya)


        Завершився етап розведення сил і засобів з обох сторін на ділянці № 2 у районі населеного пункту Золоте-4 Луганської області.
      
Про це йдеться у вечірньому зведенні операції Об'єднаних сил (ООС).
«Представники СММ ОБСЄ, зокрема з використанням БПЛА, виконали верифікацію проведених нами заходів», - повідомили в прес-службі ООС.
В ООС нагадали, що в разі загрози життю або здоров'ю захоплення територій чи проникнення ворожих розвідників і диверсантів військовослужбовці дадуть адекватну відповідь.
Крім того, протягом поточної доби сепаратисти п'ять разів порушили режим припинення вогню. Противник обстріляв позиції наших підрозділів з мінометів калібру 120 мм, а також гранатометів різних систем, великокаліберних кулеметів і стрілецької зброї.
Раніше керівник київського осередку Нацкорпусу Сергій Тамарін на брифінгу анонсував створення мобільних груп для фіксації порушень з боку сепаратистів на ділянках розведення сил на Донбасі.
Нагадаємо, у неділю в Нацполіції повідомили, що ветерани-добровольці, які мали легальну зброю, вивезли його в супроводі поліції із Золотого-4. Пізніше добровольці заявили, що інформація про їхнє роззброєння перебільшена.
Хочете обговорити цю новину? Долучайтеся до телеграм-чату CHORNA RADA
