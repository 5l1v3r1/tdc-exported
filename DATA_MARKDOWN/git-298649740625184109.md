
# Burkina Faso, almeno 37 morti in attacco contro una società canadese

Published at: **2019-11-07T05:08:02+00:00**

Author: ****

Original: [Askanews](http://www.askanews.it/esteri/2019/11/07/burkina-faso-almeno-37-morti-in-attacco-contro-una-societ%c3%a0-canadese-top10_20191107_060802/)

Roma, 7 nov. (askanews) – Almeno 37 morti e oltre 60 feriti in un attacco a un convoglio di dipendenti Burkinabe della società mineraria canadese Semafo, nel Burkina Faso orientale.
L’attacco ha colpito un convoglio di cinque autobus che trasportavano personale, appaltatori e fornitori collegati alla compagnia mineraria, che erano scortati dai soldati. Si è verificato a 40 chilometri dalla miniera di Boungou, di proprietà del canadese Semafo, che non è stata colpita, ha detto la società.
Secondo le ricostruzioni il veicolo militare di scorta è stato fatto esplodere con una carica esplosiva e successivamente un gruppo di uomini armati ha attaccato gli autobus. Si tratta del terzo attacco più grave in termini di vittime per lo staff della Semafo negli ultimi 15 mesi.
Dmo§/Vgp
