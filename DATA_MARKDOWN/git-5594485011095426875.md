
# Скандал във Ватикана с бременни монахини

Published at: **2019-11-05T14:02:00+00:00**

Author: ****

Original: [Blitz.bg](https://blitz.bg/svyat/skandal-vv-vatikana-s-bremenni-monakhini_news707507.html)

https://blitz.bg/svyat/skandal-vv-vatikana-s-bremenni-monakhini_news707507.html Blitz.bg
Католическата църква започна разследване, след като две монахини мисионерки забременели докато работели в Африка. Жените, които били членки на два различни ордена в Сицилия, трябва да родят скоро, въпреки че са дали обет за целомъдрие, съобщава „Дейли Мейл“. Едната, която е на висока позиция в ордена си, разбрала, че е бременна от няколко седмици, докато другата установила бременността си чак след като почувствала болки в стомаха. И двете са подложени на натиск да се откажат от религиозния живот, а скандалът предизвика истински шок сред духовенството. Едната монахиня, на 34 години, открила, че е бременна, след като отишла в болница с оплаквания за болки в стомаха, съобщават италиански медии. Орденът ѝ не се споменава, но се твърди, че манастирът ѝ се намира в планината Неброди в Сицилия. Тя е преместена в Палермо, където се подготвя за раждането. Втората монахиня, която е от Мадагаскар, разбрала, че е бременна още в началото. Тя е старша монахиня и се грижи за възрастни хора в Рагуза. Тя вече се е прибрала в родната си страна. „Тази новина предизвиква смайване. Изглежда, че двете жени са били в родните си страни и очевидно са имали сексуални контакти. Води се разследване. И двете са следвали строги правила за целомъдрие, но грижата за децата им е от първостепенно значение“, заяви източник от Рим.Превод и редакция: БЛИЦ 
