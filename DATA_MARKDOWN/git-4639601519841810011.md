
# Ελληνικά F-16 πάνω από την Κύπρο – Συνόδευσαν αμερικανικό βομβαρδιστικό B-52

Published at: **2019-11-01T13:02:20+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/politics/ellinika-f-16-pano-apo-tin-kypro-synodeysan-amerikaniko-vomvardistiko-b-52/)

Συγκεκριμένα και σύμφωνα με ρεπορτάζ του ΡΙΚ, ένα αμερικανικό βομβαρδιστικό B-52 πέταξε συνοδεία δύο ελληνικών F-16 από την 115 Πτέρυγα Μάχης του Ακρωτηρίου Σούδας (Κρήτη) στο FIR Αθηνών και Λευκωσίας.
Η επιχείρηση-άσκηση λέγεται «Global Thunder 20» και έχει να κάνει και με αποστολή επιτήρησης των Αμερικανών στη Συρία. Είχαν εισέλθει στην περιοχή της Κύπρου από την περιοχή του Ακάμα, μετέβησαν ανοικτά του κόλπου του Αποστόλου Ανδρέα και πέταξαν για τη Συρία. Ακολούθως επέστρεψαν από την περιοχή ανοικτά της Λεμεσού και πήγαν προς την Ελλάδα.

        Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του
      
Όπως μεταδίδεται, τα αεροσκάφη επιχείρησαν πτήση στον εναέριο χώρο μεταξύ Τουρκίας και Κύπρου.
Σύμφωνα με όσα μεταδίδονται, δεν πρόκειται για πολεμική επιχείρηση, αλλά για επίδειξη προβολής ισχύος των ΗΠΑ στη Συρία και είναι η πρώτη φορά που ελληνικά μαχητικά συνοδεύουν αμερικανικό για τη χώρα της Μέσης Ανατολής.
Εξάλλου, η τελευταία φορά που βομβαρδιστικά Β-52 των ΗΠΑ πέρασαν από τον εναέριο χώρο της Ελλάδας ήταν στις 18 Μαρτίου του 2019.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
