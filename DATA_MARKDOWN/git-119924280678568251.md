
# Voznik začetnik zapeljal s ceste in se prevrnil

Published at: **2019-11-06T08:15:00+00:00**

Author: **M. Ž.**

Original: [Dolenjski list](https://www.dolenjskilist.si/2019/11/06/228148/novice/kronika/Voznik_zacetnik_zapeljal_s_ceste_in_se_prevrnil/?utm_source=feedburner&utm_medium=feed&utm_campaign=Feed%3A+DolenjskiList+%28DolenjskiList%29&hl=en)

Policisti so včeraj nekaj po 16. uri pod drobnogled vzeli prometno nesrečo na cesti med Zdolami in Krškim. Voznik začetnik je zaradi neprilagojene hitrosti izgubil oblast nad avtomobilom, zapeljal s ceste in se prevrnil. Povzročitelj, ki se v nesreči ni poškodoval, je imel v litru izdihanega zraka 0,36 miligramov alkohola. O kršitvah bodo z obdolžilnim predlogom seznanili sodišče.

        Bo kuhal žganje?
      
V Brežicah je med ponedeljkom in torkom nekdo vlomil v pomožni objekt ob stanovanjski hiši in odnesel kotel za žganjekuho, štiri bakrene škropilnice in kotno brusilko. Lastnika je oškodoval za 450 evrov.

        Ob denar in nakit
      
V Loki pri Zidanem Mostu je v tem času nekdo izkoristil odsotnost stanovalcev in skozi okno na terasi vlomil v stanovanjsko hišo. Uktradel je denar in zlat nakit ter lastnika oškodoval za 700 evrov.

        Prijeli devet tujcev 
      
Policisti so v okolici Žužemberka in Malega Kala izsledili in prijeli devet tujcev, ki so nezakonito prestopili državno mejo. Policijski postopki z osmimi državljani Maroka in državljanom Alžirije še potekajo.
