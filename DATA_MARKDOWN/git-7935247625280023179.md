
# Bursa'da gece yarısı hareketli dakikalar! Fabrikada patlama ve yangın

Published at: **2019-11-06T05:48:55+00:00**

Author: ****

Original: [OLAY](https://www.olay.com.tr/bursada-gece-yarisi-hareketli-dakikalar-fabrikada-patlama-ve-yangin-214255h.htm)

Olay, ilçeye bağlı Demirtaş Organize Sanayi Bölgesi Sakarya Caddesi'nde kumaş imalatı yapılan bir tekstil fabrikasında meydana geldi.
İddiaya göre, fabrikada bulunan kumaş makinelerinden birinin patlamasıyla fabrikada yangın çıktı. Gece vardiyasında çalışanlar, durumu itfaiye ve polis ekiplerine bildirdi.
İhbar üzerine olay yerine gelen itfaiye ekipleri yangını söndürmek için çalışma başlatırken, işçiler ise fabrikada bulunan kumaşları alevlerden kurtarmak için seferber oldu.
Yaklaşık 1 saatlik çalışmanın ardından fabrikadaki yangını kontrol altına alınırken, gece vardiyasındaki 50 işçi ise evlerine gönderilerek fabrika tahliye edildi.
