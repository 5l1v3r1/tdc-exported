
# СОТ дозволила Китаю запровадити мита на американські товари

Published at: **2019-11-02T00:02:01+00:00**

Author: ****

Original: [Слово і Діло](https://www.slovoidilo.ua/2019/11/02/novyna/svit/sot-dozvolyla-kytayu-zaprovadyty-myta-amerykanski-tovary)


        Світова організація торгівлі дозволила Китаю запровадити відповідні мита на американські товари і послуги в розмірі понад $3,5 млрд на рік.
      
Таке рішення прийняв у п'ятницю, 1 листопада, арбітраж СОТ, повідомляє ТАСС.
Рішення ухвалено у зв'язку з порушенням Сполученими Штатами правил СОТ, що стосуються методології антидемпінгових розслідувань.
«Ми визначили, що рівень втрат та упущеної вигоди, понесених Китаєм внаслідок методологій, що не відповідають правилам СОТ та які використовуються США в антидемпінгових процедурах, стосовно імпортованої з Китаю продукції, становить $3,579128 млрд на рік», - йдеться в рішенні.
Підкреслюється, що «Китай, таким чином, може просити Орган з вирішення спорів [СОТ] про припинення поступок або інших зобов'язань на рівні, що не перевищує $3,579128 млрд на рік».
Раніше СОТ дозволила США запровадити мита в торгівлі з ЄС на 7,5 мільярда доларів за тяжбу навколо Airbus.
Хочете обговорити цю новину? Долучайтеся до телеграм-чату CHORNA RADA
