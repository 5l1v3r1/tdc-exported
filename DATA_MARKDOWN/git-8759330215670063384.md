
# 'Mannaert (Club Brugge) heeft genoeg gezien en wil weg uit Pro League'

Published at: **2019-11-06T19:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902699/-mannaert-club-brugge-heeft-het-gezien-en-wil-uit-pro-league-stappen-.html)


        Bart Verhaeghe diende eerder dit jaar al zijn ontslag in als ondervoorzitter van de KBVB. Nu zou ook Vincent Mannaert zijn functies in Brussel willen neerleggen.
      
Mannaert zit nog in de raad van bestuur bij de Pro League, maar kwam vorige week kwam hij niet opdagen voor de vergadering. Ook begin september was hij al niet te zien op de Algemene Vergadering. Volgens Sport/Voetbalmagazine denkt hij na over zijn engagement in die Pro League. Het is veel extra werk voor Mannaert, dat volgens hem vaak tot niets leidde.
Eind december volgt er meer duidelijkheid. Dat komt er opnieuw een Algemene Vergadering samen. Mannaert zit al sinds 2014 in de raad van bestuur en wilde vernieuwing zien. Club Brugge kan zijn wil echter nauwelijks doordrukken in de Pro League, oordeelt Mannaert.
In mei van dit jaar werd Peter Croonen, de voorzitter van KRC Genk, ook voorzitter van de Pro League. Marc Coucke voegde zich toen bij de raad van bestuur, waar ook nog Joseph Allijns, Mehdi Bayat, Eddy Cordier, Michel Louwagie, Philippe Bormans en Patrick Orlans in zetelen.
