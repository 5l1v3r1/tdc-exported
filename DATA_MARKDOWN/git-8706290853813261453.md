
# Ξάνθη - Ολυμπιακός 0-0 (ΤΕΛΙΚΟ)

Published at: **2019-11-02T21:56:00+00:00**

Author: ****

Original: [enikos.gr](http://www.enikos.gr/sports/681913/xanthi-olympiakos-0-0-teliko)

Σημαντική απώλεια είχε ο πρωτοπόρος Ολυμπιακός, που περιορίστηκε στο «λευκό» 0-0 απέναντι στην Ξάνθη στην ακριτική πόλη.
Αν και οι «ερυθρόλευκοι» είχαν 14 τελικές στο παιχνίδι έναντι των 3 της Ξάνθης, δεν κατάφεραν να μετουσιώσουν σε γκολ καμία από αυτές και άφησαν δύο υπερπολύτιμους βαθμούς στην Θράκη.
Ο Ολυμπιακός είχε τον έλεγχο στο πρώτο ημίχρονο αλλά δεν απείλησε την εστία του Άμπαντ παρά τις αρκετές τελικές (8) που είχε σ' αυτό το 45λεπτο. Η Ξάνθη από την πλευρά της έπαιξε με την γνώριμη τακτική του Ισπανού τεχνικού της. Άμυνα με καλή λειτουργία, αλλά χωρίς τελική και φυσικά εντελώς ακίνδυνη για την εστία του Σα. Με κατοχή μπάλας 39-61%, όλα έδειχναν πως το παιχνίδι θα ήταν παράσταση για ένα ρόλο.
