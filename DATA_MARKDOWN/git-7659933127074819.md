
# ABD heyeti, Bağdat’taki protestoların sonuçlarını araştırıyor

Published at: **2019-11-05T13:45:00+00:00**

Author: ****

Original: [ŞARKUL AVSAT](https://aawsat.com/turkish/home/article/1977521/abd-heyeti-ba%C4%9Fdat%E2%80%99taki-protestolar%C4%B1n-sonu%C3%A7lar%C4%B1n%C4%B1-ara%C5%9Ft%C4%B1r%C4%B1yor)

ABD Temsilciler Meclisi'nden oluşan bir ABD heyeti, Irak ziyaretinde Cumhurbaşkanı Berhem Salih, Başbakanı Adil Abdulmehdi ve Meclis Başkanı Muhammed el-Halbusi ile bir araya gelip ülkedeki mevcut siyasi gelişmeler hakkında bir toplantı gerçekleştirdi.Washington'daki Demokrat Parti Temsilcisi ve Silahlı Kuvvetler Komitesi Başkanı Adam Smith başkanlığındaki heyet ile Cumhurbaşkanı Salih, iki ülke arasındaki ikili ilişkileri geliştirme ve iki dost halkın çıkarlarına hizmet etmek için ortak işbirliğini ilerletmenin yollarını tartıştı.Irak hükümeti söz konusu toplantıda, vatandaşlarının taleplerini yerine getirip onlara daha özgür ve daha iyi bir yaşam sağlamak için siyasi ve ekonomik reformları ve anayasa değişikliğiyle ilgili prosedürleri uygulamak konusunda kararlı olduğunu belirtti. ABD Heyeti ise Irak hükümetinin bu adımlarını destekleneceğini vurguladı. Bölge ve dünyadaki gelişmeler ve terörle mücadele de toplantıda konuşulan konular arasındaydı.Irak Başbakanı Adil Abdulmehdi, ülkesinin ABD ile ve bölgesel çevresiyle iyi ilişkiler kurma konusundaki hevesini dile getirdi. Abdulmehdi, istihdam fırsatlarını arttırmak, yatırımları çekmek ve yeniden yapılanma sürecini yönlendirmeye yardımcı olacak olan güvenli ve istikrarlı bir ortam sağlamanın gerekliliğine de değindi. Meclis Başkanı Muhammed El Halbusi ise göstericilerin güvenliğinin sağlanması ve güvenlik güçlerinin onlara karşı güç kullanmaması gerektiğini vurguladı. Son olarak ABD heyetiyle Irak hükümeti liderleri, başta terörle mücadelede olmak üzere her alandaki işbirliğinin sürdürülmesi gerektiğinin altını çizdi.ABD, düzinelerce vatandaşın öldüğü ve binlercesinin yaralandığı Irak protestolarındaki şiddete karşı "şeffaf" bir soruşturma yapma çağrısında bulunmuştu. Irak'taki en yüksek dini merci Ayetullah Ali es-Sistani’nin talebi üzerine Başbakanı Abdulmehdi’nin görevlendirdiği hükümet heyetinin oluşturduğu raporda söz konusu şiddete değinilmemişti.
