
# Напрежение заради гладно дете в забавачка

Published at: **2019-11-06T15:00:00+00:00**

Author: ****

Original: [Стандарт Новини](https://standartnews.com/balgariya-obrazovanie/naprezhenie-zaradi-gladno-dete-v-zabavachka-406033.html)

Напрежение в детска градина заради наказано дете, съобщава БНТ. Проверка на общината ще установява дали 5-годишно дете е наказвано системно от помощник-възпитател.
В същото време, родители на деца от групата обвиняват директора на градината в натиск върху персонала и защитават възпитателката.
Напрежението в детската градина продължава повече от седмица. Преди дни се е провела среща с представители на общината, детското заведение е родители. Тепърва проверка ще доказва дали 5-годишно дете е принуждавано да седи на столче и да гледа децата как закусват, защото е отказало да спи и е събуло панталона си.
Говори се за случай от преди повече от година когато същото това дете е късало тоалетна хартия, а след това е било принуждавано да я почиства. Сигналите са разнопосочни. Има такива в защита на възпитателката, която най-вероятно вече е подала молба за напускане.
Майката на детето, заяви, че цялото семейство емоционално е понесло случая и отказват да бъдат замесвани в проверката. Проверката вече е започнала. И вчера, и днес има представители от отдел "Образование" в детското заведение.
Стефан Стоянов, заместник-кмет по образование в община Пловдив, казва, че от седмица има напрежение и жалби от някои родители, от част от персонала. "Активно водихме разговори и с част от родителите.
Представители на отдел "Образование" присъстваха на една от родителските срещи. Има оплакване от едно от семействата, че дете е било наказвано и то системно, което е абсолютно недопустимо", допълва Стефан Стоянов.
