
# Büyükşehir çalışıyor ama bir de rögarlara bakılsa

Published at: **2019-11-06T01:00:00+00:00**

Author: **Söz Sizde**

Original: [OLAY](https://www.olay.com.tr/buyuksehir-calisiyor-ama-bir-de-rogarlara-bakilsa-15533yy.htm)

Şehrimizin birçok yerinde gördüğüm kadarıyla Büyükşehir Belediyesi’nin hummalı bir çalışması var.
Asfaltlar yenileniyor, yollar temizleniyor. Batçık’lar ve buradaki demir korkuluklar temizleniyor.
Hatta trafiği aksatmamak adına bu özverili çalışmalar gecenin geç saatlerinde yapılıyor.

        Bu özverili çalışmalardan dolayı öncelikle Büyükşehir Belediyesi’ne ve ilgili ekilerine teşekkür ederim.
      
Ancak, Yıldırım ilçesi ve Ankara yolu istikametinde bir çalışma göremedim ne yazık ki.
Özellikle değinmek istediğim konu, yağmurlar başladı.
Artık yağmurlar da eskisi gibi değil. Yoğun şekilde yağıyor ve taşkınlara sebep olabiliyor bazen.
Yollarda tıkanmalar oluyor ve trafiği olumsuz etkiliyor.
Bunun en büyük sebebi de yollardaki rögarların dolu olması.
Artık öyle bir dolu ki, içinden ağaç çıkacak neredeyse.
Bu rögarların temizlenmesi için illa su baskınları veya taşkın mı olması gerekiyor acaba?
Büyükşehir Belediyesi’nin bu rögarların temizliğini ve gerekli bakımlarını yapmasını rica ediyorum.
Saygılarımla.

        Bir vatandaş
      
 

        Kanalboyunun bakımı Büyükşehir Belediyesi tarafından yapılmaktadır
      

        24 Ekim 2019
      
 tarihli gazetenizin Söz Sizde köşesinde yayımlanan “Kanal Rehabilite Edilemez mi?” başlıklı okur şikayeti Belediyemiz Temizlik İşleri Müdürlüğünce incelenmiştir.
Selçukbey Mahallesi’nde bulunan kanalboyunun bakım ve rehabilite çalışmaları Büyükşehir Belediyesi tarafından yerine getirilmektedir.
Bilgilerinize sunarız.

        Yıldırım Belediyesi Koordinasyon İşleri Müdürlüğü
      
 

        Dilenciler Emirsultan çevresini mesken tutmuş
      

        G
      
ünay Bey, daha önce de birçok kez bu köşede dile getirildi, ancak çözüm yok. Emirsultan Camii civarındaki dilenciler eksik olmuyor. Zabıta birimleri neden bir çözüm bulmuyorlar bu duruma?

        Volkan Kurtuluş
      
