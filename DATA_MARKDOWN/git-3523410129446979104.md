
# 
        پورعلی‌گنجی باید از العربی کنار گذاشته شود
      

Published at: **2019-11-05T10:31:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638265/%D9%BE%D9%88%D8%B1%D8%B9%D9%84%DB%8C%E2%80%8C%DA%AF%D9%86%D8%AC%DB%8C-%D8%A8%D8%A7%DB%8C%D8%AF-%D8%A7%D8%B2-%D8%A7%D9%84%D8%B9%D8%B1%D8%A8%DB%8C-%DA%A9%D9%86%D8%A7%D8%B1-%DA%AF%D8%B0%D8%A7%D8%B4%D8%AA%D9%87-%D8%B4%D9%88%D8%AF)

به گزارش بولتن نیوز، ماجد الصایغ درباره عملکرد بازیکنان خارجی تیم العربی در فصل جاری لیگ ستارگان قطر گفت: لاسوگا، بازیکن آلمانی هیچ چیزی برای ارائه دادن ندارد و باید بازیکن دیگری را در نقل‌وانتقال‌های زمستانی جایگزین او کنند. مرتضی پورعلی‌گنجی، بازیکن ایرانی هم تاکنون هیچ چیزی از خود نشان نداد و نباید به کارش در تیم العربی ادامه دهد.
این بازیکن پیشین تیم ملی فوتبال قطر افزود: العربی نیاز به یک بازیساز برجسته دارد تا در کنار حمدی الهرباوی از تونس بازی کند. العربی همچنین با مصدمیت گونارسون، مدافع ایسلندی دچار مشکل شد.
تیم العربی در 3 بازی اخیرش در لیگ ستارگان قطر 2 شکست و یک تساوی کسب کرد و با 14 امتیاز پنجم است.
