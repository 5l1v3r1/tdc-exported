
# Пребиха общински съветник в Стрелча

Published at: **2019-11-04T09:34:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Prebiha-obshtinski-suvetnik-v-Strelcha-910971)

Общински съветник на АБВ в Стрелча е бил пребит снощи. Това съобщи новоизбраният кмет на Стрелча Стойно Чачов по време на пресконференция в централата на партията.
"Искам да благодаря на всички разумни, трезвомислещи мои съграждани, които не се поддадоха на натиск, на цялата тази помия, която се изсипа в снощните избори. Защо акцентирам върху това. Моите думи се припокриват с факта, който се случи в края на изборната нощ. За съжаление вместо да си говорим за хубави неща, искам да акцентираме върху един случай на побой на един наш общински съветник, който беше причакан в малките часове на нощта и беше пребит. Какво ще се случи оттук-нататък, разбира се, компетентните органи трябва да се сезират“, каза Чачов, цитиран от "Фокус". Той благодари на своите съграждани за разума, който са проявили.
"Трябва да бъдат убедени, че оттук-нататък новото ръководство ще направи всичко възможно Стрелча да стане един по-добър град за живеене", допълни още новоизбраният кмет на Стрелча.
