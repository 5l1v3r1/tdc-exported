
# Desallotgen els ocupants d'un avió que volava a Madrid per una falsa alarma

Published at: **2019-11-06T20:51:00+00:00**

Author: ****

Original: [Ara.cat](https://www.ara.cat/internacional/policia-investiga-situacio-sospitosa-Amsterdam_0_2339166299.html)

Efectius de la policia militar s'han desplegat aquesta tarda a l'aeroport de Schiphol, a Amsterdam, per investigar una "situació sospitosa" a bord d'un avió que està parat a la pista, que ha resultat ser una falsa alarma.
La companyia Air Europa ha informat que un del seus pilots, del vol que havia d'anar de Schiphol fins a Madrid a les set de la tarda, ha activat accidentalment el botó d'emergència, cosa que ha obligat a evacuar la nau.
El compte oficial de Twitter de l'aeroport havia informat poc abans que "els passatgers i la tripulació estaven sans i estalvis fora de l'avió" mentre seguia la investigació.
