
# У Києві в середу очікуються сильні пориви вітру

Published at: **2019-11-05T14:36:00+00:00**

Author: ****

Original: [DT.ua](https://dt.ua/UKRAINE/u-kiyevi-v-seredu-ochikuyutsya-silni-porivi-vitru-328556_.html)

Мешканців Києва закликають бути обережними через прогнозовані пориви вітру 15-24 м/с у середу, 6 листопада. Про це повідомляє сьогодні управління з питань цивільного захисту КМДА з посиланням на Укргідрометцентр.
Під час сильного вітру необхідно щільно закрити усі вікна, прибрати з балконів предмети, які можуть випасти. На вулиці треба подалі триматися від рекламних щитів, ліній електропередачі та дерев. Щоб не наражати себе на небезпеку, краще сховатися в найближчому приміщенні або природному укритті подалі від великих дерев й не паркувати поруч з деревами автотранспорт.
Управління з питань цивільного захисту рекомендує при падінні дерев чи гілок, травмуванні людей інформувати за телефонами 101 або 103.
За прогнозами, Україна не потрапляє в групу країн, де буде зовсім кепсько унаслідок глобального потепління. Але межу 1,5°С Україна вже перетнула. Систему порушили, що призвело до збільшення кількості небезпечних погодних явищ. Докладніше про глобальне потепління читайте у матеріалі Ольги Скрипник "Світлана Краковська: "Погоду нам диктує океан"" у тижневику "Дзеркало тижня. Україна".
