
# Veldrijder Bakker zesde in België

Published at: **2019-11-03T16:28:00+00:00**

Author: ****

Original: [omroep flevoland](https://www.omroepflevoland.nl/sport/175501/veldrijder-bakker-zesde-in-belgie)


        Manon Bakker is als zesde geëindigd bij de superprestige-wedstrijd in de Belgische plaats Ruddervoorde. De veldrijdster uit Swifterbant eindigde ruim anderhalve minuut achter winnares en landgenote Ceylin del Carmen Alvarado.
      
Alvarado ging op het gladde en modderige parcours meteen in de eerste ronde in de aanval, en bleef onbereikbaar in een lange solo. Bakker moest Sanne Cant (B), Katherine Compton (VS), Kaitlin Keogh (VS) en Yara Kastelijn (NL) laten voorgaan.
Bakker staat in het klassement van de superprestige na vier wedstrijden op een gedeelde negende plek. Dat komt mede omdat ze de wedstrijden in Boom en Gavere had laten schieten.
WhatsApp ons!Heb jij een tip of opmerking? Stuur ons een bericht op 06 - 52 52 4891 of stuur een mail: rtv@omroepflevoland.nl!
