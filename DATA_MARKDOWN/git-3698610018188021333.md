
# У листопаді жителі Землі зможуть спостерігати транзит Меркурія по диску Сонця

Published at: **2019-11-03T04:30:00+00:00**

Author: ****

Original: [DT.ua](https://dt.ua/TECHNOLOGIES/u-listopadi-zhiteli-zemli-zmozhut-sposterigati-tranzit-merkuriya-po-disku-soncya-328265_.html)

11 листопада жителі Землі зможуть спостерігати незвичайне явище – транзит Меркурія по диску Сонця. Як повідомляє NASA, подібні події трапляються лише 13 разів на століття, в наступний раз явище можна буде спостерігати тільки у 2032 році.
Транзит Меркурія – подія, під час якої планета пройде по центру диска Зірки. Займе транзит приблизно 5,5 годин, в цей час планета буде нагадувати маленьку чорну крапку, яка рухається по світилу.
У NASA підкреслюють, що Меркурій буде занадто маленьким для того, щоб його транзит можна було помітити неозброєним оком. Для того, щоб подивитися на нього, потрібно використовувати спеціальні телескопи або біноклі, призначені для захисту очей під час спостережень за Сонцем.
Підписуйтесь на наш Telegram-канал з новинами технологій та культури.
Раніше астрономи за допомогою даних, отриманих супутниками STEREO, змогли роздивитися пилове кільце навколо Меркурія і групу астероїдів, які обертаються навколо Венери. Пил є уламками, які залишилися після формування Сонячної системи.
