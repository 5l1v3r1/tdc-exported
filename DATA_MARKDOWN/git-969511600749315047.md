
# Facebook testează un sistem de recunoaştere facială pentru verificarea identităţii utilizatorilor

Published at: **2019-11-06T00:00:00+00:00**

Author: **Adrian Popa**

Original: [BusinessMagazin](https://www.businessmagazin.ro/actualitate/facebook-testeaza-un-sistem-de-recunoastere-faciala-pentru-verificarea-identitatii-utilizatorilor-18548951)

Reţeaua de socializare online Facebook testează un sistem de recunoaştere facială prin intermediul căruia poate fi verificată identitatea utilizatorilor, transmite publicaţia Engadget.

        Facebook testează un sistem de recunoaştere facială pentru...
      
Sistemul a fost descoperit în codul aplicaţiei mobile Facebook de către un cercetător. Potrivit lui Jane Manchun Wong, utilizatorii sunt rugaţi să îşi facă un selfie video, din mai multe unghiuri. Compania susţine că această înregistrare, la care nu are acces nimeni altcineva, este ştearsă după 30 de zile.
Faptul că funcţia este testată nu înseamnă automat că va fi şi implementată în reţeaua de socializare.
Un astfel de sistem de recunoaştere facială poate spori securitatea conturilor de Facebook, dar mulţi utilizatori sunt îngrijoraţi de faptul că baza de date cu înregistrările ar putea ajunge la cine nu trebuie sau ar putea fi folosită în scopuri ascunse.
Recunoaşterea facială este folosită de mai multe companii, care susţin că aceasta este o metodă de autentificare mai sigură. De exemplu, pe noile smartphone-uri Apple, precum iPhone 11 sau iPhone 111 Pro, aceasta a înlocuit complet senzorul pentru amprentă. Totodată, un sistem similar cu Face ID de la Apple a fost lansat şi de Google pe noile sale smartphone-uri din seria Pixel 4.
