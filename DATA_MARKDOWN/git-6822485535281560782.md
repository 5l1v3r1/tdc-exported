
# واکنش تازه روسیه درباره دی.ان.ای البغدادی

Published at: **2019-11-01T16:23:00+00:00**

Author: ****

Original: [جامعه خبری تحلیلی الف](https://www.alef.ir/news/3980810086.html)

رئیس سرویس اطلاعات خارجی روسیه امروز (جمعه) گفت، این سرویس هیچگونه داده‌های تست دی.ان.ای ندارد که تایید کند رهبر داعش کشته شده است.
به گزارش ایسنا به نقل از خبرگزاری اسپوتنیک، سرگئی ناریشکین، رئیس سرویس اطلاعات خارجی روسیه به خبرنگاران گفت: ما هیچگونه مولفه‌های ژنتیک یا همان داده‌های دی.ان.ای نداریم که به ما اجازه دهد صد درصد تایید کنیم ابوبکر البغدادی، رهبری داعش در جریان حمله نیروهای آمریکایی در شمال شرق سوریه کشته شده است.
این صحبت‌ها از سوی این مقام اطلاعاتی روسیه در حالی مطرح شده که دونالد ترامپ، رئیس جمهوری آمریکا ۲۷ اکتبر سال جاری میلادی اعلام کرد، البغدادی در جریان عملیات ایالات متحده در ادلب، سوریه کشته شد.
هم وزارت دفاع روسیه و هم دیمیتری پسکوف، سخنگوی کرملیت گفته‌اند، مسکو هیچگونه تاییدیه رسمی درباره مرگ البغدادی دریافت نکرده اگرچه گروه تروریستی داعش مرگ رهبر خود را تایید کرده است.
