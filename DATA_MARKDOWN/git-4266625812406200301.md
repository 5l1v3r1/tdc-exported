
# Усі банки України повністю завершили перехід на міжнародний стандарт IBAN

Published at: **2019-11-01T15:10:00+00:00**

Author: ****

Original: [ZIK.UA](https://zik.ua/news/2019/11/01/usi_banky_ukrainy_povnistyu_zavershyly_perehid_na_mizhnarodnyy_standart_iban_1681625)


        В Україні завершено перехід на міжнародний стандарт IBAN.
      
Про це повідомляє пресслужба НБУ.
«Усі банки України повністю завершили перехід на міжнародний стандарт номера банківського рахунку IBAN для зручної ідентифікації банківських рахунків і здійснення розрахунків між ними», – йдеться у повідомленні.
Зазначається, що номери рахунків клієнтів банків в Україні відтепер міститимуть 29 символів та відповідатимуть вимогам стандарту IBAN, який використовується у Європі. Завдяки скороченню кількості реквізитів використання цього міжнародного стандарту робить комфортнішим оформлення розрахункових документів.
Водночас клієнти ще мають час, щоб призвичаїтися до нового стандарту. Включно до 12 січня 2020 року можна використовувати ті платіжні реквізити, які застосовувалися до запровадження цього міжнародного стандарту. У цей період банки приймають до виконання документи на переказ коштів клієнтів, у яких заповнені або пара реквізитів «Код банку» та «Рахунок», або рахунок за стандартом IBAN.
«Остаточний перехід усіх розрахунків клієнтів на стандарт IBAN відбудеться з 13 січня 2020 року – з цієї дати клієнти зможуть проводити розрахунки виключно з використанням IBAN», – наголосили в регуляторі.

        Читайте також: 
        
          IBAN йде до України: як з 1 листопада зміняться грошові перекази
        
      
