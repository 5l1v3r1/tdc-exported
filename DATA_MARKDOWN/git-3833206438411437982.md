
# Сурова глоба за Гонзо, след като прати Сватбата директно за затвора

Published at: **2019-11-07T07:40:00+00:00**

Author: ****

Original: [Plovdiv24.bg](https://www.plovdiv24.bg/sport/911807.html)

Спортният директор на Локомотив Пловдив Георги Иванов - Гонзо почти сигурно ще отнесе доста солена глоба от Дисциплинарната комисия към БФС. Причината - острата словесна атака на Гонзо към съдията на двубоя със Славия Ивайло Стоянов - Сватбата.
След мача в "Овча купел", бесен от отсъдената дузпа за домакините, Иванов заяви, че реферът е "директно за затвора". Тези думи ще костват на спортния директор на черно-белите 5000 лева, прогнозира "Тема спорт".
Дисциплинарният правилник на БФС, чл. 36, т. 1, ал. 1. буква а, гласи: "(1) За нарушенията на ръководител, служители или служебни лица на ФК се налагат дисциплинарни наказания, както следва:
1. Когато ръководители, служители или служебни лица от ФК нанасят обиди или проявят опит за саморазправа с длъжностните лица на футболна среща, на ФК се налагат наказания, както следва:
а) имуществена санкция в размер на 5000 (пет хиляди) до 10 000 (десет хиляди) лева - за нарушения на президент, вицепрезидент, изпълнителен директор, технически директор или административен директор; 4000 (четири хиляди) до 8000 (осем хиляди) лева - за нарушения от останалите служители и служебни лица".
