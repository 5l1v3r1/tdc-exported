
# Oggi è il Giorno dell'Unità Nazionale e delle Forze Armate

Published at: **2019-11-04T08:35:00+00:00**

Author: **Redazione**

Original: [AvellinoToday](http://www.avellinotoday.it/cronaca/giorno-unita-nazionale-forze-armate.html)

Oggi, 4 novembre 2019, “Giorno dell’Unità Nazionale e Giornata delle Forze Armate”, in aderenza all’iniziativa del Ministero della Difesa “Caserme aperte”, la Caserma Nicola Litto, sede del Comando Provinciale dei Carabinieri di Avellino, e le Compagnie Carabinieri di Ariano Irpino, Baiano, Mirabella Eclano, Montella e Sant’Angelo dei Lombardi, saranno aperte al pubblico dalle ore 8:00 alle ore 17:00. La cittadinanza tutta, invitata a partecipare, avrà l’opportunità di visitare alcuni dei locali, anche operativi, ed ammirare gli automezzi e gli equipaggiamenti nonché altri locali destinati alle operazioni quotidiane, accompagnata da personale qualificato al quale potrà porre quesiti sulle peculiarità, curiosità e quant’altro attinente l’Arma dei Carabinieri e le Forze Armate in genere.
