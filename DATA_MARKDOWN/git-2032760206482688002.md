
# Foto: Mercedes sa rútil dolu zjazdovkou, tínedžeri stihli vyskočiť

Published at: **2019-11-01T15:35:02+00:00**

Author: **Webnoviny**

Original: [Denník politika](http://dennikpolitika.sk/archiv/88448)

1.11.2019 (Webnoviny.sk) – Vodič išiel autom dolu lyžiarskou zjazdovkou, jeho spolujazdkyňa sa zranila. O nehode informovala polícia na svojom oficiálnom účte na sociálnej sieti Facebook.
Podľa dostupných informácií iba 18-ročný vodič zastavil na parkovisku pri hoteli v obci Vršatské Podhradie v Ilavskom okrese a z nezistených príčin sa s vozidlom pohol vpred, prešiel cez zráz a auto sa rozbehlo dole zjazdovkou.
Mladík aj jeho 17-ročná spolujazdkyňa stihli z idúceho auta vyskočiť. Tínedžerku hospitalizovali, príčiny nehody sú predmetom vyšetrovania.
Viac k témam: dopravná nehodaZdroj: Webnoviny.sk – Foto: Mercedes sa rútil dolu zjazdovkou, tínedžeri stihli vyskočiť © SITA Všetky práva vyhradené.
