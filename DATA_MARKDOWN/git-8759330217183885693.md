
# Vrees voor witwaspraktijken: 'Bankrekeningen van vier(!) profclubs geblokkeerd'

Published at: **2019-11-05T17:14:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902523/vrees-voor-witwaspraktijken-bankrekeningen-van-vier-profclubs-geblokkeerd-.html)


        Verschillende banken blokkeren of schrappen rekeningen van Belgische profclubs "uit angst voor witwaspraktijken". Enkel ploegen in buitenlandse handen, zowel in 1A als in 1B worden geviseerd. Dat schrijft Het Laatste Nieuws.
      
Concreet gaat het om KAS Eupen (met Qatarese eigenaars), Union Saint-Gilloise (Engelse bazen) en Westerlo (Turkse investeerders)."De Europese Commissie publiceert elk jaar een rapport over de evolutie van risico's op vlak van witwassen. Daarin werd aangestipt dat het voetbal een risicosector is", zegt Isabelle Marchand van bankkoepel Febelfin.
Om problemen te vermijden werden de rekeningen van de betrokken clubs geblokkeerd. "Het gebrek aan transparantie kan een voedingsbodem zijn voor dubieuze geldstromen. Banken moeten dat meenemen als leidraad in hun antiwitwasbeleid."
Ook STVV kreeg met een soortgelijk tafereel te maken. De Truienaars, die in handen zijn van Japanse bazen, zagen zelfs een rekening opgezegd. "En op die rekening was er de laatste tijd niet eens geld gestort vanuit het buitenland", aldus STVV-voorzitter David Meekers.
