
# پاتک سنگین سوریه علیه تروریست‌های چینی در لاذقیه

Published at: **2019-11-02T20:33:00+00:00**

Author: ****

Original: [جامعه خبری تحلیلی الف](https://www.alef.ir/news/3980811190.html)

یک منبع سوری در حومه لاذقیه اعلام کرد که ارتش سوریه مواضعی که روز گذشته از دست داده بود را طی پاتکی کوبنده از تروریستهای چینی بازپس گرفته است.
به گزارش مهر به نقل از اسپوتنیک، یک منبع سوری در حومه لاذقیه اعلام کرد که ارتش سوریه مواضعی که روز گذشته از دست داده بود را طی پاتکی کوبنده از تروریستهای چینی بازپس گرفته است.این منبع بیان کرد: ارتش سوریه طی پاتکی ضد مواضع تروریستهای چینی حزب الترکستانی در محور جبل الاکراد در حومه شمال شرقی لاذقیه همه مواضعی که روز گذشته به دست تروریستهای حزب ترکستانی و جبهه النصره افتاده بود را بازپس گرفته است.
این در حالی است که تروریستهای چینی با استفاده از شرایط مه غلیظی که در شمال غرب سوریه در ساعات اولیه صبح جمعه وجود داشت با نفرات زیاد یورش بردند و بلندی های شهر ابوسعدا، رشو، نحشبا، جبل ابوعلی را به کنترل خود در آورده بودند.
تروریستها از پشت بلندی های کبانی و از شهرک عکو یورش خود را شروع کرده بودند طی ساعات اولیه بر مناطق زیادی مسلط شدند و با آتش سنگین بر شلف و طوبال به دنبال تسلط بر کنسبا بودند که ارتش سوریه سریعا خود را سازماندهی کرد و ضمن تحکیم خطوط خود پس از افزایش دید و کمین های ارتش سوریه مانع از ادامه پیشروی تروریستها شد.
صبح امروز ارتش سوریه آتش سنگینی بر سر تروریستها در جبل الاکراد و اطراف کبانی ریخت و جنگنده های روسی هم مواضع ترورریستهای چینی و هم پیاله های آنها را هدف قرار دادند که بیش از ۴۵ تروریست کشته شدند.
