
# Погрози журналістам «Радіо Свобода»: поліція розпочала кримінальне провадження

Published at: **2019-11-07T10:54:32+00:00**

Author: ****

Original: [Слово і Діло](https://www.slovoidilo.ua/2019/11/07/novyna/suspilstvo/pohrozy-zhurnalistam-radio-svoboda-policziya-rozpochala-kryminalne-provadzhennya)


        Національна поліція розпочала кримінальне провадження за фактом звернень про погрози журналістам «Радіо Свобода».
      
«Слідчі розпочали розслідування за фактом висловлювань Андрія Портнова на адресу журналістів «Радіо Свобода». Відомості до Єдиного реєстру досудових розслідувань внесли за ч. 2 ст. 171 (Перешкоджання законній професійній діяльності журналістів) та за ч. 1 ст. 345-1 (Погроза або насильство щодо журналіста) Кримінального кодексу України», - сказано у повідомленні.
Ексголова Адміністрації президента часів Віктора Януковича, юрист Андрій Портнов писав у Telegram, що впіймав журналістів «Радіо Свобода» на переслідуванні його, а вони нібито йому погрожують.
Він опублікував дані про автомобілі журналістів, звинувачуючи їх у незаконному зборі інформації.
Після заяв про тиск і перешкоджання журналістській діяльності сам Портнов назвав себе журналістом каналу «112 Україна» і пригрозив журналістам «Радіо Свобода» відповідальністю за перешкоджання його «законній професійній діяльності».
Нагадаємо, навесні Портнов повернувся до України.
Раніше покуратура відкрила справу за фактом можливого злочину Портнова. Провадження порушили за статтею «державна зрада».
Хочете обговорити цю новину? Долучайтеся до телеграм-чату CHORNA RADA
