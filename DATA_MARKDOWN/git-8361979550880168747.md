
# Навіть якщо Трамп вимагав послуги від української влади, це не було ефективно — конгресмен

Published at: **2019-11-04T21:19:00+00:00**

Author: ****

Original: [НВ](https://nv.ua/ukr/world/geopolitics/impichment-trampa-kongresmen-zayaviv-shcho-prezident-ne-vimagav-shchos-vid-ukrajini-novini-svitu-50051598.html)

Про це він заявив в ефірі програми Meet the Press, пише The Washington Examiner.
Коул не вважає, що Трамп затримував військову допомогу США Україні, вимагаючи проведення розслідувань діяльності свого політичного опонента Джо Байдена.
"Я так на це дивлюся: допомога йде, розслідування не відбулися, - сказав Коул. - Тому навіть якщо вимога послуги за послугу і була, вона, однозначно, не була занадто ефективною", - вважає він.
За словами конгресмена, телефонна розмова Трампа з президентом України Володимиром Зеленським, хоча і викликає занепокоєння, однак не є підставою для імпічменту.
Читайте також:
Іван ЯковинаТрамп і $400 млн для України. Що ще стало відомо
На думку Коула, Трампа не буде усунуто з посади в порядку імпічменту.
"Ми знаємо кінець цієї історії. Дуже мала ймовірність того, що президента відсторонять від посади", - заявив він, додавши, що це "політичне рішення все затримати, розділити країну з відомим результатом".
Нагадаємо, 26 вересня комітет з розвідки Палати представників США опублікував скаргу співробітника американської спецслужби на телефонну розмову Дональда Трампа з Володимиром Зеленським.
Вона була розсекречена після публікації Білим домом стенограми цієї бесіди.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.
Після скандалу навколо телефонної розмови спікер Палати представників Ненсі Пелосі оголосила про запуск процедури імпічменту Трампа за ймовірний тиск на президента України.
