
# وارونگی هوا و افزایش آلاینده‌ها در البرز

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697217/%D9%88%D8%A7%D8%B1%D9%88%D9%86%DA%AF%DB%8C-%D9%87%D9%88%D8%A7-%D9%88-%D8%A7%D9%81%D8%B2%D8%A7%DB%8C%D8%B4-%D8%A2%D9%84%D8%A7%DB%8C%D9%86%D8%AF%D9%87%E2%80%8C%D9%87%D8%A7-%D8%AF%D8%B1-%D8%A7%D9%84%D8%A8%D8%B1%D8%B2)

مدیرکل هواشناسی استان البرز اعلام کرد که پایداری هوا دراین استان سبب وارونگی و افزایش میزان آلایندگی شده است.منصور رحمانیان روز پنجشنبه به ایرنا گفت: آخرین الگو‌های پیش یابی حاکی از جوی پایدار در منطقه بوده که به دلیل رخداد چندین لایه وارونگی در سطوح پایینی و میانی جو، غبار محلی و افزایش آلاینده‌ها و تشدید شرایط فوق با روند فزاینده آلاینده‌های انسان ساخت (تراکم و تشدید ترافیک) در روز‌های پایانی هفته در شهر‌های استان البرز هستیم که سطح کیفی هوا ناسالم برای گروه‌های حساس و بالاتر دارد.وی بیان داشت: توصیه می‌شود از تردد غیر ضرور وسایل نقیله در سطح شهر‌های استان حتی الامکان خودداری شود.رحمانیان افزود: با توجه به احتمال بروز علائم تنفسی در افراد حساس و همچنین تشدید بیماری‌های قلبی، ریوی، افراد مبتلا به این بیماری‌ها، سالمندان و کودکان فعالیت‌های طولانی یا سنگین خارج از منزل را کاهش دهند.این وضعیت تا روز شنبه هفته آینده در استان البرز پایدار است.
