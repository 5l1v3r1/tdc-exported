
# Βίντεο από επίθεση πειρατών στην περιοχή που απήχθη ο Έλληνας ναυτικός

Published at: **2019-11-07T19:40:51+00:00**

Author: ****

Original: [News.gr](https://www.news.gr/ellada/article/2025502/vinteo-apo-epithesi-piraton-sto-simio-pou-apichthi-o-ellinas-naftikos.html)

Ακόμα μία ημέρα πέρασε στο «θρίλερ» με την απαγωγή του Έλληνα ναυτικού και τριών μελών του πληρώματος του «Elka Aristotle» στη δυτική Αφρική, ανοικτά από το λιμάνι του Τόνγκο, και δεν υπάρχει καμία επικοινωνία των πειρατών για λύτρα.
Στο κεντρικό δελτίο ειδήσεων του AΝΤ1, μεταδόθηκε ένα βίντεο-ντοκουμέντο στο οποίο καταγράφεται μία αντίστοιχη επίθεση πειρατών και μάλιστα στην περιοχή όπου έγινε η απαγωγή του 20χρονο δόκιμου μηχανικού.
Στο βίντεο φαίνονται πειρατές να πλησιάζουν ένα ελληνικό τάνκερ στον κόλπο του Άντεν και αμέσως στο πλοίο όλοι τίθενται σε συναγερμό με τους ιδιωτικούς φρουρούς να παίρνουν θέσεις με τα όπλα τους.
«Οι άνθρωποι στην Αφρική, μόλις ανεβαίνουν στο πλοίο σκοτώνουν κάποιον για να περάσουν το μήνυμα και να μην υπάρξει αντίσταση» δήλωσε ιδιωτικός φρουρός ασφαλείας στο ρεπορτάζ του ΑΝΤ1.
Ωστόσο οι απαγωγείς του πληρώματος του Elka Aristotle λειτούργησαν όπως στην ανατολική Αφρική, δεν σκότωσαν κάποιον όμως πήραν όμηρους με σκοπό τα λύτρα.
Ο πατέρας του 20χρονου Έλληνα ναυτικού, ο οποίος βρίσκεται στα χέρια των πειρατών, μίλησε στο  δελτίο ειδήσεων του AΝΤ1 για την τύχη του γιου του:
«Η εταιρεία μας είπε ότι θα δώσουν όσα λεφτά ζητήσουν οι απαγωγείς για να βγουν τα παιδιά ασφαλή. Ένα μήνα και δέκα μέρες είχε».
