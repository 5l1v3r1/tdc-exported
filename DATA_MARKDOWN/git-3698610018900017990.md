
# Зеленський прийняв вірчу грамоту в нового посла ЄС, який розкритикував його судову реформу

Published at: **2019-11-07T23:54:00+00:00**

Author: ****

Original: [DT.ua](https://dt.ua/POLITICS/zelenskiy-priynyav-virchu-gramotu-v-novogo-posla-yes-yakiy-rozkritikuvav-yogo-sudovu-reformu-328869_.html)

Президент Володимир Зеленський у четвер, 7 листопада, прийняв вірчі грамоти у нового глави представництва Євросоюзу в Україні, а також у послів Швеції, Швейцарії, Мексики та Грузії, повідомляє прес-служба глави держави.
Посла ЄС Матті Маасікаса Зеленський запевнив у зацікавленості України у співробітництві з Євросоюзом у багатьох сферах, зокрема у сфері юстиції. Зазначимо, що кілька днів тому президент підписав закон про судову реформу, проігнорувавши жорстку критику Євросоюзу і Ради Європи. Критикував судову реформу Зеленського і посол Маасікас. На його пропозицію щодо діалогу офіційний Київ не відреагував.
Посольство Мексики в Україні очолила Ольга Беатріс Гарсія Гіллен, роботою грузинського посольства буде керувати Теймураз Шарашенідзе. Новим послом Швейцарії в Україні став Клод Вільд, посольство Швейцарії очолив Тобіас Тиберг.
Естонський дипломат Матті Маасікас замінив на посаді голови представництва Євросоюзу в Україні Х'юга Мінгареллі, який працював у Києві з 2016 року.
З 2011 по 2016 роки Маасікас очолював представництво Естонії в Євросоюзі, а потім повернувся до Таллінна на посаду заступника міністра з європейських питань.
