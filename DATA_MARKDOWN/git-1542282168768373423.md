
# Φορτηγό - ψυγείο με 40 μετανάστες στα διόδια της Ξάνθης

Published at: **2019-11-04T13:00:44+00:00**

Author: **euronews **

Original: [euronews](https://gr.euronews.com/2019/11/04/fortigo-psigeio-100-metanastes-diodia-xanthis)

Φορτηγό ψυγείο στο εσωτερικό του οποίου υπήρχαν περίπου 40 μετανάστες εντοπίστηκε το πρωί της Δευτέρας στα διόδια της Ξάνθης από άνδρες του τοπικού τμήματος Συνοριακής Φύλαξης.
Μόλις οι άνδρες της αστυνομίας συνέλαβαν τον Γεωργιανής καταγωγής οδηγό του φορτηγού, ο συνοδηγός ,τουρκικής καταγωγής, επιχείρησε να διαφύγει.
Κατά το άνοιγμα των θυρών του ψυγείου του φορτηγού ,οι μετανάστες, που, σύμφωνα με τοπικά Μέσα είναι όλοι άνδρες 20-30 ετών, επιχείρησαν να διαφύγουν μαζικά και κάποιοι από αυτούς τραυματίστηκαν, ενώ αρκετοί αντιμετώπισαν και αναπνευστικά προβλήματα.
Για τον λόγο αυτό κινητοποιήθηκε άμεσα το ΕΚΑΒ προκειμένου να παράσχει πρώτες βοήθειες αλλά και να μεταφέρει τους τραυματισθέντες στο νοσοκομείο της Ξάνθης
