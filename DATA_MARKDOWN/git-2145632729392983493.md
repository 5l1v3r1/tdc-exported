
# Cât de rezistent la apă este iPhone 11?

Published at: **2019-11-03T22:00:00+00:00**

Author: **Aurelian Mihai**

Original: [DESCOPERĂ](https://www.descopera.ro/lumea-digitala/18509467-cat-de-rezistent-la-apa-este-iphone-11)

Rezistenţa la apă a seriei iPhone 11 a fost demonstrată într-un test extrem.
Comparat ediţiei standard iPhone 11, modelul iPhone 11 Pro oferă aceeaşi certificare IP68 pentru protecţie la apă şi praf, însă Apple a decis să pluseze dublând adâncimea maximă garantată la care telefonul poate fi scufundat fără a risca pierderea garanţiei. Acceptând provocarea, jurnaliştii publicaţiei CNET au decis să testeze ambele versiuni iPhone 11 la adâncimea maximă de 4 metri, chiar dacă modelul non-Pro este garantat pentru numai 2 metri, încercând să afle dacă există diferenţe în calitatea etanşării elementelor de carcasă şi care ar putea fi punctele slabe.
În mod previzibil, iPhone 11 Pro a trecut cu brio de scufundare cu o durată de 30 minute. Surpriza este că şi iPhone 11 a ieşit aparent intact, sigura modificare sesizată fiind sunetul ceva mai înfundat redat prin difuzorul aflat la partea de jos.
Fără o concluzie suficient de dramatică, testul a continuat cu o încercare menită să demonstreze ce se întâmplă dacă foloseşti iPhone 11 în scufundări la adâncimi mult mai mari decât cea recomandată de producător.

        Citeşte continuarea pe G04it!
      
