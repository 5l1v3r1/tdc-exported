
# Maksimalan poraz Vojvodine u Rumuniji

Published at: **2019-11-06T18:06:11+00:00**

Author: **Milos**

Original: [Sportska centrala](https://www.sportskacentrala.com/2019/11/06/maksimalan-poraz-vojvodine-u-rumuniji/)

Vojvodina NS seme, prvak Srbije poražena je u prvoj utakmici 2. runde kvalifikacija za CEV Ligu šampiona 2020. Rumunska Arkada je u Galaciju pobedila ekipu iz Novog Sadasa 3:0, po setovima 25:23, 25:17 i 25:21, posle 77 minuta igre.
Revanš utakmica će se odigrati naredne srede, 13. novembra u maloj sali SPC Vojvodina u Novom Sadu od 17.30 časova.
Po propozicijama CEV, za pobede od 3:0 i 3:1 pobednik dobija 3 boda. Ukoliko se meč završi rezultatom 3:2, pobednik dobija 2, a poraženi 1 bod. Ukoliko obe ekipe imaju isti broj pobeda i bodova, o ukupnom pobedniku će odlučiti „zlatni set“, koji će se odigrati odmah po završetku druge utakmice. „Zlatni set“ se igra do 15 poena.
Ukoliko eliminišu Rumune, Novosađani će u 3. rundi (19 – 21. novembra i 26 – 28. novembra) igrati protiv pobednika dvomeča Šahtjor Soligorsk (BLR) – VaLePa Sastamala (FIN).
Poražena ekipa iz duela Vojvodina NS seme – Arkada Galaci igraće u šesnaestini finala Kupa CEV 2020. protiv Savo Volej Kuopija iz Finske. Prvi meč će se odigrati 11. decembra u Finskoj, a revanš sedam dana kasnije u Rumuniji ili Srbiji.
