
# General Motors na opravy sťahuje státisíce áut, dôvodom je chyba softvéru

Published at: **2019-11-01T14:35:02+00:00**

Author: **Webnoviny**

Original: [Denník politika](http://dennikpolitika.sk/archiv/88444)

1.11.2019 (Webnoviny.sk) – Americká automobilka General Motors zvoláva na opravy viac ako 600 tisíc nákladných áut a vozidiel SUV, pretože chyba ich softvéru by mohla aktivovať brzdový systém, čo zvyšuje riziko nehody.
Zvolávanie sa týka áut Chevrolet Silverado 1500, Chevrolet Suburban, Chevrolet Tahoe, GMC Sierra 1500 a GMC Yukon. Automobilka uviedla, že celosvetovo je potenciálne dotknutých 653 370 vozidiel, ale nijaké nehody neboli hlásené.
Chyba softvéru by mohla spôsobiť, že vozidlo je ťahané na jednu stranu. Automobilka General Motors softvér zvolaných automobilov reprogramuje zdarma.
Viac k témam: General Motors (GM), softvérZdroj: Webnoviny.sk – General Motors na opravy sťahuje státisíce áut, dôvodom je chyba softvéru © SITA Všetky práva vyhradené.
