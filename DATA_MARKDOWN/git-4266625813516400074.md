
# НЗФ вже тричі обстріляли українські позиції на Донбасі, – Міноборони

Published at: **2019-11-03T13:16:00+00:00**

Author: ****

Original: [ZIK.UA](https://zik.ua/news/2019/11/03/nzf_vzhe_trychi_obstrilyaly_ukrainski_pozytsii_na_donbasi__minoborony_1682609)


        На Донбасі від початку доби зафіксовано три ворожі провокації на Луганському напрямку.
      
Про це повідомляє пресслужба Міноборони.
«Від початку поточної доби, станом на 12.00 сьогодні, 3 листопада, в районі відсічі та стримування російської агресії у Донецькій та Луганській областях зафіксовано три ворожі збройні провокації на Луганському напрямку», – йдеться у повідомленні.
Зазначається, що від початку доби під ворожим вогнем з піхотної зброї перебували наші оборонні позиції біля Новолуганського, н.п. Хутір Вільний, а також в районі с. Луганське. Російсько-окупаційні війська вели обстріли з автоматичних та ручних гранатометів та стрілецької зброї. Двічі наші захисники вимушено відкривали вогонь у відповідь, аби змусити противника припинити обстріли.
У відомстві додали, що ситуація повністю контрольована українськими підрозділами зі складу Об’єднаних сил, втрат від початку цієї доби немає.
Нагадаємо, впродовж минулої доби незаконні збройні формування 15 разів обстріляли українські позиції на Донбасі, поранено двох військових.
