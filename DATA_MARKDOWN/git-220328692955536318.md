
# Двудневна стачка в Луфтханза отменя купища полети

Published at: **2019-11-05T18:22:00+00:00**

Author: **Стандарт**

Original: [Стандарт Новини](https://standartnews.com/svyat/stachka-na-luftkhanza-promenya-grafika-na-poletite-405967.html)

Пилотите и стюардесите на авиокомпанията „Луфтханза“ започват ефективна стачка в 01.00 ч. на 7 ноември (четвъртък), която ще продължи до 24.00 ч. на 8 ноември (петък). Ще бъдат засегнати всички полети на компанията – национални и международни, съобщават от Министерство на външните работи. Оттам препоръчват на всички пътуващи да следят сайта на „Луфтханза“ за актуална информация, както и мобилното приложение „Miles & More“.
„Луфтханза“ работи по изготвяне на алтернативен летателен план за полетите на 7 и 8 ноември 2019 г., който ще бъде обявен в сряда. При необходимост от съдействие българските граждани могат да се свържат с дипломатическите ни представителства във Федерална Република Германия на следните телефони:
Посолство Берлин: +49 30 201 0922. Дежурен телефон само за спешни случаи и извънредни ситуации в извънработно време: +49 176 122 99 190
Генерално консулство в Мюнхен: +49 89 171 176 14; +49 89 171 176 15. Дежурен телефон в извънработно време: +49 172 888 10 56
Генерално консулство във Франкфурт: +49 69 509 278 13 10; +49 69 509 278 132
