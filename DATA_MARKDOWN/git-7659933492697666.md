
# Saudi Aramco'nun ilk halka arzı Aralık'ta başlıyor

Published at: **2019-11-05T18:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1977651/saudi-aramconun-ilk-halka-arz%C4%B1-aral%C4%B1kta-ba%C5%9Fl%C4%B1yor)

Saudi Aamco, ilk halka arz fiyat aralığının 17 Kasım'da duyurulacağını, reklam gösterimlerinin ise 18 Kasım’da başlayacağını açıkladı.Reuters’ın kimliğinin açıklanmasını istemeyen bir kaynaktan aktardığı bilgilere göre hisselerinin yüzde 2’si borsada listelenmeye başlayacak olan şirket, abonelik kaydı için son tarihleri ise bireysel yatırımcılar için 26 Kasım, kurumsal yatırımcılar için ise 4 Aralık olarak belirledi. Fiyatlandırma süresi ise 5 Aralık’ta sona erecek.Haberde, ayrıca Aramco'nun Suudi Arabistan Menkul Kıymetler Borsası’nda (Tadawul) 11 Aralık'ta listeleneceği bilgisi yer aldı.Dünyadaki her sekiz varil petrolün bir varilini üreten Saudi Aramco, dünyanın en büyük entegre petrol ve doğalgaz şirketi olarak öne çıkıyor.268.5 milyar dolarlık petrol rezerviBununla birlikte bir dış denetçi tarafından yayınlanan son rapora göre Aramco’nun stokları, dünyanın en büyük 5 enerji şirketinin toplam stoklarının 5 katına denk geliyor. Aramco’nun petrol rezervleri ise 268.5 milyar varili buluyor.2016 yılında günlük 10.5 milyon varil ham petrol üreten şirket, 2017'de günlük yaklaşık 10.2 milyon varil, 2018’de ise 10.3 milyon varil ham petrol üretti.Ancak buna karşın petrol piyasalarını dengelemek adına Petrol İhraç Eden Ülkeler Örgütü (OPEC) üye ülkeleri ile OPEC üyesi olmayan petrol üreticisi ülkeler arasında yapılan OPEC+ Anlaşması kapsamında Suudi Arabistan’ın ham petrol üretimi bu yılın ilk yarısında günlük 10 milyon varile geriledi.Sektördeki en düşük karbon yoğunluk oranına sahip petrollerinden birini üreten Saudi Aramco, dünyanın en rekabetçi enerji şirketi olarak gösteriliyor.Aramco'nun ürettiği ham petrolün karbon yoğunluğu, varil başına yaklaşık 10.2 kilogram karbondioksite (CO2) eşdeğer. Ayrıca şirketin ürettiği ham petrolde sadece yüzde 0.6 oranında bulunan metan yoğunluğu sektördeki en düşük oran. Bununla birlikte şirket, karbon yakalama, kullanma ve depolama tekniklerinin yanı sıra düşük karbonlu araç motor sistemleri de geliştirerek geleceğe hazırlanıyor. Ayrıca Aramco'nun bir diğer avantajı ise dünyanın en düşük maliyetli ham petrolünü üretmesi.Ham petrol üretim maliyetinin varil başına 4 dolar olduğu tahmin edilen şirket, ayrıca  uzun süre üretim yapılan petrol sahalarındaki üretim düşüşüne rağmen müşterilerinin petrol ihtiyaçlarını karşılamaya devam ederken, maksimum üretim kapasitesini günlük 12.5 milyon varilde tutmak için yeni petrol sahalarına yatırım yapmayı da sürdürüyor.Öte yandan Aramco'nun artan üretim kapasitesi ve hızlı gelişimi, onu bir bütün olarak Suudi Arabistan’ın önemli stratejik yönlerinden biri yapıyor.
