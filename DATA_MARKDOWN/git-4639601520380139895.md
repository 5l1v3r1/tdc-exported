
# Οι τρόποι προστασίας από τα έντονα καιρικά φαινόμενα σύμφωνα με την ΓΓΠΠ

Published at: **2019-11-01T22:17:31+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/vimatv/oi-tropoi-prostasias-apo-ta-entona-kairika-fainomena-symfona-me-tin-ggpp/)

Καλεσμένος στην εκπομπή One Direct βρέθηκε την Παρασκευή (1/11) ο εκπρόσωπος Τύπου της Γενικής Γραμματείας Πολιτικής Προστασίας, Σπύρος Γεωργίου.
Συζητώντας με τις Τζίνα Μοσχολιού και Βελίκα Καραβάλτσιου, ο κ. Γεωργίου μίλησε για το έργο της Γενικής Γραμματείας Πολιτικής Προστασίας, μετά από ένα δύσκολο καλοκαίρι με πυρκαγιές.

        Διαβάστε ακόμη : Μέγαρα - Ο δράστης φίλησε το παιδί του πριν σκοτώσει τον κουνιάδο του
      
«Πρέπει να ευαισθητοποιήσουμε τον πολίτη γύρω από μία μεγάλη γκάμα φυσικών καταστροφών από την οποία απειλείται» δήλωσε ο κ. Γεωργίου, μιλώντας για την προετοιμασία της ΓΓΠΠ την χειμερινή περίοδο και πιο συγκεκριμένα για το νέο σχέδιο δράσεων αντιμετώπισης πλημμυρικών φαινομένων.
Όπως υπογράμμισε στο νέο σχέδιο προσδιορίζονται με σαφήνεια οι ρόλοι και αρμοδιότητες όλων των εμπλεκομένων φορέων πολιτικής προστασίας σε έργα και δράσεις πρόληψης και ετοιμότητας για την αντιμετώπιση πλημμυρικών φαινομένων και παρέχονται συντονιστικές οδηγίες για την από κοινού αντιμετώπιση εκτάκτων αναγκών και διαχείριση των συνεπειών.
Στο τραπέζι του One Direct, μιλώντας για την επίσημη έναρξη της λειτουργίας του 112, ο κ. Γεωργίου επεσήμανε ότι από 1η Ιανουαρίου, ο αριθμός έκτακτης ανάγκης, θα βρίσκεται σε πλήρη λειτουργία, με τους πολίτες να μπορούν να καλούν.
