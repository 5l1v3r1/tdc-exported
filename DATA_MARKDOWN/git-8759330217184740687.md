
# Roofe spreekt duidelijke taal na zege Anderlecht: “Zo simpel is het”

Published at: **2019-11-03T20:16:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902272/roofe-spreekt-duidelijke-taal-na-zege-anderlecht-zo-simpel-is-het-.html)


        Kemar Roofe was weer goed voor een doelpuntje en de aanvaller sprak na afloop duidelijke taal na de nipte zege van RSC Anderlecht tegen Cercle Brugge.
      
Tegen de rode lantaarn maakte Roofe de 1-0. “Ik had vertrouwen na mijn gescoorde strafschop tegen KAA Gent. Vandaag versierde ik de penalty zelf en ik had de bal al in mijn handen, dus wilde ik hem ook trappen.”
“Of ik en Michel (Vlap, red.) de aangewezen mannen zijn?”, gaat Roofe verder aan Het Laatste Nieuws. “Niet echt, gewoon diegene die goed in de match zit. Als dat niet het geval is, dan moet je de verantwoordelijkheid uit handen kunnen geven.”
Het liep toch weer niet van een leien dakje. “We hebben de drie punten gepakt en dat telt. Zo simpel is het. Hoe je wint, maakt niet zoveel uit. Als we heel goed zouden spelen en toch zouden verliezen, dan zouden de fans teleurgesteld zijn”, spreekt Roofe duidelijke taal.
