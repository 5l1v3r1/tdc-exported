
# Autoaccidentare la Oşorhei. Două victime au ajuns la spital după ce o maşină a lovit un cap de pod

Published at: **2019-11-02T13:14:00+00:00**

Author: **Elena Marinescu**

Original: [Bihoreanul](https://www.ebihoreanul.ro/stiri/ultima-or-31-1/autoaccidentare-la-osorhei-doi-victime-au-ajuns-la-spital-dupa-ce-o-masina-a-lovit-un-cap-de-pod-152518.html)

Două victime au ajuns la spital sâmbătă la prânz după ce şoferul unui autovehicul care rula pe DN 1, în afara localităţii Oşorhei a pierdut controlul asupra direcţiei de mers. Maşina a lovit un cap de pod, a părăsit carosabilul şi s-a răsturnat într-un şanţ.
La faţa locului au intervenit echipaje ale SMURD, Poliţiei şi Pompierilor inclusiv cu autospeciale de stins incendii şi descarcerare. Cei doi ocupanţi ai maşinii au fost transportaţi la spital pentru investigaţii.
"În momentul de faţă traficul rutier se desfăşoară alternativ pe un sens de mers. Rugăm conducătorii auto să respecte indicaţiile poliţiştilor rutieri prezenţi în teren", a declarat comisarul şef Alina Fărcuţa, purtătorul de cuvânt al Poliţiei Bihor.
