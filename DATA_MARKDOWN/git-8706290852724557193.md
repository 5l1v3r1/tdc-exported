
# Aθώος ο 45χρονος για την δολοφονία του Παντελή Δουρουντάκη

Published at: **2019-11-01T23:21:00+00:00**

Author: ****

Original: [enikos.gr](http://www.enikos.gr/society/681748/athoos-o-45chronos-gia-tin-dolofonia-tou-panteli-dourountaki)

Αθώο έκρινε, αργά το βράδυ της Παρασκευής, το Μικτό ορκωτό Δικαστήριο Ρεθύμνου, τον βασικό κατηγορούμενο στην υπόθεση της δολοφονίας του Παντελή Δουρουντάκη.
Ο 45χρονος που αντιμετώπιζε την κατηγορία της ανθρωποκτονίας από πρόθεση, κρίθηκε με μεγάλη πλειοψηφία αθώος, καθώς σύμφωνα με το σκεπτικό της απόφασης βρισκόταν σε άμυνα.
Στις 24 Σεπτεμβρίου που ξεκίνησε η δίκη έως σήμερα, στο εδώλιο βρέθηκαν ένας 45χρονος από τα Σφακιά, κατηγορούμενος για ανθρωποκτονία από πρόθεση, ο 40χρονος αδερφός του κατηγορούμενος για περιύβριση νεκρού καθώς και ένας 32χρονος που κατηγορείτο για υπόθαλψη εγκληματία.
Μειοψήφησε η πρόεδρος του δικαστηρίου, που συντασσόμενη με την πρόταση του εισαγγελέα να κριθεί ένοχος κατά το κατηγορητήριο, υποστήριξε ότι ο κατηγορούμενος έπρεπε να κριθεί ένοχος για ανθρωποκτονία σε κατάσταση βρασμού.
Αθώοι κρίθηκαν επίσης τόσο ο 40χρονος αδελφός του βασικού κατηγορούμενου όσο και ο 32χρονος
Πηγή: cretalive.gr, flashnews.gr
