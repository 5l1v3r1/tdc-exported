
# تزریق نیرو به حوزه بهداشت و درمان شهرستان درگزین

Published at: **2019-11-07T15:09:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545462.html/%D8%AA%D8%B2%D8%B1%DB%8C%D9%82-%D9%86%DB%8C%D8%B1%D9%88-%D8%A8%D9%87-%D8%AD%D9%88%D8%B2%D9%87-%D8%A8%D9%87%D8%AF%D8%A7%D8%B4%D8%AA-%D9%88-%D8%AF%D8%B1%D9%85%D8%A7%D9%86-%D8%B4%D9%87%D8%B1%D8%B3%D8%AA%D8%A7%D9%86-%D8%AF%D8%B1%DA%AF%D8%B2%DB%8C%D9%86)

فرماندار شهرستان درگزین گفت: پیگیر استقرار هر چه سریعتر شبکه بهداشت و درمان و تزریق نیرو در شهرستان درگزین هستیم و این امر بزودی محقق خواهد شد.
به گزارش شبکه اطلاع رسانی راه دانا به نقل از عصر همدان؛ علی اصغر ناظری پور پیش از ظهر امروز در بازدید از درمان بستر شهر قروه درگزین عنوان کرد: مساله بهداشت و درمان مردم شهرستان درگزین از اولویت های مهم فرمانداری است.
وی عنوان کرد: با تلاشها و پشتکار پزشکان و کارکنان مرکز بهداشت و درمان شهرستان درگزین رضایتمندی شهروندان از این مرکز بالا رفته است .
ناظری پور اظهار کرد: قسمتی از آسفالت ریزی مسیر جهت رفاه مراجعین انجام شده و قسمتی از آن نیز به زودی انجام می شود و پیگیر تامین روشنایی محوطه آن هستیم
وی با تاکید بر افزایش نیروی انسانی مورد نیاز بخش درمان و بهداشت شهرستان درگزین اظهار کرد: در روزهای آتی ۸ نفر نیرو در حوزه بهداشت و درمان به شهرستان درگزین اضافه خواهد شد.
فرماندار درگزین در رابطه با توسعه در حوزه بهداشت و درمان شهرستان درگزین گفت: پیگیری های لازم جهت گرفتن آمبولانس برای بهداشت و درمان صورت گرفته که یک دستگاه آمبولانس تحویل شده و دو دستگاه نیز به زودی به ناوگان اورژانس شهرستان اضافه خواهد شد.
انتهای پیام/
