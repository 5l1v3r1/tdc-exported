
# Марешки се похвали със съветници в 120 общини

Published at: **2019-11-06T09:30:00+00:00**

Author: **Редактори, кадър Нова ТВ**

Original: [Стандарт Новини](https://standartnews.com/balgariya-politika/mareshki-se-pokhvali-ss-svetnitsi-v-120-obshchini-406002.html)

„След изборите имаме в над 120 общини общински съветници. По-важното обаче е, че виждаме един пълен провал на малкия коалиционен партньор, за който основните неща бяха доходи, пенсии, битова престъпност. Промяна в тези неща няма. Именно те бяха в програмата им и те се биеха в гърдите, че без да се защитят тези неща няма да влязат в никакво управление”. Това заяви председателят на ВОЛЯ Веселин Марешки в интервю за Нова телевизия.
Според него от 2 години и половина не се задава един основен въпрос. „С какво Волен Сидеров и „Атака”, Валери Симеонов и НФСБ и Красимир Каракачанов и ВМРО, както и в миналото Радан с ДСБ и Ивайло Калфин с АБВ са толкова хубави за ГЕРБ и за Борисов, че ги приемат на драго сърце, а ние, които към днешна дата сме единствените, които си спазват програмата – не ни харесват?”, запита Марешки.
