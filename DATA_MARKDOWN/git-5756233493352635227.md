
# واکنش وزارت اطلاعات به آزادی حسن عباسی

Published at: **2019-11-03T12:39:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619626/%D9%88%D8%A7%DA%A9%D9%86%D8%B4-%D9%88%D8%B2%D8%A7%D8%B1%D8%AA-%D8%A7%D8%B7%D9%84%D8%A7%D8%B9%D8%A7%D8%AA-%D8%A8%D9%87-%D8%A2%D8%B2%D8%A7%D8%AF%DB%8C-%D8%AD%D8%B3%D9%86-%D8%B9%D8%A8%D8%A7%D8%B3%DB%8C)


        مرکز روابط عمومی واطلاع رسانی وزارت اطلاعات در واکنش به حواشی مطرح شده درباره آزادی حسن عباسی از زندان یادآورشد: وزارت اطلاعات صرفاً از دروغ پراکنی‌های وی علیه دستگاه اطلاعاتی نظام مقدس جمهوری اسلامی ایران شاکی بوده و تشخیص جرم و محکوم کردن این فرد به عهده مرجع محترم قضایی بوده است.
      

        آفتاب‌‌نیوز :
      
در اطلاعیه روابط عمومی وزارت اطلاعات آمده است:چند روزی است عده‌ای، نمایشی را به راه انداخته‌اند تا یکی از محکومین دستگاه محترم قضایی را که به تازگی و به صورت مشروط از زندان آزاد شده است، از دروغ پراکنی‌ها و اتهامات و جرائم مرتکب شده تبرئه نمایند.
این افراد قضا ستیز، وزارت اطلاعات را عامل زندانی شدن فرد مورد نظر معرفی می کنند؛ درحالی که وزارت اطلاعات صرفاً از دروغ پراکنی‌های وی علیه دستگاه اطلاعاتی نظام مقدس جمهوری اسلامی ایران شاکی بوده و تشخیص جرم و محکوم کردن این فرد به عهده مرجع محترم قضایی بوده است.
اقدامات این عده می تواند باعث وهن جایگاه دستگاه قضا شود که در دوره جدید مسئولیت در آن، امیدهای فراوانی را در دل مردم برای مبارزه با فساد بوجود آورده است و امیدواریم قوه قضائیه با روشنگری مانع آن گردد.
