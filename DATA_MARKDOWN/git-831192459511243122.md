
# Φρίκη στη Μάνη: Ξεσπάει για πρώτη φορά η κόρη του ιερέα για την κακοποίηση της 12χρονης! “Τα άγνωστα λόγια του παιδιού φωτίζουν την πλεκτάνη”!

Published at: **2019-11-02T14:45:20+00:00**

Author: ****

Original: [europost.gr](https://europost.gr/friki-sti-mani-xespaei-gia-proti-fora-i-kori-toy-ierea-gia-tin-kakopoiisi-tis-12chronis-ta-agnosta-logia-toy-paidioy-fotizoyn-tin-plektani/)

Στην αντεπίθεση η πλευρά του κατηγορούμενου ιερέα για την κακοποίηση της 12χρονης στη Μάνη. Η κόρη του 57χρονου κατηγορεί τη μητέρα του παιδιού ότι έστησε μια απίστευτη πλεκτάνη. Ο δικηγόρος του παπά αποκάλυψε τα άγνωστα λόγια του παιδιού λίγο πριν η υπόθεση έρθει στο φως. “Πιστεύω απόλυτα ότι κάτι της έχει κάνει ο παππούς ή κάτι έχει βιώσει στο προηγούμενο σπίτι της”.
Βέβαιη για την αθωότητα του ιερέα από τη Μάνη, ο οποίος κατηγορείται για σεξουαλική κακοποίηση 12χρονης, εμφανίστηκε η κόρη του, μιλώντας τηλεφωνικά στην εκπομπή του ΑΝΤ1 “Πρωινοί Τύποι”.
Όπως είπε, «είναι άδικο να κατηγορείται ο πατέρας μου. Είναι αθώος!». Θεωρεί πως πρόκειται για μία πλεκτάνη από τη μητέρα του κοριτσιού, προκειμένου να καλύψει τον παππού του παιδιού.
Τόνισε πως το κοριτσάκι είχε πολύ καλή σχέση με τον ιερέα, τον οποίο μάλιστα αποκαλούσε “μπαμπά”. “Πιστεύω απόλυτα ότι κάτι της έχει κάνει ο παππούς ή κάτι έχει βιώσει στο προηγούμενο σπίτι της”.
Η κόρη του ιερέα υποστηρίζει πως όλες οι κατηγορίες είναι κατασκευασμένες από την μητερά της 12χρονης: «Είναι αθώος ο πατέρας μου και θα αποδειχθεί αυτό πολύ σύντομα. Γνωρίζω πολύ καλά τον πατέρα μου.
Μεγάλωσε έξι παιδιά. Τα πέντε είναι κορίτσια. Δεν γίνεται ένας άνθρωπος στα 57 του χρόνια να γύρισε και να έκανε αυτήν την πράξη από τη στιγμή που έχει μεγαλώσει τόσα κορίτσια. Πηγαίναμε φίλες στο σπίτι μας και να μην έχει δείξει κάτι».
Στο στούντιο της εκπομπής ήταν και ο συνήγορος υπεράσπισης του ιερέα, Ν. Ιωάννου, ο οποίος υπογράμμισε πως δεν είναι δεδομένη κακοποίηση της 12χρονης, καθώς απομένουν να γίνουν κάποιες εξετάσεις ακόμα.
Ο κ. Ιωάννου σημείωσε πως το ίδιο το παιδί είχε εκμυστηρευτεί στον ιερά πως είχε “πειραχτεί” από τον παππού.
