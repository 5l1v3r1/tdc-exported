
# Дощі та максимальна температура до +15: прогноз погоди на неділю

Published at: **2019-11-03T04:12:00+00:00**

Author: ****

Original: [ГЛАВКОМ](https://glavcom.ua/news/doshchi-ta-maksimalna-temperatura-do-15-prognoz-pogodi-na-nedilyu-637280.html)

В Україні у неділю, 3 листопада, синоптики прогнозують подекуди дощі. Максимальна температура повітря підніметься до +15.
Про це йдеться у прогнозі Укргідрометцентру.
Зазначається, що у східних, північних та західних областях очікується дощ.
На заході температура вдень становитиме 11…13 градусів тепла, а вночі стовпчик опуститься до 3…5. У північних і центральних областях денна температура повітря до 10…12, вночі термометр покаже 2...4.
На сході країни трохи прохолодніше, температура вдень підніметься до 7…9, а вночі опуститься до -2…-4. У південних областях без опадів, температура повітря вдень до 13…14, вночі – до 1…3.
У Києві сьогодні вдень повітря прогріється до 10…12 градусів.
Нагадаємо, у неділю в Україну прийшов потужний циклон атлантичного походження.
На наступному тижні стане тепліше, температура повітря може піднятися +16 градусів.
