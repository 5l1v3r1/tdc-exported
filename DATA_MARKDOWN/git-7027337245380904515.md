
# رونالدو به رکورد مالدینی رسید (+عکس)

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697158/%D8%B1%D9%88%D9%86%D8%A7%D9%84%D8%AF%D9%88-%D8%A8%D9%87-%D8%B1%DA%A9%D9%88%D8%B1%D8%AF-%D9%85%D8%A7%D9%84%D8%AF%DB%8C%D9%86%DB%8C-%D8%B1%D8%B3%DB%8C%D8%AF-%D8%B9%DA%A9%D8%B3)

فوق ستاره پرتغالی یوونتوس با حضور در دیدار مقابل لوکوموتیو مسکو در لیگ قهرمانان اروپا به رکورد پائولو مالدینی رسید.
به گزارش خبرگزاری فارس، تیم فوتبال یوونتوس در دومین شب از هفته چهارم رقابت‌های لیگ قهرمانان اروپا در مسکو میهمان لوکوموتیو است و نیمه اول این بازی با تساوی یک بر یک به پایان رسید.
تک گل یوونتوس تا پایان 45 دقیقه اول را کریس رونالدو به ثمر رساند. فوق ستاره پرتغالی با حضور در این دیدار عملا در تعداد بازی‌های باشگاهی اروپایی با پائولو مالدینی اسطوره میلان و ایتالیا مساوی کرد.
رونالدو بازی شماره 174 خود را انجام داد تا در کنار مالدینی به عنوان دومین بازیکن باسابقه فوتبال اروپا شناخته شود.
ایکر کاسیاس دروازه‌بان اسپانیایی پورتو که به تازگی هم تمرینات خود را پس از پشت سر گذاشتن حمله قلبی آغاز کرده است با 188 بازی باسابقه ترین بازیکن در عرصه رقابت‌های فوتبال باشگاهی اروپا است.
