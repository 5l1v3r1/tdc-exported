
# Merkelová si v Zwickau uctila desať obetí, ktoré zabila neonacistická skupina

Published at: **2019-11-04T16:35:01+00:00**

Author: **Webnoviny**

Original: [Denník politika](http://dennikpolitika.sk/archiv/88662)

4.11.2019 (Webnoviny.sk) – Nemecká kancelárka Angela Merkelová si v pondelok uctila desať obetí, ktoré zabila neonacistická skupina Národnosocialistické podsvetie (NSU). Merkelová navštívila park v saskom meste Zwickau, kde vysadili na ich pamiatku desať stromov. Desať osôb, väčšinou imigrantov, pripravila NSU o život v rokoch 2000 až 2007. Jedinú žijúcu členku NSU odsúdili vlani na doživotie.
Kancelárka opätovne prisľúbila, že vláda spraví všetko pre to, aby sa „takéto veci už viac nezopakovali„. V čase, keď Merkelová rečnila pri pamätníku, sa neďaleko zhromaždila hŕstka krajne pravicových demonštrantov, ktorí ju vyzývali na odchod.
V októbri v parku niekto spílil dub, ktorý vysadili ako spomienku na prvú obeť neonacistov z NSU. Bol ňou kvetinár Enver Simsek tureckého pôvodu.
Viac k témam: neonacistiZdroj: Webnoviny.sk – Merkelová si v Zwickau uctila desať obetí, ktoré zabila neonacistická skupina © SITA Všetky práva vyhradené.
