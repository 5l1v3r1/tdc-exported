
# بازداشت 41 مهاجر غیرقانونی از یک کامیون در یونان

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696849/%D8%A8%D8%A7%D8%B2%D8%AF%D8%A7%D8%B4%D8%AA-41-%D9%85%D9%87%D8%A7%D8%AC%D8%B1-%D8%BA%DB%8C%D8%B1%D9%82%D8%A7%D9%86%D9%88%D9%86%DB%8C-%D8%A7%D8%B2-%DB%8C%DA%A9-%DA%A9%D8%A7%D9%85%DB%8C%D9%88%D9%86-%D8%AF%D8%B1-%DB%8C%D9%88%D9%86%D8%A7%D9%86)

نیروهای پلیس یونان توانستند ۴۱ مهاجری را که زنده در یک کامیون یخچال دار پنهان شده بودند، شناسایی و بازداشت کنند.
به گزارش خبرگزاری مهر به نقل از سی اِن اِن، مقامات دولت یونان روز دوشنبه اعلام کردند که نیروهای پلیس این کشور توانسته اند ۴۱ مهاجری را که در قسمت عقب یک کامیون یخچال دار مخفی شده بودند، شناسایی کنند.
به گفته سخنگوی پلیس یونان، سیستم سرمایشی این کامیون خاموش بوده و مهاجران که همگی مرد و پسربچه هستند، آسیب جدی ندیده اند.
شمار اندکی از این مهاجران جهت برخورداری از مراقبتهای درمانی احتیاطی به بیمارستانی در همان حوالی منتقل شده و سایر مهاجران نیز برای احراز هویت مستقیماً به یک پایگاه پلیس منتقل شدند.
گفتنی است که راننده گرجستانی این کامیون با ۴۰ سال سن هم اکنون در بازداشت به سر می برد.
شایان ذکر است که به دنبال افزایش حوادث مرتبط با مهاجرانی که از طریق مرز یونان به سایر کشورهای اروپایی مهاجرت می کنند، پُستهای ایست و بازرسی کامیونها و سایر وسائل نقلیه اخیراً به شدت افزایش یافته است.
