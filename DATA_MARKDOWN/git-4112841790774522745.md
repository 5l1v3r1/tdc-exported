
# Zrebný a Frlajs za jednu spoluprácu dostali 40 000 €. Najhorší hosť vo videu bol vraj Dan Nekonečný

Published at: **2019-11-01T17:15:00+00:00**

Author: **Daniel Mikolášik**

Original: [REFRESHER](https://refresher.sk/76117-Zrebny-a-Frlajs-za-jednu-spolupracu-dostali-40-000-Najhorsi-host-vo-videu-bol-vraj-Dan-Nekonecny)


        Youtuberská dvojica tiež prezradila, že za svoje najdrahšie video zaplatili 13 000 €.
      
Youtubový dom Vidadu opäť zverejnili nový diel v rámci šou Lahôdky, v ktorej sa vždy navzájom konfrontujú youtuber a streamer Duklock a nejaký iný známy influencer. Tenokrát si na paškál zobral kolegov z branže, známu dvojicu Mateja Zrebného a Lukáša Frlajsa z kanálu Zrebný & Frlajs.
V populárnej sérii, kde sa vždy dozvieš najmä zákulisné a interné informácie o danej internetovej osobnosti, sa už ocitol aj Expl0ited, Selassie, PPPeter či Sajfa. V najnovšom diele museli youtuberi opäť odpovedať na nepríjemne a konfrontačné otázky na telo. Akonáhle jeden z nich odmietol odpovedať, musel už tradične zjesť nechutné jedlo, ktoré im namiešal kuchár Michal Kordoš.
Salko so sójovou omáčkou, párky v jogurte či kobylky v mlieku. Aj takéto pochutiny museli skonzumovať youtuberi, keď odmietli odpovedať na otázky ohľadom príjmov, vzťahov či detailov spoluprác s firmami.
Dvojica však prezradila, že za ich najlepšie zaplatenú spoluprácu dostali okolo 40 000 € a ich najdrahšie video, čo sa týka produkcie, štábu či techniky, stálo približne 12 000 €. Rovnako museli zodpovedať, s kým z hostí v ich videách sa spolupracovalo najhoršie. Uviedli, že najväčšie námietky mal zosnulý český šoumen Dan Nekonečný.
