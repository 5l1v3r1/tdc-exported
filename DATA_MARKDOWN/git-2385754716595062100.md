
# Τελικά σε ρόλο «κατασκόπου» ο Χατζηλούκας;

Published at: **2019-11-03T11:21:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/football/cyprus/a-league/595510/telika-se-rolo-kataskopou-o-xatziloukas)

Διαφορετικό πόστο σε σχέση με αυτό για το οποίο προοριζόταν αρχικά φέρεται, σύμφωνα με τις τελευταίες πληροφορίες, έτοιμος να αναλάβει στον ΑΠΟΕΛ ο Λούκας Χατζηλούκας. Όπως προκύπτει από τις νεότερες πληροφορίες, η διοίκηση των «γαλαζοκιτρίνων» θα αναθέσει στον πρώην προπονητή της Δόξας ρόλο σκάουτ με αρμοδιότητες την παρακολούθηση των αντιπάλων της ομάδας, αλλά και υποψήφιων μεταγραφικών στόχων. H διοίκηση του ΑΠΟΕΛ είχε πρόθεση να προσλάβει τον Χατζηλούκα αναθέτοντάς του πόστο στο προπονητικό επιτελείο της ομάδας, όμως η θέση του Τόμας Ντολ, που δεν επιθυμούσε αλλαγές στην υφιστάμενη ομάδα, δεν άλλαξε τις μέρες που μεσολάβησαν. Έτσι, μένει να διαπιστωθεί το κατά πόσον οι τελευταίες πληροφορίες επιβεβαιωθούν και επίσημα με τις σχετικές ανακοινώσεις από πλευράς πρωταθλητών.
