
# Τραπεζικές συναλλαγές: Οι χρεώσεις που καταργούν η Τράπεζα Πειραιώς και η Eurobank

Published at: **2019-11-01T14:46:05+00:00**

Author: **neolaia.gr Team**

Original: [neolaia.gr](https://neolaia.gr/2019/11/01/trapezikes-synallages-xrewseis-peiraiws-kai-eurobank/)

Οι αλλαγές στις χρεώσεις στις τραπεζικές συναλλαγέςέφεραν μεγάλες αντιδράσεις από το κοινό. Και για αυτό δύο τράπεζες περνούν σε ριζικές αλλαγές. Πιο συγκεκριμένα, η Eurobank και η Τράπεζα Πειραιώς έβγαλαν σχετικές ανακοινώσεις.
Στην κατάργηση της προμήθειας επανέκδοσης PIN χρεωστικών καρτών προχωρά η Eurobank, ενώ παράλληλα, επεκτείνει σε 14 απομακρυσμένες περιοχές την κίνηση να αναλάβει η ίδια το κόστος ανάληψης μετρητών από άλλη τράπεζα. Δες αναλυτικά την ανακοίνωση της τράπεζας:

        «Η Eurobank, αναγνωρίζοντας την αντικειμενική δυσκολία που αντιμετωπίζουν οι πελάτες της, σε περιοχές όπου δεν υπάρχει κατάστημα ή ATM Eurobank, έχει προχωρήσει ήδη από τον Σεπτέμβριο στην κάλυψη της χρέωσης Direct Access Fee (DAF) σε 16 απομακρυσμένες νησιωτικές περιοχές της χώρας και συγκεκριμένα: Αστυπάλαια, Κάσος, Καστελόριζο, Λειψοί, Τήλος, Φούρνοι, Οινούσσες, Σαμοθράκη, Ψαρά, Δονούσα, Ηρακλειά, Κουφονήσια, Σίκινος, Σχοινούσα, Κύθηρα και Ιθάκη. Μάλιστα, για τις συναλλαγές που έγιναν από 1η Αυγούστου στις περιοχές αυτές, έχει ήδη ολοκληρωθεί η διαδικασία επιστροφής των χρημάτων.
      

        Συνεκτιμώντας τον θετικό απόηχο της πρωτοβουλίας αυτής, η Eurobank αποφάσισε να επεκτείνει την απορρόφηση του εν λόγω κόστους σε επιπλέον 14 απομακρυσμένες περιοχές της Ελλάδας, με άμεση ισχύ.
      

        Συγκεκριμένα, οι 14 νέες περιοχές είναι οι εξής: Λέρος, Νίσυρος, Χάλκη, Ικαρία, Αγαθονήσι, Ανάφη, Κίμωλος, Φολέγανδρος, Μεγανήσι, Ύδρα, Μέθανα, Αγκίστρι, Κέα και Ελαφόνησος. Ως εκ τούτου καλύπτονται συνολικά 30 απομακρυσμένες περιοχές της Ελλάδας, επιβεβαιώνοντας ότι η τράπεζα παρεμβαίνει και θα συνεχίσει να παρεμβαίνει όπου διαπιστώνεται ότι προκύπτει ανάγκη.
      

        Θα πρέπει να σημειωθεί ότι η Eurobank, με άμεση ισχύ από σήμερα Παρασκευή 01 Νοεμβρίου 2019, προχωρεί στην κατάργηση της προμήθειας επανέκδοσης προσωπικού κωδικού PIN χρεωστικών καρτών.»
      
Επίσης, η Τράπεζα Πειραιώς ανακοινώνει ότι οι πελάτες της δε θα έχουν οποιαδήποτε επιβάρυνση κατά την ανάληψη μετρητών μέσω Αυτόματων Ταμειολογιστικών Μηχανών (ATM) τρίτων Τραπεζών στα νησιά όπου η ίδια δε διατηρεί δικό της ΑΤΜ. Μάλιστα, το κόστος ανάληψης που επιβάλλει ο πάροχος του ΑΤΜ στις περιπτώσεις αυτές, απορροφάται εξολοκλήρου από την Τράπεζα Πειραιώς.
Η Τράπεζα Πειραιώς μηδενίζει, επίσης, το κόστος σειράς εργασιών μέσω ΔΙΑΣ σε ΑΤΜ τρίτων τραπεζών, όπως:
Εκτός από τα παραπάνω, η Τράπεζα επανεξετάζει την τιμολογιακή της πολιτική και σε άλλες προσφερόμενες υπηρεσίες. Αξίζει να σημειωθεί ότι τόσο οι αναλήψεις όσο και οι προαναφερθείσες εργασίες, παρέχονται ανέξοδα για τους πελάτες της Τράπεζας Πειραιώς στο δίκτυό της.

        Δες ακόμα: Τραπεζικές συναλλαγές: Δείτε αναλυτικά τι αλλάζει με τις προμήθειες
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
