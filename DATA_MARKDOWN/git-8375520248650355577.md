
# Фінляндія виділить 600 тисяч євро на розмінування Донбасу

Published at: **2019-11-03T05:27:14+00:00**

Author: ****

Original: [ГЛАВКОМ](https://glavcom.ua/news/finlyandiya-vidilit-600-tisyach-jevro-na-rozminuvannya-donbasu-637295.html)

Фінляндія підтвердила фінансування України у розмірі 600 тисяч євро для гуманітарного розмінування
Про це стало відомо під час візиту глави МЗС Фінляндії Пекко Гаавісто у Станицю Луганську, інформує пресцентр МЗС Фінляндії. 
Крім цього, скандинавська країна висловила рішучу підтримку Україні в пошуку вирішення воєнного конфлікту за допомогою Мінських угод.
«Фінляндія багато в чому бере участь в розвитку України, підтримує підвищення енергоефективності та шкільної реформи», - йдеться в повідомленні.  
Нагадаємо, у першій половині дня 2 листопада глава МЗС Фінляндії відвідав Станицю Луганську. Метою візиту була демонстрація підтримки України, отримання актуальної інформації щодо розвитку ситуації безпеки і дій російських окупаційних військ.
Як відомо, з 2014 року на Донбасі вилучено понад 120 тисяч боєприпасів.
