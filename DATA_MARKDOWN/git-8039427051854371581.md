
# ఉప్పు సత్యాగ్రహం స్ఫూర్తితో ఇసుక సత్యాగ్రహం

Published at: **2019-11-02T04:03:39+00:00**

Author: ****

Original: [Andhrajyothy](https://www.andhrajyothy.com/artical?SID=944170)

Ph: 88865 47666ప్రవేశం ఉచితం ADVT
కాకినాడ సిటీ, నవంబరు 1: రాష్ట్ర ప్రభుత ్వం ఇసుక సమస్యను పరిష్కరించకపోతే గాంధీజీ చేపట్టిన ఉప్పు సత్యాగ్రహం స్ఫూర్తితో రాష్ట్ర వ్యాప్తంగా ఇసుక సత్యాగ్రహం చేపడతామని సీపీఐ రాష్ట్ర కార్యదర్శి కె.రామకృష్ణ హెచ్చరించారు. శుక్రవారం కాకినాడ కలెక్టరేట్‌ వద్ద భవన నిర్మాణ కార్మికులు ‘ఆకలి కేకలు’ పేరిట ఆందోళన నిర్వహించారు. మెడకు ఉరితాళ్లు బిగించుకుని నిరసన తెలిపారు. ఇసుక లేక బతుకు భారంగా మారిందని, గంజి నీళ్లే శరణ్యమంటూ.. నాయకులు గంజి పాత్రలు చేతపట్టుకుని ప్రదర్శన జరిపారు. ఇసుక సమస్యపై ప్రభుత్వం మొండిగా వ్యవహరిస్తే కార్మిక సంఘాలు, భవన నిర్మాణ కార్మిక సంఘాలన్నీ రాజకీయ పార్టీలతో కలుపుకుని రాష్ట్ర బంద్‌ నిర్వహిస్తామని రామకృష్ణ పేర్కొన్నారు. చనిపోయిన కార్మికుల కుటుంబాలకు రూ.10లక్షలు ఎక్స్‌గ్రేషియా, నాలుగు నెలలుగా ఉపాధి కోల్పోయిన కార్మికులకు రూ.20వేల చొప్పున ఇవ్వాలని ఆయన డిమాండ్‌ చేశారు.
