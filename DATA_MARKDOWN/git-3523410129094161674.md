
# 
        تقدیر شستا از دستگاه قضایی در کشف محموله سرقت شده متادون
      

Published at: **2019-11-05T14:59:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638363/%D8%AA%D9%82%D8%AF%DB%8C%D8%B1-%D8%B4%D8%B3%D8%AA%D8%A7-%D8%A7%D8%B2-%D8%AF%D8%B3%D8%AA%DA%AF%D8%A7%D9%87-%D9%82%D8%B6%D8%A7%DB%8C%DB%8C-%D8%AF%D8%B1-%DA%A9%D8%B4%D9%81-%D9%85%D8%AD%D9%85%D9%88%D9%84%D9%87-%D8%B3%D8%B1%D9%82%D8%AA-%D8%B4%D8%AF%D9%87-%D9%85%D8%AA%D8%A7%D8%AF%D9%88%D9%86)

گروه اجتماعی: مدیرعامل شرکت توزیع داروپخش با بیان اینکه زیرساختهای لازم جهت توسعه کسب و کارهای شرکت در لاین‌های جدید و مدل‌های نوین کسب و کار در فروش و توزیع ایجاد شده، گفت:
به گزارش بولتن نیوز، در شش ماه اول سال ۹۸ تقریبا معادل یکسال گذشته سود محقق شد، ضمن آنکه در مهرماه ۹۸ نیز این شرکت وارد بازار بورس شده و رکورد سهام‌داران در عرضه اولیه را نیز شکست.
محمدرضا مرادی در گفتوگو با شستا_رسان همچنین از اقدام موفقیتآمیز دفتر مرکزی حراست شستا در کشف محموله شربت متادون خبر داد و گفت: 
داروهای مخدر که اصطلاحاً از آنها بهعنوان داروهای تحت کنترل یاد میشود با یک شرایط خاص اقدامات توزیع و فروش آن صورت میگیرد، اما چندی پیش توسط یک باند حرفهای محموله ۳۴۰۳۵عدد شیشه شربت متادون که توسط یک دستگاه کامیون تریلر به انبار کرمانشاه به عنوان مرکز توزیع و نگهداری غرب کشور ارسال شده بود، ربوده شد.
وی افزود: پس از اعلام سرقت در شهر قم، دستگاه قضایی به ویژه دادستانهای استانهای قم، کرمانشاه و لرستان با همکاری و پیگیریهای ویژه دادستان قم در ارائه نیابت قضایی به استانهای کرمانشاه و لرستان به کشف این محموله و دستگیری عوامل این باند کمک شایان توجهی کردند.
مرادی با بیان اینکه معاونت اقتصادی وزارت اطلاعات و ادارات کل اطلاعات استانهای مذکور طی چند هفته با پیگیری شبانه‌روزی، اقدامات اطلاعاتی - امنیتی لازم را انجام دادند، گفت: 
پس از گزارش اولیه دفتر مرکزی حراست شستا به مقام قضایی، دستگاههای امنیتی و قضایی با پیگیریهای ویژه این محموله را کشف و ضبط و عوامل آن را بازداشت کردند.
مدیرعامل توزیع داروپخش تصریح کرد: در سال ۹۲ حدود ۱۱ هزار شیشه شربت متادون به سرقت رفته بود که متأسفانه کشف نشده بود. اینبار با کمک سربازان گمنام امام زمان (عجالله) و مساعدت و پیگیریهای دادستانهای قم، کرمانشاه و لرستان این محموله مهم کشف و ضبط شد.
