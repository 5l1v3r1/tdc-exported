
# У Голосієві BMW з двома хлопцями влетів у дерево (фото, відео)

Published at: **2019-11-05T05:48:17+00:00**

Author: ****

Original: [ГЛАВКОМ](https://glavcom.ua/kyiv/news/u-golosijevi-bmw-z-dvoma-hlopcyami-vletiv-u-derevo-foto-video-637713.html)

У ніч на вівторок, 5 листопада, на вулиці Генерала Родимцева, 9 у Києві сталася серйозна ДТП з постраждалими: автомобіль BMW 318 врізався в дерево.
Аварія трапилася близько 00:20. Про це повідомляє Інформатор.
Як розповіли поліцейські, автомобіль їхав по вулиці Генерала Родимцева в сторону вулиці Блакитного. Під час руху водій легковика не впорався з керуванням і врізався в дерево.
Від удару автомобіль отримав серйозні пошкодження. Машину відкинуло на середину проїжджої частини.
У момент аварії в машині був водій і пасажир. Обох хлопців госпіталізували в лікарню. Попередньо, медики діагностували травми голови та у одного з них травму ноги.
На місце ДТП також виїжджали рятувальники ДСН, які запобігли загоранню палива, яке вилилося на дорогу.
