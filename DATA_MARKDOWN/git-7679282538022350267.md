
# चीन की वीडियो एप 'TikTok' के खिलाफ कसा शिकंजा, अमेरिका में जांच शुरू

Published at: **2019-11-02T04:46:00+00:00**

Author: **वाशिंगटन, एजेंसी**

Original: [https://www.livehindustan.com](https://www.livehindustan.com/national/story-investigation-against-tik-tok-started-in-us-2828186.html)

अमेरिकी सरकार ने चीन की वीडियो एप 'टिकटॉक' (TikTok) के खिलाफ राष्ट्रीय सुरक्षा जांच शुरू की है। कई खबरों में इसका दावा किया गया है। समाचार एजेंसी 'रायटर्स, समाचार पत्र 'न्यूयॉर्क टाइम्स और अन्य की खबरों के अनुसार अमेरिका में विदेशी निवेश पर अंतर-एजेंसी समिति (सीएफआईयूएस) ने एक जांच शुरू की है।
कई सांसदों ने 'टिकटॉक की सेंसरशिप और उसके डाटा एकत्र करने पर सवाल उठाए थे। वित्त विभाग ने कहा कि वह विशिष्ट मामले पर कोई टिप्पणी नहीं करेगा। सीएफआईयूएस वित्त विभाग के अधीन ही काम करता है।
इस बीच, 'टिकटॉक ने कहा कि वह जारी नियामक प्रक्रियाओं पर कोई टिप्पणी नहीं कर सकता लेकिन अमेरिकी लोगों और उसके नियामकों का विश्वास हासिल करना उसकी प्राथमिकता है। 'टिकटॉक के मालिक 'बाइट डांस ने 2017 में 'म्यूजिकली खरीद उसका 'टिकटॉक' में विलय कर दिया था। 

        ये भी पढ़ें: होटल की 10वीं मंजिल पर चढ़ा टिक-टॉक स्टार, उतारने में लगे 17 घंटे
      
