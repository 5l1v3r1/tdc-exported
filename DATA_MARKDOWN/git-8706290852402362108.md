
# Για τρίτη φορά πατέρας ο Ρίτσαρντ Γκιρ - Έγκυος ξανά η 36χρονη σύζυγός του

Published at: **2019-11-06T11:13:00+00:00**

Author: ****

Original: [enikos.gr](http://www.enikos.gr/lifestyle/682600/gia-triti-fora-pateras-o-ritsarnt-gkir-egkyos-xana-i-36chroni-syz)

Για τρίτη φορά θα γίνει πατέρας ο Ρίτσαρντ Γκιρ αν επιβεβαιωθούν οι πληροφορίες ότι μαζί με τη σύζυγό του Αλεχάντρα Σίλβα περιμένουν το δεύτερο παιδί τους. Ο 70χρονος ηθοποιός έχει και έναν 19χρονο γιο, τον Χόμερ Τζέιμς Τζίμγκε με την πρώην σύζυγό του Κάρεϊ Λόουελ, ενώ και η Σίλβα έχει έναν γιο, τον Άλμπερτ έξι ετών από τον πρώτο της γάμο με τον Γκόβιντ Φρίντλαντ.
Ο Αμερικανός ηθοποιός και η 36χρονη Ισπανίδα που έχει ασχοληθεί με τη διαφήμιση και το μάρκετινγκ, καλωσόρισαν τον πρώτο γιο τους, Αλεξάντερ πριν από εννέα μήνες.
Τώρα, σύμφωνα με το περιοδικό “Hola!” περιμένουν ακόμη ένα μωρό. Σύμφωνα με το ισπανικό “Hello!” ο Ρίτσαρντ Γκιρ και η Αλεχάντρα Σίλβα επέλεξαν να μην επιβεβαιώσουν ούτε να διαψεύσουν την είδηση. Η Σίλβα, σύμφωνα με το δημοσίευμα, είναι τριών μηνών έγκυος.
Ο Αμερικανός ηθοποιός παντρεύτηκε τον Απρίλιο του 2018 την Ισπανίδα, Αλεχάντρα Σίλβα με έντονη ανθρωπιστική δράση, κόρη του Ιγκνάσιο Σίλβα επιχειρηματία του κατασκευαστικού κλάδου, ο οποίος διετέλεσε αντιπρόεδρος της ποδοσφαιρικής ομάδας Ρεάλ Μαδρίτης.
