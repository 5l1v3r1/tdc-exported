
# 162 TL'lik iddianın sonu ölüm oldu!

Published at: **2019-11-06T13:11:04+00:00**

Author: ****

Original: [OLAY](https://www.olay.com.tr/162-tllik-iddianin-sonu-olum-oldu-214322h.htm)

Bazı kişiler iddia uğruna pek çok şeyi yapmayı göze alır. Hatta iddiaya girmeyi bir yaşam biçimi hâline getirenler dahi var. Hindistan’da iki arkadaşın aralarındaki anlaşmazlığı çözmek için bulduğu iddia yöntemi ise akıllara durgunluk verecek cinsten.Yerel polisin raporuna göre olay yaşandığı sırada ikili, Hindistan’ın Uttar Pradesh eyaletinde Jaunpur bölgesinde bir pazarı ziyaret ediyordu. Bu sırada aralarında anlaşmazlık çıkan ikili, bu anlaşmazlığı gidermek için kendilerinin bir oturuşta 50 yumurta yiyen ilk kişi olabileceği konusunda 2.000 Hindistan rupisi (yaklaşık 162 TL) üzerine iddiaya girdiler. 

        İDDİANIN SONUCU ÖLÜM OLDU
      
Yerel basında çıkan haberlere göre 41 yumurtayı bir şekilde yemeyi başaran Subash Yadda adındaki kişi, 42. yumurtasını yerken bilincini kaybetti ve yere yığıldı. Yaşanan elim olayın ardından apar topar hastaneye kaldırıldığı bildirilen 42 yaşındaki Yadda, tüm müdahalelere rağmen birkaç saat sonra yaşamını yitirdi.Hint-Asya Haber Servisi’nin (IANS) haberine göre doktorlar, Yadda’nın aşırı yemek yemekten dolayı öldüğünü düşünüyor. Basında çıkan haberlere göre yaşamını yitiren kişinin ailesi, Yadda’nın ölümü hakkında konuşmayı reddetti.BİR BENZER OLAYDA AMERİKA'DA GERÇEKLEŞMİŞTİ
Yadda’nın ölüm hikâyesine benzer bir olay, bu yılın ağustos ayında Amerika’da gerçekleşmişti. Amerika’nın Kaliforniya eyaletinde yaşanan bu olayda ise Dana Hutchings isimli bir adam, eyalet çapında gerçekleştirilen bir taco yeme yarışmasına katılmış ve yarışma sırasında birden yere düşüp kafasını masaya çarptıktan sonra boğularak ölmüştü.Bir başka olayda ise 24 yaşındaki Bethan Gaskin, geçtiğimiz şubat ayında ağzına ne kadar Jaffa marka kek sığacağını görmeye çalışırken boğulmuştu. Kek parçacıkları boğazına kaçan genç kadın, nefes alamamış ve kalp krizi geçirerek hayatını kaybetmişti.
