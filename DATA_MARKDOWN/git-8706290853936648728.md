
# Σε διαβούλευση η κυβέρνηση εντός της εβδομάδας για τις πορείες - Ποια μέτρα έρχονται

Published at: **2019-11-04T10:36:00+00:00**

Author: ****

Original: [enikos.gr](http://www.enikos.gr/society/682168/se-diavoulefsi-i-kyvernisi-entos-tis-evdomadas-gia-tis-poreies-po)

Τους τρόπους με τους οποίους θα μπορούσε να αναχαιτιστεί το φαινόμενο της παράλυσης της πόλης από πορείες και συγκεντρώσεις διαμαρτυρίας , αναζητά, σύμφωνα με την εφημερίδα «Ελεύθερος Τύπος», η κυβέρνηση.
Όπως αναφέρει το συγκεκριμένο δημοσίευμα, πρόκειται για κάτι που απασχολεί ιδιαίτερα τον Πρωθυπουργό Κυριάκο Μητσοτάκη, ο οποίος έχει πει πολλές φορές στους συνεργάτες του ότι πρέπει να μπει τέλος στην ομηρία μίας πόλης από μερικές εκατοντάδες ατόμων.
Έτσι, εντός της εβδομάδας αναμένεται να ξεκινήσει εσωτερική διαβούλευση και διάλογος με τους αρμόδιους φορείς, όπως την Τοπική Αυτοδιοίκηση και τα συνδικάτα, προκειμένου να κατατεθούν προτάσεις με τις οποίες θα μπορούν να πραγματοποιούνται οι πορείες, χωρίς όμως να αποκόπτονται κεντρικές αρτηρίες της πόλης. Θα μπορούσε, π.χ να περιορίζεται μία μικρή ομάδα διαδηλωτών είτε σε μία λωρίδα κυκλοφορίας είτε ακόμα και στο πεζοδρόμιο. Σε περιπτώσεις μεγαλύτερης συμμετοχής το ευκταίο θα ήταν να ορίζεται συγκεκριμένη διαδρομή της πορείας έτσι ώστε να μπορεί η Αστυνομία να διοχετεύσει αλλού την κυκλοφορία των οχημάτων.
