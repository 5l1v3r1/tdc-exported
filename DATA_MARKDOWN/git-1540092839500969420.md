
# Τέλη κυκλοφορίας: Πότε θα αναρτηθούν στο TAXISnet

Published at: ****

Author: ****

Original: [CNN.gr](https://www.cnn.gr/oikonomia/story/195822/teli-kykloforias-pote-tha-anartithoyn-sto-taxisnet)

Newsroom, CNN Greece 02:00 , 01 November 2019
Τα ραβασάκια φαίνεται πως δεν θα έχουν καμία μεταβολή σε σχέση με πέρυσι, αφού οι όποιες αλλαγές σχεδιάζει το οικονομικό επιτελείο -βάσει των ευρωπαϊκών οδηγιών- θα ισχύσουν από το επόμενο έτος.
Και φέτος δεν θα υπάρξει καμία ελάφρυνση, αφού στα ταμεία του Δημοσίου υπολογίζεται ότι θα εισρεύσουν 1,2 δισ. ευρώ καθώς οι ιδιοκτήτες των οχημάτων καλούνται να πληρώσουν από 22 ευρώ έως 1.380 ευρώ ανάλογα με τον τύπο και το έτος ταξινόμησης.
Υπενθυμίζεται ότι για όσους θα πληρώσουν μέσω web banking απαιτείται μόνο η Ταυτότητα Οφειλής που αναγράφεται στο ειδοποιητήριο, ενώ οι κάτοχοι πιστωτικών καρτών με επαρκές πιστωτικό υπόλοιπο μπορούν να εξοφλήσουν τα τέλη κάνοντας χρήση προγραμμάτων έως και 12 άτοκων δόσεων.
Επισημαίνεται ότι από τα μέσα Νοεμβρίου οι φορολογούμενοι θα μπορούν με τη χρήση των κωδικών τους στο Taxisnet ή απλά με τη χρήση του αριθμού φορολογικού μητρώου τους και τον αριθμό κυκλοφορίας του οχήματός τους να εισέλθουν στο δικτυακό τόπο www.aade.gr και να πληροφορηθούν το ακριβές ποσό που αναλογεί στο όχημά τους.
