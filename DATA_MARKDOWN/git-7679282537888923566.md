
# अमिताभ, आयुष्मान फिर से करेंगे गुलाबो सिताबो की शूटिंग, जानें कब रिलीज होगी फिल्म

Published at: **2019-11-06T02:00:18+00:00**

Author: **मुंबई, एजेंसी**

Original: [https://www.livehindustan.com](https://www.livehindustan.com/entertainment/story-amitabh-bachchan-and-ayushman-will-do-again-shooting-for-gulabo-sitabo-2834486.html)

बॉलीवुड के महानायक अमिताभ बच्चन और आयुष्मान खुराना फिल्म गुलाबो सिताबो के कुछ हिस्सों की शूटिंग फिर से करेंगे। 
बॉलीवुड फिल्मकार शूजीत सरकार इन दिनों फिल्म गुलाबो सिताबो बना रहे हैं। फिल्म में अमिताभ बच्चन और आयुष्मान खुराना की मुख्य भूमिका है। माना जा रहा है कि इस फिल्म के कुछ अंशों को एक बार फिर शूट किया जाएगा। फिल्म के 40 प्रतिशत हिस्से को रीशूट किया जाएगा। 
कुछ तकनीकी समस्या की वजह से ऐसा करना पड़ रहा है। अमिताभ जल्द ही आयुष्मान के साथ इस फिल्म के कुछ हिस्सों की शूटिंग शुरु करेंगे। हालांकि अब भी इस फिल्म की री-शूटिंग को लेकर असल वजह सामने नहीं आई है लेकिन एक्टर्स ने फिल्म के कुछ सीन्स के लिए डायरेक्टर को डेट्स दे दी हैं। यह फिल्म 28 फरवरी 2020 को रिलीज होगी।
