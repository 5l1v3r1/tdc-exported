
# دستگیری 8 ویتنامی در ارتباط با کشف کامیون حامل جسد

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696786/%D8%AF%D8%B3%D8%AA%DA%AF%DB%8C%D8%B1%DB%8C-8-%D9%88%DB%8C%D8%AA%D9%86%D8%A7%D9%85%DB%8C-%D8%AF%D8%B1-%D8%A7%D8%B1%D8%AA%D8%A8%D8%A7%D8%B7-%D8%A8%D8%A7-%DA%A9%D8%B4%D9%81-%DA%A9%D8%A7%D9%85%DB%8C%D9%88%D9%86-%D8%AD%D8%A7%D9%85%D9%84-%D8%AC%D8%B3%D8%AF)


        پلیس ویتنام اعلام کرد: طبق یافته‌های موجود، تحقیقات برای مقابله و نابودی این باند تبهکار که در زمینه قاچاق انسان فعالیت داشتند آغاز شده‌ است.
      
پلیس ویتنام از دستگیری هشت نفر در ارتباط با کشف ۳۹ جسد داخل کامیونی در انگلیس خبر داد.
به گزارش ایسنا، با دستگیری این هشت نفر تعداد مظنونانی که در رابطه با این پرونده در ویتنام دستگیر شده‌اند به ۱۰ نفر رسید.
گفته شده است تمامی ۳۹ جسدی که اواخر ماه گذشته میلادی در این کامیون پیدا شدند تبعه ویتنام بوده‌اند.
پلیس انگلیس هفته گذشته دو مرد را به اتهام قتل این افراد دستگیر کرده بود.
به گزارش خبرگزاری رویترز، پلیس ویتنام اعلام کرد: طبق یافته‌های موجود، تحقیقات برای مقابله و نابودی این باند تبهکار که در زمینه قاچاق انسان فعالیت داشتند آغاز شده‌ است.
اکنون بهترین اقدام مواجهه با پیامدهای این حادثه و کمک به اعضای خانواده قربانیان برای تحویل گرفتن اجساد آنان است.
