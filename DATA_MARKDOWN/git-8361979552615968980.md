
# Припиніть це негайно! 10 звичок, які можуть викликати у вас рак

Published at: **2019-11-07T04:46:00+00:00**

Author: ****

Original: [НВ](https://nv.ua/ukr/health/medicine/yak-zhiti-shchob-ne-zahvoriti-na-rak-novini-medicini-i-zdorov-ya-50046511.html)

Життя несправедливе.
Деякі люди все життя курять, п'ють і не піднімають нічого важчого за авоську з порожніми пляшками. І рак їх не бере.
А деякі фанати ЗСЖ і любителі брокколі вже ледь за 40 стають пацієнтами лікарів-онкологів.
Медики поки що далекі від пошуків ідеального інструмента, який міг би передбачити схильність тієї чи іншої людини до раку.
Однак, численні дослідження показують, що є ряд звичок і активностей, які більшість людей вважає прийнятними і нешкідливими.
Вони — поодинці або окремо — здатні стати факторами, які, якщо не призводять до раку самі собою, то у всякому разі можуть підвищити ваші шанси на знайомство з онкологами.
Ось 10 звичок, від яких бажано відмовитися вже сьогодні.
Це найбанальніший пункт нашого списку, але обійтися без нього не можна.
У сигаретному димі міститься понад 4 тис різних токсичних речовин. Більшість з них в свою чергу є канцерогенними.
Середня тривалість життя курців на 10 років менша, ніж у тих, хто не курить.
Більшість досліджень показує, що курці, які позбуваються шкідливої звички до свого 40-річчя, зменшують ризик передчасної смерті на 90%.
Тобто навіть якщо ви почали курити по молодості, але вчасно кинули, можна різко нівелювати ту шкоду, яку ви завдали своєму здоров'я.
Великі тютюнові компанії тим часом зробили ставку на новий спосіб утримання курців у сфері свого впливу. Вони визнають, що сигарети шкідливі і пересаджують курців на електронні засоби — вейпи тощо.
Нова хвиля смертей вейперів показує, що міф про нешкідливість вейпа скоро також буде зруйнований.
Сонячні промені — найпростіший спосіб отримання вітаміну D, який вкрай необхідний здоровому організму.
Однак, зловживати сонячними ваннами не варто. Ультрафіолетові промені Сонця руйнують шкірний покрив і призводять до появи онкозахворювань. Причому пошкодження клітин носить накопичувальний характер і починає діяти з самої першої засмаги.
Лікарі рекомендують не перебувати тривалий час на сонці, за можливості ховатися в тінь, захищати шкіру за допомогою одягу і сонцезахисних кремів, не допускати сонячних опіків і хоча б раз на рік відвідувати дерматологів.
Американська академія дерматології назводить сумну статистику щодо соляріїв. Навіть один єдиний сеанс штучної засмаги може підвищити ризик розвитку меланоми на 20%, плоскоклітинної карциноми на 67% і базальноклітинної карциноми — на 29%. А у жінок, які до 30 років загоряли в солярії, шанси отримати меланому (найсмертоносніший вид раку шкіри) у 6 разів більша.
Експерти з Американської асоціації боротьби з раком стверджують, що 7% всіх ракових захворювань у США пов'язані із зайвою вагою або ожирінням, а британські дослідники говорять про те, що 1 з 20 випадків раку в Британії спровоковані зайвою вагою.
Ті самі кілограми, від яких ви ніяк не можете позбутися, впливають на зміни в роботі гормональної та імунної систем, що може спровокувати виникнення раку грудей (у жінок в постменопаузі), кишечника, ендометрія, стравоходу, нирок, підшлункової.
Також є дослідження, що підтверджують теорію, що зайва вага в дитячому та підлітковому віці дають більший ризик захворіти на рак, ніж вага, яку ви набрали в дорослому віці.
Вихлопи, якими нас огортають автомобілі на дизельному паливі, підвищують шанси виникнення раку легенів завдяки більш ніж 30 канцерогенним компонентам дизельного масла. Саме з цієї причини в деяких європейських країнах обговорюється рішення, щоб заборонити в'їзд дизельним машинам в центри великих міст.
Йдеться в основному про ковбаси, сосиски, шинку і бекон. Всі ці ласощі за своїми канцерогенним властивостям можуть зрівнятися з тютюном. З тією лише різницею, що вони провокують рак кишечника.
50 г переробленого м'яса, що з'їдається щодня, підвищує шанси отримати рак на 18%. Щоб було наочніше, 50 г м'яса — це приблизно чотири смужки бекону або одна сосиска.
У пілотів і стюардес, які значну частину життя проводять в польотах, більш високий відсоток захворювання на рак, у порівнянні з людьми, які літають не так часто. Йдеться про рак грудей, меланому та інших раки шкіри.
Серед ключових факторів, здатних викликати онкологічні захворювання при частих перельотах — космічне іонізуюче випромінювання (яке майже не досягає Землі, але присутнє на висотах більше 10 км, де літають пасажирські літаки). Другий фактор — постійне порушення циркадного ритму в зв'язку зі зміною часових поясів при далеких перельотах.
Вживання алкоголю підвищує ризик появи шести видів раку: рота і глотки, гортані, стравоходу, кишечника, печінки, грудей (у жінок). І для раку не має значення, якому саме напою ви віддаєте перевагу: міцним напоям, червоному вину, пиву або коктейлям. Рецепт здоров'я тільки один: чим менше ви п'єте, тим здоровіше будете.
Існує в світі така штука, як афлатоксини, вони викликають рак печінки у людей. Це токсини, які виділяють грибки, що вражають кукурудзу, арахіс і горіхові дерева, а також бавовна в теплих країнах. Афлатоксин може заразити урожай на полях, на деревах і під час зберігання.
Людина отримує афлатоксини, з'їдаючи заражений арахіс або м'ясо тварин, яких годували зараженим кормом.
Незахищений статевий акт загрожує масою дивовижних інфекцій, які в майбутньому можуть призвести до розвитку раку, зокрема, вірус папіломи людини. Той самий вірус, який спровокував рак глотки у Майкла Дугласа, через його любов до орального сексу. Наукове співтовариство просить бути обережніше і робити вакцинацію від ВПЛ.
