
# راشفورد ۵ گل جلوتر از رونالدو!

Published at: **2019-11-01T11:44:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619196/%D8%B1%D8%A7%D8%B4%D9%81%D9%88%D8%B1%D8%AF-%DB%B5-%DA%AF%D9%84-%D8%AC%D9%84%D9%88%D8%AA%D8%B1-%D8%A7%D8%B2-%D8%B1%D9%88%D9%86%D8%A7%D9%84%D8%AF%D9%88)


        مارکوس راشفورد نسبت به دوران حضور کریستیانو رونالدو در منچستریونایتد آمار گلزنی بهتری داشته است.
      

        آفتاب‌‌نیوز :
      
منچستر یونایتد در دیدار حساس برابر چلسی توانست با درخشش مارکوس راشفورد در استمفوردبریج به پیروزی برسد. این دیدار با پیروزی دو بر یک منچستر یونایتد به پایان رسید و هر دو گل شیاطین سرخ را راشفورد به ثمر رساند.
به گزارش تلگراف، راشفورد ۲۲ ساله با زدن دو گل در این دیدار شمار گل‌هایش را برای منچستریونایتد به ۵۲ گل رساند. این در حالی است که کریستیانو رونالدو زمانی که در آن سن قرار داشت در یونایتد ۴۷ گل به ثمر رسانده بود و این نشان می‌دهد که مهاجم انگلیسی ۵ گل از فوق ستاره پرتغالی جلوتر است.
البته رونالدو بعدها در رئال‌مادرید و یوونتوس توانسته است گل‌های زیادی به ثمر برساند و باید دید باز هم راشفورد می تواند به این مهم دست یابد و مسیر گلزنی رونالدو را طی کند یا خیر.
نکته دیگر اینکه گل دوم راشفورد در این دیدار شبیه ضربات ایستگاهی رونالدو بود و خیلی‌ها را در این باشگاه امیدوار کرد که بازیکن نزدیک به توانمندی‌های رونالدو را در این تیم ببینند.
یونایتد در بازی بعدی خود در لیگ برتر باید در خانه به دیدار بورنموث برود.
