
# Video: Mladý indonézsky motocyklista zahynul po páde na okruhu v malajzijskom Sepangu

Published at: **2019-11-02T18:35:01+00:00**

Author: **Webnoviny**

Original: [Denník politika](http://dennikpolitika.sk/archiv/88517)

2.11.2019 (Webnoviny.sk) – Iba 20-ročný jazdec Afridza Munandar z Indonézie v sobotu zahynul na následky pádu počas motoristických pretekov v Malajzii. K tragédii došlo na okruhu Sepang, na ktorom sa v nedeľu uskutočnia preteky prestížneho seriálu MotoGP. Munandar bol súčasťou Ázijského pohára talentov a bol jedným z ašpirantov na prvenstvo. Nehoda sa udiala hneď v prvom kole pretekov, ktoré následne prerušili.
Nešťastie v Sepangu pripomenulo nehody na motocyklových súťažiach z nedávnej minulosti. V roku 2016 počas tréningu kubatúr Moto2 zahynul Španiel Luis Salom, v roku 2011 práve na okruhu v Sepangu zomrel Talian Marco Simoncelli (MotoGP) po páde a následnej kolízii s ďalšími pretekármi.
Viac k témam: MotoGPZdroj: Webnoviny.sk – Video: Mladý indonézsky motocyklista zahynul po páde na okruhu v malajzijskom Sepangu © SITA Všetky práva vyhradené.
