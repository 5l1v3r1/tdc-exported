
# Фінкомітет Ради рекомендує призначити Шапрана членом Ради Нацбанку

Published at: **2019-11-06T14:47:00+00:00**

Author: ****

Original: [DT.ua](https://dt.ua/ECONOMICS/finkomitet-radi-rekomenduye-priznachiti-shaprana-chlenom-radi-nacbanku-328703_.html)

Фінансовий комітет Верховної Ради рекомендує призначити членом Ради Національного банку Віталія Шапрана. Про це пише Finclub.
Наголошується, що в рейтинговому голосуванні Шапран набрав 17 голосів.
Зараз Шапран є головним експертом Ради НБУ.
На другому місці - екс-міністр фінансів Віктор Пинзеник, який набрав 10 голосів.
Відповідний проект постанови про призначення нового члена Ради НБУ комітет винесо на голосування парламенту.
Віталій Шапран є членом виконкому "Українського товариства фінансових аналітиків". Закінчив Київський національний економічний університет, має дві фінансово-економічних освіти за спеціальністю "фінанси і банківська справа".
З січня 2007 року - заступник директора, головний фінансовий аналітик рейтингового агентства "Експерт-Рейтинг". З 2013 року радник директора РА.
З жовтня 2010 очолив рейтинговий комітет Української асоціації по захисту інвесторів, кредиторів та страхувальників.
В липні 2014 року він був переобраний до складу громадської ради при НКЦПФР, де очолив комітет з питань відкритості фондового ринку.
Також на початку 2015 року увійшов до складу однієї з робочих груп експертної ради Фонду гарантування вкладів фізичних осіб.
Раніше глава Ради Нацбанку Богдан Данилишин заявив, що Раді необхідно звернутися до Верховної Ради з пропозицією ініціювати внесення змін до закону про НБУ, згідно з яким Рада зможе встановлювати для правління ключові показники ефективності (KPI) грошово-кредитної політики, а функція оцінки і контролю за грошово-кредитною політикою буде підкріплена інструментом впливу.
