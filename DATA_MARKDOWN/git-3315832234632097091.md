
# Mandat de arest pentru studenții israelieni, reținuți în flagrant pentru corupere și trafic de influență

Published at: **2019-11-07T14:32:46+00:00**

Author: **Jurnal.md**

Original: [Jurnal.md](http://jurnal.md/ro/news/3365b1deb3a91917/mandat-de-arest-pentru-studentii-israelieni-retinuti-in-flagrant-pentru-corupere-si-trafic-de-influenta.html?utm_source=RSS&utm_medium=RSS&utm_campaign=RSS)


        Judecătoria Chișinău a eliberat mandate de arest la domiciliu pe un termen de 30 de zile, pe numele celor doi cetățeni ai statului Israel, reținuți în flagrant delict, pentru corupere activă și trafic de influență.
      
Amintim că după descinderile în masă pe adresele mai multor studenți din Israel în Chișină, membri ai unei grupări criminale specializate în circulația ilicită a drogurilor în scop de profit, unii din ei, cercetați în stare de libertate, personal sau prin mijlocitori, au încercat să găsească diferite modalități ilicite pentru a nu fi trași la răspundere penală pentru infracțiunile săvârșite și au înfăptuit mai multe acțiuni de corupere și trafic de influență în interes personal, dar și în interesul grupului criminal organizat.
Unul din aceștia este învinuit de comiterea infracțiunii de circulație ilicită de droguri, în timp ce urmau să transmită a 2-a tranșă a mijloacelor financiare investigatorului sub acoperire.
Banii urmau să ajungă la persoane cu funcție de răspundere și persoane publice din cadrul Biroului de Migrație și Azil, dar și la alte persoane publice din instituții implicate în documentarea infracțiunii de circulație ilicită de droguri. În cazul celui de-al doilea, procurorii îl acuză de intermediere în comiterea infracțiunilor pentru care a fost emis mandatul de arest.
Aceste încălcări au fost comise cu scopul sustragerii de la răspundere penală pentru trafic de droguri cu implicarea studenților străini, când a fost sechestrat 1 kg de marijuana. 
De asemenea, oamenii legii au ridicat mai multe ustensile și echipament destinat cultivării și prelucrării plantelor, semințe de canabis, bani proveniți din activitate criminală. Totodată, au fost depistate cagule și arme reci, precum și imagini fotografice personale în care apar cu arme de foc, muniții, droguri etc.
În ipoteza stabilirii vinovăției, aceștia riscă o pedeapsă de la 6 la 12 ani și respectiv, de la 3 la 7 ani privațiune de libertate. Decizia instanței este cu drept de recurs, în termen de 3 zile.
