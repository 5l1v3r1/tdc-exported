
# Εξαίρεση τριών βουλευτών ζητά ο Παπαγγελόπουλος - Τσοβόλας: Κατά βάθος η ΝΔ επιδιώκει να ακυρωθεί η προανακριτική

Published at: **2019-11-07T14:36:00+00:00**

Author: ****

Original: [enikos.gr](http://www.enikos.gr/politics/682868/exairesi-trion-voulefton-zita-o-papangelopoulos-tsovolas-kata-vat)

Βουλή, του Γιώργου Λυκουρέντζου
Πολιτική σκοπιμότητα της Νέας Δημοκρατίας προκειμένου να ακυρωθεί η διαδικασία της επιτροπής προκαταρκτικής εξέτασης και να μην προχωρήσει η ουσιαστική έρευνα από ειδικό δικαστήριο γνωρίζοντας ότι δεν υπάρχει κανένα στοιχείο σε βάρος του Δημήτρη Παπαγγελόπουλου βλέπει ο συνήγορός του Δημήτρης Τσοβόλας πίσω από την απόφαση εξαίρεσης Τζανακόπουλου-Πολάκη.
ο κ. Τσοβόλας μετέβη στη Βουλή και κατέθεσε αίτημα ανάκλησης της απόφασης της πλειοψηφίας για εξαίρεση των δύο βουλευτών του ΣΥΡΙΖΑ υποστηρίζοντας ότι αν η πλειοψηφία επιμείνει, η σύνθεση της επιτροπής θα κριθεί 100% άκυρη από το δικαστικό συμβούλιο με το πολύ απλό επιχείρημα ότι δεν μπορεί ο αιτών την εξαίρεση να είναι εν τέλει και αυτός που λαμβάνει την απόφαση.
Παράλληλα ο κ. Τσοβόλας, υποστήριξε ότι ο νόμος περί ευθύνης Υπουργών δεν προβλέπει πουθενά την εξαίρεση βουλευτών υποστηρίζοντας ότι θα μπορούσαν να είναι μέλη της ακόμα και ο κ. Λοβέρδος ή άλλοι εμπλεκόμενοι στην υπόθεση.
Προκειμένου όπως είπε να καταδείξει το αδιέξοδο της επιτροπής και της διαδικασίας ο κ. Τσοβόλας κατέθεσε αίτημα εξαίρεσης τριών βουλευτών των κ.κ Κυρανάκη και Πλεύρη από την Ν.Δ και του κ. Κεγκέρογλου από το Κίνημα Αλλαγής με το σκεπτικό ότι ενώ είναι μέλη της επιτροπής έχουν ήδη μιλήσει για σκάνδαλο και σκευωρία ενισχύοντας έτσι τη δυσπιστία του κ. Παπαγγελόπουλου για την αμεροληψία τους.
Πηγή: real.gr
