
# Προκρίθηκαν στους «32», Σεβίλη, Σέλτικ, μία ανάσα η Κλουζ

Published at: **2019-11-07T22:06:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/uefa-cup/596277/prokrithikan-stous-32-sevili-seltik-mia-anasa-i-klouz)

Σεβίλη και Σέλτικ έγιναν οι δύο πρώτες ομάδες από τους ομίλους του Europa League που εξασφάλισαν την πρόκριση και μαθηματικά για την φάση των «32» της διοργάνωσης, δύο... στροφές πριν το φινάλε των ομίλων. Η ομάδα της Ανδαλουσίας έκανε «πάρτι» στην έδρα της Ντουντελάνζ (5-2), έχοντας για μεγάλο πρωταγωνιστή τον Μουνίρ που πέτυχε χατ τρικ. Η Σεβίλη με το 4Χ4 που έχει κάνει μέχρι τώρα εξασφάλισε και την πρωτιά του Α΄ ομίλου. Η «χρυσή» αλλαγή της Σέλτικ, Ολιβιέρ Ντσαμ, «σκότωσε» την Λάτσιο στο πέμπτο λεπτό των καθυστερήσεων κι έστειλε τους «καθολικούς» στην επόμενη φάση της διοργάνωσης. Η Σέλτικ νίκησε 2-1 με ανατροπή τους «λατσιάλι», που πλέον, ελπίζουν μόνο σε θαύμα για την 2η θέση, μετά και τη νίκη της Κλουζ επί της Ρεν στο φινάλε (1-0). Οι Ρουμάνοι χρειάζονται ένα βαθμό στα επόμενα δύο ματς για να «σφραγίσουν» το «εισιτήριο». Τεράστιο βήμα πρόκρισης έκανε και η Βασιλεία, η οποία νίκησε στο ντέρμπι του 3ου ομίλου την Χετάφε με 2-1 και θέλει άλλη μία νίκη στα εναπομείναντα ματς για να «σφραγίσει» και τυπικά το «εισιτήριο» για τη συνέχεια. Από τον πάγκο της Αϊντχόφεν είδε ο Κώστας Μήτρογλου την ομάδα του να γνωρίζει «βαριά» ήττα επί αυστριακού εδάφους από την ΛΑΣΚ Λίντσερ με 4-1, αν και προηγήθηκε νωρίς στο σκορ με τον Σβάαμπ. Τα αποτελέσματα και οι σκόρερ της 4ης αγωνιστικής των ομίλων του Europa League:  1ος ΟΜΙΛΟΣ  ΑΠΟΕΛ - Καραμπάγκ            2-1 (59΄ Λούκας, 88΄Ιωάννου - 10΄ Μεντβέντεφ) Ντουντελάνζ - Σεβίλη         2-5 (69΄,80΄ Σινάνι - 18΄,36΄ Νταμπούρ, 27΄, 33΄,67΄ Μουνίρ)   2ος ΟΜΙΛΟΣ  Κοπεγχάγη - Ντιναμό Κιέβου   1-1 (4΄ Στάγκε - 70΄ Βέρμπιτς) Λουγκάνο - Μάλμε             0-0   3ος ΟΜΙΛΟΣ  Βασιλεία - Χετάφε            2-1 (8΄ Αρτούρ, 60΄ Φρέι - 44΄πεν. Μάτα)  Kράσνονταρ - Τραμπζονσπόρ    3-1 (27΄, 35΄ Μανουέλ Φερνάντες, 90΄+3 Ιγκνάτιεφ - 90΄+4 Νουακαέμε)   4ος ΟΜΙΛΟΣ  ΛΑΣΚ - Αϊντχόφεν             4-1 (56΄ Ρανφτλ, 60΄ Φρίσερ, 78΄,82΄ Κλάους - 5΄ Σβάαμπ) Ρόζενμποργκ - Σπόρτινγκ Λ.   0-2 (16΄ Κοάτες, 36΄ Μπρούνο Φερνάντες)   5ος ΟΜΙΛΟΣ  Κλουζ - Ρεν                  1-0 (87΄ Ροντόν) Λάτσιο - Σέλτικ              1-2 (7΄ Ιμόμπιλε - 38΄ Φόρεστ, 90΄+5 Ντσαμ)         6ος ΟΜΙΛΟΣ  Γκιμαράες - Άρσεναλ          1-1 (90΄+1 Ντουάρτε - 81΄ Μουστάφι) Σταντάρ Λ.- Άιντραχτ Φρ.     2-1 (56΄ Βανχόσντεν, 90΄+4 Λεστιέν - 65΄ Κόστιτς)  
