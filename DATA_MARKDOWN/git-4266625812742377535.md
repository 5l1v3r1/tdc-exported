
# У Києві МАЗ протаранив 7 авто та влетів у вантажівку з яйцями

Published at: **2019-11-07T02:59:00+00:00**

Author: ****

Original: [ZIK.UA](https://zik.ua/news/2019/11/07/u_kyievi_maz_protaranyv_7_avto_ta_vletiv_u_vantazhivku_z_yaytsyamy_1685543)


        У Києві на вулиці Братиславській у вантажівки ВАЗ під час руху перестали працювати гальма, внаслідок чого відбулося зіткнення між 9 автомобілями.
      
Про це повідомляє Інформатор. 
Інцидент трапився у середу ввечері, 6 листопада, на вулиці Братиславській у Києві. 
Як зазначається, водій автомобіля МАЗ, рухаючись у бік станції метро "Чернігівська", намагався зупинити вантажівку перед скупченнях інших авто попереду. Проте через технічні несправності (відмовили гальма) водій не зміг зупинити транспортний засіб. У результаті цього МАЗ протаранив 7 легковиків, після чого врізався у вантажівку з яйцями та влетів у відбійник. 
За попередньою інформацією, у дорожньо-транспортній пригоді ніхто серйозно не постраждав. Учасники аварії отримали легкі пошкодження та відмовилися від госпіталізації. 
Наразі правоохоронці встановлюють обставини цієї події. 
Нагадаємо, вчора у результаті вибуху автомобіля Mercedes на Брест-Литовському шосе загинув водій, а ще дві особи отримали травми. 

        
          Читайте більше новин на тему: ДТП
        
      
