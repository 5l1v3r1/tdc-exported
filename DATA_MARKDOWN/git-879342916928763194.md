
# Школярам міста Куп'янськ у Харківській області продовжили канікули

Published at: **2019-11-04T16:33:36+00:00**

Author: ****

Original: [Слово і Діло](https://www.slovoidilo.ua/2019/11/04/novyna/suspilstvo/shkolyaram-mista-kupyansk-xarkivskij-oblasti-prodovzhyly-kanikuly)


        Школярам міста Куп'янськ у Харківській області продовжили канікули до 8 листопада.
      
Про це йдеться 4 листопада в пресслужбі відділу освіти міської ради.
«Відділ освіти Куп'янської міської ради повідомляє, що у зв'язку з відсутністю опалення в закладах загальної середньої освіти міста через невиконання своїх зобов'язань теплопостачальною організацією КП «Обласний інформаційно-технічний центр» відповідно до укладеного з відділом освіти договором, в зв'язку з процедурою підписання угоди з НАК «Нафтогаз України», недотриманням температурного режиму в навчальних приміщеннях закладів, враховуючи інформацію закладів загальної середньої освіти міста про ухвалені рішення... про продовження терміну на проведення осінніх канікул до 08.11.2019, з метою збереження здоров'я учнів, уникнення підвищення рівня захворюваності учасників освітнього процесу, осінні канікули в 10 закладах загальної середньої освіти міста продовжені до 08.11.2019», - йдеться в повідомленні .
При цьому, як наголошується, освітній процес не буде призупинений у початковій школі навчально-виховного комплексу «Школа-гімназія №3», адже його приміщення опалює газова котельня.
Нагадаємо, станом на 4 листопада в Україні до опалення підключено 85,2% житлових будинків і 90,6% об'єктів соціальної сфери.
Також відзначимо, в Україні без опалення залишаються мешканці Херсонської області.
Хочете обговорити цю новину? Долучайтеся до телеграм-чату CHORNA RADA
