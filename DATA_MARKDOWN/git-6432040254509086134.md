
# Ile zarabia prezes olsztyńskiej spółdzielni? Kwota robi wrażenie

Published at: **2019-11-05T18:06:42+00:00**

Author: ****

Original: [Gazeta Olsztyńska](http://gazetaolsztynska.pl/615930,Ile-zarabia-prezes-olsztynskiej-spoldzielni-Kwota-robi-wrazenie.html)


        Dziennikarze "Faktu" dotarli do informacji dotyczących zarobków zarządu spółdzielni mieszkaniowej Pojezierze w Olsztynie. Z ich ustaleń wynika, że pensje prezesa i jego dwóch zastępców wynoszą łącznie 100 tysięcy złotych.
      
"Fakt" informuje, że prezes Wiesław Barański zarabia 60 tys. zł, natomiast wiceprezesi Andrzej Mróz (odpowiadający za sprawy techniczne) i Roman Chodor (zajmujący się kwestiami eksploatacji mienia spółdzielni) otrzymują miesięcznie po 40 tys. zł.Dla porównania warto dodać, że pensje władz państwa wynoszą kilka razy mniej. Prezydent Andrzej Duda zarabia ponad 14 tys. zł netto, ponad 14 tys. dostaje też premier, ale... brutto.Z kolei z oświadczenia majątkowego Piotra Grzymowicza dowiadujemy się, że prezydent Olsztyna przez cały rok zarobił nieco ponad 200 tys. złotych. Przypomnijmy, że Spółdzielnia Mieszkaniowa "Pojezierze" jest jedną z największych w Olsztynie.
