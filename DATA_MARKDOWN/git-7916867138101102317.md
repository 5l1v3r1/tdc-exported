
# Turnyro nugalėtojams pralaimėjusi „Gulbelė“ liko per plauką nuo piniginio prizo

Published at: **2019-11-03T14:47:00+00:00**

Author: ****

Original: [basketnews.lt](https://www.basketnews.lt/news-134277-turnyro-nugaletojams-pralaimejusi-gulbele-liko-per-plauka-nuo-piniginio-prizo.html)

Nuotr.: FIBA
Nuotr. FIBA
Šakių „Gulbelė“ baigė pasirodymą trijulių krepšinio baigiamajame pasaulinio turo etape Japonijoje.
Lietuviai ketvirtfinalyje 14:21 nusileido turnyrą laimėjusiams „Novi Sad“ krepšininkams iš Serbijos.
Rezultatyviausiai „Gulbelės“ gretose žaidė Marijus Užupis, pelnęs 6 taškus. Aurelijus Pukelis ir Šarūnas Vingelis pridėjo po 3, Paulius Beliavičius – 2 taškus.
Serbijos komandos gretose blizgėjo Tamašas Ivosevas, pelnęs 7 taškus. Tuo metu Marko Savičius ir Dušanas Bulutas pridėjo po 6, o Dejanas Majstorovičius – 2 taškus.
Tuo metu finale „Novi Sad“ finale 21:17 pranoko „Princeton“ ekipą bei atsiėmė 50 JAV tūkst. dolerių prizą. „Princeton“ komandai atiteko 38 tūkst. JAV dolerių čekis.
Galutinėje turnyro rikiuotėje „Gulbelė“ liko šeštoje vietoje – per plauką nuo piniginio prizo, mat penktąją vietą užėmusiai Slovėnijos komandai „Piran“ atiteko 10 tūkst. JAV dolerių.

        Galutinė rikiuotė:
      
1. „Novi Sad“ (Serbija)
2. „Princeton“ (JAV)
3. Rygos „Ghetto“ (Latvija)
4. „Amsterdam“ (Nyderlandai)
5. „Piran“ (Slovėnija)

        6. Šakių „Gulbelė“
      
7. „Liman“ (Serbija)
8. „NY Harlem“ (JAV)
9. „Zemun“ (Serbija)
10. „Jeddah“ (Saudo Arabija)
11. „Edmonton“ (Kanada)
12. Lozanos TNV (Šveicarija)
