
# گام‌های استوار مردم قزوین در یوم الله 13آبان/ شعار مرگ بر امریکا تا زمانی که ظلم پابرجاست، ادامه دارد

Published at: **2019-11-04T15:58:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544873.html/%DA%AF%D8%A7%D9%85-%D9%87%D8%A7%DB%8C-%D8%A7%D8%B3%D8%AA%D9%88%D8%A7%D8%B1-%D9%85%D8%B1%D8%AF%D9%85-%D9%82%D8%B2%D9%88%DB%8C%D9%86-%D8%AF%D8%B1-%DB%8C%D9%88%D9%85-%D8%A7%D9%84%D9%84%D9%87-13%D8%A2%D8%A8%D8%A7%D9%86--%D8%B4%D8%B9%D8%A7%D8%B1--%D9%85%D8%B1%DA%AF-%D8%A8%D8%B1-%D8%A7%D9%85%D8%B1%DB%8C%DA%A9%D8%A7--%D8%AA%D8%A7-%D8%B2%D9%85%D8%A7%D9%86%DB%8C-%DA%A9%D9%87-%D8%B8%D9%84%D9%85-%D9%BE%D8%A7%D8%A8%D8%B1%D8%AC%D8%A7%D8%B3%D8%AA--%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF)

13 آبان روز مقاومت، ایستادگی، تجلی ارزش‌ها و برگ زرینی در تاریخ انقلاب اسلامی ایران است. در این روز مردم استان قزوین بار دیگر آمدند تا فریاد برآوردند تا زمانی که ظلم پابرجاست شعار مرگ بر امریکا همچنان ادامه دارد.
به گزارش شبکه اطلاع رسانی راه دانا؛ به نقل از صبح قزوین، مراسم چهلمین سالروز گرامیداشت 13 آبان از 9:30 دقیقه صبح امروز همزمان با سراسر کشور با حضور دانش آموزان و اقشار مختلف مردم در قزوین آغاز شد.
  دانش آموزان، دانشجویان ،مسئولین و اقشار مردم با حمل پلاکاردها و شعارهای ضداستکباری از جمله شعار "ملت ما مرگ بر آمریکا"، "مرگ بر اسرائیل" و "امریکا رو به افول است" از مناطق مختلف شهر در این مراسم شرکت کرده بودند.   خبرنگار صبح قزوین ، برای نشان دادن شور و هیجان مردم ولایتمدار و شهیدپرور قزوین به میان آن‌ها رفت تا هدف از حضور در این تجمع بزرگ را جویا شود؛   نماینده ولی فقیه در استان قزوین: امروز ملت ایران پیام مقاومت را به دنیا مخابره کردند   آیت الله عبدالکریم عابدینی در حاشیه تجمع استکبارستیزی یوم الله 13آبان ماه در گفت‌وگو با صبح قزوین، اظهار کرد: ما معتقدیم و یقین داریم که امریکا در سراشیبی و سقوط و اضمحلال نهایی قرار گرفته و با سرعت این سراشیبی را به سمت برچیده شدن بساط استکباری طی می‌کند.  
  وی افزود: هر کس به امریکا اعتماد کرده به ناامنی و مشکلات اقتصادی، فتنه‌ها و جنگ‌های داخلی و هزاران مسائل دیگر مبتلا شده است.   نماینده ولی فقیه در استان قزوین بیان کرد: پیام امروز ما به جهانینان مقاومت و ایستادگی است؛ نسل‌های قدیم و جدید و دانش آموزان و دانشجویان ما  و اقشار مختلف مردم در مقابل زیاده خواهی‌های استکبار جهانی و امریکا این شیطان بزرگ خواهند ایستاد.  

        دادستان قزوین : ۱۳ آبان تجلی وحدت و بصیرت ملت ایران در برابر استکبار جهانی است
      
محمد قاسمی در حاشیه تجمع بزرگ استکبارستیزی مردم شریف قزوین  تاکید کرد: طی 40 سال گذشته دولت های گوناگون آمریکا برای بازگشت سلطه خود بر ملت ایران راه های متنوعی را برگزیدند ولی هیچگاه به اهدافشان دست نیافتند.
این مقام قضایی استان بیان داشت: دشمنان نظام مقدس جمهوری اسلامی ایران تحریم‌های گوناگون را علیه ملت ایران به اجرا درآورده اند و با گستاخی تمام این توطئه‌ها و تحریم‌ها را به نام دوستی و حمایت از ملت ایران تبلیغ کردند، حال نکته مهم این بود که مردم عزتمند ایران هیچگاه فریب این دسیسه ها را نخواهند خورد و همیشه در عرصه‌های مختلف با حضور خود نقشه‌های آنها را خنثی کرده اند.
دادستان عمومی و انقلاب قزوین تصریح کرد: یقین بدانیم که تحریم‌های آمریکا حربه ای نخ نما علیه نظام مقدس جمهوری اسلامی است و قادر به عقب نشاندن ملت ما از آرمان‌های خود نخواهند بود.
وی ادامه داد: حضور با بصیرت و آگاهانه آحاد مردم و همچنین مسئولان در تجمع بزرگ ۱۳ آبان تلاش دشمن در ایجاد شکاف بین مردم و مسئولان نظام را پوچ، بی اساس و فاقد ارزش کرده است.
 

        مدیرکل تبلیغات اسلامی استان قزوین:شعار "مرگ بر امریکا" تا زمانی که ظلم پابرجاست، ادامه دارد
      
مدیرکل تبلیغات اسلامی استان قزوین تصریح کرد: انقلاب اسلامی به عنوان یک حرکت بالنده و توفنده‌ به دنیا اعلام کرد که مستکبران عالم همچون تبل‌های توخالی هستند که باید آنها را از بین برد و صداهای آنها را خاموش کرد و انقلاب اسلامی این حرکت را به خوبی و هوشمندانه انجام داد.
 
وی عنوان کرد: تسخیر لانه جاسوسی امریکا به دست دانشجویان پیرو خط امام در 13 آبان سال ۵۸ که به عنوان روز ملی مبارزه با استکبار جهانی و روز دانش‌آموز نامگذاری شد در واقع به نوعی یک حرکت هوشمندانه‌ای بود که دانشجویان خط امام انجام دادند و امام راحل نیز از آن به عنوان انقلاب دوم یاد کرد.
نعمت اللهی بیان کرد: امروز "شعار مرگ بر امریکا" ریشه در اعتقادات و باورهای دینی ما دارد و گرنه ما با مردم امریکا کاری نداریم.
علی هوشمند در حاشیه راهپیمایی و تجمع بزرگ استکبارستیزی  با اشاره به پیام‌های ۱۳ آبان اظهار کرد: با توجه به اتفاقات اخیری که در منطقه رخ داده است مردم انقلابی و همیشه در صحنه ایران با حضور باشکوه در راهپیمایی روز ۱۳ آبان استکبار ستیزی خود را به رخ جهانیان کشیده و توطئه‌های نخ نمای استکبار را در چنین روزی رسوا می‌کنند.
وی افزود: برخی از مسائل جامعه ما، تکرار شده است شاید بخشی فرم شعارِ همراه با شعور به خود گرفته و برخی دیگر نیز برای مردم با بصیرت و آگاه ایران آشکار است؛ چراکه سرنخ‌های توطئه‌های سعودی، عربی و عبری را در منطقه و رفتار استکباری امریکای جهانخوار به خوبی شناختند.
مدیرکل آموزش و پرورش استان قزوین:زبانی جز مقاومت برای مقابله با امریکا معنا ندارد مدیرکل آموزش و پرورش استان قزوین بیان کرد: امریکا رو به زوال است و روز به روز قدرت خود را از دست می‌دهد و دلیل آن سیاست‌های نادرست سردمداران  آنان است که خوی سلطه و استعمارگری دارند.   وی ادامه داد: امریکا از این موضوع غافل است که در ایران انقلاب بزرگی شکل گرفته و امروز همه آزادی خواهان و افراد حق طلب دنیا بر علیه خصلت استعمارگری امریکا حرکت کردند و چیزی که ما تحت عنوان بیداری اسلامی در کشورهای اسلامی و اروپایی می‌بینیم به واسطه فضای کشور ما است.  
  این مسئول تصریح کرد: امریکا با این سیاست غلط در حال زوال است که دلیل آن هم ابهت و قدرت ایران و کشورهایی است که توانستند در برابر آنان بایستند؛ لذا امیدواریم که روز به روز سیاستمداران امریکایی به این ضعف برسند تا مردم مستضعف بتوانند از دست ظالمان نجات پیدا کنند.   مدیرکل امور اجتماعی استانداری قزوین:بی‌اعتمادی جهانی نسبت به امریکا شکل گرفته است   مریم بیدخام در حاشیه تجمع استکبار ستیزی یوم الله 13آبان در گفت‌وگو با صبح قزوین، اظهار کرد: 13 آبان روز مقاومت، ایستادگی، تجلی ارزش‌ها و برگ زرینی در تاریخ انقلاب اسلامی ایران است.    وی افزود: علی رغم اینکه این روز به نام روز دانش آموز بیان شده اما متعلق به آحاد ملت و روز استکبارستیزی است.  
مدیرکل امور اجتماعی استانداری قزوین گفت: باتوجه به منویات مقام معظم رهبری استکبارستیزی سرآغاز افول آمریکا است لذا از آحاد مردم علی رغم دیدگاه‌ها و سلایق مختلف با شکوه بیشتری در این مراسم شرکت کردند.   یکی از دانش آموزان در حالی که پلاکارد "امریکا رو به افول است" را در دست داشت، اظهار کرد: ما دانش آموزان امروز همان دانش آموزان دیروز هستیم و آمده‌ایم که بگوییم ماهیت ما نوجوانان تغییر نکرده و تا پای جان پشت نظام و انقلاب خواهیم بود.   خانمی که پرچم جمهوری اسلامی ایران را در دست داشت در پاسخ سوال خبرنگار شاخص درباره انگیزه حضور در این مراسم، اظهار کرد: 13 آبان یادآور سه واقعه بزرگ در طول تاریخ که تبعید امام(ره)، کشتار دانشجویان به دست رژیم پهلوی و تسخیر لانه جاسوسی در سال 57 توسط دانش آموزان است لذا ما امروز به میدان آمدیم تا بگوییم که ما از رهبر انقلاب اسلامی حمایت خواهیم کرد.
  وی افزود: باتوجه به شرایط فعلی کشور که تحت تحریم‌ها و فشارهای همه جانبه امریکا و استکبار جهانی هستیم پیام ما این است؛ ما ملتی هستیم که در هر شرایطی هرگز خون‌هایی را که برای استقلال و آزادی کشور ریخته شده را نادیده نمی‌گیریم و به حمایت از آنان در هر شرایطی در میدان حاضر هستیم.   خانم جوانی که همراه با دو فرزندش در این مراسم شرکت کرده بود، گفت: من هر سال در این مراسم شرکت می‌کنم و امسال هم با فرزندانم در این مراسم حضور پیدا کردیم تا از اکنون دشمنان را به فرزندانم بشناسانم.   وی افزود: طبق فرمایش امام راحل و مقام معظم رهبری امریکا دولت قابل اعتمادی نیست و ما با تبعیت از ولایت فقیه، هرگز به امریکا خوش بین نیستیم و برای ما قابل اعتماد نبوده و نخواهد بود.   یکی از دانش آموزان در حالی که هیجان زیادی برای حضور در راهپیمایی را داشت، بیان کرد: آمده‌ایم تا بگوییم؛ تا زمانی که مردم ایران اتحاد دارند و ایستادگی می‌کنند امریکا نمی‌تواند هیچ غلطی بکند.   وی افزود: امریکا بارها نشان داده که قابل اعتماد نیست و بر اساس ضرب المثل معروف کسی که یک بار مارگزیده شده به هیچ وجه نباید اعتماد کند.  
  یکی از دانشجویانی که همراه با دوستانش در مراسم حضور پیدا کرده بود، اظهار کرد: ملت ایران همواره علی رغم مسائل و مشکلات مختلف در صحنه حضور خواهند داشت تا مقاومت و ایستادگی خود را به دشمن ثابت کنند و نشان دهند هیچ عاملی مانع اتحادشان نخواهد بود.   وی با بیان اینکه تنها راه نجات کشور اطاعت از رهبر است، افزود: خوشبختانه کشور ما با برخورداری از رهبری فرزانه هیچ گاه به بی راهه نرفته و امیدوارم که مسئولین هم تحت فرمان ایشان هیچگاه در مقابل آمریکا کوتاه نیایند.   آقای سالخورده‌ای که در میان جمعیت به چشم می‌خورد در گفت‌و گو با خبرنگار ما با بیان اینکه شرکت در راهپیمایی را وظیفه خودم می‌دانم، گفت: ما این انقلاب را به راحتی به دست نیاوردیم بلکه هزاران خون پای این نظام ریخته شده لذا باید پاسدار خون شهدا باشیم.
  وی افزود: ما به کوری چشم دشمن تا آخر جان پشت ولایت فقیه هستیم و هیچگاه به امریکا اعتماد نمی‌کنیم چراکه سرنوشت کشورهایی که اعتماد کردند آئینه تمام نمای ما است لذا هیچ گاه اجازه نخواهیم داد امریکا قدمی در کشور ما بر دارد.   مردم شهید پرور استان قزوین بار دیگر نشان دادند که تحریم ها و فشارها جلودارشان نیست و به تبعیت از مقام معظم رهبری بحران‌ها را پشت سر خواهند گذاشت و به دشمن ثابت کردند استقلال و عزت جمهوری اسلامی ایران با هیچ چیز قابل تعویض نخواهد بود. انتهای پیام /
 
 
