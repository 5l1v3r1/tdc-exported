
# Уряд створив комісію, яка перевірятиме знання української

Published at: **2019-11-06T15:20:00+00:00**

Author: ****

Original: [Українська правда](https://www.pravda.com.ua/news/2019/11/6/7231192/)

Кабінет міністрів створив національну комісію зі стандартів державної мови, яка перевірятиме рівень володіння державною мовою для набуття громадянства.
Джерело: пресслужба Кабміну
Дослівно: "6 листопада Кабінет міністрів на своєму засіданні створив національну комісію зі стандартів державної мови, яка також перевірятиме рівень володіння державною мовою для набуття громадянства України чи зайняття визначених законом посад". 
Деталі: Крім того, уряд розпочав формувати стратегію у сфері культури і мистецтва. Формуванню стратегії передуватиме проведення соціологічного дослідження для забезпечення доступу громадян до споживання культурних послуг, доступу до мистецтва.
