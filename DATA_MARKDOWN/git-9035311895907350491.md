
# Takibe düşen krediler yabancıların ilgisini çekiyor

Published at: **2019-11-02T06:30:31+00:00**

Author: **Euronews **

Original: [euronews](https://tr.euronews.com/2019/11/02/takibe-dusen-krediler-yabancilarin-ilgisini-cekiyor-turk-bankacilik-denetleme-ve-duzenleme)

Türk bankaların bilançolarında bulunan batık kredileri temizlemeyi kolaylaştırmak için hazırlanan düzenleme yabancı yatırımcıların da ilgisini artırıyor.
SC Lowy ve Houlihan Lokey varlık yönetim ve danışmanlık şirketleri 50 milyar dolara yaklaştığı tahmin edilen batık krediyle ilgilenen şirketlerden bazıları.
Financial Post'un haberine göre SC Lowy Avrupa Direktörü Devid Beckett yıl sonuna kadar Türk bankalarla bir anlaşma yapmayı hedeflediklerini belirtti. Beckett "Bankalar potansiyel anlaşmalardaki göstergeleri değerlendiriyor ve bizimle likidite opsiyonlarını tartışıyor. Bu iyi bir başlangıç" ifadelerini kullandı.
Eylül ayında Bankacılık Düzenleme ve Denetleme Kurulu (BDDK) bankalara yıl sonuna kadar takibe düşen 46 milyar liralık krediyi yeniden yapılandırma veya satma talimatı verdi.
Cumhurbaşkanı Recep Tayyip Erdoğan da ekonomiyi canlandırmak için sık sık Türk bankalarından özel sektöre daha fazla kredi vermelerini istiyor.
Bankaların da bunu yapabilmesi için batık kredileri ya oluşturulacak bir ortak bir yapıya ya da batık kredilerde uzmanlaşmış kuruluşlara devretmesi gerekiyor.
Bu alanda faaliyet gösteren yabancı kuruluşlar düzenlemelerdeki sıkıntılar nedeniyle şu ana kadar Türk piyasasında çok fazla varlık gösteremediler.
SC Lowy gibi şirketler uluslararası bankalarla anlaşma yapsalarda henüz yerel bir banka ile çalışmadı.
Sektör kaynakları bunun önündeki en büyük engelin varlıkların büyük indirimlerle satışını yolsuzluk davalarına yol açabilme ihtimali.
Temmuz ayında hazırlnana yasa tasarısı kredilerin yeniden yapılandırılmasında vergi muafiyeti ve bankacılara hukuki koruma gibi bir takım düzenlemeler içeriyor.
Türkiye'de takibe düşen kredilerle ilgilenen yabancılar dikkatini özellikle inşaat ve enerji sektörüne çevirmiş durumda. Batık kredilerin yaklaşık yarısıda bu sektörlerde faaliyet gösteren şirketlere ait.
Houlihan Lokey Orta Doğu ve Afrika Eş Başkanı Joseph Julian elektrik fiyatlarında mart ayındaki seçimlerden bu yana yapılan yüzde 30'luk zammın sektörü cazip hale getirdiğini vurguluyor. Julian "Yatırımcılar bu sektörde takibe düşen krediler ve icralık varlıklara yönelmek için iyi bir zaman olduğunu düşünmeye başladı" sözlerini kullanıyor.
