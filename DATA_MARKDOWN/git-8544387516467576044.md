
# Περισσότεροι από 80 μετανάστες και πρόσφυγες εντοπίστηκαν μέσα σε κοντέινερ στην Ξάνθη

Published at: **2019-11-04T11:59:58+00:00**

Author: **neolaia.gr Team**

Original: [neolaia.gr](https://neolaia.gr/2019/11/04/pano-apo-80-metanaastes-se-fortigo-stin-ksanthi/)

Περισσότεροι από 80 μετανάστες και πρόσφυγες εντοπίστηκαν σε αστυνομικό έλεγχο σε κοντέινερ φορτηγού, στην Ξάνθη.
Σύμφωνα με πληροφορίες που μεταδίδει το xanthinews.gr, το φορτηγό ακινητοποιήθηκε, ενώ ο οδηγός- διακινητής των ανθρώπων συνελήφθη.
Στην πίσω πλευρά του φορτηγού ήταν στοιβαγμένοι περισσότεροι από 80 μετανάστες, πολλοί εκ των οποίων αντιμετώπισαν αναπνευστικά προβλήματα και για τον λόγο αυτό, κλήθηκαν ασθενοφόρα από την Ξάνθη και την Καβάλα, προκειμένου να τους μεταφέρουν στο νοσοκομείο.
Οι συνθήκες ήταν πραγματικά ασφυκτικές και είναι αμφίβολο το κατά πόσο οι άνθρωποι αυτοί θα κατάφερναν να επιβίωναν ένα τόσο μακρινό ταξίδι μέχρι τη Θεσσαλονίκη, όπου και φαίνεται να κατευθυνόταν το φορτηγό.
Οι άνθρωποι που βρέθηκαν στο κοντέινερ στην Ξάνθη είναι άνδρες ηλικίας 20 -30 ετών.

        Το σχετικό βίντεο παρακάτω:
      
