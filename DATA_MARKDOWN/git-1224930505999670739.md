
# Ось кого можуть оштрафувати за відсутність талона техогляду - Радіо Максимум

Published at: **2019-11-01T07:30:00+00:00**

Author: **Тамбовцева Марина**

Original: [Радіо Максимум](https://maximum.fm/os-kogo-mozhut-oshtrafuvati-za-vidsutnist-talona-tehoglyadu_n168835)


        Досі було спірним питання проходження технічного контролю службовими автомобілями. При виявленні фактів керування такими авто без протоколу технічного огляду, поліція виписувала штрафи.
      
Вирішальний висновок щодо цього питання зробив Верховний суд: "Аналіз положень статті 35 Закону "Про дорожній рух" дає підстави для висновку про те, що обов'язковому технічному контролю підлягають автомобілі, що використовуються для перевезення пасажирів або вантажів з метою отримання прибутку".
При цьому, суд підкреслив, що службовий автомобіль не слід вважати автомобілем, що здійснює перевезення пасажирів з метою отримання прибутку. Якщо автомобіль використовується в службових цілях для забезпечення господарської діяльності юридичної особи в цілому, то він не підлягає обов'язковому проходженню технічного контролю.
Таким чином, згідно з позицією Верховного суду, якщо службовий автомобіль не надає платні послуги з перевезення пасажирів або вантажів, то він не має проходити технічний огляд. Відповідно штраф за відсутність протоколу технічного огляду в такому випадку буде незаконним.
Джерело: facebook
