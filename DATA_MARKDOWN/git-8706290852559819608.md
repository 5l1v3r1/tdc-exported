
# Αναρτήθηκαν τα τέλη κυκλοφορίας 2020 - Δείτε πώς θα τα εκτυπώσετε

Published at: **2019-11-07T19:37:00+00:00**

Author: ****

Original: [enikos.gr](http://www.enikos.gr/economy/682922/teli-kykloforias-anartithikan-ta-eidopoiitiria-gia-to-2020)

Αναρτήθηκαν στο ΤAXISnet τα ειδοποιητήρια για τα τέλη κυκλοφορίας του 2020.
Τα τέλη για το 2020 δεν έχουν καμία μεταβολή σε σχέση με αυτά που πληρώσαμε για το 2019 και θα πρέπει να πληρωθούν έως το τέλος του έτους, όπως κάθε χρόνο. Σε διαφορετική περίπτωση, η εκπρόθεσμη πληρωμή συνεπάγεται πρόστιμο ίσο με το ποσό των τελών για τα δίκυκλα, τρίκυκλα και επιβατικά ΙΧ. Για τα επιβατικά Δ.Χ., τα φορτηγά και τα λεωφορεία το πρόστιμο αντιστοιχεί στο 50% των τελών, ενώ το ελάχιστο ποσό του είναι 30 ευρώ.
Για όσους θα πληρώσουν μέσω web banking απαιτείται η Ταυτότητα Οφειλής που αναγράφεται στο ειδοποιητήριο, ενώ οι κάτοχοι πιστωτικών καρτών με επαρκές πιστωτικό υπόλοιπο μπορούν να εξοφλήσουν τα τέλη κάνοντας χρήση προγραμμάτων των τραπεζών έως και 12 άτοκων δόσεων.
Οι φορολογούμενοι θα μπορούν με τη χρήση των κωδικών τους στο Taxisnet ή απλά με τη χρήση του αριθμού φορολογικού μητρώου τους και τον αριθμό κυκλοφορίας του οχήματός τους να εισέλθουν στο site της ΑΑΔΕ (www.aade.gr) και να πληροφορηθούν το ακριβές ποσό που αναλογεί στο όχημά τους.
Πατήστε εδώ για να εκτυπώσετε τα τέλη κυκλοφορίας.
