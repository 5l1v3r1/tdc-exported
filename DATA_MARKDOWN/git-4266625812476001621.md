
# У Малі внаслідок нападу загинули понад 50 солдатів

Published at: **2019-11-02T09:23:00+00:00**

Author: ****

Original: [ZIK.UA](https://zik.ua/news/2019/11/02/u_mali_vnaslidok_napadu_zagynuly_ponad_50_soldativ_1682135)


        Внаслідок нападу невідомих на військовий об’єкт у Малі загинуло 53 солдати та один цивільний. Ведеться пошук нападників.
      
Про це повідомляє DW.
Понад 50 солдатів було вбито під час нападу на військовий об’єкт на сході Малі. Надзвичайна подія сталася ввечері у п’ятницю, 1 листопада, у населеному пункті Інделімане у районі Менака, що недалеко від кордону з Нігером.
Як повідомив у своєму Twitter міністр комунікацій Малі Йайа Сангаре, внаслідок цього «терористичного нападу» загинуло 53 військових та одна цивільна особа. За інформацією агенції AFP, серед військовослужбовців внаслідок нападу є також зниклі безвісти.
Як поінформували згодом в збройних силах країни, наразі ситуація в районі нападу залишається контрольованою – з цією метою туди надіслали військове підкріплення, ведеться пошук нападників.
Місяць тому, 30 вересня і 1 жовтня, під час двох нападів, що були скоєні ісламістами на півдні Малі, було вбито 40 малійських солдатів. Але, за даними з багатьох джерел, владою країни занижуються реальні цифри щодо кількості загиблих.
Нагадаємо, у штаті Мехіко на керівника великого муніципалітету Вальє-де-Чалько Франсіско Контрераа скоїли напад.
