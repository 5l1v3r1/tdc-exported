
# Протест на журналисти пред парламента

Published at: **2019-11-01T12:47:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/protest-na-zhurnalisti-pred-parlamenta.html)

В Деня на народните будители журналисти излязоха на протест пред парламента.
Организатор на демонстрацията в подкрепа на свободата на словото беше Управителният съвет на Съюза на българските журналисти. Акцията премина под надслов ''Не убивайте журналистиката в България''.
„Основните искания са за защита правата на журналистите - единен трудов договор, който защитава правата и регламентира задължения на журналисти и работодатели, тук има само в обществените медии”, заяви Снежана Тодорова, председател на УС на СБЖ.„Протестираме за правото на българската журналистика да бъде журналистика. Журналистиката трябва да бъде активна, критична, това е ролята на журналистика. Който не мърда, не чува веригите си. Най-вече журналистиката трябва да бъде защитена като фундамент на демокрацията”, каза Къдринка Къдринова, журналист.
