
# 
        کردهای سوریه به ارتش سوریه ملحق می شوند
      

Published at: **2019-11-01T17:12:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637382/%DA%A9%D8%B1%D8%AF%D9%87%D8%A7%DB%8C-%D8%B3%D9%88%D8%B1%DB%8C%D9%87-%D8%A8%D9%87-%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%D9%85%D9%84%D8%AD%D9%82-%D9%85%DB%8C-%D8%B4%D9%88%D9%86%D8%AF)

به گزارش بولتن نیوز، «الهام احمد» رئیس کمیته اجرایی شورای دموکراتیک سوریه می‌گوید نیروهای کُرد مستقر در شمال شرق این کشور برای پیوستن به نیروهای بشار اسد رئیس جمهوری سوریه آمادگی دارند اما پیش از آن خواستار بازسازی مجدد ارتش سوریه هستند.
 
وی در این باره افزود: آماده پیوستن به اسد هستیم اما به شرط بازسازی و تغییر ارتش. اگر با دولت اسد درباره نحوه مدیریت مناطق‌مان به تفاهم برسیم، چرا که نه؛ آماده الحاق به ارتش سوریه هستیم.
 
البته وی تاکید کرد که این مسئله ظرف یک ساعت محقق نمی‌شود و باید بیش از هر چیز با دولت دمشق گفتگو کرد.
 
وی در این باره گفت: باید کنار هم بنشینیم و بر سر نحوه ادغام با یکدیگر توافق کنیم نه اینکه شبیه فراری‌ها به (ارتش) ملحق شویم.
 
گفتنی است روز چهارشنبه دولت سوریه از نیروهای کُرد خواست برای دفع تهاجم ترکیه به ارتش بپیوندند.
 
ترکیه از تاریخ ۹ اکتبر (۱۷ مهر) با هدف ایجاد منطقه امن به عمق ۳۰ کیلومتر در داخل خاک سوریه، عملیات نظامی موسوم به چشمه صلح را علیه نیروهای کُرد و دموکراتیک واقع در شمال شرق سوریه آغاز کرد.
 
انتهای پیام/#
