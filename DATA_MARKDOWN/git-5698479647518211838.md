
# رژه سربازان روس در احترام به یاد قربانیان جنگ دوم جهانی برگزار شد

Published at: **2019-11-07T15:28:22+00:00**

Author: **یورونیوز فارسی **

Original: [euronews](https://farsi.euronews.com/2019/11/07/russian-troops-clad-in-world-war-ii-era-uniforms-marched-thursday-across-moscow-s-red-squa)

سربازان روسیه با یونیفورم های ارتش شوروی در جنگ جهانی دوم روز پنج شنبه در میدان سرخ مسکو رژه رفتند.
سربازانی که در سال ۱۹۴۱ در همین میدان رژه رفتند مستقیما به جبهه های جنگ اعزام شدند و بسیاری از آنها در مبارزه با آلمان نازی جان باختند.
نازی ها در ماه اکتبر ۱۹۴۱، چند روز پیش از این رژه، به فاصله چند ده کیلومتری مسکو رسیده بودند و ارتش شوروی با برگزاری این رژه روحیه جدیدی به نظامیان این کشور داد.
این رژه به دستور ژوزف استالین، رهبر وقت اتحاد جماهیر شوروی برگزارشد و پس از فروپاشی شوروی تنها حامیان حزب کمونیست اصرار شدیدی بر اجرای سالانه این رژه داشته اند.
هفتم نوامبر تا پیش از فروپاشی و حتی تا سال ۲۰۰۵ تعطیل رسمی بود اما از این سال به این طرف از تقویم تعطیلات رسمی کشور خارج شد.
