
# Джокович: Има защо да сравняват Григор с Федерер, вдигнал е нивото след US Open

Published at: **2019-11-02T10:14:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/dzhokovich-ima-zashto-da-sravnqvat-grigor-s-federer-vdignal-e-nivoto-sled-us-open--1391017.html)

Новак Джокович се изказа ласкаво за съперника си на полуфиналите на Мастърс турнира в Париж - Григор Димитров. Сърбинът има значително преимущество в досегашните мачове с българина - осем победи и само една загуба. Двубоят между Григор Димитров и Новак Джокович е днес от 15.00 часа българско време.
"Григор е един от най-големите таланти в нашия спорт през последното десетилетие. Често го сравняват с Федерер и има защо. След Откритото първенство на САЩ играта му е на значително по-високо ниво. Бекхендът винаги е бил слабото му място. Повечете му съперници го атакуват точно на бекхенд, но той доста е подобрил този компонент от играта си", коментира Джокович.
"Виждам, че доста добре му се получава сеченият бекхенд. Връща добре топката и се движи много добре по корта. Той е един от най-добре подготвените физически играчи в тура и това му помага винаги да е на точната позиция", допълни първата ракета в света при мъжете. А къде се нареди Григор в ранглистата с достигането до полуфинала вижте в този материал.
