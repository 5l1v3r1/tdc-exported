
# Поліція виявила схрон із зброєю кілера, який влаштував стрілянину в Харкові

Published at: **2019-11-01T16:26:00+00:00**

Author: ****

Original: [DT.ua](https://dt.ua/UKRAINE/policiya-viyavila-shron-iz-zbroyeyu-kilera-yakiy-vlashtuvav-strilyaninu-v-harkovi-328155_.html)

В Харкові правоохоронці знайшли ящик із набоями та гранатомет РПГ. Як зазначають в поліції, зброя, ймовірно, належала причетним до перестрілки в місті минулого тижня, 25 жовтня.
На слід схрону зі зброєю правоохоронців вивів службовий собака під час додаткового дослідження ділянок у садовому кооперативі, які є у власності головного фігуранта кримінального провадження за фактом стрілянини по вулиці Клочківській в Харкові. Для дослідження усієї вилученої зброї призначено комплексну судову експертизу.
Нагадаємо, 25 жовтня у Харкові сталася перестрілка, в результаті якої один із чоловіків загинув, інший отримав тяжкі травми. Поліцейські терміново організували пошукові заходи та через півгодини вийшли на слід зухвалого зловмисника. Але затримати його не вдалося – чоловік підірвав себе гранатою.
Як згодом зазначили в поліції, стрілянина була так званою "розборкою криміналітету" та спробою вбивства одного із постраждалих.
