
# Феро пожела дългосрочен договор за най-големия си любимец

Published at: **2019-11-06T07:40:00+00:00**

Author: ****

Original: [Plovdiv24.bg](https://www.plovdiv24.bg/sport/911500.html)

Старши треньорът на Ботев (Пд) Ферарио Спасов пожела да задържи за дълго най-големия си любимец. Става дума за младока Димитър Тонев, кой е твърд титуляр за "канарчетата", откакто Феро пое поста.
Халфът е известен в клуба като голям фен и дори ултрас на Ботев, който преди да заиграе в първия отбор, е гледал от агитката всеки мач на "жълто-черните". По настояване на Спасов ръководството на Ботев е предложило на Димитър Тонев договор за 3 години. Очаква се младокът да подпише до края на другата седмица, твърди "Меридиан мач". Това решение на Феро е първо от този характер.
