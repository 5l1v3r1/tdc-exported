
# Dnevi evropskih inovacij so prišli v Ljubljano s podporo EIT Health

Published at: **2019-11-04T11:40:00+00:00**

Author: ****

Original: [Računalniške novice](https://www.racunalniske-novice.com/novice/sporocila-za-javnost/dnevi-evropskih-inovacij-so-prisli-v-ljubljano-s-podporo-eit-health.html?RSS5210b8ebd422af818321b87049af0b8e)


        Dnevi inovacij (iDays) je edinstvena letna serija dogodkov, namenjenih spodbujanju zdravstvenih inovacij med študenti z enodnevnimi programi na akademskih institucijah po Evropi. Slovenija je ena izmed 20 držav EU, kjer so letos organizirani iDays. Dogodek bo potekal 9. novembra, organizira pa ga Ljubljanski univerzitetni inkubator.
      

        Dnevi inovacij (iDays) je edinstvena letna serija dogodkov, namenjenih spodbujanju zdravstvenih inovacij med študenti z enodnevnimi programi na akademskih institucijah po Evropi. Slovenija je ena izmed 20 držav EU, kjer so letos organizirani iDays. Dogodek bo  potekal 9. novembra, organizira pa ga Ljubljanski univerzitetni inkubator.
      
V vrsti dogodkov v oktobru in novembru se bodo študenti zbrali v 31 organizacijah v 20 državah po Evropi, da bi predstavili in razvili svoje projekte povezane z zdravstvom oz. zdravjem. Dneve inovacij (iDays) organizira EIT Health, vseevropska mreža 140 vodilnih medicinsko-tehnoloških in farmacevtskih podjetij, raziskovalnih ustanov in najboljših univerz, ki jih podpira Evropska unija. Študenti med enodnevnim ali dvodnevnim programom spoznajo praktična orodja za inovacije na področju zdravja in dobijo priložnost za delo v multidisciplinarnih skupinah za reševanje resničnih življenjskih izzivov na področju zdravja.
Slovenski iDay se bo odvijal 9. novembra na Zdravstveni fakulteti Univerze v Ljubljani, gostil pa ga bo Ljubljanski univerzitetni inkubator, ki je EIT Health Hub za Slovenijo. Cilj dogodka je udeležence naučiti, kako se ideje pretvorijo v resnične projekte s poslovno vrednostjo. Organizatorji se osredotočajo na študente, ki razvijajo ideje s širšega področja zdravja. Na dogodku bodo predavatelji in mentorji študente seznanili s praktičnimi orodji za inovacije, natančneje z metodo Design Thinking. Študenti bodo na dogodku iDay oblikovali multidisciplinarne skupine in pod vodstvom strokovnih mentorjev ustvarili rešitve za resničen izziv na temo Bringing Care Home. Konec dneva bodo svoje ideje predstavili komisiji strokovnjakov, ki na vseh lokacijah uporabljajo standardizirana merila za ocenjevanje.  Zmagovalna ekipa bo nato povabljena na zaključni dogodek, ki bo 1. decembra v Parizu, kjer se bodo srečali z vrstniki oz. ostalimi zmagovalci z vseh sodelujočih univerz. Na tem dogodku bodo študentje dobili  podporo in sredstva za nadaljnji razvoj svojih idej, prav tako pa bodo deležni dodatnega usposabljanja o inovacijski metodologiji.
»iDays so zamišljeni kot prvi korak za študente na poti zdravstvenih inovacij. Ti posebni dogodki so spodbudili že na stotine študentov po vsej Evropi, da začnejo svojo pot inoviranja ,« je dejala Mónika Tóth, vodja programa EIT Health InnoStars Regional Innovation Scheme (RIS). »Letos bodo skoraj 40 odstotkov iDays organizirali EIT Health Hubs v srednji, vzhodni in južni Evropi. Ta številka kaže na veliko vključenost razvijajočih se regij v razvoj lokalnih inovacijskih ekosistemov, pa tudi v nadgradnjo kompetenc talentov v regiji.«
Z namenom odkrivanja in razvoja perspektivnih talentov v Srednji, Vzhodni in Južni Evropi, EIT Health podpira te regije v okviru regionalne inovacijske sheme (RIS), kar bo lokalnim predstavništvom (EIT Health Hubs) omogočilo, da v prihodnjih tednih organizirajo svoj Dan inovacij.
Celoten koledar iDays po Evropi si lahko ogledate tukaj.
