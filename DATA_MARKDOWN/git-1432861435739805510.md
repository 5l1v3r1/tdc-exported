
# Ръководството на Реал иска Зидан да уреди отношенията си с Бейл

Published at: **2019-11-02T14:58:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/rykovodstvoto-na-real-iska-zidan-da-uredi-otnosheniqta-si-s-bejl-1391089.html)

Ръководството на Реал Мадрид не е доволно от обтегнатите отношения между треньора Зинедин Зидан и крилото Гарет Бейл. Затова шефовете искат двамата да намерят общ език и да не са в негласен конфликт, съобщава "ESPN".
Според изданието, за клуба уелсецът все още е един от основните играчи. Ръководството иска Зидан да извлече максимума от крилото, тъй като интересите на отбора са над личните разногласия.
През сезона дотук Бейл изигра 7 мача за испанския гранд, в които вкара 2 гола и направи 2 асистенции. Наскоро се появи информация, че преди мача с ПСЖ уелсецът е отказал да държи флага на Реал Мадрид. По време на мача с Леганес пък той е напуснал стадиона 8 минути преди края на редовното време. А защо Зидан се чувства предаден от Бейл вижте в този материал.
