
# На залізниці під Києвом невідомі викрали кабелі: потяги затримуються в дорозі

Published at: **2019-11-06T09:09:22+00:00**

Author: ****

Original: [ГЛАВКОМ](https://glavcom.ua/country/incidents/na-zaliznici-pid-kijevom-nevidomi-vikrali-kabeli-potyagi-zatrimuyutsya-v-dorozi-638041.html)

На залізничному перегоні Підгірці – Нові-Безрадичі невідомі особи викрали два магістральних кабелі зв’язку. Через це кілька пасажирських поїздів затримуються в дорозі. Залізничники виявили крадіжку обладнання сьогодні вночі.
Про це повідомляє пресслужба Укрзалізниці.
Зокрема, наразі затримуються в дорозі поїзди: № 11 Новоолексіївка – Київ та № 103 Маріуполь – Київ.
Також із затримкою близько двох годин вже прибули до місця призначення поїзди №9/10 Маріуполь – Київ, № 80 Дніпро – Київ.  
Укрзалізниця просить вибачення у пасажирів за незручності. Актуальний час прибуття поїздів можна уточнити на вокзалах та станціях. 
Залізничники здійснюють відновлювальні роботи на дільниці, щоб забезпечити рух поїздів відповідно до графіка.
Про незаконне втручання в роботу залізничного транспорту Укрзалізниця повідомила працівників поліції.
Як повідомлялося, у ніч на вівторок, 5 листопада, між залізничними станціями «Ірпінь» та «Біличі» сталося загорання в локомотиві пасажирського потягу Київ-Ковель.
