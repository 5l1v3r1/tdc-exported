
# Київ на місцевих виборах чекає боротьба двох великих забудовних угруповань, – Іллєнко

Published at: **2019-11-06T00:25:00+00:00**

Author: ****

Original: [ZIK.UA](https://zik.ua/news/2019/11/06/kyiv_na_mistsevyh_vyborah_chekaie_borotba_dvoh_velykyh_zabudovnyh_ugrupovan_1684587)


        На місцевих виборах за владу в Києві будуть боротися «забудовні угруповання», кожне з яких буде мати своїх політичних представників.
      
Про це в ефірі програми «Треба поговорити» на телеканалі ZIK заявив народний депутат VІІІ скликання Андрій Іллєнко.
Ведучий програми поцікавився, чого варто очікувати в Києві, в світлі політики нової команди у владі. Пан Іллєнко відповів, що за Київ будуть боротися люди, які представляють інтереси забудовників.
«Я думаю, що Київ чекає на місцевих виборах боротьба двох великих забудовних угруповань, кожне з яких буде мати своїх політичних представників. Але дуже хотілося, щоб все таки кияни поміж цими варіантами «забудовних групіровок», обрали дійсно тих, хто б захищав їхні інтереси», – зазначив екснардеп.
До того ж, за його словами, той закон про столицю, який запропонували «слуги народу»  і який вже ухвалений в першому читанні, не захищає місцеве самоврядування в Києві.
