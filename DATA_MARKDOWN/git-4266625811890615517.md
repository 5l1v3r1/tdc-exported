
# Зеленський «ведеться» на вимоги меншості, – Анатолій Шарій

Published at: **2019-11-01T19:25:00+00:00**

Author: ****

Original: [ZIK.UA](https://zik.ua/news/2019/11/01/zelenskyy_vedetsya_na_vymogy_menshosti__anatoliy_shariy_1681875)


        В Україні є спротив меншості, і ця меншість виходить на вулиці, розказує про «формулу Путіна» тощо і «прогинає», за фактом, більшість, а Зеленський «ведеться» на ці вимоги меншості.
      
Про це в ефірі програми «Кожен з нас президент» на телеканалі ZIK під час включення заявив політик, блогер Анатолій Шарій.
Політик погодився з тим, що нині чинний президент України Володимир Зеленський є заручником того, що тривалий час створювалося його попередником на цьому посту Петром Порошенком. Водночас, він зазначив, що не хотів би вигороджувати пана Зеленського, оскільки «схема, коли ти просто тріска – і тебе несе хвилею, і в підсумку винесе до особистої зустрічі з Путіним, коли все стане зрозуміло», це зручна позиція, оскільки зручно говорити про «попередників».
Анатолій Шарій зауважив, що від гаранта не чутно жодної конкретики, що потрібно зробити для того, щоб настав мир.
«Я почув конкретику – розведення, потім я побачив, як запускається біла ракета, інша біла ракета – і нічого. Зараз заново почалося, побачимо, що 4-го листопада відбуватиметься. Є спротив меншості, і ця меншість виходить на вулиці, розказує про «формулу Путіна» тощо і «прогинає», за фактом, більшість. І Зеленський знову «ведеться» на ці вимоги меншості», – заявив Анатолій Шарій.
