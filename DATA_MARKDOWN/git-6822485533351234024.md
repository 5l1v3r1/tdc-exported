
# پاداش ۲۰ میلیون دلاری آمریکا برای اطلاعات درباره«رابرت لوینسون»

Published at: **2019-11-04T21:14:00+00:00**

Author: ****

Original: [جامعه خبری تحلیلی الف](https://www.alef.ir/news/3980813177.html)

آمریکا از پاداش۲۰ میلیون دلاری آمریکا برای اطلاعات معتبر درباره سرنوشت «رابرت لوینسون خبر داد.
به گزارش فارس،‌ وزارت امور خارجه آمریکا روز دوشنبه از پاداش جدید تا 20 میلیون دلار برای اطلاعات معتبری که به مکان و بازگشت «رابرت لوینسون» اشاره کند، خبر داد.
آمریکا در سال 2012 حدود 1 میلیون دلار درباره هرگونه اطلاعاتی که به بازگشت امن لوینسون منجر شود پیشنهاد داده بود اما این میزان در سال 2015 به مبلغ 5 میلیون دلار افزایش یافت.
طبق برخی گزارش‌ها، رابرت لوینسون کارمند سابق اف‌بی‌آی در سال ۲۰۰۷ برای انجام یک مأموریت به سفارش سیا (سازمان اطلاعات مرکزی آمریکا) راهی ایران شده بود.
مقامات آمریکایی مدعی‌اند که او به جزیره کیش سفر کرده و در آنجا مفقود شده است. بعد از مفقود شدن لوینسون چند تصویر و یک نوار ویدئویی از وی منتشر شد، در حالی که لباس زندانیان گوانتانامو را بر تن داشت.
مقام‌های ایران بارها اعلام کردند که اطلاعی از سرنوشت رابرت لوینسون ندارند.
