
# ลุยหาต้นตอสลากฯรวมชุด19ใบ ลงดาบตัดสิทธิตลอดชีพ

Published at: **2019-11-02T09:11:00+00:00**

Author: ****

Original: [เดลินิวส์](https://www.dailynews.co.th/economic/739654)


        โฆษกสลากฯลุยตรวจต้นตอสลากรวมชุด 19ใบ ลงโทษตัดสิทธิตลอดชีพ แถมหากขายเกินราคามีโทษปรับอีกสูงสุด1 หมื่นบาทแจงผู้ถูกรางวัลยังขึ้นเงินได้ตามปกติ
      
นายธนวรรธน์ พลวิชัย โฆษกคณะกรรมการสลากกินแบ่งรัฐบาล กล่าวถึงกรณีมีชาวจังหวัดศรีสะเกษถูกลอตเตอรี่รางวัลที่1 ชุด 19ใบ รวมเงินรางวัล 114ล้านบาทว่ายืนยันว่าผู้ถูกรางวัลไม่มีความผิดและสามารถเดินทางมาขึ้นเงินรางวัลได้ตามปกติส่วนการตรวจสอบหาต้นตอการรวมสลากฯชุดนั้นสำนักงานฯ จะต้องรอให้ผู้ถูกรางวัลมาขึ้นเงินก่อนจากนั้นจะตรวจสอบว่าสลากฯ19 ใบชุดนี้ซื้อมาจากที่ใดมาจากระบบจองซื้อผ่านธนาคารกรุงไทยหรือ มาจากระบบโควตาของผู้ค้า ซึ่งสามารถตรวจสอบได้ตามแถบสีที่ปรากฏที่ต้นขั้วทั้งนี้หากพบว่ามีการรวมชุดจากกลุ่มผู้ได้รับโควตาก็เตรียมลงโทษตัดโควตาทันทีส่วนกรณีของผู้ขายที่มาจากระบบจองซื้อซึ่งเป็นแบบเลขคละกันหากมีการนำสลากฯไปขายต่อให้เจ้ามือใหญ่รวมชุดก็จะมีความผิดและจะเตรียมตัดสิทธิ์เป็นผู้ลงทะเบียนจองซื้อเช่นกันขณะที่ความผิดตามพ.ร.บ.สำนักงานสลากกินแบ่งรัฐบาลพ.ศ.2562หากพบว่าผู้ขายสลากฯมีการขายรวมชุดเกินใบ 80บาท เจ้าหน้าที่ตำรวจมีอำนาจจับกุมดำเนินคดีมีโทษปรับสูงสุด 10,000บาท แต่ในกรณีถ้าขายสลากฯรวมชุดแต่ไม่เกินราคาก็ไม่ถือว่ามีความผิดแต่อย่างใด“ที่ผ่านมาสำนักงานสลากฯไม่ได้นิ่งนอนใจและพยายามป้องกันปัญหาสลากฯรวมชุดมาตลอดซึ่งก่อนหน้านี้ได้ปรับสูตรการพิมพ์สลากฯแบบคละเลข จำหน่ายให้ผู้ค้าระบบจองซื้อแบบคละเลขระบบ 2-2-1 จำนวน67 ล้านฉบับแต่ยังพบการรวมชุดและขายเกินราคาอยู่ซึ่งหลังจากนี้ก็อาจพิจารณาแนวทางออกมาเพิ่มเติมไม่ว่าจะเป็นการพิจารณาพิมพ์สลากเลขคละ2-2-1ออกมาทั้งหมดหรือการทำสลากทางเลือกแบบออนไลน์แต่ทั้งหมดก็ต้องพิจารณาอย่างรอบคอบไม่ให้เกิดผลกระทบต่อกลไกผู้ค้าเดิมรวมถึงดูมิติผลกระทบทางสังคมด้วย”
 
