
# Poliaci budú môcť cestovať do Spojených štátov bez víz, obe strany krok potešil

Published at: **2019-11-06T13:35:10+00:00**

Author: **Webnoviny**

Original: [Denník politika](http://dennikpolitika.sk/archiv/88851)

6.11.2019 (Webnoviny.sk) – VPoliaci budú môcť od budúceho týždňa cestovať do Spojených štátov bez víz. Oznámil to v stredu prezident Andrzej Duda. Na tento krok americkej administratívy v Poľsku dlho čakali. Duda poznamenal, že ho o ňom informovala americká strana a oficiálne oznámenie Washingtonu má prísť ešte v stredu.
Duda stojac po boku americkej veľvyslankyne Georgette Mosbacherovej uviedol, že od 11. novembra, čo je v Poľsku Deň nezávislosti, už Poliaci nebudú potrebovať víza na turistické alebo obchodné cesty do USA trvajúce maximálne 90 dní. Obe strany nad tým vyjadrili potešenie.
Poľsko je verným americkým spojencom a jedným z najbližších partnerov v Európe. Poliaci preto tento krok už dlho očakávali.
Viac k témam: Spojené štáty americké, vízaZdroj: Webnoviny.sk – Poliaci budú môcť cestovať do Spojených štátov bez víz, obe strany krok potešil © SITA Všetky práva vyhradené.
