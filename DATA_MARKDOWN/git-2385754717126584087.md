
# Πιάνει πάτο το ποσοστό ευστοχίας της Ρεάλ χωρίς Ρονάλντο

Published at: **2019-11-04T11:37:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/football/595623/pianei-pato-to-pososto-efstoxias-tis-real-xoris-ronalnto)

Την πολύ μεγάλη συνεισφορά του Κριστιάνο Ρονάλντο στην επίθεση της Ρεάλ, όταν αγωνιζόταν με τους Μερένγκες, παρουσιάζει η εφημερίδα Marca. Η μαδριλένικη εφημερίδα παρουσίασε τα ποσοστά ευστοχίας της Ρεάλ Μαδρίτης από τη σεζόν 2008-2009 και έπειτα, όταν η Opta ξεκίνησε να καταγράφει αυτόν τον τομέα. Και τα αποτελέσματα της έρευνας δείχνουν πόσο σημαντική ήταν η παρουσία του Ρονάλντο για την επίθεση της Ρεάλ. Με τον Πορτογάλο σούπερ σταρ οι Μερένγκες είχαν ποσοστό ευστοχίας που κυμαινόταν στο 20%. Χωρίς αυτόν η Ρεάλ  καταγράφει 11,48%, το οποίο μεταφράζεται σε μόλις 24 γκολ σε 209 προσπάθειες χωρίς τον Ρονάλντο στην ομάδα! Aπό: gazzetta.gr
