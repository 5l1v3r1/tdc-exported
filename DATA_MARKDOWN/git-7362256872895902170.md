
# YouTube Premium előfizetés ajándékba

Published at: **2019-11-05T00:00:00+00:00**

Author: **Samsung**

Original: [Telefonguru](https://www.telefonguru.hu/hir/YouTube_Premium_el%C5%91fizetes_ajandekba_2019-11-05)

A magyar YouTube legnépszerűbb csatornái is korlátlanul elérhetők a Samsung legújabb csúcskészülékein. A Galaxy Note10 okostelefonhoz és a Galaxy Tab S6 tablethez is 4 hónapos YouTube Prémium előfizetés jár ajándékba. A hazai YouTube csatornák nézettsége ma már sok esetben komoly versenytársa a kereskedelmi televízióknak.
A YouTube legtöbb feliratkozóval rendelkező csatornái rendkívül sokféle tartalmat szolgáltatnak a nézőknek. Megtalálható köztük az 1,65 millió feliratkozóval rendelkező hip-hop táncegyüttestől kezdve a 700 ezer követőt számláló kisgyerekeseknek szóló mesecsatornán át az 1,1 millió feliratkozós utazós tartalmakkal jelentkező paródia csatornáig szinte bármilyen tartalom.
A YouTube Premium segítségével megszakítás és reklámok nélkül érhetők el a magyar- és nemzetközi alkotók legizgalmasabb videói és a YouTube Originals saját készítésű tartalmai. A Premium szolgáltatással a felhasználók kedvenc tartalmaikat kikapcsolt képernyő mellett is tovább hallgathatják, valamint lehetőséget biztosít a videók letöltésére is, így azok bárhol, bármikor újranézhetők. A szolgáltatással együtt a YouTube Music, a vállalat hivatalos zenei streaming applikációja is elérhető, amelyen keresztül a felhasználók több millió dalhoz, albumhoz és élő előadáshoz férnek hozzá.
A Samsung Galaxy okostelefonok és a Samsung további csúcskészülékeinek felhasználói számára ezek az exkluzív funkciók és egyedi tartalmak a regisztrációtól számítva négy hónapig ingyenesen igénybe vehetők, így a kedvenc videósuk legújabb tartalmait a Galaxy Note10 okostelefonjukon vagy a Tab S6 lenyűgöző kijelzőjén korlátlanul élvezhetik. Emellett a Samsung és a YouTube együttműködése minden új Samsung Galaxy okoseszköz-tulajdonos számára két hónapos ingyenes hozzáférést biztosít.

        A cikkhez kapcsolódó linkek:
      
