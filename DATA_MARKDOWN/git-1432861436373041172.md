
# ФИФА възложи тежък наряд на Кабаков и помощниците му на Мондиал U17

Published at: **2019-11-02T15:38:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/bgfootballother/fifa-vyzlozhi-tezhyk-narqd-na-kabakov-i-pomoshtnicite-mu-na-mondial-u17-1391094.html)

Тежък наряд назначи Съдийската комисия на ФИФА за българска съдийска бригада Георги Кабаков, Мартин Маргаритов и Диян Вълков на продължаващото в Бразилия Световно първенство по футбол за младежи до 17 години. Триото наши рефери са определени да ръководят заплетения мач от група "С" между отборите на Чили и Южна Корея днес, предаде БГНЕС.
Срещата е възлова за двата отбора за класиране в елиминациите и се очаква да бъде много напрегната и оспорвана. Двубоят ще се играе на "Естадио Барадао" във Витория довечера от 22 часа българско време.
На българските рефери им се е наложило да пропътуват над 1000 км до бразилския щат Еспирито Санто, чиято столица е Витория, защото миналият ден Кабаков, Маргаритов и Вълков ръководеха двубоя от група F на Световния младежки шампионата между отборите на Парагвай и Мексико, който се игра в столицата Бразилия. А какъв гаф допусна Кабаков през лятото вижте в този материал. 
