
# WSJ: Засновник військової компанії Blackwater може купити Мотор Січ

Published at: **2019-11-05T17:16:00+00:00**

Author: ****

Original: [ZIK.UA](https://zik.ua/news/2019/11/05/wsj_zasnovnyk_viyskovoi_kompanii_blackwater_mozhe_kupyty_motor_sich_1684301)


        Засновник американської приватної військової компанії Blackwater Ерік Прінс веде перемовини щодо купівлі українського об’єднання "Мотор Січ".
      
Як повідомляє The Wall Street Journal, таким чином США намагаються завадити Китаю придбати це підприємство.
Зазначається, що ці переговори Ерік Прінс проводить на прохання президента США Дональда Трампа, неофіційним радником якого він є.
Також, за даними видання, адміністрація Трампа, окрім Прінса, з аналогічним проханням звернулася до ще одного приватного інвестора. Імені його The Wall Street Journal не називає.
Повідомляється, що Ерік Прінс відвідав "Мотор Січ" в рамках свого візиту в Україну 24-27 жовтня.
Нагадаємо, наприкінці літа українське підприємство "Мотор Січ" опинилося у центрі великого скандалу, який вийшов за межі держави.
Продаж Китаю 50% акцій збиткової "Мотор Січі" врятувала б підприємство, але США дали зрозуміти, що Україні не місце у НАТО, якщо вона буде пов’язана з "оборонкою" КНР.
Понад 50% акцій зібралися купити китайці, але з’явилися представники США та почали переконувати українську владу не допустити цього.
Не продавати "Мотор Січ" китайцям також переконував під час свого візиту в Україну наприкінці серпня тоді ще помічник президента США з національної безпеки Джон Болтон.
 
