
# Πότε θα καταβληθεί η πέμπτη δόση του επιδόματος παιδιού

Published at: **2019-11-04T18:14:00+00:00**

Author: ****

Original: [enikos.gr](http://www.enikos.gr/economy/682242/pote-tha-katavlithei-i-pempti-dosi-tou-epidomatos-paidiou)

Θα κλείσει την Παρασκευή 8 Νοεμβρίου και ώρα 15 μ.μ. προσωρινά η ηλεκτρονική πλατφόρμα αιτήσεων Α21 για το Επίδομα Παιδιού 2019, όπως συμβαίνει παγίως πριν από κάθε πληρωμή σύμφωνα με τον ΟΠΕΚΑ.
Μετά τις 15:00 της 8ης Νοεμβρίου η ηλεκτρονική πλατφόρμα δεν θα δέχεται νέες αιτήσεις για λίγα 24ωρα μέχρι να ολοκληρωθεί η εκκαθάριση και καταβολή της πέμπτης διμηνιαίας δόσης για το 2019. Μετά την καταβολή η ηλεκτρονική πλατφόρμα θα ενεργοποιηθεί εκ νέου για νέες αιτήσεις.
Η πέμπτη διμηνιαία δόση του 2019 (για τον Σεπτέμβριο και τον Οκτώβριο) θα καταβληθεί στις 25-26 Νοεμβρίου 2019.
