
# Гуардиола постави Бербатов в невероятния отбор, загубил от Барса през 2009-а

Published at: **2019-11-06T12:39:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/worldfootballother/guardiola-postavi-berbatov-v-neveroqtniq-otbor-zagubil-ot-barsa-prez-2009-a-1403466.html)

Мениджърът на Манчестър Сити Хосеп Гуардиола се върна десетилетие назад във времето, за да си спомни епичния сблъсък между неговия по онова време Барселона и Манчестър Юнайтед във финала на Шампионска лига. Тогава каталунците победиха "дяволите" с 2:0, за да спечелят на Гуардиола първия трофей в най-големия европейски клубен турнир.
Макар и да са изминали 10 години, Гуардиола много ясно си спомня онзи невероятен отбор, воден от сър Алекс Фъргюсън. Пеп посочи деветима футболисти на "червените", които са останали в съзнанието му и до днес, а сред тях фигурира името и на родния ни голмайстор Димитър Бербатов.
"Този отбор на Манчестър Юнайтед беше възмутителен, нещи изключително", започна Гуардиола. "Знаете - в отбора бяха Кристиано Роналдо, Тевес, Бербатов, Скоулс, Карик, Гигс, Фърдинанд, Видич, Ван дер Сар. Това беше невероятен отбор", смята Пеп.
"Имахме доста проблеми със защитната четворка. Имахме три контузии в стартовата ни единайсеторка. Но ние бяхме изключително уверени, спечелихме шампионата и купата и се справихме и с това", добави Гуардиола. 

        А как Гуардиола мотивира "небесносините" на почивката за обрата срещу Саутхемптън - вижте в този материал на SportLive.bg
      
 
