
# Φεστιβάλ κίμτσι στο κέντρο της Σεούλ

Published at: **2019-11-02T13:55:09+00:00**

Author: ****

Original: [euronews](https://gr.euronews.com/2019/11/02/no-comment-south-korea-kimchi-festival)

Περίπου 2.000 άτομα με ροζ γάντια και κόκκινες ποδιές συμμετείχαν στο φεστιβάλ Κίμτσι στη Νότια Κορέα.
Το κίμτσι είναι ένα νοτιοκορεατικό πιάτο με κοκκινολάχανο και σάλτσα μπαχαρικών, η οποία φτιάχνεται με αλάτι, πιπέρι, ξύδι, κόκκινη πιπεριά, σκόρδο και τζίντζερ.
Το φεστιβάλ πραγματοποιήθηκε στην πλατεία Δημαρχείου της Σεούλ.
Οι συμμετέχοντες, στους οποίους περιλαμβάνονταν και εκατοντάδες τουρίστες, έφτιαξαν 35 τόνους κίμτσι, τους οποίους θα προσφέρουν στους φτωχούς της νοτιοκορεατικής πρωτεύουσας.
Ο αρχικός προγραμματισμός, σύμφωνα με τον διοργανωτή Κιμ Ιν-σουκ ήταν να παρασκευαστούν 65 τόνοι κίμτσι από 3.500 άτομα, όμως η πρώτη ημέρα του φεστιβάλ ματαιώθηκε λόγω μεγάλης ατμοσφαιρικής ρύπανσης. Έτσι, οι υπόλοιποι 30 τόνοι θα παρασκευαστούν βιομηχανικά.
Το κίμτσι συγκαταλέγεται από το 2013 στον κατάλογο Άυλης Πολιτιστικής Κληρονομιάς της UNESCO. Έκτοτε, δεκάδες χιλιάδες άνθρωποι έχουν συμμετάσχει στο ετήσιο τριήμερο φεστιβάλ κίμτσι που διεξάγεται στο κέντρο της πρωτεύουσας της Νότιας Κορέας.
