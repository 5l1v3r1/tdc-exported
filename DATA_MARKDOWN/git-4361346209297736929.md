
# 
        Van, aki első látásra beleszeret, van, aki már az unikornis-kávézó gondolatától is rosszul van - fotók
      

Published at: **2019-11-01T09:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/van-aki-elso-latasra-beleszeret-van-aki-mar-az-unikornis-kavezo-gondolatatol-is-rosszul-van-fotok/185639)

Az unikornisok virágkorát éljük: a mesebeli egyszarvúak olyan népszerűségnek örvendenek, hogy nem kerülhették el azt sem, hogy valaki tematikus kávézót szenteljen nekik. A Bangkokban található, szivárvány minden színében pompázó, plüssunikornisokkal és rózsaszín műanyag csillárokkal zsúfolásig megpakolt hely nemes egyszerűséggel az Unicorn Cafe névre hallgat, és bizony nagyon is komolyan veszi magát: ugyanis nem csak a környezet és a kiegészítők, de a felkínált ételek és italok is olyan színekben pompáznak, mintha egy megelevenedett Barbie-házban lennénk.
Mondanunk sem kell, a 2012 óta létező hely tökéletes Insta-fotók készítésére, bár az is igaz, hogy pillanatok alatt cukiság-túltengés alakulhat ki a vendégekben.
A babaház-hangulatnak egy komoly hátránya van: a kávézó szinte mindig tele van, így a sorban állás garantált. De legalább közben lehet fotózni...
