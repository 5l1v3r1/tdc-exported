
# Мінінфраструктури звільнило керівника найбільшого морського порту України

Published at: **2019-11-05T11:27:00+00:00**

Author: ****

Original: [ZIK.UA](https://zik.ua/news/2019/11/05/mininfrastruktury_zvilnylo_kerivnyka_naybilshogo_morskogo_portu_ukrainy_1683883)


        Наказом Міністерства інфраструктури звільнено з роботи виконувача обов’язків директора ДП «Морський торговельний порт «Южний» (17 квітня порт «Южний» було перейменовано у порт «Південний» - ред.) Анатолія Яблунівського.
      
Про це йдеться на сайті відомства. 
«4 листопада 2019 року наказом Міністерства інфраструктури звільнено з роботи виконуючого обов’язки директора ДП «Морський торговельний порт «Южний» Яблунівського Анатолія Миколайовича відповідно до пункту 2 частини першої статті 36 Кодексу законів про працю України», – йдеться у повідомленні.
Наказ підписано міністром інфраструктури Владиславом Криклієм.
Нагадаємо, Міністерство інфраструктури припинило повноваження Дмитра Чалого на посаді голови правління ПрАТ «Українське Дунайське Пароплавство», звільнивши його з роботи 8 жовтня 2019 року.
