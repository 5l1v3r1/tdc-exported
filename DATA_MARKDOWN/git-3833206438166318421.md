
# Бившата на доктор Енчев рискува с ново бизнес начинание

Published at: **2019-11-01T20:22:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Bivshata-na-doktor-Enchev-riskuva-s-novo-biznes-nachinanie-910439)

Теди Велинова стартира собствен бизнес като декоратор. Моделката планира да отвори агенция заедно със своя позната, която вече има опит в тази сфера. За финансовата част по реализирането на новия проект Теди щяла да разчита изцяло на бившия си мъж д-р Ангел Енчев.   
Още след раздялата пластичният хирург обещал да й помогне в стартирането на собствен бизнес. През 10-те години съвместно съжителство Енчев не й давал да работи. Заради застоя в кариерата си, Теди загубила голяма част от връзките си в бизнес средите. 
За да я компенсира, след раздялата Енчев й обещал солидна финансова подкрепа. Моделката пък отдавна мечтаела да си има собствена агенция за декорация на тържества. Самата тя лично организирала рождените дни на двете си деца през всичките години и смятала, че има талант в тази сфера. 
Припомняме, че Теди Велинова и Енчев съобщиха официално за раздялата си преди няколко месеца. Към момента причините са неясни, като според слуховете хирургът се влюбил в една от пациентките си, пише "Галерия".
