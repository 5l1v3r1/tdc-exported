
# ایتالیا شرکت هواپیمایی ماهان را تحریم کرد

Published at: **2019-11-02T09:40:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544007.html/%D8%A7%DB%8C%D8%AA%D8%A7%D9%84%DB%8C%D8%A7-%D8%B4%D8%B1%DA%A9%D8%AA-%D9%87%D9%88%D8%A7%D9%BE%DB%8C%D9%85%D8%A7%DB%8C%DB%8C-%D9%85%D8%A7%D9%87%D8%A7%D9%86-%D8%B1%D8%A7-%D8%AA%D8%AD%D8%B1%DB%8C%D9%85-%DA%A9%D8%B1%D8%AF)

یک روزنامه ایتالیایی روز جمعه از تصمیم دولت این کشور مبنی بر ممنوعیت پرواز یک شرکت هواپیمایی ایران به ایتالیا خبر داد.
به گزارش شبکه اطلاع رسانی راه دانا؛ به نقل از مهر، در پی سفر اخیر وزیر خارجه آمریکا به رم، یک روزنامه ایتالیایی روز جمعه از تصمیم دولت این کشور مبنی بر ممنوعیت پرواز یک شرکت هواپیمایی ایران به ایتالیا خبر داد.
بر اساس این گزارش، روزنامه ایتالیایی « LA STAMPA» (لا استامپا) گزارش داد که دولت ایتالیا مانند دیگر کشورهای اروپایی همچون فرانسه و آلمان تحت فشارهای آمریکا پرواز شرکت هواپیمایی ماهان به این کشور را ممنوع کرده است.   این روزنامه لغو مجوز پرواز شرکت هواپیمایی ماهان به ایتالیا را از جمله مهم‌ترین موضوعات مطرح در سفر اخیر «مایک پمپئو» وزیر خارجه آمریکا به این کشور طی ماه گذشته اعلام کرد.
