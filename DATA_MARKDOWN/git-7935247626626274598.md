
# Fırsatı kullanamadık

Published at: **2019-11-05T14:30:45+00:00**

Author: ****

Original: [OLAY](https://www.olay.com.tr/firsati-kullanamadik-214225h.htm)

TFF 1. Lig'in 10. haftasında sahasında Balıkesirspor'la 0-0 berabere kalan Bursaspor, bu sezon evinde ilk kez puan kaybı yaşadı. Evinde oynadığı maçlarda rakiplerinin korkulu rüyası olan yeşil beyazlılar, zorlu maçta önemli bir fırsatı da kullanamadı. Rakibini yenmesi halinde ikinci sıraya yerleşecek olan Timsah, golsüz biten maçın ardından 7. sıradan yukarı çıkamadı.

        EN İYİ BAŞLANGIÇ OLMADI
      
Bu sezon evindeki 4 maçı da kazanan ve Balıkesirspor karşısında galibiyete ulaşması halinde hem 1970-1971 sezonunun ardından evindeki en iyi sezon başlangıcını egale edecek olan Bursaspor, bu fırsatı da kullanamazken, bu sezon ilk kez bir maçta galibiyete ulaşamadı. Yeşil beyazlılar, ayrıca, 10. maçında ilk beraberliğini de aldı.
