
# 'สิระ-ปารีณา'เสียบกรรมาธิการป.ป.ช. ต่อกร'เสรีพิศุทธ์'

Published at: **2019-11-05T08:58:00+00:00**

Author: ****

Original: [เดลินิวส์](https://www.dailynews.co.th/politics/740113)


        “พปชร.”เตรียมส่ง “สิระ-ปารีณา” 2 ตัวท็อป สู้ “เสรีพิศุทธ์”ในกมธ.ป.ป.ช.  หลัง 2ส.ส.ขอลาออกอ้างเหตุผลอึดอัดใจ
      
เมื่อวันที่ 5 พ.ย. ที่พรรคพลังประชารัฐ มีการประชุมส.ส. เพื่อเตรียมความพร้อมในการเปิดประชุมสาผู้แทนราษฎร โดยมีนายสนธิรัตน์ สนธิจิรวงศ์ เลขาธิการพรรคพลังประชารัฐ ทำหน้าที่ประธานในที่ประชุม โดยมีส.ส.เข้าร่วมประชุมอย่างพร้อมเพรียงโดยช่วงหนึ่งของการประชุม มีส.ส.ได้หารือให้รัฐมนตรีได้สรุปมติการประชุมครม. ในแต่ละสัปดาห์ เพื่อให้ ส.ส. ได้รับทราบความคืบหน้า และจะได้ไปชี้แจงต่อประชาชน  ซึ่งนายสนธิรัตน์ ก็รับข้อเสนอเพื่อที่จะนำไปหารือต่อรัฐมนตรีของพรรคต่อไปทั้งนี้ก่อนเข้าสู่วาระการประชุม นายสิระ เจนจาคะ ส.ส.กทม. ได้ลุกขึ้นเสนอตัวขอสลับตำแหน่งในกรรมาธิการในสัดส่วนของกรรมาธิการแก้ไขปัญหาหนี้สิน สภาผู้แทนราษฎร  กับนายพยม  พรหมเพชร ส.ส.สงขลา  ที่จะขอลาออก จาก กรรมาธิการป้องกันและปราบปรามการทุริตและประพฤติมิชอบ(กมธ.ป.ป.ช.) สภาผู้แทนราษฎร  เนื่องจากอึดอัดใจในการทำหน้าที่ร่วมกับพล.ต.อ.เสรีพิศุทธ์ เตมียเวส ประธาน กมธ.  ขณะเดียวกันนายสิระ ได้เสนอชื่อของ น.ส.ปารีณา ไกรคุปต์ ส.ส.ราชบุรี ให้มาอยู่กมธ.ป.ป.ช. เช่นเดียวกัน เนื่องจากนายธนะสิทธิ์ โควสุรัตน์ ส.ส.อุบลราชธานี   จะขอลาออก โดยใช้เหตุผลเดียวกัน ซึ่งที่ประชุมอาจจะให้นายธนสิทธิ์ ไปอยู่ในชุด กมธ.การเศรษฐกิจ แทน.  
