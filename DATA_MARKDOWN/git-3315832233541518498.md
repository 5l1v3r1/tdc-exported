
# Andrei Năstase acuză fraude în procesul de votare: Am văzut o creștere dubioasă la Râșcani și Botanica

Published at: **2019-11-03T20:33:29+00:00**

Author: **Jurnal.md**

Original: [Jurnal.md](http://jurnal.md/ro/news/ff89b6e343205a64/andrei-nastase-acuza-fraude-in-procesul-de-votare-am-vazut-o-crestere-dubioasa-la-rascani-si-botanica.html?utm_source=RSS&utm_medium=RSS&utm_campaign=RSS)


        Candidatul blocului ACUM Platforma DA și PAS, Andrei Năstase, acuză fraude în procesul electoral.
      

        „Un asemenea rezultat, dacă rămâne final, îl suspectez că ar fi afectat”, a declarat Andrei Năstase.
      
„Aștept rezultatele finale, apoi vom cunoaște în detaliu. Am văzut o creștere dubioasă la Râșcani. Iată de ce vom face analizele corespunzătoare. Am văzut aceeași creștere la Botanica”, a declarat Andrei Năstase la TV8.
Candidatul blocului ACUM a adăugat că pe pacursul zilei de ieri în aceste sectoare s-a făcut agitație electorală.
„Ieri s-a ieșit în stradă, s-a făcut agitație electorală sub pretextul că a fost acolo ziua unui segment social. M-am așteptat la un rezultat de victorie”, a menționat Andrei Năstase.
„Data trecută cineva mi-a furat mandatul. Dacă s-a întâmplat și acum, dar prin mijloace mai sofisticate?”, a mai spus Năstase.
