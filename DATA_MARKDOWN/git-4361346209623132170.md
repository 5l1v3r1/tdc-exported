
# 
        Majka: egyszer majd fogjuk magunkat a családdal, és itt hagyunk csapot-papot
      

Published at: **2019-11-07T12:00:00+00:00**

Author: **Bors**

Original: [www.borsonline.hu](http://www.borsonline.hu/celeb/majka-egyszer-majd-fogjuk-magunkat-a-csaladdal-es-itt-hagyunk-csapot-papot/186083)

Majka nem mondott le legnagyobb álmáról, továbbra is azt tervezi, hogy Amerikába költözik a családjával.
Majka jövőjét Amerikában képzeli el. A hot! magazinnak elárulta, egyelőre arra gyűjt, hogy odakint is megfelelő életszínvonalon élhessenek majd családjával, de már alig várja, hogy az ottani kaszinókat látogassa és pókerezéssel keressen pénzt.
– Nem gondoltam meg magam Amerikát illetően, egyszer majd fogjuk magunkat a családdal, és itt hagyunk csapot-papot. Ahhoz azonban, hogy kint élhessünk, legalább olyan jó színvonalon, mint itthon, rengeteg pénz kell. Évek óta tudatosan gyűjtögetek az amerikai életre, de legalább ennyit kell még érte melózni – árulta el a lapnak.
