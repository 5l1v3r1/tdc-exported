
# Директора Інституту раку відсторонили від посади через хабарі

Published at: **2019-11-07T19:20:02+00:00**

Author: ****

Original: [Слово і Діло](https://www.slovoidilo.ua/2019/11/07/novyna/suspilstvo/dyrektora-instytutu-raku-vidstoronyly-posady-cherez-xabari)


        Олену Колеснік, директора Національного інституту раку, відсторонили від виконання її обов'язків з 8 листопада.
      
Про це повідомив на засіданні комітету з питань здоров'я нації заступник міністра Андрій Семиволос, пише УП. Колесник була відсторонена від посади на час перевірки. За словами Семиволоса, МОЗ буде ретельно стежити за Інститутом і проведе комплексну перевірку. Перевірка триватиме до кінця грудня, уточнив Семиволос. Нагадаємо, у вересні лікарів з Інституту раку затримали за хабарі. Медики вимагали від онкохворих пацієнтів до 70 тисяч гривень хабарів за видачу безкоштовних ліків, закуплених за державні кошти. У жовтні МОЗ опублікувало результати аудиту в Інституті раку.
Також відзначимо, 4 листопада в Києві лікаря-онколога затримали за отримання хабара.
Хочете обговорити цю новину? Долучайтеся до телеграм-чату CHORNA RADA
