
# У Харківській області зафіксовували новий випадок дифтерії

Published at: **2019-11-01T18:16:01+00:00**

Author: ****

Original: [Слово і Діло](https://www.slovoidilo.ua/2019/11/01/novyna/suspilstvo/xarkivskij-oblasti-zafiksovuvaly-novyj-vypadok-dyfteriyi)


        У Харківській області зафіксовано черговий випадок захворювання на дифтерію. Захворіла місцева мешканка.
      
Про це повідомляє пресслужба Центру громадського здоров'я МОЗ України в п'ятницю, 1 листопада.
«Сьогодні о 14:30 із Харківської області в Центр громадського здоров'я України надійшло екстрене повідомлення про бактеріологічне виділення нетоксігенного штаму дифтерійної палички у хворої на ангіну», - йдеться в повідомленні.
Відзначається, що пацієнтка перебуває у стаціонарі та отримує лікування антибіотиками.
«Сироватку не вводили в зв'язку із виділенням мікроорганізму, який не виробляє токсин», - додали в пресслужбі.
Крім того, епідеміологи обласного Центру здійснюють заходи за місцем проживання і роботи пацієнтки. Всього обстежено 27 осіб.
Раніше в МОЗ заявили про небезпеку епідемії дифтерії.
Також нагадаємо, в Раді нардепам робили щеплення від дифтерії.
Хочете обговорити цю новину? Долучайтеся до телеграм-чату CHORNA RADA
