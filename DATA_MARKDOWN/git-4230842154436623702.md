
# Ліверпуль може провести 2 матчі в один день на різних континентах

Published at: **2019-11-01T10:06:42+00:00**

Author: ****

Original: [ФАКТИ](https://fakty.com.ua/ua/sport/20191101-liverpul-mozhe-provesty-2-matchi-v-odyn-den-na-riznyh-kontynentah/)

Ліверпуль розпочав переговори з англійською футбольною лігою щодо зміни дати проведення матчу 1/4 фіналу Кубка ліги проти Астон Вілли.
В 1/8 фіналу Кубка англійської ліги Ліверпуль у драматичному протистоянні вибив з розіграшу лондонський Арсенал (5:5, пен. 5:4) та пробився до наступної стадії турніру.
Матчі чвертьфіналу заплановані на 17 та 18 грудня, однак за графіком Ліверпуля – 18 грудня червоні повинні зіграти у півфіналі клубного чемпіонату світу.
Зараз клуб та Ліга обговорюють варіант з перенесенням матчу команд на 8 січня (на цю дату у Кубку ліги заплановані перші матчі півфіналів). За умови, що у переможця чвертьфінальної пари не буде перегравань у Кубку Англії та він встигне провести обидві півфінальні зустрічі Кубка ліги до фіналу, який відбудеться 1 березня на Вемблі у Лондоні.
Читайте: Золотий м’яч 2019: хто отримає нагороду (ГОЛОСУВАННЯ)
Також обговорюється варіант, за яким Ліверпуль проведе обидва матчі (Астон Вілла та півфінал КЧС) в один день, використавши два різних склади. У грі Кубка ліги вийдуть на поле резервісти, а в Катарі на КЧС виступить основа.
Зазначається, що Ліверпуль тимчасово може розбити тренерський штаб – Клопп вирушить з основою у Катар, а один з його помічників залишиться керувати резервістами в Англії на матч проти Астон Вілли.
Раніше Факти ICTV писали, що Ліверпуль виграв судове засідання в компанії New Balance, яка нині є технічним спонсором клубу. Також у Ліверпуля зміниться спонсор з наступного сезону.
