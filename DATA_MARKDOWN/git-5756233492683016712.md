
# عربستان از بازگشت سفارتش به عدن خبر داد

Published at: **2019-11-06T09:42:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620150/%D8%B9%D8%B1%D8%A8%D8%B3%D8%AA%D8%A7%D9%86-%D8%A7%D8%B2-%D8%A8%D8%A7%D8%B2%DA%AF%D8%B4%D8%AA-%D8%B3%D9%81%D8%A7%D8%B1%D8%AA%D8%B4-%D8%A8%D9%87-%D8%B9%D8%AF%D9%86-%D8%AE%D8%A8%D8%B1-%D8%AF%D8%A7%D8%AF)


        سفیر عربستان در یمن از بازگشت سفارت این کشور به عدن پس از امضای توافق بین دولت مستعفی یمن و شورای انتقالی جنوب خبر داد.
      

        آفتاب‌‌نیوز :
      
به نقل از روسیا الیوم، «محمد آل جابر» سفیر عربستان در یمن از بازگشت سفارت این کشور به عدن پس از امضای توافق بین دولت مستعفی یمن و شورای انتقالی جنوب خبر داد.
گفتنی است که منابع خبری عصر سه شنبه از امضای توافق ریاض میان شورای انتقالی جنوبی و رئیس جمهور مستعفی یمن با نظارت ولیعهد سعودی و ابوظبی خبر دادند.
محمد بن سلمان قبل از امضای توافق مدعی شد: عربستان مایل به وحدت و ثبات یمن است. عربستان در راستای رفع مشکلات میان یمنی ها حرکت می کند. هدف اساسی پیروزی ملت یمن و مقابله با دخالت های خارجی در امور داخلی یمن است. عربستان به دنبال تحقق خواسته های ملت یمن و دست یابی به راه حل سیاسی است. توافق ریاض افقهای راهکار سیاسی را می گشاید.
