
# У Малі внаслідок нападу на військовий об’єкт загинули понад 50 солдатів

Published at: **2019-11-02T08:01:17+00:00**

Author: ****

Original: [ГЛАВКОМ](https://glavcom.ua/world/observe/u-mali-vnaslidok-napadu-na-vijskovij-ob-jekt-zaginuli-ponad-50-soldativ-637180.html)

Понад 50 солдатів були вбиті під час нападу на військовий об’єкт на сході Малі.
Надзвичайна подія сталася ввечері у п’ятницю, 1 листопада, у населеному пункті Інделімане у районі Менака, що недалеко від кордону з Нігером, пише DW.
Як повідомив у своєму Twitter міністр комунікацій Малі Йайа Сангаре, внаслідок цього «терористичного нападу» загинуло 53 військових та одна цивільна особа.
За інформацією агенції AFP, серед військовослужбовців внаслідок нападу є також зниклі безвісти.
Як поінформували згодом в збройних силах країни, наразі ситуація в районі нападу залишається контрольованою – з цією метою туди надіслали військове підкріплення, ведеться пошук нападників.
Як повідомлялося, у Малі внаслідок зіткнень між конкуруючими етнічними групами у ніч проти 10 червня загинули майже 100 осіб з етнічної групи догонів.
