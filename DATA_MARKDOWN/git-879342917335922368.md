
# НБУ зберіг прогноз інфляції на три роки

Published at: **2019-11-01T16:15:54+00:00**

Author: ****

Original: [Слово і Діло](https://www.slovoidilo.ua/2019/11/01/novyna/ekonomika/nbu-zberih-prohnoz-inflyacziyi-try-roky)


        НБУ опублікував щоквартальний інфляційний звіт за жовтень 2019 року, в якому зберіг прогноз інфляції на 2019-2021 роки і поліпшив оцінку зростання економіки України.
      
Про це повідомляє пресслужба регулятора.
«Інфляція знизиться до 6,3% до кінця цього року, на початку 2020 року увійде у цільовий діапазон (5% ± 1 в. п.) та досягне середньострокової цілі 5% наприкінці 2020 року. Водночас економіка України зростатиме на 3,5%-4% у 2019-2021 роках», - повідомили у НБУ.
Як вказано, прогноз інфляції залишився незмінним, якщо порівняти з липневою оцінкою.
«Завдяки послідовній монетарній політиці базова інфляція у 2020-21 роках уповільниться до 3,7–3,8%», - додали у регуляторі.
Зазначається, що збільшення цін на сирі продовольчі товари також буде помірним (у межах 3–4%), якщо не станеться значних шоків пропозиції. Водночас регульовані ціни зростатимуть відносно високими темпами (близько 10%) внаслідок подальшого приведення ставок акцизів на тютюнову та алкогольну продукцію до європейських рівнів.
Раніше у Нацбанку назвали чотири фактори зростання економіки.
Також у НБУ спрогнозували рівень інфляції на кінець року.
Хочете обговорити цю новину? Долучайтеся до телеграм-чату CHORNA RADA
