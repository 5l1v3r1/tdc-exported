
# Лацио матира Милан насред Джузепе Меаца и се доближи до лидерите в Серия А

Published at: **2019-11-03T23:48:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/italy/lacio-matira-milan-nasred-dzhuzepe-meaca-i-se-doblizhi-do-liderite-v-seriq-a-1391499.html)

Лацио победи Милан като гост с 1:2 в дербито от 11-ия кръг на италианската Серия А. Двата отбора вървяха към равенство почти до края на мача, но седем минути преди изтичането на редовните 90 минути Хоакин Кореа донесе пълния актив от три точки за своя отбор.
В 25-ата минута Чиро Имобиле матира отбраната на "росонерите", извеждайки Лацио напред в резултата. Само три минути по-късно обаче домакините стигнаха до изравнителен гол, а това се случи с помощта на Бастос, който си отбеляза автогол.
През втората част двата отбора продължиха да предлагат равностоен футбол, като ситуации не липсваха и пред двете врати. В крайна сметка "орлите" надхитриха своя съперник, реализирайки победен гол в 83-ата минута, благодарение на Хоакин Кореа.
По този начин Лацио се изкачи до четвъртото място в Серия А с актив от 21 точки, като е на само една от третия Рома и осем от лидера Ювентус. За Милан пък неубедиелните резултати продължават и под ръководствотон на Пиоли, като "росонерите" се намират в долната половина на таблицата с 13 пункта.
