
# Как да се подготвим за новата работна седмица?

Published at: **2019-11-04T05:00:00+00:00**

Author: **Дарена Найденова**

Original: [Dnes.bg](https://www.dnes.bg/mish-mash/2019/11/04/kak-da-se-podgotvim-za-novata-rabotna-sedmica.428244)

Неделя. Много от нас посрещат този ден със смесени чувства. Хем е почивен, хем обаче означава, че след 24 часа на хоризонта отново ще се покаже понеделник и трябва да тръгнем рано сутрин към офиса.
 Работната седмица започва, а тя е тооолкова дълга, че трудно можем да издържим до петък. Доста хора дори изпадат в лека форма на депресия, а други се изнервят допълнително с наближаването на понеделник. Според проучване, провело се сред 1000 работещи участници, 81% от тях са отговорили, че се чувстват доста по-неспокойни с напредването на неделните часове. Психолозите наричат това състояние „предчувстващо безпокойство“. Иначе казано – организмът знае, че му остават само няколко часа почивка и започва да се тревожи за следващите 5 дни. Две трети от изследваните споделили, че страдат от нередовен сън преди първия работен ден. Това състояние, както и безпокойството, се наблюдава при всички, дори и при тези, които твърдят, че обичат работата си. Учените обясняват този период с увеличаването на адреналин в организма, което задейства т.нар. рефлекс „fligth-or-fight“. При него дишането се учестява, а пулсът и кръвното налягане скачат изведнъж. Мозъкът започва да приема сигнали, сякаш тялото се намира в опасност и започва да освобождава кортизол – хормона на стреса. Кои са начините за най-добра подготовка за работната седмица, вижте в Tialoto.bg
