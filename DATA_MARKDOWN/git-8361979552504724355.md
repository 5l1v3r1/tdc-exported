
# Зарплати шахтарям і метро на Виноградар. Рада внесла зміни до держбюджету-2019

Published at: **2019-11-01T07:22:00+00:00**

Author: ****

Original: [НВ](https://nv.ua/ukr/biz/finance/metro-na-vinogradar-i-zarplati-shahtaryam-rada-vnesla-zmini-do-derzhbyudzhetu-2019-novini-ukrajini-50051010.html)

За проголосував 291 нардеп.
Законопроект, зокрема, збільшує ряд видатків:
• 1,0 млрд грн для виплати заробітної плати шахтарям та недопуску відключення шахт від електропостачання;
• 1,4 млрд грн для підвищення рівня грошового забезпечення військовослужбовців Держприкордонслужби, Служби безпеки, Національної гвардії, Головного управління розвідки Міноборони, Управління державної охорони до рівня виплат у Збройних Силах.
• 500 млн грн для резервного фонду на забезпечення ліквідації наслідків надзвичайних ситуацій у разі їх настання.
Крім цього, фінансування соціального захисту громадян, які постраждали внаслідок Чорнобильської катастрофи, збільшено на 354,6 млн грн, а фінансування заходів із соціальної, трудової та професійної реабілітації осіб з інвалідністю — на 787 млн грн.
В ході розгляду законопроекту нардепи також підтримали поправку, яка передбачає фінансування будівництва гілки метро до столичного житлового масиву Виноградар за рахунок державного бюджету.
Нагадаємо, Кабмін має намір до 3 листопада внести до Верховної Ради проект бюджету на 2020 рік до другого читання.
Читайте також:
