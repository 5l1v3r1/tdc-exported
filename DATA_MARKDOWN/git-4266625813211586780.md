
# США вимагають правосуддя у справі про вбивство Гандзюк

Published at: **2019-11-04T17:05:00+00:00**

Author: ****

Original: [ZIK.UA](https://zik.ua/news/2019/11/04/ssha_vymagayut_pravosuddya_u_spravi_pro_vbyvstvo_gandzyuk_1683429)


        Тимчасовий повірений у справах США Вільям Тейлор заявив, що у Вашингтоні вимагають правосуддя у розслідуванні справи про вбивство херсонської активістки Катерини Гандзюк.
      
Про це йдеться у відеозверненні Тейлора на сторінці посольства США в Україні в Twitter.
Зазначається, що Тейлор вшанував пам'ять Гандзюк, яка загинула 4 листопада 2018 року.
"Сьогодні ми з сумом згадуємо про річницю смерті Катерини Гандзюк, яка померла рік тому у цей день. Вона була справжньою жінкою великої відваги. Вона присвятила своє життя Україні. Ми вимагаємо правосуддя для Катерини та її сім'ї. Ми пам'ятаємо Катерину і працюємо для того, щоб Україна стала тією країною, заради якої вона поклала своє життя", – заявив дипломат. 
