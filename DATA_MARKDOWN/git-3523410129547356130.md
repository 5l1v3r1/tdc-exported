
# 
        ترامپ: کف جنگل را پاک کنید تا آتش سوزی نشود
      

Published at: **2019-11-03T21:02:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637900/%D8%AA%D8%B1%D8%A7%D9%85%D9%BE-%DA%A9%D9%81-%D8%AC%D9%86%DA%AF%D9%84-%D8%B1%D8%A7-%D9%BE%D8%A7%DA%A9-%DA%A9%D9%86%DB%8C%D8%AF-%D8%AA%D8%A7-%D8%A2%D8%AA%D8%B4-%D8%B3%D9%88%D8%B2%DB%8C-%D9%86%D8%B4%D9%88%D8%AF)

به گزارش بولتن نیوز، دونالد ترامپ رئیس جمهوری آمریکا امروز یکشنبه در پیامی توئیتری اعلام کرد: عملکرد «گوین نیوسام» فرماندار کالیفرنیا در حوزه مدیریت جنگل ها، وحشتناک بوده است.
رئیس جمهوری آمریکا در تلاش برای تحقیر یکی از دموکرات ها اینچنین ادامه داد: من از همان روز نخست که دیدار کردیم به او گفتم که صرف نظر از آنچه رؤسا و فعالان محیط زیست از او مطالبه می کنند، باید پوشش گیاهی جنگل ها را در ایالتش پاکسازی کند.
وی  درادامه نوشت: هر سال که آتش زبانه می کشد، اوضاع همان است و او دوباره سراغ دولت فدرال می آید و درخواست کمک مالی می کند. دیگر خبری از کمک نیست. فرماندار، خود را جمع کن؛ اما تیم های امداد ما به خوبی برای مهار این آتش سوزی های گسترده و زیاد همکاری می کنند!
ترامپ اضافه کرد: همچنین آب‌راه هایی که از شمال سرازیر می شوند و به شکل مضحکی بسته شده اند را باز کنید. نگذارید این آبها به اقیانوس آرام بریزد. این کار باید فورا صورت بگیرد. کالیفرنیا نیاز شدید به آب دارد و اکنون می توانید از آن برخودار شوید!
