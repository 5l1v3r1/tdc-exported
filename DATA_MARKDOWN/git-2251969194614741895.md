
# Per Antonio, Marco e Matteo: cerimonia dei vigili del fuoco in onore dei colleghi morti

Published at: **2019-11-07T13:12:36+00:00**

Author: **Giovanni De Franceschi**

Original: [Cronache Maceratesi](https://www.cronachemaceratesi.it/2019/11/07/per-antonio-marco-e-matteo-cerimonia-dei-vigili-del-fuoco-in-onore-dei-colleghi-morti/1322194/)

Condividi871TweetEmail871 Condivisioni
 
In memoria di Antonio, Marco e Matteo. Il comando provinciale dei vigili del fuoco di Macerata domani organizzerà una cerimonia per commemorare i tre colleghi morti nell’Alessandrino nella notte tra lunedì e martedì a seguito di un’esplosione in un cascina: Antonio Candido, 32 anni, Marco Triches, 38 e  Matteo Gastaldo, 46.  La cerimonia inizierà alle 10,30 con lo schieramento, in prossimità del cippo commemorativo all’interno della caserma in viale Indipendenza, del personale dei vigili del fuoco e delle rappresentanze dei vari corpi di polizia che vorranno intervenire e la deposizione di una corona benedetta dal parroco della chiesa di Santa Croce don Pier Andrea Giochi. La cerimonia terminerà alle 11 con il suono delle sirene degli automezzi dei vigili del fuoco sia nella sede centrale che nelle sedi distaccate del comando. Alla cerimonia è invitata tutta la cittadinanza.
