
# Brasile, Lula è libero: l’ex presidente è stato scarcerato

Published at: **2019-11-07T22:00:00+00:00**

Author: **Redazione online**

Original: [Corriere della Sera](https://www.corriere.it/esteri/19_novembre_08/brasile-l-ex-presidente-lula-va-stato-scarcerato-946d9a58-025e-11ea-9239-aaac9df492cd.shtml)

L'ex presidente del Brasile Luiz Inacio Lula da Silva è libero. La scarcerazione dell'ex leader, 74 anni, è avvenuta a seguito della decisione della giustizia federale di Paranà dopo 18 mesi di carcere: Lula e scontava infatti dall’aprile del 2018 una condanna a 8 anni e 10 mesi per corruzione e riciclaggio di denaro. Ad accogliere l'ex presidente, fuori dal carcere, una «marea rossa» di attivisti di sinistra.La sentenza segue la decisione della Corte Suprema brasiliana, che ha stabilito che le manette non possono scattare prima che siano stati espressi tutti i gradi di giudizio.Lula è ancora in attesa di un giudizio sulla condanna che lo ha portato in cella e che gli ha impedito di partecipare — pur da favorito — alle elezioni presidenziali del 2018, poi vinte da Bolsonaro.«Lula torna in libertà. Un grande presidente che ha combattuto contro la povertà e per il riscatto del popolo brasiliano», ha commentato su Twitter l’ex premier e prossimo commissario agli Affari economici della Commissione europea Paolo Gentiloni. Questo articolo è in aggiornamento
