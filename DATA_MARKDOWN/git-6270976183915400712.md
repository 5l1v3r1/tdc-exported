
# Зеленський створив раду з питань свободи слова та захисту журналістів

Published at: **2019-11-06T10:21:43+00:00**

Author: **Daria Trokhimovich**

Original: [Рубрика](https://rubryka.com/2019/11/06/zelenskyj-stvoryv-radu-z-pytan-svobody-slova-ta-zahystu-zhurnalistiv/)

Фото ReutersПрезидент Володимир Зеленський утворив раду з питань свободи слова та захисту журналістів як консультативно-дорадчий орган при президентові.
Указ президента №808.
Раду утворили “з метою забезпечення дотримання конституційного права на свободу слова, налагодження ефективної взаємодії державних органів, засобів масової інформації, інститутів громадянського суспільства, зокрема щодо запобігання перешкоджанню законній професійній діяльності журналістів”.
Указом Зеленського затверджуються положення про Раду та її персональний склад.
Президент також скасував укази 2016, 2017, 2018 років “Про Раду з питань захисту професійної діяльності журналістів та свободи слова”.
Основним завданням ради вказують “формування пропозицій щодо захисту інформпростору, забезпечення реалізації прав громадян на свободу слова та отримання об’єктивної, достовірної інформації, забезпечення гарантій законної професійної діяльності журналістів”.
Указ набирає чинності з дня його опублікування.
 
