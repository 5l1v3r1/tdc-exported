
# آماده‌باش امنیتی در لبنان در پی تهدیدی برای انفجار یک بانک

Published at: **2019-11-02T16:46:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619464/%D8%A2%D9%85%D8%A7%D8%AF%D9%87%E2%80%8C%D8%A8%D8%A7%D8%B4-%D8%A7%D9%85%D9%86%DB%8C%D8%AA%DB%8C-%D8%AF%D8%B1-%D9%84%D8%A8%D9%86%D8%A7%D9%86-%D8%AF%D8%B1-%D9%BE%DB%8C-%D8%AA%D9%87%D8%AF%DB%8C%D8%AF%DB%8C-%D8%A8%D8%B1%D8%A7%DB%8C-%D8%A7%D9%86%D9%81%D8%AC%D8%A7%D8%B1-%DB%8C%DA%A9-%D8%A8%D8%A7%D9%86%DA%A9)


        پس از اینکه برگه‌ای با مضمون تهدید به انفجار بانک "MEAB" در شهر صور واقع در جنوب لبنان پیدا شد، نیروهای امنیتی امروز (شنبه) ساختمان این بانک را محاصره کردند.
      

        آفتاب‌‌نیوز :
      
 رسانه ملی لبنان اعلام کرد، نیروهای امنیتی این کشور تحقیقات برای یافتن عاملان این اقدام را آغاز کرده‌اند.
به گزارش روسیا الیوم، در پی آغاز تظاهرات گسترده مردمی در اکثر مناطق لبنان و نیز بسته شدن مسیرها در این کشور، بانک‌های لبنان پس از حدود دو هفته تعطیلی، روز جمعه مجددا آغاز به کار کردند.
رئیس انجمن بانک‌های لبنان اعلام کرد، از زمان آغاز به کار مجدد بانک‌ها پس از دو هفته تعطیلی، بخش بانکی شاهد تحرکات غیرطبیعی در خصوص برداشت پول‌ها نبوده است.
