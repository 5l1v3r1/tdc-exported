
# کاهش 2.8 درصدی صادرات کالای تولیدی استان در شش ماه اول سال

Published at: **2019-11-05T16:02:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545163.html/%DA%A9%D8%A7%D9%87%D8%B4-2-8-%D8%AF%D8%B1%D8%B5%D8%AF%DB%8C-%D8%B5%D8%A7%D8%AF%D8%B1%D8%A7%D8%AA-%DA%A9%D8%A7%D9%84%D8%A7%DB%8C-%D8%AA%D9%88%D9%84%DB%8C%D8%AF%DB%8C-%D8%A7%D8%B3%D8%AA%D8%A7%D9%86-%D8%AF%D8%B1-%D8%B4%D8%B4-%D9%85%D8%A7%D9%87-%D8%A7%D9%88%D9%84-%D8%B3%D8%A7%D9%84)

رئیس اداره بازرگانی خارجی سازمان صنعت، معدن و تجارت استان قم با اشاره به اینکه تولید کالای داخلی وابسته به کالای خارجی و ارز است، گفت: در شش ماه حدودا 2.8 درصد وزنی و ارزشی 32 درصد کاهش داشته ایم و دلیل کاهش هم این است که قیمت های ارزش پایه های صادراتی کاهش پیدا کرده است.
به گزارش شبکه اطلاع رسانی راه دانا؛ مجتبی فرهادی در گفتگو با خبرنگار قم فردا با اشاره به آمار میزان صادرات شش ماه استان ، اظهار داشت:  برنامه ریزی برای صادرات استان داریم که در شش ماه از برنامه تعیین شده عقب نیستیم و در هفت ماه از برنامه تعیین شده جلوتر هم هستیم.وی ادامه داد: از نظر وزنی در شش ماه حدود دو درصد کاهش داشته ایم و در هفت ماه بالای 30 درصد جبران شده است .رئیس اداره بازرگانی خارجی سازمان صنعت، معدن و تجارت استان قم  با اشاره به آمار صادرات تولیدات استان قم، بیان داشت: در شش ماه حدودا 2.8 درصد وزنی و ارزشی 32 درصد کاهش داشته ایم و دلیل کاهش هم این است که قیمت های ارزش پایه های صادراتی کاهش پیدا کرده است مثلا کفش و دمپایی سال گذشته 4دلار وامسال دو دلار توسط گمرک محاسبه می شود.وی ادامه داد: مواد پلاستیکی،  محصولات فلزی، مفتول مسی، انواع حشره کش، ضد یخ و بالا برنده های عدد اوکتاین سوخت، فرآورده های غلات، ماشین آلات مکانیکی، الیاف مصنوعی، کشف و دمپایی، انواع چسب، آلومنیوم و ظروف آلومنیومی و فرش دست بافت به ترتیب بیشترین کالای صادراتی استان قم است.فرهادی با اشاره به کشورهای هدف، بیان داشت: عراق، هند، ترکیه ، افغانستان،امارات، پاکستان ،ازبکستان، آذربایجان، ویتنام،ارمنستان و چین جزء 11 کشور اول بازار هدف استان برای صادرات کالااست که این آمار توسط گمرک قم داده شده است.وی خاطرنشان کرد:  دلیل اینکه فرش در رتبه های آخر قرار دارد این است که عدد تولید و صادرات کالاهای دیگر  بالاتر است و اینکه کفش و دمپایی استان قم از پایانه های مرزی هم صادر می شود که این جز آمار استان قم محاسبه نمی شود.رئیس اداره بازرگانی خارجی سازمان صنعت، معدن و تجارت استان قم با اشاره به اینکه  بخش اعظمی از تولید وابسته به کالای وارداتی و ارز است، گفت: برای رونق صادرات باید تمرکز بر روی بازارهای بین المللی باشد که تاکنون چنین نبوده است.وی عنوان داشت: هر نوسانی که در بازار ارز رخ دهد در تولید  و در نهایت در صادرات  تاثیر گذار خواهد بود.انتهای پیام/
