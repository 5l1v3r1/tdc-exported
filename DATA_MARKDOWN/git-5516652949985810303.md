
# Βιωματικό σεμινάριο για εκπαιδευτικούς προσχολικής αγωγής με τίτλο “Το σχολείο που μας χωράει”

Published at: **2019-11-04T10:45:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425086/biwmatiko-seminario-gia-ekpaideytikoys-prosxolikhs-agwghs-me-titlo-to-sxoleio-poy-mas-xwraei)


        Το Κέντρο Πρόληψης «Δίοδος», στο πλαίσια των δράσεών του στη σχολική κοινότητα, πραγματοποιεί βιωματικό σεμινάριο 12 συναντήσεων που απευθύνεται σε εκπαιδευτικούς προσχολικής αγωγής, Α΄βάθμιας και Β΄βάθμιας εκπαίδευσης με τίτλο: «Το σχολείο που μας χωράει».
      
Στόχος του σεμιναρίου είναι η ευαισθητοποίηση και η ενδυνάμωση των εκπαιδευτικών στην πρόληψη των διακρίσεων και του αποκλεισμού με άξονα την ταυτότητα, τα χαρακτηριστικά – έκφραση φύλου και τον ερωτικό/σεξουαλικό προσανατολισμό.
Στη διάρκεια του σεμιναρίου τα μέλη της ομάδας θα έχουν την ευκαιρία να εργαστούν στις εξής θεματικές ενότητες.
1η θεματική ενότητα: Διαμορφώνοντας μια συστημική οπτική για την ταυτότητα.Σύνδεση ομάδας
Κατανόηση της έννοιας του πολυφωνικού εαυτού
Μελέτη των τριών πολιτιστικών οικοθεωριών (παραδοσιακή-μοντέρνα-μετανεωτερική συνθήκη) με στόχο την κατανόηση της αλλαγής του πολιτισμικού μοντέλου για την εφηβεία και τις αντιλήψεις για την ταυτότητα.
2η θεματική ενότητα: Εφηβεία- Το βίωμα της εφηβείας. Ανάγκες που αναδύονται.
3η θεματική ενότητα: Ευαισθητοποίηση σε ζητήματα που συνδέονται με τα στερεότυπα και τη διαφορετικότητα
4η θεματική ενότητα: Ευαισθητοποίηση σε θέματα ταυτότητας και έκφρασης φύλου, σεξουαλικού προσανατολισμού. Εισαγωγή στη σεξουαλική αγωγή.
5η θεματική ενότητα: Σύγχρονες μορφές οικογένειας. Οικογενειακές σχέσεις.
6η θεματική ενότητα: Το συμπεριληπτικό σχολείο.Το σεμινάριο θα ολοκληρωθεί σε 12 συναντήσεις διάρκειας 2,5 ωρών και θα ακολουθήσει μια συνάντηση follow-up. (Ανατροφοδότηση).
Οι συναντήσεις θα πραγματοποιούνται σε εβδομαδιαία βάση με πρώτη συνάντηση την Τρίτη 19 Νοεμβρίου και ώρα 17.30-20.00 στο χώρο της “ΔΙΟΔΟΥ” (Ερυθρού Σταυρού 37).Οι ημερομηνίες των υπόλοιπων συναντήσεων είναι οι εξής:
26 Νοεμβρίου, 3 , 10 , 17 Δεκεμβρίου 2019 και
14, 21, 28 Ιανουαρίου, 4, 11, 18, και 25 Φεβρουαρίου 2020.
Για το σχεδιασμό και την υλοποίηση της πιλοτικής δράσης, με τίτλο «Το σχολείο που μας χωράει», συνεργάστηκε το Κέντρο Εκπαίδευσης και Εποπτείας ΟΚΑΝΑ με: Τη Γενική Γραμματεία Ισότητας των Φύλων,
Το Πολύχρωμο σχολείο, (Εθελοντική Μη Κερδοσκοπική Συλλογικότητα Επιστημόνων), και τα Κ.Π. Ελληνικού-Αργυρούπολης, Αλίμου, Γλυφάδας (Παράρτημα Γλυφάδας) «ΚΕΠΡΑΓΕΑ», Δ. Κηφισιάς «Προνόη» - Δ. Αθηναίων «Αθηνά Υγεία» -«Παλλάς Αθηνά» και «Αθηνά Πρόμαχος», Δ. Χολαργού & Αγίας Παρασκευής «Αργώ», και την Υπεύθυνη Αγωγής υγείας της Δ/νσης Π.Ε. Β΄Αθήνας.Δηλώσεις συμμετοχής μέχρι 15 Νοεμβρίου στο τηλέφωνο 2241077205 ή στο μέηλ Diod187@otenet.gr
Το πρόγραμμα έχει λάβει έγκριση από το Ινστιτούτο Εκπαιδευτικής Πολιτικής.
Όλα τα προγράμματα της “Διόδου” παρέχονται δωρεάν.
