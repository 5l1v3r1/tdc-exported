
# ممنوعیت ورود کالاهای دارای معادل داخلی تصویب شد

Published at: **2019-11-02T14:59:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544192.html/%D9%85%D9%85%D9%86%D9%88%D8%B9%DB%8C%D8%AA-%D9%88%D8%B1%D9%88%D8%AF-%DA%A9%D8%A7%D9%84%D8%A7%D9%87%D8%A7%DB%8C-%D8%AF%D8%A7%D8%B1%D8%A7%DB%8C-%D9%85%D8%B9%D8%A7%D8%AF%D9%84-%D8%AF%D8%A7%D8%AE%D9%84%DB%8C-%D8%AA%D8%B5%D9%88%DB%8C%D8%A8-%D8%B4%D8%AF)

در جلسه شورای عالی هماهنگی اقتصادی ممنوعیت ورود کالاهایی که امکان تولید داخلی آنها و تأمین نیازهای بازار وجود دارد، تصویب شد.
به گزارش شبکه اطلاع رسانی راه دانا؛ چهل و یکمین جلسه شورای عالی هماهنگی اقتصادی سران سه قوه روز شنبه با حضور اعضاء و سران سه قوه تشکیل شد.
  در ادامه مباحث پیرامون اصلاحات ساختاری بودجه، رئیس سازمان برنامه و بودجه گزارشی از اقدامات صورت گرفته مطرح نمود.   سیاست‌های اصلاح ساختار نظام مالیاتی مبتنی بر افزایش پایه مالیاتی و نسبت آن با درآمد ناخالص ملی و تأمین منابع پایدار و جهت‌گیری‌های مالیاتی در حمایت از افزایش تولید و حمایت از اقشار کم درآمد، در این جلسه مورد بحث و بررسی قرار گرفت.   قائم مقام وزیر صنعت، معدن و تجارت در امور بازرگانی، در ادامه جلسه گزارشی از عملکرد این وزارتخانه در حوزه واردات و صادرات ارایه نمود و مقرر شد ورود کالاهایی که امکان تولید داخلی آن و تأمین نیازهای بازار وجود دارد، در حمایت از تولیدگران داخلی و افزایش اشتغال ممنوع شود.   انتهای پیام/
