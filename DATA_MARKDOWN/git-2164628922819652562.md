
# Тернополянка втратила 11 000 гривень, повіривши псевдобанкіру

Published at: **2019-11-01T13:37:00+00:00**

Author: ****

Original: [PRESS-ЦЕНТР](http://press-centr.com/ua/news/42577_Ternopolyanka-vtratila-11-000-hriven-povirivshi-psevdobankiru)

Не розголошувати даних банківських документів, в тому числі і карток, вкотре закликають краян правоохоронці. До співробітників Тернопільського відділу поліції із заявою звернулася 44-річна жителька обласного центру і повідомила, що з її банківської картки зникло 11 тисяч гривень. Зі слів потерпілої, їй напередодні зателефонував якийсь чоловік, представився співробітником фінансової установи і став переконувати, що є небезпека втратити заощадження. Аби убезпечити себе від такого ризику, жінка мала назвати код, що прийшов їй на телефон. Наслідок – втрачені кошти.Вирішується питання про внесення відомостей за даним фактом до Єдиного реєстру досудових розслідувань. Поліцейські вживають оперативних заходів, аби встановити особу шахрая.

        Фото ілюстративне
      
