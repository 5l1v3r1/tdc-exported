
# Prezydent Bayernu: płakałem w celi jak dziecko

Published at: **2019-11-02T12:31:00+00:00**

Author: ****

Original: [TVN24](https://eurosport.tvn24.pl/pilka-nozna,105/uli-hoeness-bayern-monachium-bundesliga-w-celi-plakalem-jak-dziecko,982340.html)

- Unikanie podatków było moim największym błędem. Bardzo tego żałuję. Krytyka, która na mnie spadła, była w pełni zasłużona – wyznał Hoeness, który 15 listopada ustąpi ze stanowiska.
Skazany został w marcu 2014 roku. Wkrótce po tym przestał pełnić funkcję prezydenta Bayernu i poddał się karze. W więzieniu Landsberg odsiedział połowę kary i został zwolniony. Czas ten odcisnął na Hoenessie głębokie piętno.
- Pewnego dnia w mojej celi znalazł się człowiek, który wkrótce miał wyjść na wolność. Powiedział, że nie wie, co teraz ma zrobić. Nie miał dokąd iść. To doświadczenie będzie ze mną już na zawsze – wyznał.
- Będąc w więzieniu otrzymywałem listy. Część z nich była tak wzruszająca, że płakałem w celi jak dziecko – dodał.
Za kilka dni Hoeness pożegna się z Bayernem. Jego miejsca 15 listopada zajmie Herbert Hainer.
- Jestem szczęśliwy z 49 lat spędzonych w tym klubie. Nie żałuję żadnego dnia. Zawdzięczam wszystko Bayernowi – zapewnił.
 
Autor: Kali / Źródło: eurosport.pl
