
# Актор зіграє одну з головних ролей у фільмі через 65 років після смерті

Published at: **2019-11-07T14:24:00+00:00**

Author: ****

Original: [DT.ua](https://dt.ua/CULTURE/aktor-zigraye-odnu-z-golovnih-roley-u-filmi-cherez-65-rokiv-pislya-smerti-328824_.html)

Американський актор Джемс Дін, який загинув в автокатастрофі у 1955 році у віці 24 років, "зіграє" в майбутньому фільмі, присвяченому проблемам В'єтнамської війни. Як повідомляє The Hollywood Reporter, для цього будуть використані справжні кадри і фотографії з актором.
Дін значиться в акторському складі фільму "У пошуках Джека". Творці картини отримали права на використання зображень актора у його родичів.
"У пошуках Джека" розповість про долю 10 тисяч військових собак, які були покинуті після закінчення війни у В'єтнамі. Дін зіграє в ньому Рогана, "другого за значущістю персонажа".
"Ми довго шукали ідеального актора на роль Рогана, який поєднує кілька складних рис характеру, і після місяців пошуків зупинилися на Джеймсі Діні", - заявив один з режисерів картини Антон Ернст.
Підписуйтесь на наш Telegram-канал з новинами технологій та культури.
 
