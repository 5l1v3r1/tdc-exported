
# جسد پیرزن مازندرانی مفقودی در سیل پیدا شد

Published at: **2019-11-05T12:12:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620009/%D8%AC%D8%B3%D8%AF-%D9%BE%DB%8C%D8%B1%D8%B2%D9%86-%D9%85%D8%A7%D8%B2%D9%86%D8%AF%D8%B1%D8%A7%D9%86%DB%8C-%D9%85%D9%81%D9%82%D9%88%D8%AF%DB%8C-%D8%AF%D8%B1-%D8%B3%DB%8C%D9%84-%D9%BE%DB%8C%D8%AF%D8%A7-%D8%B4%D8%AF)


        جسد پیرزنی که در سیل روز یکشنبه شهرستان گلوگاه در شرق مازندران مفقود شده بود، با تلاش امدادگران جمعیت هلال احمر صبح امروز سه‌شنبه پس از سه روز پیدا شد.
      

        آفتاب‌‌نیوز :
      
رئیس جمعیت هلال احمر شهرستان گلوگاه در مازندران گفت که جسد این بانوی ۶۲ ساله به نام " گلبانو مهدوی " پس از سه روز تجسس صبح امروز در حاشیه راه آهن که حدود ۶ کیلومتر با محل وقوع سیل فاصله دارد، پیدا شد.
سید علی اکبر موسوی زرینی افزود : هم اکنون جسد این بانوی گلوگاهی برای طی مراحل قانونی در اختیار پزشکی قانونی شهرستان قرار گرفت و پس از شناسایی تحویل خانواده اش خواهد شد.
سیل روز یکشنبه ۱۱ مهر ماه در شهرستان گلوگاه در شرق مازندران علاوه بر خسارت ۲۲۰ میلیارد ریالی به مزارع کشاورزی، به ۳۰ واحد مسکونی به بخشی از تاسیسات این شهرستان از جمله آب، برق و گاز نیز خسارت زد.
با وقوع سیل و تلاش امدادگران جمعیت هلال احمر هم اکنون وضعیت عادی به منطقه سیلزده شرق مازندران بازگشت و آب، برق و گاز این مناطق نیز برقرار است.
این دومین سیل مخرب در مازندران در کمتر از ۶ ماه گذشته است که این بار شرق استان را تحت تاثیر قرار داده است.
در سیل فروردین ماه سال جاری در مازندران پنج نفر کشته و حدود ۱۸ هزار میلیارد ریال به تاسیسات زیربنایی و واحدهای مسکونی و مزارع کشاورزی خسارت وارد شد.
