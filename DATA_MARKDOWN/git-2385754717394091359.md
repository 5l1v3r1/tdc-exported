
# Τέτοιο ξεκίνημα μόνο στην προ-Φέργκιουσον εποχή για τη Γιουνάιτεντ

Published at: **2019-11-03T09:48:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/football/595498/tetoio-ksekinima-mono-stin-profergkiouson-epoxi-gia-ti-giounaitent)

Το Σάββατο (2/11) η Μάντσεστερ Γιουνάιτεντ έχασε 1-0 τη Μπόρνμουθ για την 11η αγωνιστική της Premier League και μετρά πλέον 3 νίκες, 4 ισοπαλίες και 4 ήττες. Οι μόλις 13 βαθμοί την έχουν φέρει στη 10η θέση και παράλληλα έχουν δημιουργήσει αρνητικό ρεκόρ 33 ετών. Η τελευταία φορά που είχε τόσους λίγους βαθμούς ύστερα από 13 παιχνίδια στο πρωτάθλημα η Μάντσεστερ Γιουνάιτεντ ήταν τη σεζόν 1986-1987, πριν ακόμα την αναλάβει ο Άλεξ Φέργκιουσον. Τότε, με προπονητή τον Ρον Άτκινσον οι "κόκκινοι διάβολοι" είχαν μαζέψει 11 βαθμούς. Στις 6 Νοεμβρίου 1986 είχε απολυθεί ο Άτκινσον, με συνέπεια να προσληφθεί ο Φέργκιουσον και να "χτιστεί" ο μύθος του. Από εκεί και πέρα, τα μόλις 13 γκολ που έχει σημειώσει η Γιουνάιτεντ είναι τα λιγότερα από τη σεζόν 2004-2005 κι έπειτα. Οι τρεις νίκες σε αυτό το στάδιο είναι η χειρότερη επίδοση από το 1988-1989. Aπό: sport24.gr
