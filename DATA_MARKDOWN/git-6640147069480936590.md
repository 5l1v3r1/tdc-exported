
# The Elder Scrolls Online: parte la settimana gratuita

Published at: **2019-11-06T18:27:00+00:00**

Author: **Ivan Miralli**

Original: [Tom&#39;s Hardware](https://www.tomshw.it/videogioco/the-elder-scrolls-online-settimana-gratuita/)

Dopo mesi e mesi d’attesa, finalmente il nuovo DLC di The Elder Scrolls Online, Dragonhold, è finalmente disponibile per PlayStation 4, Xbox One e PC. In particolare The Dragonhold rappresenta l’epilogo della cosiddetta Stagione del Drago. Proprio in occasione del rilascio di questa nuova espansione, Bethesda ha concesso la possibilità a tutti i giocatori di provare gratuitamente per una settimana The Elder Scrolls Online.
L’espansione Dragonhold, in particolare, porta con sè nuove armi e nuovi equipaggiamenti,  oltre che quest completamente inedite che metteranno fine alle vicende della Stagione del Drago. Il DLC è disponibile ovviamente a tutti i giocatori abbonati a ESO Plus, o acquistabile separatamente direttamente dallo Store del gioco, al prezzo di 2000 Crown. Vi lasciamo nel frattempo al trailer della nuova espansione, augurandovi come sempre una buona visione.
