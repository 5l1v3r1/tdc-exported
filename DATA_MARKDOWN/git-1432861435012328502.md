
# Лаутаро Мартинес готов да си тръгне от Интер, знае къде иска да играе

Published at: **2019-11-01T20:53:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/italy/lautaro-martines-gotov-da-si-trygne-ot-inter-znae-kyde-iska-da-igrae-1390943.html)

Нападателят на Интер Лаутаро Мартинес е следен от редица европейски колоси след силните си изяви с "нерадзурите". Според Mundo Deportivo обаче той вече е избрал къде да продължи кариерата си и това е Барселона. 
Според изданието аржентинецът е много развълнуван от възможността да играе заедно със своя сънародник и идол Лео Меси. Това без съмнение е доста притеснителна новина за шефовете на "нерадзурите". По-рано се появи информация, че клубът в Милано води преговори за удължаване на договора с нападателя.
Настоящата му цена по клауза в договора е 100 милиона евро, като тя едва ли ще бъде проблем за каталунците, които вече търсят заместник на Луис Суарес. Манчестър Юнайтед също се интересува от услугите на аржентинеца, но е много малко вероятно да предпочете английския тим. А кои други нападатели са в списъка на Барселона вижте в този материал.
