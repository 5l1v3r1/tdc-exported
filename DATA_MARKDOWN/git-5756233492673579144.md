
# واکنش فدراسیون فوتبال به حواشی بازی پرسپولیس و ماشین‌سازی

Published at: **2019-11-01T15:01:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619223/%D9%88%D8%A7%DA%A9%D9%86%D8%B4-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D9%88%D8%AA%D8%A8%D8%A7%D9%84-%D8%A8%D9%87-%D8%AD%D9%88%D8%A7%D8%B4%DB%8C-%D8%A8%D8%A7%D8%B2%DB%8C-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%88-%D9%85%D8%A7%D8%B4%DB%8C%D9%86%E2%80%8C%D8%B3%D8%A7%D8%B2%DB%8C)


        فدراسیون فوتبال با انتشار پیامی ضمن محکومیت برخی اتفاقات رخ داده در دیدار پرسپولیس و ماشین سازی، از برخورد قاطع با خاطیان خبر داد.
      

        آفتاب‌‌نیوز :
      
براساس گزارش سایت رسمی فدراسیون فوتبال، در پیام منتشره آمده است:
«بدون شک، حفظ ارزش‌ها و شئون در ورزشگاه‌ها رکن رکینی برای آحاد جامعه و علاقه‌مندان ورزش است و همگان بر این موضوع تاکید و تصریح دارند.
شکی نیست هزاران جام زرین نمی‌تواند با قطره‌ای از مجاهدت‌ها، فداکاری‌ها و عزت پهلوانان واقعی ایران اسلامی در جنگ تحمیلی برابری کند‌.
از این رو، فدراسیون فوتبال ضمن ابراز تاسف و محکومیت اقدام معدودی در بی‌احترامی به خانواده معزز و محترم خطیبی که والده ارجمند دو شهید دفاع مقدس و رسول خطیبی که برادر آن دو شهید بزرگوار می‌باشد، بلافاصله پس از مسابقه شب گذشته پرونده مربوطه را در بالاترین سطح ارکان حقوقی و انضباطی فدراسیون باز کرده است و اقدام قاطعانه با عامل یا عوامل این اتفاق با هدف پاک‌سازی کامل فضای کلیه ورزشگاه‌ها به عمل خواهد آمد.»
