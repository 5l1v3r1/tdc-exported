
# Denní menu, 1.11.2019: Plíškovou uspěla v souboji s Halepovou, Veselý je v semifinále

Published at: **2019-11-01T00:00:00+00:00**

Author: ****

Original: [Tenisový svět](https://www.tenisovysvet.cz/article/detail/10601--denni-menu-1-11-2019-pliskovou-uspela-v-souboji-s-halepovou-vesely-je-v-semifinale)


        Karolína Plíšková si zahraje potřetí v řadě na Turnaji mistryň v semifinále! Česká tenisová jednička udolala Rumunku Halepovou a v sobotním semifinále vyzve Australanku Bartyovou. Jiří Veselý uspěl na challengeru v německém Eckentalu a počtvrté v této sezoně postoupil do semifinále. Na stejném místě hrál i Roman Jebavý, který pokračuje v cestě za obhajobu titulu a postoupil do finále.
      
Jebavý míří v Eckentalu za druhým titulemRoman Jebavý si zahraje společně s Nizozemcem Arendsem v německém Eckentalu po dvou letech znovu o titul! Česko-nizozemská dvojice vyhrála ve vyrovnaném semifinálovém souboji nad párem Bemelmans, Masur, když zvítězila 6:4, 3:6 a 10:7. Jebavý zároveň prolomil semifinálové prokletí, když před branami finále skončil desetkrát po sobě. Elitní český deblista si zahraje o druhý letošní turnajový vavřín.
Čtrnáctiletá Nosková je v semifináleTalentovaná Linda Nosková si zahraje premiérové semifinále na okruhu ITF! Čtrnáctiletá naděje českého tenisu uspěla na turnaji v portugalské Lousadě ve čtvrtfinálovém souboji, když porazila o dva roky starší Francouzku Aubane Drguetovou (1061.) po setech 3:6, 6:2 a 6:4. Její další soupeřkou bude Rumunka Roscaová.
Vrbenský si zahraje šesté letošní semifináleMichael Vrbenský (438.) přidal na turnaji v turecké Antalyi třetí výhru a postupuje pošesté v této sezoně do semifinále! Nasazená jednička místního turnaje udolala v třísetové bitvě domácího Yanki Erela (1081.) po dvou a půl hodinách po setech 6:4, 3:6 a 6:4. Devatenáctiletý český tenista tak může navázat na tři týdny starý triumf právě z Antalyie a vybojovat čtvrtou letošní singlovou trofej.
Pantůčková skrečovala čtvrtfináleMagdalena Pantůčková (627.) druhý singlový titul v řadě v turecké Antalyi nepřidá. Dvacetiletá tenistka musela skrečovat páteční čtvrtfinálový souboj s Ruskou Marií Tkačevovou (791.). Česká tenistka utkání vzdala za stavu 2:6 a 0:4 kvůli zdravotním problémům.
Turnaj mistryň, Šen-čen (ženy, CHN, 14 000 000 USD, tvrdý povrch, hala)Fialová skupinaKAROLÍNA PLÍŠKOVÁ (2.) – Simona Halepová (ROU, 5.) 6:0, 2:6, 6:4
Challenger Eckental (muži, GER, 46 600 EUR, koberec)Čtvrtfinále dvouhryJIŘÍ VESELÝ (119.) [7] – Botic Van De Zandschulp (NED, 211.) 3:6, 6:3, 6:4
Semifinále čtyřhryArends (NED), JEBAVÝ [1] – Bemelmans, Masur (BEL/GER) 6:4, 3:6, 10:7
Opava Indoor Open 2019 (muži, CZE, 15 000 USD, koberec)Čtvrtfinále dvouhryMattia Bellucci (ITA, 1233.) – DAVID POLJAK (515.) [8] 6:7(3), 2:6JAROSLAV POSPÍŠIL (730.) – Michal Dembek (POL, 630.) 4:6, 6:3, 6:4PETR NOUZA (564.) – PETR MICHNEV (1411.) 7:6(6), 7:5ROBIN STANĚK (769.) – MICHAL KONEČNÝ 6:4, 7:6(3)
Semifinále čtyřhryKOPŘIVA, POSPÍŠIL [1] – MICHNEV, POLJAK 3:6, 7:5, 10:7KRSTEV, STANĚK [4] – Lootsma (NED), NOUZA 2 [2] 6:3, 5:7, 7:10
Raiffeisen ITF Val Gardena, Ortisei (ženy, ITA, 15 000 USD, tvrdý povrch – hala)Finále čtyřhryGiovine, Marfutinovová (ITA/RUS) – HÁJKOVÁ, LABOUTKOVÁ 3:6, 6:3, 7:10
Lousada Indoor Open (ženy, POR, 15 000 USD, tvrdý povrch – hala)Čtvrtfinále dvouhryLINDA NOSKOVÁ (-) – Aubane Droguetová (FRA, 1061.) 3:6, 6:2, 6:4
GD Tennis Cup Series, Antalya (ženy, TUR, 15 000 USD, tvrdý povrch)Čtvrtfinále dvouhryMaria Tkačevová (RUS, 791.) – MAGDALÉNA PANTŮČKOVÁ (627.) [8] 6:2, 4:0 – skreč Pantůčková
GD Tennis Cup Series, Antalya (muži, TUR, 15 000 USD, antuka)Čtvrtfinále dvouhryMICHAEL VRBENSKÝ (438.) [1] – Yanki Erel (TUR, 1081.) [WC] 6:4, 3:6, 6:4
