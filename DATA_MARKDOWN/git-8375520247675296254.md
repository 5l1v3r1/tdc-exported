
# Samsung масово звільняє персонал у Китаї

Published at: **2019-11-05T13:00:19+00:00**

Author: ****

Original: [ГЛАВКОМ](https://glavcom.ua/world/hitech/samsung-masovo-zvilnyaje-personal-u-kitaji-637838.html)

Samsung China звільнить більше третини своїх співробітників. Одинадцять філій і відділень у Китаї будуть об’єднані в п’ять.
За повідомленням інсайдерів, вчора вдень відбулися збори з цього питання. На сьогодні компанія працює над планом звільнення, причому найбільше це торкнеться бізнесу мобільних телефонів.
Звільнення зачеплять персонал відділу продажів і маркетингу мобільних телефонів.
«Є й інші відділи, проте співробітники бізнесу мобільних телефонів стоять на першому місці в списку скорочень», – відзначило джерело.
У вересні цього року, після закриття останнього китайського заводу мобільних телефонів в Хуейчжоу південнокорейський виробник практично припинив виробництво мобільних телефонів в Китаї.
Згідно з попередніми повідомленнями південнокорейських ЗМІ, Samsung Electronics планує довірити щорічне виробництво близько 60 мільйонів телефонів серії Galaxy M і Galaxy A китайським збирачам.
У другій половині 2018 року мобільні телефони Samsung поліпшили показники на китайському ринку, проте через рік частка Samsung на місцевому ринку все ще знаходиться біля позначки 1%.
