
# El cerro de los dioses, amb participació de TV3, Premi del Jurat al Festival Internacional de Cinema Fantàstic de Castella i Lleó

Published at: **2019-11-04T15:05:33+00:00**

Author: **CCMA**

Original: [CCMA](https://www.ccma.cat/premsa/el-cerro-de-los-dioses-amb-participacio-de-tv3-premi-del-jurat-al-festival-internacional-de-cinema-fantastic-de-castella-i-lleo/nota-de-premsa/2960783/)

La vuitena edició del Festival Internacional de Cinema Fantàstic de Castella i Lleó, amb el lema "Terroríficament curts" es va celebrar del 28 d'octubre al 2 de novembre a Palència. Enguany, el Premi del Jurat va ser per al film "El cerro de los dioses", amb participació de TV3. El llargmetratge explica la història de la Paula, una directora de documentals que investiga una "influencer", una actriu en hores baixes i un director de cinema d'autor, a qui conviden a un petit poble per oferir les seves ànimes a un antic Deu i així aconseguir fama i èxit en les seves carreres.

        "El cerro de los dioses"
      
"El cerro de los dioses" és una reinterpretació del mite de Faust en el qual la Paula i el Pedro, una directora de documentals i el seu productor, investiguen diferents personatges famosos, d'entre els quals destaquen: Itziar Castro, Will Shephard i Pau Escobar, que han estat convidats a La Siega, una celebració d'un petit poble de Castella-la Manxa.
"El cerro de los dioses" és una coproducció de Begin Again Films i La Cima Producciones, amb la participació de TV3.

        Fitxa tècnica
      
Direcció i producció: Daniel M. CaneiroGuió: Daniel M. Caneiro i Borja FiguerolaIntèrprets: Paula Muñoz Rodríguez, Christian Caner, Itziar Castro, Will Shephard, José Corbacho, Raúl Arévalo, Patricia Montero, Dafnis Balduz, Melina Matthews, Alain Hernández, Jaume Ulled, Isabel Coixet, Macarena Gómez, Carmen Muga i Lluís Altés.

        tv3.cat/ficcioicinema
      
