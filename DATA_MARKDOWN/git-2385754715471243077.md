
# Λεμεσός:Άγνωστοι απέσπασαν χιλιάδες ευρώ από ενοικιάσεις με Air-bnb

Published at: **2019-11-04T20:52:00+00:00**

Author: **sigmalive**

Original: [SIGMALIVE](https://www.sigmalive.com/news/local/595721/lemesosagnostoi-apespasan-xiliades-euro-apo-enoikiaseis-me-airbnb)

Χιλιάδες ευρώ φέρεται να απέσπασαν άγνωστοι, από κύπριους πολίτες, οι οποίοι κατέβαλαν διαδικτυακά χρήματα για ενοικίαση ακινήτων με τη μέθοδο Air-bnb.
Το τελευταίο διάστημα έχουν καταγγελθεί έξι υποθέσεις στο ΤΑΕ Λεμεσού, με την τελευταία μόλις σήμερα, κατά την οποίαν πολίτης κατέβαλε χρηματικό ποσό 7 χιλιάδων ευρώ, μέσω διαδικτύου, για να διαπιστώσει αργότερα πως έπεσε θύμα απάτης.Η απάτη εντοπίζεται σε μήνυμα στο ηλεκτρονικό ταχυδρομείο, που παραπέμπει σε ιστοσελίδα που ομοιάζει με την επίσημη ιστοσελίδα της διαδικτυακής πλατφόρμας Air-bnb, όπου υπάρχουν καταχωρημένα ψεύτικα στοιχεία για ακίνητα προς ενοικίαση, στο εξωτερικό.Η Αστυνομία, δια του υπεύθυνου του ΤΑΕ Λεμεσού, Ιωάννη Σωτηριάδη, καλεί το κοινό να είναι ιδιαίτερα προσεκτικό στις διαδικτυακές συναλλαγές του.
*Εικόνα αρχείου
