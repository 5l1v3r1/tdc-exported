
# عرضه نفت سفید شرکت پخش فرآورده‌های نفتی در بورس انرژی

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696777/%D8%B9%D8%B1%D8%B6%D9%87-%D9%86%D9%81%D8%AA-%D8%B3%D9%81%DB%8C%D8%AF-%D8%B4%D8%B1%DA%A9%D8%AA-%D9%BE%D8%AE%D8%B4-%D9%81%D8%B1%D8%A2%D9%88%D8%B1%D8%AF%D9%87%E2%80%8C%D9%87%D8%A7%DB%8C-%D9%86%D9%81%D8%AA%DB%8C-%D8%AF%D8%B1-%D8%A8%D9%88%D8%B1%D8%B3-%D8%A7%D9%86%D8%B1%DA%98%DB%8C)

رینگ بین‌الملل بورس انرژی ایران امروز (دوشنبه)‌ میزبان عرضه نفت سفید شرکت ملی پخش فرآورده‌های نفتی ایران خواهد بود.
به گزارش بورس انرژی، رینگ داخلی این بورس امروز (دوشنبه) شاهد عرضه کالاهای اکستراکت نفت سپاهان، آیزوریسایکل و حلال ۴۰۲ پالایش نفت اصفهان و حلال ۴۰۲ پالایش نفت بندرعباس است و گاز مایع شرکت نفت ستاره خلیج‌فارس و نفت سفید شرکت ملی پخش فرآورده‌های نفتی ایران در رینگ بین‌الملل عرضه می‌شود.
روز یکشنبه (۱۲ آبان‌ماه) کالاهای آیزوریسایکل و حلال ۴۰۲ پالایش نفت تبریز، حلال ۴۰۰، حلال ۴۰۲، حلال ۴۰۶ و حلال ۴۱۰ پالایش نفت اصفهان، حلال ۴۰۴ عمده، نفتای سبک و نفتای سنگین تصفیه‌نشده عمده پالایش نفت شیراز، سی‌اس‌او پالایش نفت شازند، سی‌او و نفتای سبک پالایش نفت آبادان و میعانات گازی پالایش گاز ایلام در رینگ داخلی و رافینت پتروشیمی بیستون در رینگ بین‌الملل بازار فیزیکی بورس انرژی ایران معامله شد.
در این روز بیش از ۳۱.۷۶۶ تن فرآورده هیدروکربوری به ارزش بیش از ۱.۵۶۱ میلیارد و ۷۳ میلیون ریال در بازار فیزیکی بورس انرژی ایران دادوستد شد.
