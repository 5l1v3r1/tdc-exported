
# ’காவலர்கள் பணிக்குத் திரும்ப வேண்டும்’ டெல்லி சிறப்பு ஆணையர் வேண்டுகோள்

Published at: **2019-11-05T00:00:00+00:00**

Author: ****

Original: [Dailythnathi.com](https://www.dailythanthi.com/News/India/2019/11/05193813/Special-Commissioner-of-Police-Delhi-RS-Krishnia-I.vpf)

புதுடெல்லி,டெல்லியில் உள்ள திஸ் ஹசாரி கோர்ட்டில் கடந்த சனிக்கிழமை, போலீசாருக்கும், வக்கீல்களுக்கும் இடையே மோதல் வெடித்தது. இதில், 20-க்கு மேற்பட்டோர் காயமடைந்தனர். வாகனங்களுக்கு தீவைக்கப்பட்டன. போலீசார் மீது வழக்கறிஞர்கள் நடத்திய தாக்குதலை கண்டிக்கும் விதமாக டெல்லி காவல்துறை தலைமையகத்தில் போலீசார் கடந்த 7 மணி நேரத்திற்கும் மேலாக போராட்டத்தில் ஈடுபட்டு வருகின்றனர்.
இந்நிலையில் டெல்லி சிறப்பு ஆணையர் கிருஷ்ணியா செய்தியாளர்கள் சந்திப்பில் கூறியதாவது:-போராட்டத்தில் ஈடுபட்டு வரும் காவலர்கள் உடனடியாக பணிக்கு திரும்ப வேண்டும். வழக்கறிஞர்களுடனான மோதலில் காயமடைந்த காவலர்கள் குடும்பத்திற்கு ரூ.25,000 வழங்கப்படும்.  காவலர்களை தாக்கிய வழக்கறிஞர்களுக்கு எதிராக எப்ஐஆர் பதிவு செய்யப்பட்டுள்ளது. வழக்கறிஞர்கள் தாக்கியது குறித்து தொடர்ந்து விசாரணை நடைபெறும்.இவ்வாறு அவர் கூறினார்.
