
# Троє людей загинули у лобовому зіткненні на Львівщині

Published at: **2019-11-06T08:37:01+00:00**

Author: ****

Original: [ФАКТИ](https://fakty.com.ua/ua/proisshestvija/20191106-troye-lyudej-zagynuly-u-lobovomu-zitknenni-na-lvivshhyni/)

В Радехівському районі Львівської області поліцейські розслідують обставини загибелі трьох людей внаслідок ДТП.
На автодорозі Львів-Луцьк між селами Сабанівка та Стоянів у Радехівському районі сталася дорожньо-транспортна пригода, унаслідок якої загинули три людини.
Зіткнулись Škoda Rapid, якою керував 32-річний мешканець міста Луцьк, та Citroën C-Crosser, за кермом якого перебував 30-річний житель одного з сіл Кам’янка-Бузького району.

        Читайте: 
        Викинуло з машини: двоє людей загинуло у ДТП на Великій окружній у Києві
      
Унаслідок зіткнення водій та двоє пасажирів Škoda померли на місці події. Інший водій з травмами госпіталізований до лікарні.
За цим фактом відкрито кримінальне провадження за порушення правил безпеки дорожнього руху. Санкція статті передбачає покарання – позбавлення волі на строк від п’яти до десяти років з позбавленням права керувати транспортними засобами на строк до трьох років.
До речі, у Бердичеві Житомирської області на перехресті зіткнулися Renault і Fiat. У результаті пасажири отримали легкі травми, а немовля завдяки автокріслу взагалі не постраждало.
