
# Duljaj se vraća u Partizan

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/fudbal/vesti/duljaj-se-vraca-u-partizan/341278)

Nedostaje igrača za trku na dva fronta, ali bar će stručni štab Partizana biti jak kao crna zemlja. Sportski žurnal piše da će, nakon što je Albert Nađ preuzeo ulogu Teleoptikovog trenera, u stručni štab Sava Miloševića vrlo verovatno biti uključen još jedan legendarni igrač crno-belih Igor Duljaj!
Nije još sve dogovoreno, ali prema Žurnalovim informacijama vrlo je blizu, jer je Duljaj više nego zainteresovan da se posle 15 godina vrati u Srbiju. U Ukrajini je već ispekao i trenerski zanat, pošto je po završetku igračke karijere pomogao Paolu Fonseki, a zatim radio i sa mladim Šahtjorovim timom.
U međuvremenu je završio i PRO licencu, ima ime, autoritet, a još je tokom igračke karijere važio za veoma inteligentnog fudbalera na terenu. Savo Milošević je već napravio dobar posao u Humskoj – na stranu sad poneki prvenstveni kiks zbog tanke klupe – a još kad bi stigao i Duljaj... Imalo bi se šta naučiti.
Još samo da uprava obavi svoj deo posla i kad je teren u pitanju. Jer svima je jasno da crno-belima treba duža klupa.

        Pogledajte novu epizodu serije Ekipizza...
      
