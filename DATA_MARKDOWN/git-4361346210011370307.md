
# 
        Kínos: Neve miatt perelték be Katy Perry-t
      

Published at: **2019-11-01T07:00:00+00:00**

Author: **Bors**

Original: [www.borsonline.hu](http://www.borsonline.hu/celeb/kinos-neve-miatt-pereltek-be-katy-perry-t/185641)


        Neve miatt kell majd bíróságra járnia az énekesnőnek. 
        Neve miatt kell majd bíróságra járnia az énekesnőnek.
      
Egy ausztrál divattervező, Katie Perry beperelte a zenei díjak százait beseprő és lemezek millióit eladó Katy Perry-t, méghozzá a neve miatt.
A két Perry-nek már 2009-ben is volt dolga egymással. Akkor az énekesnő próbálta megakadályozni, hogy a divattervező levédethesse a nevét. A szupersztár ügyvédei végül visszavonulót fújtak, így Katie Perry neve márkanév lett.
A divattervező Perry eddig jól elvolt névrokonával, mivel nem zavarták egymás köreit, azonban az énekesnő az utóbbi időben már a divat világába is betört - és ruháit Ausztráliában is elkezdték árulni. Ez vette rá Katie Perry-t a lépésre, amit valódi Dávid-Góliát harcnak nevez.
“Eddig tehetetlen voltam. Az emberek küldözgették a fotókat a ruháiról, de sem a jogi, sem az anyagi hátterem nem volt meg ahhoz, hogy bármit is tegyek” - magyarázta az ausztrál Katie, akit a saját baráti köre is igyekezett lebeszélni az egyenlőtlen jogi küzdelemről. “A barátaim figyelmeztettek, hogy ne csináljam, de példával akarok szolgálni a gyermekeim számára.”
Az énekesnő Katy Perry egész biztosan nem örül, hogy újra bíróságra kell járnia, ugyanis épp a közelmúltban vesztett több mint félmillió dollárt, miután a bíróság kimondta, hogy 2013-as Dark Horse című slágere egy Flame nevű rapper öt évvel korábbi dalából lett lopva.
Arról nem is beszélve, hogy Katy Perry nem is ezen a néven kezdte popkarrierjét. Első lemezét még Katy Hudson néven adta ki, ám változtatott a művésznevén, hogy ne keverjék össze a Golden Globe-díjas színésznő Kate Hudsonnal.
