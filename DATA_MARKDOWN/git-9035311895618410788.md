
# Türkiye ve Katar 'stratejik ortaklığa' gitmeyi planlıyor

Published at: **2019-11-07T16:38:50+00:00**

Author: **Euronews **

Original: [euronews](https://tr.euronews.com/2019/11/07/turkiye-ve-katar-kapsaml-stratejik-ortakliga-gitmek-icin-hazirlaniyor)

Türkiye ve Katar son yıllarda geliştirdikleri yakın işbirliği kapsamında “kapsamlı stratejik ortaklığa” gitmek için hazırlanıyor.
Katar Dışişleri Bakanlığı, Doha’da iki ülke yetkileri arasında düzenlenen yüksek stratejik komite toplantısında bu yönde bir karar alındığını açıkladı.
Bu arada resmi bir ziyaret için Türkiye’de bulunan Katar Genelkurmay Başkanı Korgeneral Ganim bin Şahin el-Ganim, Genelkurmay Başkanı Orgeneral Yaşar Güler tarafından Ankara’da kabul edildi.
Ganim bin Şahin el-Ganim, dün Milli Savunma Bakanı Hulusi Akar tarafından kabul edilmişti. Görüşmede savunma ve güvenlik ile ikili iş birliği konularında görüş alışverişinde bulunulmuştu.
Suudi Arabistan, Birleşik Arap Emirlikleri (BAE), Bahreyn ve Mısır'ın 5 Haziran 2017'de Katar ile tüm diplomatik ilişkilerini kesmeleri ve ekonomik abluka uygulamaları Körfez bölgesinde krize yol açmıştı. Türkiye, bu krizde Katar’ın yanında yer almıştı.
