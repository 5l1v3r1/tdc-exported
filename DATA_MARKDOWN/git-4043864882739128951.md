
# Журналіст Бабченко виїхав з України: Пацан сказав, пацан зробив

Published at: **2019-11-03T11:15:00+00:00**

Author: ****

Original: [Українська правда](https://www.pravda.com.ua/news/2019/11/3/7230854/)

Російський журналіст Аркадій Бабченко, "вбивство" якого у травні 2018 року в Києві інсценувала СБУ, заявив, що виїхав з України до Ізраїлю.
Джерело: пост Бабченка в Facebook
Дослівно: ""Якщо Україна вибере "кандидата Х" - ​​я зараз без персоналій, я про загальну тенденцію в країні – я наступного ж дня починаю запуск процесу "я звалюю"". Рівно півроку тому написано... Я сказав. Я зробив".
"Усі ці півроку у мене в коментарях слиною захлиналися – Бабченко, ми вибрали Зеленського, звалюй, як обіцяв. Ну, ось. Пацан сказав, пацан зробив. Портнов приїхав – Бабченко поїхав".
"А сидіти і гадати, почнеться чи не почнеться в рамках нової концепції "мир-дружба-жвачка" обмін екстрадиціями – це без мене. Я поки за парканчиком постою".
Деталі: У коментарях до посту Бабченко повідомив, що виїхав до Ізраїлю і що збирається повернутися в Україну в майбутньому.
"Три години льоту, і я в Києві", "Я повернуся. Це тимчасова евакуація", "Зе – поки що мій президент. Україна – моя країна. І я жити збираюся саме в ній", – пише він.

        
          Знати більше: 
        
        
          
            Рік після "вбивства" Бабченка: що відомо про слідство і підозрюваних
          
        
      

        
          
            Хто "вбивав" Бабченка: Кілер, організатор та замовник
          
        
      

        
          
            47 на гачку. Хто потрапив у "тривожний список" СБУ
          
        
      
Передісторія:
