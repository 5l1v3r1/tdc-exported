
# 18-jarige met wapen en drugs verzet zich bij arrestatie

Published at: **2019-11-04T08:09:00+00:00**

Author: ****

Original: [omroep flevoland](https://www.omroepflevoland.nl/nieuws/175510/18-jarige-met-wapen-en-drugs-verzet-zich-bij-arrestatie)


        De politie heeft zondag in Emmeloord een 18-jarige man opgepakt die wapens en drugs bij zich had.
      
De politie reageerde op een melding dat iemand rondliep met een mes in zijn handen. Agenten spraken de verdachte aan, maar die luisterde niet. Toen de agenten hem wilden aanhouden, verzette hij zich. In de worsteling die volgde verloor de man pakjes hard- en softdrugs.
Tijdens de fouillering werden nog meer drugs gevonden. Ook bleek de man een boksbeugel bij zich te hebben. De politie vond bij het verdere onderzoek ook het mes en een vuurwapen.
WhatsApp ons!Heb jij een tip of opmerking? Stuur ons een bericht op 06 - 52 52 4891 of stuur een mail: rtv@omroepflevoland.nl!
