
# BMW z ilegalci in otrokom bežal pred slovenskimi policisti

Published at: **2019-11-05T11:44:00+00:00**

Author: **T. V.**

Original: [Slovenske novice](https://www.slovenskenovice.si/kronika/doma/clanek/bmw-z-ilegalci-in-otrokom-bezal-pred-slovenskimi-policisti-245763)

BAZOVICA – V soboto malo pred 13. uro so policisti zapeljali za vozilom BMW z nemškimi registrskimi oznakami, ki ni ustavilo na semaforju na Kozini. BMW je pospešil proti Italiji, slovenski policisti pa so skladno s sporazumom o čezmejnem zasledovanju zapeljali za njim in o tem obvestili italijanske kolege.V Bazovici je pobeglega voznika zaneslo in je trčil v osebni avto. Policisti so na prijeli voznika in sopotnico, oba državljana Iraka in z urejenim statusom v Nemčiji. V vozilu sta bila še dva ilegalna migranta, prav tako državljana Iraka, in otrok. Oba ilegalna migranta ter ženska in otrok so bili odpeljani v bolnišnico v Trstu, postopek pa so prevzeli italijanski varnostni organi.
