
# Έρχεται νέο κύμα πλειστηριασμών: 200.000 ακίνητα κινδυνεύουν να βγουν στο σφυρί

Published at: **2019-11-04T11:58:00+00:00**

Author: ****

Original: [enikos.gr](http://www.enikos.gr/economy/682182/erchetai-neo-kyma-pleistiriasmon-200000-akinita-kindyneyoun-na-vg)

Σε πλήρη απελευθέρωση των πλειστηριασμών, χωρίς προστασία, με χιλιάδες οικογένειες να χάνουν τα σπίτια τους, οδηγείται η ελληνική αγορά. Οι ρυθμίσεις τελειώνουν, η πλατφόρμα για την προστασία της πρώτης κατοικίας κλείνει στο τέλος του έτους και οι τράπεζες που ετοιμάζουν μπαράζ πλειστηριασμών, προσπαθούν να απεντάξουν χιλιάδες αιτούντες προστασία από τον νόμο Κατσέλη.
Όμως, το πρόβλημα σύμφωνα με την Kontranews, είναι πολύ μεγαλύτερο. Οι ανησυχίες για το ιδιωτικό χρέος παραμένουν, καθώς βαραίνει υπέρμετρα νοικοκυριά και επιχειρήσεις. Χρέη σε εφορία, ταμεία, τράπεζες αλλά και μεταξύ ιδιωτών που εκτιμώνται άνω των 240 δισ. ευρώ και φρενάρουν τις αναπτυξιακές δυνάμεις της ελληνικής αγοράς.
Οι 120 δόσεις έχουν κλείσει, οι τράπεζες προχωρούν σε ρεκόρ πλειστηριασμών ακόμη και μικρών κατοικιών, ενώ παράλληλα μπαίνει στην "πρέσα" των ελεγκτών και ο νόμος Κατσέλη.
Τα νούμερα τρομάζουν τους οφειλέτες. Το δ' τρίμηνο του 2019 είναι προγραμματισμένοι να γίνουν 6.425 πλειστηριασμοί. Μετά την άτυπη παύση των εκλογών και του Δεκαπενταύγουστου, οι πλειστηριασμοί επέστρεψαν και οι τράπεζες έχουν αρχίσει να αυξάνουν τους ρυθμούς τους. Χαρακτηριστικά είναι τα στοιχεία του Σεπτεμβρίου που είχαν προγραμματιστεί 3.195 πλειστηριασμοί ακινήτων. 18% περισσότεροι από τον Σεπτέμβριο του 2018.
Η κατάσταση αναμένεται να επιδεινωθεί με τραπεζικά στελέχη να εκτιμούν κορύφωση στην αρχή της επόμενης χρονιάς. Δεδομένου ότι πλέον δεν υπάρχει προστασία, στο σφυρί βγαίνουν και μικρές περιουσίες, ακίνητα με αξία από 30.000 ευρώ. Τέλος στοιχεία που είδαν το φως της δημοσιότητας, θέλουν έως τον Δεκέμβριο να έχουν προγραμματιστεί πάνω από 12.000 πλειστηριασμοί από τις τράπεζες, που εκτιμούν ότι μόνο τα στεγαστικά που σε καθυστέρηση ξεπερνούν τα 350.000. Στην επικίνδυνη ζώνη, βρίσκονται περίπου 200.000 υποθηκευμένες κατοικίες. Τα μισά από αυτά κινδυνεύουν να πέσουν στον πλειστηριασμό για δάνεια που το σημερινό τους υπόλοιπο είναι περίπου 100.000 ευρώ.
