
# 
        انتصاب پنجمین کفیل وزارت امنیت داخلی آمریکا
      

Published at: **2019-11-02T14:03:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637489/%D8%A7%D9%86%D8%AA%D8%B5%D8%A7%D8%A8-%D9%BE%D9%86%D8%AC%D9%85%DB%8C%D9%86-%DA%A9%D9%81%DB%8C%D9%84-%D9%88%D8%B2%D8%A7%D8%B1%D8%AA-%D8%A7%D9%85%D9%86%DB%8C%D8%AA-%D8%AF%D8%A7%D8%AE%D9%84%DB%8C-%D8%A2%D9%85%D8%B1%DB%8C%DA%A9%D8%A7)

به گزارش بولتن نیوز، به نقل از نیویورک تایمز، چاد ولف، پنجمین فردی است که در دولت ترامپ به عنوان کفیل تازه وزارت امنیت داخلی آمریکا معرفی می‌شود.
ولف در زمان کریستین نیلسن، رئیس کارکنان دفتر وی بود تا زمانی که ترامپ کوین مک آلینان را به جای وی گمارد. مک آلینان نیز ماه گذشته اعلام کرد از سمت خود کناره گیری می‌کند.
به نوشته این روزنامه، تغییرات پی در پی در وزارت امنیت داخلی آمریکا از آشفتگی این وزارتخانه حکایت دارد که پس از حملات یازده سپتامبر برای حفظ امنیت کشور ایجاد شد. وزارت امنیت داخلی آمریکا از ماه آوریل که نیلسن کنار رفت هیچ سرپرستی که از طرف سنا تایید شده باشد، نداشته است.
