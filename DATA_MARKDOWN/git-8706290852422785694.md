
# Πράσινο φως από τον Ερντογάν για πέντε γεωτρήσεις το 2020

Published at: **2019-11-04T21:34:00+00:00**

Author: ****

Original: [enikos.gr](http://www.enikos.gr/international/682290/prasino-fos-apo-ton-erntogan-gia-pente-geotriseis-to-2020)

Το πρόγραμμα γεωτρήσεων της Τουρκίας μέσα στο 2020 ενέκρινε ο πρόεδρος της χώρας Ταγίπ Ερντογάν. Σ' αυτό περιλαμβάνονται πέντε γεωτρήσεις για πετρέλαιο και φυσικό αέριο σε περιοχές και της κατεχόμενης Κύπρου, σύμφωνα με την επίσημη εφημερίδα της Τουρκίας.
Στόχος του προγράμματος είναι να συνεχιστούν οι δισδιάστατες έρευνες 3 χιλιάδων χλμ. και τρισδιάστατες έρευνες 20 χιλιάδων 707 χλμ.
Αναφέρεται ακόμη ότι για το 2020 προβλέπεται να γίνει δημόσια επένδυση στον τομέα της ενέργειας ύψους 13 δισ. 864 εκατομμυρίων τουρκικών λιρών. Με αυτά τα δεδομένα ο τομέας της ενέργειας θα είναι ο δεύτερος μετά τον τομέα της συγκοινωνίας στον οποίο θα γίνουν οι μεγαλύτερες επενδύσεις.
Στην επίσημη εφημερίδα της Τουρκίας αναφέρεται επίσης ότι στόχος είναι ο πρώτος πυρηνικός αντιδραστήρας στο Άκουγιου να δραστηριοποιηθεί το 2023 και οι υπόλοιποι έως το τέλος του 2026.
Πηγή: ΑΠΕ-ΜΠΕ
