
# Fitch για Ελλάδα : Δύσκολη, αλλά όχι ακατόρθωτη η αναβάθμιση της οικονομίας – Οι 4 παράγοντες

Published at: **2019-11-05T11:15:56+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/finance/fitch-gia-ellada-dyskoli-alla-oxi-akatorthoti-i-anavathmisi-tis-oikonomias-oi-4-paragontes/)

Τους τέσσερις παράγοντες που θα κρίνουν την αναβάθμιση της ελληνικής οικονομίας προσδιόρισε ο Μισέλ Ναπολιτάνο, επικεφαλής κρατικών αξιολογήσεων Δυτικής Ευρώπης του οίκου Fitch Ratings, μιλώντας στο συνέδριο του Economist στη Λευκωσία.
«Αυτό που συνήθως λέμε είναι πως είναι δύσκολο, αλλά όχι ακατόρθωτο» σημείωσε, προσδιορίζοντας έναν χρονικό ορίζοντα 18 μηνών.

        Διαβάστε ακόμη : Πειρατεία σε τάνκερ - Στο «κόκκινο» η αγωνία για τον 20χρονο Έλληνα – Πού βρίσκονται οι όμηροι
      
Σύμφωνα με τον κ. Μισέλ Ναπολιτάνο η Ελλάδα είναι η μόνη χώρα της Δυτικής Ευρώπης της οποίας η αξιολόγηση παραμένει κάτω από την επενδυτική βαθμίδα.
Η αναβάθμιση σε επενδυτική βαθμίδα όμως είναι πολύ δύσκολη, αλλά όχι ακατόρθωτη, ανέφερε ο Ναπολιτάνο εξηγώντας οτι κατά τον οίκο Fitch Ratings αυτό θα εξαρτηθεί από τέσσερις παράγοντες:
α)Σταθερό πολιτικό περιβάλλον
β)Επενδύσεις που θα βοηθήσουν την ανάπτυξη
γ) Αλλαγή μείγματος δημοσιονομικής πολιτικής, με διατήρηση των πρωτογενών πλεονασμάτων αλλά μείωση της φορολογίας
δ) Βελτίωση της ποιότητας του ενεργητικού των τραπεζών.
Όπως ανέφερε ο κ. Ναπολιτάνο ο οίκος Fitch θα αποτιμήσει πολύ προσεκτικά το νέο σχέδιο αντιμετώπισης των μη εξυπηρετούμενων δανείων (NPEs) των ελληνικών τραπεζών, τον «Ηρακλή», αν και κατ’ αρχήν είναι προς τη σωστή κατεύθυνση.

        ΥΠΟΙΚ: Βελτιώσεις του πλαισίου προστασίας της κύριας κατοικίας
      
