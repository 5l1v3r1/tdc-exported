
# Ελληνικό Δημόσιο: Δανείστηκε και πάλι με αρνητικό επιτόκιο

Published at: **2019-11-06T16:57:14+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/finance/elliniko-dimosio-daneistike-kai-pali-me-arnitiko-epitokio/)

Με αρνητικό επιτόκιο δανείστηκε για δεύτερη φορά σήμερα το ελληνικό δημόσιο κατά τη δημοπρασία εντόκων γραμματίων τρίμηνης διάρκειας.
Η απόδοση διαμορφώθηκε στο -0,08% έναντι -0,02% κατά την προηγούμενη δημοπρασία εντόκων γραμματίων τρίμηνης διάρκειας, ενώ αντλήθηκε το ποσό των 487,5 εκατομμυρίων ευρώ, όπως προκύπτει από τα στοιχεία που ανακοίνωσε ο Οργανισμός Διαχείρισης Δημοσίου Χρέους.

        Διαβάστε ακόμη: Τσιάρας - Ανοιχτό το ενδεχόμενο γενίκευσης σε όλο τον ιδιωτικό τομέα της άρσης της αυτεπάγγελτης δίωξης
      
Το ύψος των προσφορών ανήλθε σε 1,209 δισ. ευρώ και υπερκάλυψε κατά 3,22 φορές το δημοπρατούμενο ποσό.
Η σημερινή δημοπρασία αποτυπώνει εκ νέου το ιδιαίτερα θετικό κλίμα που επικρατεί στις αγορές για τους τίτλους του ελληνικού δημοσίου, όπως άλλωστε δείχνει και η μεγάλη πτώση των αποδόσεων των δεκαετών ομολόγων.

        Σπουδαία εκδήλωση της Alter Ego στα Γιάννενα για τις «Μεγάλες Σχολές των Ιωαννίνων και τον Ηπειρώτικο Ευεργετισμό»
      
