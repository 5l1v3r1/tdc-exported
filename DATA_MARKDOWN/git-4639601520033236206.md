
# ΕΒΖ : Εν αναμονή των υπογραφών για την εκμίσθωση των εργοστασίων

Published at: **2019-11-05T12:11:27+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/finance/evz-en-anamoni-ton-ypografon-gia-tin-ekmisthosi-ton-ergostasion/)

Θέμα χρόνου είναι η εκμίσθωση των εργοστασίων της Ελληνικής Βιομηχανίας Ζάχαρης (ΕΒΖ) στο Πλατύ Ημαθίας και στις Σέρρες στην Τράπεζα Κεντρικής Μακεδονίας, η οποία στη συνέχεια θα τα υπομισθώσει στη Royal Sugar.
Σύμφωνα με πληροφορίες εκτός απροόπτου θα «πέσουν» σήμερα οι υπογραφές μεταξύ της Τράπεζας Πειραιώς και της ΕΒΖ για να ανοίξει ο δρόμος για την εκμίσθωση δύο παραγωγικών μονάδων της εταιρείας.

        Διαβάστε ακόμη : Πειρατεία σε τάνκερ - Στο «κόκκινο» η αγωνία για τον 20χρονο Έλληνα – Πού βρίσκονται οι όμηροι
      
Πρόκειται για τις παραγωγικές μονάδες στο Πλατύ Ημαθίας και στις Σέρρες οι οποίες θα εκμισθωθούν με βάση άλλες πηγές στην εταιρεία Royal Sugar, η οποία οφείλει στην ΕΒΖ 1,5 εκατ. ευρώ και η ανάκτηση της απαίτησης εκκρεμεί δικαστικά.
Το τίμημα για τη μίσθωση των δύο εργοστασίων για δύο έτη από 400.000 ευρώ που ήταν με βάση την αρχική πρόσκληση έχει υποχωρήσει στις 210.000 ευρώ σύμφωνα με άλλες πληροφορίες.
Εκτός από την Royal Sugar ενδιαφέρον για τα συγκεκριμένα εργοστάσια είχαν εκδηλώσει η «Innovation Brain» και η Συνεταιριστική Τράπεζα Κεντρικής Μακεδονίας.

        Τι επιδιώκει, γιατί ανησυχεί ο Κώστας Καραμανλής
      
