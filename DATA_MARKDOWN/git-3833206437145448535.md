
# 100 Кила стана писател, издаде автобиография

Published at: **2019-11-05T10:55:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/100-Kila-stana-pisatel-izdade-avtobiografiya-911309)

Българският рапър 100 кила издаде автобиография, а първата му книга носи заглавието "Свободен". Изливане на спомени един след друг - така започна разказа за своята автобиография Явор Янакиев, както е истинското име на 100 кила.
През смях разказва за една от главите в книгата, която е озаглавена "Правех страшни бели". Живеел на квартира в София и решил, че иска декоративно прасе. Не бил много запознат с породата, затова се обадил и го поръчал... от свинеферма във Враца.
В книгата феновете на рапъра могат да разберат за трънливия му път към успеха. Избира заглавието "Свободен", защото така се чувства в работата си. Няма продуценти и издатели - няма и ограничения, твърди музикантът пред Bulgaria ON AIR.
През годините обаче е разбрал силата на влиянието си върху младото поколение, затова текстовете на песните му са с много по-умерено съдържание. Посланието, което отправя към читателите, е да не си слагат бариери, защото всеки може да бъде такъв, какъвто поиска.
