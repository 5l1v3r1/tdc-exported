
# Демонстранти опитаха да попречат на интервю на Вучич

Published at: **2019-11-06T09:43:00+00:00**

Author: **Елка Василева**

Original: [Dnes.bg](https://www.dnes.bg/balkani/2019/11/06/demonstranti-opitaha-da-poprechat-na-interviu-na-vuchich.428709)

Сръбският президент Александър Вучич се наложи да използва вчера страничен вход, за да влезе в сградата на обществената телевизия, тъй като главният бе блокиран от демонстранти, съобщи Ройтерс.Около 200 поддръжници на опозицията се събраха час преди началото на интервю на Вучич за телевизия РТС. Протестиращите блокираха централния вход и скандираха "Вучич, крадец!".Те го обвиняват, че режисира медийните си изяви и не позволява да му се задават трудни въпроси. Президентът отрича тези твърдения, пише БТА.Наложи се полицията да се намеси, за да предотврати сблъсък между протестиращите и група от около 100 поддръжници на Вучич.Президентът публикува снимка в Instragram от телевизионното студио и каза, че е влязъл през страничен вход. "Искам да благодаря на всички за подкрепата", написа той. 
