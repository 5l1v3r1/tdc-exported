
# Taken Minister Ollongren tot na kerstreces overgenomen

Published at: **2019-11-01T13:01:32+00:00**

Author: ****

Original: [Blik op nieuws](https://www.blikopnieuws.nl/nieuws/277374/taken-minister-ollongren-tot-na-kerstreces-overgenomen.html)

Den Haag - Om dat het herstel van Minister Ollongren van Binnenlandse Zaken na een operatie aan haar bijholtes langer duurt dan verwacht vanwege een bijkomende medische complicatie, draagt zij tot en met het kerstreces haar taken over. Dit heeft het ministerie van Binnenlandse Zaken vrijdag bekendgemaakt. 'Zij richt zich daarom volledig op haar behandeling en het herstel. Haar taken worden overgenomen', aldus het ministerie.
Den Haag - Om dat het herstel van Minister Ollongren van Binnenlandse Zaken na een operatie aan haar bijholtes langer duurt dan verwacht vanwege een bijkomende medische complicatie, draagt zij tot en met het kerstreces haar taken over. Dit heeft het ministerie van Binnenlandse Zaken vrijdag bekendgemaakt. 'Zij richt zich daarom volledig op haar behandeling en het herstel. Haar taken worden overgenomen', aldus het ministerie.
Staatssecretaris Knops van Binnenlandse Zaken en Koninkrijksrelaties neemt als minister van Binnenlandse Zaken en Koninkrijksrelaties een deel van haar portefeuilles over. Naast zijn huidige verantwoordelijkheden wordt hij verantwoordelijk voor democratie en bestuur, financiën en de regio’s, bouwen en energie en de versterkingsoperatie Groningen. Ook neemt hij de Rijksdienst en de Algemene Bestuursdienst over.
Minister Koolmees van Sociale Zaken en Werkgelegenheid wordt waarnemend vicepremier en neemt de taken die hieruit voortkomen in zijn geheel over. Minister Bijleveld van Defensie wordt tevens minister voor de Algemene Inlichtingen- en Veiligheidsdienst (AIVD). Stientje van Veldhoven neemt als minister voor Milieu en Wonen de dossiers wonen, ruimtelijke ordening en de omgevingswet waar. 
