
# Συναγερμός στην ΕΛ.ΑΣ. για 4.000 τζιχαντιστές με ευρωπαϊκά διαβατήρια

Published at: ****

Author: ****

Original: [CNN.gr](https://www.cnn.gr/news/ellada/story/196103/synagermos-stin-el-as-gia-4-000-tzixantistes-me-eyropaika-diavatiria)

Newsroom, CNN Greece 20:30 , 03 November 2019
Οι εξελίξεις στη βόρεια Συρία, ύστερα από την τουρκική εισβολή και τη διάλυση των κουρδικών δυνάµεων που µάχονταν κατά του ISIS, έχει προκαλέσει νέο κύµα ανησυχίας στην Ευρώπη.
Ευρωπαίοι αξιωματούχοι ανησυχούν ότι οι εξελίξεις στη βόρεια Συρία, μετά την τουρκική εισβολή, μπορεί να οδηγήσουν μαχητές του Ισλαμικού Κράτους, οι οποίοι είναι υπήκοοι χωρών της Ευρωπαϊκής Ένωσης, στο να επιχειρήσουν να επιστρέψουν στην Ευρώπη.
Όπως εξηγούν στο «Έθνος της Κυριακής» στελέχη του υπουργείου Προστασίας του Πολίτη, η ανησυχία των Ευρωπαίων έχει εκφραστεί επανειληµµένα προς τους αρµόδιους Έλληνες αξιωµατούχους κι αυτό διότι η Ελλάδα ίσως είναι ένας από τους μεταβατικούς σταθμούς που θα μπορούσαν να χρησιμοποιήσουν οι τζιχαντιστές.
Οι ίδιες πηγές ενημέρωσης εξηγούν την ιδιαιτερότητα της κατάστασης και τον νευραλγικό ρόλο της χώρας µας:
Στην περίπτωση που ένας τζιχαντιστής ταξιδέψει από τη χώρα µας σε άλλη χώρα της ΕΕ, πιθανότατα να µην περάσει ξανά από διαβατηριακό έλεγχο, όπως προβλέπεται από τη συνθήκη του Σένγκεν. 
Μέχρι στιγµής στις λίστες των ευρωπαϊκών Αρχών υπάρχουν περίπου 4.000 ονόµατα µαχητών µε ευρωπαϊκά διαβατήρια, τα οποία σε περίπτωση που χρησιµοποιηθούν σε οποιοδήποτε σηµείο ελέγχου θα «χτυπήσουν» στα ηλεκτρονικά συστήµατα και θα σηµάνει συναγερµός.
Σηµειώνεται, ωστόσο, ότι ο «επαναπατρισµός» τους δεν συνεπάγεται απαραίτητα τροµοκρατική δράση. Επί παραδείγµατι, ίσως κάποιοι να αποφασίσουν την «κατάπαυση του πυρός». Επίσης, δεν θεωρείται δεδοµένο ότι όλοι οι Ευρωπαίοι τζιχαντιστές που θα θελήσουν να γυρίσουν πίσω θα διέλθουν από τη χώρα µας.
Τα κλιµάκια της Αντιτροµοκρατικής και της ΕΥΠ, πάντως, έχουν ενισχυθεί σε προσωπικό εδώ και αρκετούς µήνες, προκειµένου να ενταθούν οι έλεγχοι υπόπτων για τροµοκρατία, σύμφωνα με το Έθνος της Κυριακής. 
Στόχος είναι να εντοπιστούν άτοµα που µπορεί να εισέλθουν στη χώρα είτε µε πλαστά διαβατήρια είτε µε «ελλιπή» ταξιδιωτικά έγγραφα. Για την τελευταία περίπτωση υπάρχει φόβος δήλωσης ψευδών στοιχείων και έτσι οι αστυνοµικοί δείχνουν µεγαλύτερη προσοχή.

        Διαβάστε επίσης
      
