
# Бив об авто і виривав волосся: на Полтавщині чоловік жорстоко “виховував” екс-дружину (18+)

Published at: **2019-11-05T13:02:11+00:00**

Author: ****

Original: [ФАКТИ](https://fakty.com.ua/ua/proisshestvija/20191105-byv-ob-avto-i-vyryvav-volossya-na-poltavshhyni-cholovik-zhorstoko-vyhovuvav-eks-druzhynu/?utm_source=telegram&utm_medium=social&utm_campaign=live)

У селі Козельщина, що на Полтавщині, чоловік жорстоко побив колишню дружину на очах трирічної доньки.
У Полтавській області відпочинок на природі для 30-річної Юлії перетворився на криваве побиття. Того дня колишнє подружжя поїхало відпочивати на пікнік разом із друзями. Все було добре, аж доки компанія не зібралася роз’їжджатися. У машині захмелілий чоловік став дорікати екс-дружині. А щоб Юлія краще зрозуміла його претензії, почав бити жінку. Все це відбувалося на очах трирічної доньки.
Після цього він привіз її до квартири та знову почав знущатися над бідолашною.
І все це жахіття знову ж таки на очах у доньки. Знущання з Юлії тривали аж до ранку. Врешті-решт жінка змогла вирватися до сусідки та попрохати про допомогу.

        Читайте: 
        Спалили в печі. На Житомирщині батьки після вбивства доньки отримували соцвиплати
      
Жінка хоче захистити від неадеквата дитину, адже Олександр вимагає побачень із донькою, на які він поки що має законне право.
Юлія написала заяву до поліції і нині правоохоронці з’ясовують всі обставини.
Та навіть у разі доведення вини 32-річному Олександрові загрожує незначне покарання – максимум арешт на півроку.
