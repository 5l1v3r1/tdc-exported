
# آغاز اکران «مطرب» از چهارشنبه

Published at: **2019-11-04T11:27:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619818/%D8%A2%D8%BA%D8%A7%D8%B2-%D8%A7%DA%A9%D8%B1%D8%A7%D9%86-%D9%85%D8%B7%D8%B1%D8%A8-%D8%A7%D8%B2-%DA%86%D9%87%D8%A7%D8%B1%D8%B4%D9%86%D8%A8%D9%87)


        اکران فیلم «مطرب» به کارگردانی مصطفی کیایی از چهارشنبه، ۱۵ آبان‌ماه، آغاز می‌شود.
      

        آفتاب‌‌نیوز :
      
طبق پیگیری‌ها از پخش‌کننده فیلم (فیلمیران)، این فیلم که قرار بود از چهارشنبه هفته گذشته، هشتم آبان‌ماه، اکران خود را آغاز کند، با برطرف شدن مشکلاتش، از چهارشنبه این هفته، ۱۵ آبان، و پس از اذان مغرب، اکرانش را آغاز می‌کند.
ششم آبان‌ماه روابط عمومی پخش فیلمیران در اطلاعیه‌ای اعلام کرد که «اکران این فیلم به دلایل فنی یک هفته به تعویق افتاد و ان‌شاءالله با برطرف شدن مشکلات فنی اکران آن آغاز خواهد شد.»
مطرب یک کمدی اجتماعی است که به چند دهه از زندگی خواننده‌ای می‌پردازد که نقش آن را پرویز پرستویی بازی می‌کند.
در «مطرب» پرویز پرستویی، الناز شاکردوست، مهران احمدی، حسین امیدی، امین مقدم و محسن کیایی به ایفای نقش می‌پردازند. مصطفی کیایی نویسنده فیلم‌نامه، حسین جلیلی مدیر فیلمبرداری، مهدی موسوی طراح صحنه و لباس، عباس عباسی طراح گریم، امیرنوبخت صدابردار، سجاد رحیمی مدیر تولید و محمد ابراهیمی مدیر تدارکات این فیلم هستند.
