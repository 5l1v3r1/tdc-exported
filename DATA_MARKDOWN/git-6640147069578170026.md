
# TonyTony Chopper: la recensione della figure di Banpresto

Published at: **2019-11-05T14:24:00+00:00**

Author: **Alex Enuncio**

Original: [Tom&#39;s Hardware](https://www.tomshw.it/culturapop/ttonytony-chopper-la-recensione-della-figure-di-banpresto/)

Banpresto presenta TonyTony Chopper, uno dei tanti personaggi principali dell’ormai celebre One Piece, manga/anime di genere shonen che da molti anni sta spopolando in Giappone e Oltreoceano. La statica in questione è una riproduzione in PVC della linea dedicata chiamata “King of Artist” prodotta da Banpresto.
La confezione appare molto semplice e di medie dimensioni. Sulla parte frontale possiamo vedere da subito un primo piano del personaggio che viene poi replicato in altre angolazioni anche nelle altre tre facciate. All’interno, protetto da del cartoncino e buste di plastica è contenuto il personaggio smontato.
La statua è realizzata completamente in plastica, ed è composta da pochi pezzi da assemblare più un piccolo supporto per la stabilità della figure una volta messa in verticale. Questa uscita come anche le precedenti non ha accessori aggiuntivi o effetti che possono arricchire il prodotto in questione. Il corpo principale di Chopper è formato da cinque pezzi: 2 braccia, 2 corna e il corpo principale restante che è un pezzo unico. Nella confezione è presente un supporto trasparente dove è possibile fissare la statuetta ed esporla in tutta sicurezza.
Partiamo dalla pittura del prodotto realizzata davvero ottimamente, sopratutto visto che Chopper è una renna e l’effetto del pelo è fatto molto bene risultando realizzato in più colori in modo da farlo sembrare vivo. I pantaloni hanno una tinta blu con delle sfumature realizzati con diverse piegature in modo da farli risultare reali. Il volto di Chopper è stato riprodotto perfettamente senza lasciare nulla al caso, assolutamente fedele alla controparte animata in tutto e per tutto anche l’anello nel corno della renna non è stato trascurato con tanto di effetto borchie.
La statua di TonyTony Chopper risulta essere un prodotto di qualità, adatto sicuramente a chi ama il personaggio della serie di One Piece e intende collezionare i vari protagonisti della serie, caratterizzata da una buona dimensione (23,5 cm), ottimo prezzo e discreti materiali, che sono delle caratteristiche importanti per ogni collezionista alle prime armi.
