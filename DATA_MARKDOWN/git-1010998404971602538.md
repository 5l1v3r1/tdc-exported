
# Две жертви и големи щети след бурята Амели във Франция, Италия и Испания

Published at: **2019-11-05T16:57:00+00:00**

Author: ****

Original: [bTV Новините](https://btvnovinite.bg/svetut/dve-zhertvi-i-golemi-shteti-sled-burjata-ameli-vav-francija-italija-i-ispanija.html)

Бурята "Амели" взе втора жертва. Жена е починала при свлачище в Ница. Природната стихия донесе проливни дъждове във Франция, Испания и Италия. Стотици домове са разрушени, хиляди хора останаха без ток. На някои места скоростта на ветровете е надхвърляла 163 км/ч, което образува огромни вълни.
Бурята удари северното крайбрежие на Испания и района на остров Майорка, където живеят над 9000 наши сънародници.
Огромни вълни и силен вятър в Палма де Майорка, бурята наводнява домовете на десетки семейства. Няма бедстващи българи. Днес ситуацията вече се подобрява, разказва Мариана Аръшева от Асоциацията на българите в Майорка.
„Вятър, много силен вятър. Огромни вълни над 7 метра. Основно се случи през нощта, много ветрове”, разказа Мариана Аръшева.
Една жена загива в Майорка, след като върху нея пада дърво, докато се разхожда. В Южна Франция хиляди домове са наводнени и без ток. Жена загина при свлачище край дома си в Ница.
Бурният вятър разруши покриви, изкорени дървета и пътни знаци.
Тежко е положението и в Италия. Там реки излязоха от коритата си. Наводнени са множество улици.
