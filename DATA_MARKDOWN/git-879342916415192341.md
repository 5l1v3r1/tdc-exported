
# Зведення штабу ООС 2 листопада: 13 обстрілів, втрат немає

Published at: **2019-11-02T08:22:39+00:00**

Author: ****

Original: [Слово і Діло](https://www.slovoidilo.ua/2019/11/02/novyna/bezpeka/zvedennya-shtabu-oos-2-lystopada-13-obstriliv-vtrat-nemaye)


        На Донбасі в п'ятницю, 1 листопада, озброєні формування Російської Федерації та її найманці 13 разів порушили режим припинення вогню.
      
Про це повідомляє пресцентр операції Об'єднаних сил.
Відзначається, що бойовики використовували заборонені Мінськими домовленостями міномети калібру 120 мм, а також гранатомети різних систем, великокаліберні кулемети та іншу стрілецьку зброю.
Зокрема, обстріли зафіксовані поблизу Старогнатівки, Талаківки, Новогнатівки, Водяного і Мар'їнки. Крім того, обстрілювали українських військових в районі Майорська, Луганського, Новолуганського, Хутору Вільного, Троїцького.
«Вчора, 1 листопада, втрат у результаті обстрілів серед військовослужбовців Об'єднаних сил не було», - йдеться в повідомленні.
З початку цієї доби збройні формування Російської Федерації і її найманці вогневої активності не проявляли. Втрат серед особового складу Об'єднаних сил не зафіксовано.
Раніше в штабі ООС розповіли про втрати бойовиків на Донбасі в жовтні.
Також нагадаємо, президент розповів про пріоритети України на Донбасі і в Криму.
Хочете обговорити цю новину? Долучайтеся до телеграм-чату CHORNA RADA
