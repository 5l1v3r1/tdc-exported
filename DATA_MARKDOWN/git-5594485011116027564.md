
# Ананиев огласи кой ще получи повече средства с новия бюджет

Published at: **2019-11-07T16:36:00+00:00**

Author: ****

Original: [Blitz.bg](https://blitz.bg/obshtestvo/zdraveopazvane/ananiev-oglasi-koy-shche-poluchi-poveche-sredstva-s-noviya-byudzhet_news707982.html)

https://blitz.bg/obshtestvo/zdraveopazvane/ananiev-oglasi-koy-shche-poluchi-poveche-sredstva-s-noviya-byudzhet_news707982.html Blitz.bg
С новия бюджет всичко е регламентирано и са предвидени средства за всички болници, не само за Александровска. Това увери здравният министър Кирил Ананиев, предаде БГНЕС.Ананиев се надява по този начин да не се достига до продължителни протести, за каквито загатнаха по-рано днес медиците в Александровска болница.Лекари от Александровска болница излязоха на протест заради лошите условия на труд и мизерия в помещенията за лечение на пациенти.Организаторите на протеста национален синдикат „Защита“ са информирали здравното министерство за лошото състояние на сградата, в която се помещават клиниките по алергология, хематология и ендокринология.Протестиращите са уведомени, че могат да им бъдат отпуснати около 800 хиляди лева за ремонт само на две от клиниките.В болницата работят близо 1500 души. Протестът е подкрепен и от медици, които не са членове на синдиката.Излязохме, защото не може да продължи така заради тежкото състояние на две от отделенията в болницата. Условия, при които нито може да се работи, нито да се обучават студенти, нито да се лекуват пациенти. Протестираме заради тоталната липса на реакция от страна на здравно министерство“, коментира д-р Андрей Коцев, председател на синдикалния съюз „Защита“ в болницата."Средствата, които е предвидило министерството са твърде малко и то в отговор на протеста", допълни той.„За проблемите в болницата сме писали писма още преди една година. Предупреждавахме, че това, което се случи през август - рухването на таван в алергологията, може да се повтори. Късмет беше, че нямаше човек там и да загине“.Според Коцев за ремонт само на една от сградите, която се намира пред централната арка на болницата са нужни 13.5 млн. лева.“Така че предвидените 800 000 лева са напълно недостатъчни“.Лекарят смята, че министерството е забравило от години за нуждите и проблемите на „Александровска“ болница, затова и протестите ще продължат. Коцев уверява, че бунтът на медиците няма да се отрази на пациентите, които ще бъдат лекувани адекватно и в условията на протести.
