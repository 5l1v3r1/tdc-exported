
# Lemond polgármesteri tisztségéről Borkai Zsolt

Published at: **2019-11-06T10:20:13+00:00**

Author: **Euronews **

Original: [euronews](https://hu.euronews.com/2019/11/06/lemond-polgarmesteri-tisztsegerol-borkai-zsolt)

A győri közgyűlés alakuló ülése után, péntek 16 órai határidővel lemond polgármesteri tisztségéről Borkai Zsolt, Győr polgármestere, politikus ezt a győriekhez írt szerdai nyílt levelében jelentette be.
Mint írta, a folyamatos vádaskodás ellenére azért nem mondott le eddig, mert szerette volna, hogy a városnak olyan polgármestere legyen, akit a győriek megválasztottak és képes Győrt vezetni. Hozzátette: szereti Győrt, ezért nem szeretné a személyével és a vele történtekkel hátráltatnia város további fejlődését, így lemond polgármesteri tisztségéről. "Levonom a konzekvenciákat és vállalom a felelősséget" - hangsúlyozta a politikus.
Az egykori olimpikon Borkai megnyerte ugyan az októberi polgármester-választást Győrben, de a pár nappal a voksolás előtt kirobbant szex- és korrupciós botránya miatt a politikus előbb a Fideszből lépett ki, majd a Magyar Olimpiai Bizottság is kizárta soraiból.
A Borkai-botrányról többet is olvashat itt.
