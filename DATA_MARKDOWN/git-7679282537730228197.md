
# शोएब अख्तर का सनसनीखेज खुलासा, बोले-हमेशा मैच फिक्सरों से घिरा रहा

Published at: **2019-11-02T18:19:36+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-shoaib-akhtar-says-i-was-surrounded-by-match-fixers-such-as-aamir-and-asif-2828993.html)

पाकिस्तान के पूर्व तेज गेंदबाज शोएब अख्तर ने कहा कि वह जब खेला करते थे तब मैच फिक्सरों से घिरा रहा करते थे। एक टीवी शो पर अख्तर ने कहा कि पाकिस्तान के लिए खेलते हुए उन्हें ऐसा लगता था कि वह 11 की टीम के साथ नहीं 21 की टीम के साथ खेल रहे हैं। अख्तर असल में 2010 में फिक्सिंग प्रकरण की बात कर रहे थे जिसमें मोहम्मद आमिर, पाकिस्तान के तत्कालीन कप्तान सलमान बट और तेज गेंदबाज मोहम्मद आसिफ फंसे थे। 
अख्तर ने कहा, “मुझे हमेशा विश्वास था कि मैं पाकिस्तान को धोखा नहीं दे सकता, इसलिए मैच फिक्सिंग नहीं। मैं मैच फिक्सरों से घिरा हुआ था। मैं 21 खिलाड़ियों के साथ खेल रहा था जिसमें से 11 उनके और 10 हमारे खिलाड़ी होते थे। कौन जाने कौन मैच फिक्सर है। बहुत मैच फिक्सिंग हुआ करती थी। आसिफ ने मुझे बताया था कि उन्होंने कौन से मैच फिक्स किए थे और कैसे किए थे।

        
          कप्तान रोहित शर्मा ने दिए संकेत, ये खिलाड़ी खेल सकता है अपना डेब्यू मैच
        
      
44 साल के अख्तर ने कहा कि जब उन्हें मैच फिक्सिंग के बारे में पता चला तो वह हैरान रह गए। उन्होंने कहा, “मैंने आमिर और आसिफ को समझाने की कोशिश की। यह प्रतिभा को बबार्द करना है। जब मैंने इस बारे में सुना तो मैं काफी दुखी हुआ और मैंने दीवार में मुक्का मारा। पाकिस्तान के दो शीर्ष गेंदबाज, दो शानदार तेज गेंदबाज बबार्द हो गए थे। कुछ पैसों के लिए उन्होंने अपने आप को बेच दिया था।”अख्तर ने 2011 में अंतरार्ष्ट्रीय क्रिकेट को अलविदा कह दिया था।
बांग्लादेश के कप्तान बोले, शाकिब की वापसी में किया जाएगा शानदार स्वागत 
