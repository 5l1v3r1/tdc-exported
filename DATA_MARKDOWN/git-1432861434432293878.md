
# ВИДЕО: Аутсайдерът в Лига 1 наказа ПСЖ

Published at: **2019-11-02T10:29:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/france/video-autsajderyt-v-liga-1-nakaza-pszh-1391018.html)

Пари Сен Жермен претърпя изненадващо поражение от последния в класирането Дижон в двубой от 12-и кръг на френската Лига 1. На стадион "Гастон Жерар" в Дижон домакините се наложиха над лидера в класирането с 2:1.
Парижани поведоха с гол на нападателя Килиан Мбапе в 19-ата минута, а малко преди сигнала за край на първото полувреме Мунир Шуиар възстанови равенството. Победният гол за Дижон отбеляза венецуелецът Хондер Кадис две минути след подновяването на играта.
Въпреки поражението, Пари Сен Жермен остава начело в таблицата с 27 точки, а Дижон се отлепи от дъното и е 18-и с 12 точки. В следващия кръг ПСЖ гостува на Брест.
