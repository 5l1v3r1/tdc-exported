
# Τροχαίο με σχολικό στη Βούλα - Πέντε παιδιά τραυματίστηκαν

Published at: **2019-11-04T15:46:00+00:00**

Author: ****

Original: [enikos.gr](http://www.enikos.gr/society/682248/trochaio-me-scholiko-pente-paidia-travmatistikan-kai-metaferontai)

Σε τροχαίο ατύχημα στη Βούλα, στη συμβολή των οδών Σπετσών και Κρήνης, ενεπλάκη νωρίτερα σχολικό λεωφορείο. Σύμφωνα με πληροφορίες, εννέα παιδιά μεταφέρθηκαν στο νοσοκομείο Παίδων Αγία Σοφία. Τα πέντε έχουν τραυματιστεί ελαφρά, ενώ τα άλλα τέσσερα διακομίζονται προληπτικά.
Σύμφωνα με τις πρώτες πληροφορίες του Αθηναϊκού-Μακεδονικού Πρακτορείου Ειδήσεων από την Τροχαία, το ατύχημα συνέβη όταν αυτοκίνητο παραβίασε το STOP και συγκρούστηκε με το σχολικό.
Κατά πληροφορίες στο αυτοκίνητο με το οποίο συγκρούστηκε το σχολικό επέβαιναν μια γυναίκα με ένα παιδί. Και οι δύο είναι καλά στην υγεία τους.
