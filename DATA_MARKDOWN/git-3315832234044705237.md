
# Fostul șef al IGP, Ion Bodrug, bănuit de contrabandă cu arme de foc, reținut la aeroport

Published at: **2019-11-06T09:50:12+00:00**

Author: **Jurnal.md**

Original: [Jurnal.md](http://jurnal.md/ro/news/b72840ab481838cf/fostul-sef-al-igp-ion-bodrug-banuit-de-contrabanda-cu-arme-de-foc-retinut-la-aeroport.html?utm_source=RSS&utm_medium=RSS&utm_campaign=RSS)


        
          Fostul șef al Inspectoratului General de Poliție (IGP), Ion Bodrug, suspectat de contrabandă cu arme de foc, a fost reținut astăzi, 6 noiembrie, pe Aeroportul Chișinău.
        
      
Informația a fost confirmată pentru Ziarul de Gardă de către serviciul de presă al Poliției de Frontieră, Olesea Dunas.
„Confirmăm că astăzi, la ora 8.55, în baza consemnului național, a fost reținut domnul Bodrug”, a comunicat Olesea Dunas, ofițer de presă în cadrul Poliției de Frontieră.
Fostul șef al IGP este bănuit de contrabandă cu arme, după ce ar fi facilitat trecerea peste frontieră, în timp ce se afla în funcție, a mai multor arme din Republica Moldova în Ucraina. 
