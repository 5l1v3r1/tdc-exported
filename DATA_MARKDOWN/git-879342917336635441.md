
# Зеленський закликав Міненерго створити незалежного оператора ГТС до кінця року

Published at: **2019-11-06T02:00:02+00:00**

Author: ****

Original: [Слово і Діло](https://www.slovoidilo.ua/2019/11/06/novyna/ekonomika/zelenskyj-zaklykav-minenerho-stvoryty-nezalezhnoho-operatora-hts-kincya-roku)


        Президент України Володимир Зеленський доручив голові Міненерго України Олексію Ожелю до кінця року завершити створення незалежного оператора газотранспортної системи (ГТС) шляхом його виділення з «Нафтогазу».
      
«Міністр енергетики та захисту навколишнього середовища України Олексій Оржель повинен завершити процедуру анбандлінга НАК «Нафтогаз» до 31 грудня 2019 року», - сказав Зеленський.
Також президент України вважає, що міненерго до кінця року має «спростити процедури приєднання до електричних та газових мереж, якими володіють суб'єкти природних монополій», а до кінця квітня 2020 року «реформувати вугільну галузь».
31 жовтня Верховна рада України ухвалила закон, який дозволить до кінця року завершити процедури зі створення незалежного оператора ГТС шляхом його виділення зі структури енергетичної компанії «Нафтогаз».
10-річний контракт на транзит газу з Росії до Європи через українську територію закінчується в кінці 2019 року.
Хочете обговорити цю новину? Долучайтеся до телеграм-чату CHORNA RADA
