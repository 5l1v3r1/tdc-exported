
# Nevolja stigla u Pirej: Ksanti ostao bez šuta ka golu, ali Olimpijakosu pripala samo mrva

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/fudbal/vesti/nevolja-stigla-u-pirej-ksanti-ostao-bez-suta-ka-golu-ali-olimpijakosu-pripala-samo-mrva/341460)

Bajern je doživeo debakl u Frankfurtu, ali i Olimpijakos je servirao navijačima neprijatno iznenađenje uoči utakmice na Alijanc Areni u okviru četvrtog kola Lige šampiona. Vicešampion Grčke remizirao je na gostovanju Škodi Ksanti (0:0) i ugrozio opstanak na liderskoj poziciji. Olimpijakos sada ima tri boda više u odnosu na PAOK, ali Solunjani sutra igraju protiv Panatinaikosa.
Trener tima iz Pireja Pedro Martins poslao je na teren vrlo jak tim, poređen u formaciju 4-3-3. Od prvog minuta su igrali Semedo, El Arabi, Podens, Buhalakis. Olimpijakos je imao incijativu tokom čitavog meča. Zanimljivo je da tim za koji je igrao nekadašnji vezista Crvene zvezde i Partizana Petar Đuričković nije imao šut ka golu Olimpijakosa. Ni pored gola.
Sa druge strane Olimpijakos jer pokušao 13 puta, peu udarca išla su u okvir Ksantijevog gola. Međutim, ništa nije vredelo, jer je blistao golman domaćina Karlos Abad. Morali su Pirejci da se pomire sa drugim prvenstvenim remijem.
