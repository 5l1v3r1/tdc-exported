
# ДБР надали доступ до інформації про доходи Порошенка

Published at: **2019-11-06T17:50:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/dbr-nadaly-dostup-informacziyi-pro-doxody-poroshenka)


        Державному бюро розслідувань надали доступ до інформації про суми зарплати, доходи і сплачені Петром Порошенком страхові внески за п'ять років.
      
Про це йдеться в постанові Печерського райсуду Києва.
«Надати групі слідчих... дозвіл на тимчасовий доступ до документів, що перебувають у Пенсійному фонді... та його структурних підрозділах і містять відомості про суми нарахування заробітної плати, суми нарахування доходів, суми сплачених страхових внесків особи за період з 07.06.2014 з 19.05.2019», - йдеться в постанові.
Суд визначив термін дії постанови протягом одного місяця, який обчислюється з дня винесення постанови слідчим суддею (30 жовтня). Рішення оскарженню не підлягає.
Таке рішення ухвалено в рамках розслідування відпочинку п'ятого президента на Мальдівах.
Раніше Порошенко не прийшов на допит до ДБР щодо Мальдів.
Хочете обговорити цю новину? Долучайтеся до телеграм-чату CHORNA RADA
