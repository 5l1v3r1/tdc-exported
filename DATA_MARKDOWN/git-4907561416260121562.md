
# 4 Kasım 2019 günlük burç yorumları

Published at: **2019-11-04T05:00:29+00:00**

Author: **Filiz Özkol**

Original: [Posta](https://www.posta.com.tr/yazarlar/filiz-ozkol/4-kasim-2019-gunluk-burc-yorumlari-2216686)

KOÇ: Kariyerinize katkısı olacak konularda araştırmaları sürdürmek istiyorsanız bu dönemin size sağlayacağı enerjiyi iyi kullanmalısınız. Uzun süredir planladığınız atılımları kolay bir şekilde yapacak güçtesiniz.
BOĞA: Duygulardaki artış yüzünden kontrolü elde tutmak zorunda kalacaksınız. Güç gösterisinde bulunabilir, partnerinize meydan okuyabilirsiniz. Bu dönemde karmaşa içinde olacak ama emin hareket edeceksiniz.
İKİZLER: Yakın dostlarınızdan güzel destekler alacaksınız. İstediğiniz kişilere çok kolay ulaşacaksınız. Pratik yönlerinizi rahatça kullanabileceğiniz alanlarda başarı sizi bekliyor. Bazılarının birliktelikleri kimlik kazanacak.
YENGEÇ: Pratik ve hızlı düşünceler içinde olacağınız için amaçlarınıza uygun hareket edeceksiniz. Başkalarının paralarından faydalanabilirsiniz. İşleriniz hızla gelişecektir. Ama ani çıkacak masraflarınızı unutmamalısınız.
ASLAN: Gelen iş teklifleri karşısında kafanızın karışmasını istemiyorsanız, partnerinizden yardım alabilirsiniz. Duygularınız bir hayli yoğun seyrediyor. Bugün özellikle planlarınızı sistemli bir şekilde uygulamayı deneyin.
BAŞAK: Duygulardan çok, akılcı ve çıkarlarınıza uygun kişilerle görüşmeyi tercih edeceksiniz. Grup arkadaşlarınızla fiziksel aktivitelere ağırlık verebileceğiniz bir gün. Onlarla daha çok vakit geçireceksiniz.
TERAZİ: Kararsızlık içindesiniz. Arkadaş çevreniz genişledikçe tercihleriniz artıyor. Yaşam boyunca mantığınızdan ayrılamayan bir yapınız olduğu için içinizde uyduğunuz kıpırdamalara anlam vermekte zorlanabilirsiniz.
AKREP: İş yaptığınız kişiler önemli olacak. Yeni ortaklıklar gündeme gelecek. İş başarınız arttıkça başarılı işler ayağınıza gelecek. İş arayanlar teklifleri değerlendirebilirler. Koç’taki aşk gezegeni Venüs sizi olumlu etkiliyor.
YAY: İş yerinizde değişimler ve yeni başlangıçlar için uyumlu dönemlerden birini yaşıyorsunuz. Paraya ve lükse olan merakınız sizi daha çok çalışmaya yöneltecek. Çalışmanızın karşılığını alacağınız işler yapmak istiyorsunuz.
OĞLAK: Yaşam kaliteniz yükseliyor. Farklı fikirler üretip ilginç organizasyonların ortaya çıkacağı ve kendinizi destekleyen kişilerle bir arada olacağınız günler. Stresleri unutup hayatın tadını çıkarmalısınız.
KOVA: Sizi olumlu yönlendirecek enerjiler alacaksınız. Güçlü kişilerin desteğini üzerinizde hissedecek ve onlarla ilişkilerinizi sağlam tutmayı başaracaksınız. Duygularınıza katı kurallar getirebilirsiniz.
BALIK: Uzaktaki arkadaşlarınız tarafından aranacaksınız. Finans gezegeninizin size vereceği destekle para konularında akıllıca davranacaksınız. Yeni başlangıçlar yapabilirsiniz. Bazılarınız daha pratik bir yaşam istiyorsunuz.
