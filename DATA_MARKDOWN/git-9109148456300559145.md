
# הבת של דמי מור וברוס וויליס: אלכוהול כמעט הרג אותי בגיל 15

Published at: **2019-11-05T13:30:00+00:00**

Author: **וואלה! סלבס**

Original: [וואלה! סלבס](https://celebs.walla.co.il/item/3321849)

דמי מור, אחת השחקניות היפות והמצליחות בהוליווד מאז האייטיז - כבר חשפה את העבר הבעייתי שלה עם סמים, אלכוהול והיחסים המרוכבים עם האקסים ברוס וויליס ואשטון קוצ'ר. אבל מה לשלוש הבנות שלה, טלולה, רומר וסקוט וויליס היה לומר על זה? אז זהו, שדמי, טלולה ורומר התארחו בתכנית הרשת של ג'יידה פינקט סמית', שם פתחו הכל, אבל באמת, ה-כ-ל.
רכלו על הסודות של דמי מור והמשפחה באינסטוש
מתברר שמור בת ה-56, שנפרדה מקוצ'ר אחרי שמונה שנות זוגיות ב-2011, הייתה להגדרתה "אובססיבית ומכורה לאשטון, זה השפיע עליי מבחינה נפשית ולקח אותי לקיצון", אמרה. בהמשך, הסבירה שהפלה שעברה בתקופה שבה היו נשואים, הביאה אותה לשוב להתמכרות לסמים, משככי כאבים ואלכוהול, מה שהוביל גם להתקף במהלך מסיבה שבה צרכה חומרים אסורים.
בתה הצעירה, טלולה (כיום בת 25), טענה בתגובה שחשה באותה התקופה שבה קוצ'ר היה בחייהם - פשוט זנוחה, "הרגשתי שאני חיה בעלילה לפיה היא לא אוהבת אותי, כי היא מנסה להביא ילד נוסף עם אשטון, האמנתי בזה באמת". אוחתה רומר (31), הוסיפה ש"הרגשנו שמשהו נלקח מאיתנו. כשהיא התמקדה בלהביא איתו ילדים, כל ההרגשה הייתה שאנחנו פשוט לא מספיקות... פתאום זו לא האמא שגידלה אותנו".
מזעזע? אז זהו, שהווידויים החושפניים של בנותיה של מור עם וויליס, רק הלכו והדהימו יותר. טלולה סיפרה שהניסיונות הראשונים שלה עם אלכוהול היו בגיל 14, כך ש"ברור שכשכהגעתי לגיל 15, כמעט מתי מהרעלת אלכוהול", הודתה, "זה קרה כשהיה לי כואב להיות בבית". בפעם אחרת, אחותה סקוט מצאה אותה בתרדמת, אחרי שצרכה כמויות של קוקאין ומשכך כאבים, "כשהתעוררתי בסופו של דבר בכיתי והרגשתי עם זה רע, מה שהתחלף בחוסר אכפתיות מהחיים, לא היה לי משנה".
פחות או יותר באותה התקופה - רומר וסקוט, אגב, החליטו לדחוף את טלולה לשוב ולדבר עם אמן, אחרי שלוש שנים של נתק מוחלט בין השחקנית לבת המוכרת שלה. לתוצאה אחת טובה זה גרם: האחות הקטנה, טלולה שבה לחיות עם דמי והלכה לטיפול גמילה מאלכוהול וסמים. לפחות זה.
וואלה! סלבס מכורה לסוכר, כלומר לא יכולה להעביר ארוחה בלי קינוח. שניים. טוב, ארבעה.
