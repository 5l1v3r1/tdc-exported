
# Сравнително спокоен изборен ден в Шуменско

Published at: **2019-11-03T19:47:00+00:00**

Author: **Красимир Кънчев**

Original: [bTV Новините](https://btvnovinite.bg/mestnite2019/sravnitelno-spokoen-izboren-den-v-shumensko.html)

Сравнително спокойно протича изборният ден в Шумен.  Избирателната активност към 17,30 ч. е 28, 36% по данни на ОИК. Това означава, че до урните се отишли 23 000 души от общо 81 000 имащи право на глас жители на община Шумен.
Само две сигнала са постъпили в ОИК, касаещи изборни нарушения. Те са за контролиран вот и неправомерна агитация.  
В едно от шуменските села, в което също има балотаж, сигналът е затова, че един от кандидат-кметовете е раздавал химикалки на избирателите и дори негови хора са писали са писали съответните номера на кандидата на вътрешната част на ръката на хората, които са отивали към секциите.
Друг сигнал, в друго село, се отнася до това, че на една от бензиностанциите там се е раздавало безплатно гориво срещу вот за съответния кандидат.
По тези казуси предстои решение на ОИК в Шумен.
