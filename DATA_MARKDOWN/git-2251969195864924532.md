
# Un gol e un rosso per parte, il derby di Treia finisce 1 a 1

Published at: **2019-11-02T17:59:19+00:00**

Author: **Matteo Zallocco**

Original: [Cronache Maceratesi](https://www.cronachemaceratesi.it/2019/11/02/un-gol-e-un-rosso-per-parte-il-derby-di-treia-finisce-1-a-1/1320617/)

Condividi12TweetEmail12 Condivisioni
 

        Finisce in parità 1-1 al Comunale di Treia il derbissimo tra l’Aurora Treia e il Chiesanuova. Prima dell’inizio della gara un minuto di raccoglimento per la tragica scomparsa dell’ex calciatore Mauro Arigoni (leggi l’articolo) che nella stagione 2008/2009 ha contribuito alla vittoria del campionato regionale di Prima Categoria del Chiesanuova Calcio. Una gara giocata sotto una fitta pioggia, che non ha deluso la buona cornice di pubblico presente al Comunale. 
      
La cronaca. Partono subito forte gli ospiti di mister Tas si: dopo 5 minuti centrano un palo interno a portiere battuto. Al 15’ ancora gli ospiti a sfiorare la marcatura con un gran sinistro di Jacoponi, ma Cartechini si supera in due tempi. Al 20’ la formazione di casa reclama un calcio di rigore su un tiro da fuori di un giocatore dell’Aurora, Focante intercetta con un braccio, ma il direttore Casali fa a proseguire tra le vibranti proteste dei locali. Al 33’  vantaggio degli ospiti con un gran tiro di Jacoponi, che trafigge Cartechini alla sua sinistra. La formazione di casa ci prova con Capenti ma la sua conclusione al 40’ finiva di poco al lato.
Nella ripresa l’Aurora Treia si propone subito in avanti e al 51’ si rende pericolosa con Ballini su calcio di punizione. Al 58’ la svolta della gara, quando il direttore di gara estrae il secondo giallo al giovane Pierantonelli per un fallo su Gobbi, tra le proteste dei giocatori del Chiesanuova. Al 62’ anche la formazione di casa rimane in 10 uomini per un bruttissimo fallo di gioco di Ballini, il signor Casali estrae il rosso diretto, e ne scaturisce un parapiglia a centrocampo. Al 71’ il Chiesanuova può chiudere la gara con Rapaccini che solo in area non riesce a finalizzare il colpo del ko. Nel finale Aurora Treia pericolosa con Ariel Di Francesco che di testa sfiora il palo alla sinistra di Carnevali. Il pareggio arriva in zona Cesarini: su calcio d’angolo irrompe di testa capitan Verdicchio che sigla il gol del definitivo pareggio. 

        AURORA TREIA – CHIESANUOVA 1 – 1
      
AURORA TREIA: Cartechini, Fratini, Carbonari (87’ Palazzetti), Lleshi (70’ Merlini), Verdicchio, Ballini, Gobbi, Kakuli, Capenti (93’ Romagnoli), Ariel Di Francesco (85’ Raponi), Alex Di Francesco. All. Travaglini Luca A disposizione: Giustozzi, Cervigni, Kehder, Castelli, Ramadori.
CHIESANUOVA: Carnevali, Cento, Pierantonelli, Tanoni, Aringoli, Focante, Chiaraberta (65’ Cappelletti), Morettini, Rapaccini, Jacoponi, Pasqui (58’ Picchio). All. Tassi Samuele A disposizione: Cirilli, Bacaloni, Mongielli, Ruibal, Rango, Roganti, Sacchi.
ARBITRO: Casali Lorenzo di Crema
RETI: 33’ Jacoponi – 87’ Verdicchio.
