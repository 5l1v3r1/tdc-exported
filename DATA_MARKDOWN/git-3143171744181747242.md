
# Messina, rientrano tutte le dimissioni tranne quelle di Rando

Published at: **2019-11-05T23:37:29+00:00**

Author: **Redazione**

Original: [Tempostretto](https://www.tempostretto.it/news/messina-rientrano-tutte-le-dimissioni-tranne-quelle-di-rando.html)


        Società in cerca di un nuovo allenatore
      
I componenti dello staff dirigenziale e medico e i collaboratori che avevano presentato le proprie dimissioni due giorni fa, a seguito di confronto con la proprietà, hanno accettato di tornare ad occupare i rispettivi incarichi.
Si ricompone la frattura in casa Messina ma bisognerà comunque trovare un nuovo allenatore perché l’unico a confermare le proprie dimissioni è Pasquale Rando, che tornerà a ricoprire il ruolo di responsabile dell’area tecnica.
E bisogna fare in fretta perché oggi la squadra si è allenata praticamente in modo autonomo e bisogna preparare la trasferta di Corigliano, dove serve una scossa dopo il tonfo nel derby.
