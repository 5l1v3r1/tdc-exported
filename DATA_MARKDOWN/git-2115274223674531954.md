
# Trovato morto l'anziano scomparso nell'Agrigentino

Published at: **2019-11-02T19:27:00+00:00**

Author: **AGI - Agenzia Giornalistica Italia**

Original: [Agi](https://www.agi.it/cronaca/trovato_morto_anziano_scomparso_agrigento-6468886/news/2019-11-02/)

È stato trovato morto in contrada "Scirinda", sulla strada comunale che da Ribera, porta al fiume Verdura, nell'Agrigentino, Liborio Gambino, 83 anni, ex primario di anestesia e direttore sanitario dell'ospedale riberese, in pensione.
Il professionista, giovedì mattina, era uscito da casa con la sua auto per andare a prendere un caffè e non era più rientrato. I suoi familiari avevano lanciato un appello anche sui social per cercare di trovarlo e le forze dell'ordine avevano avviato immediatamente le ricerche. Pare che a dare l'allarme sia stato un cacciatore locale che si trovava in un appezzamento di terreno della contrada e ha scoperto il cadavere del medico. Non si hanno ancora notizie precise sulle cause del decesso. 
