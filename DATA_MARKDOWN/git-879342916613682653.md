
# Штрафи нардепів за прогули: скільки може заощадити бюджет

Published at: **2019-11-06T10:11:40+00:00**

Author: ****

Original: [Слово і Діло](https://www.slovoidilo.ua/2019/11/06/infografika/polityka/shtrafy-nardepiv-prohuly-skilky-mozhe-zaoshhadyty-byudzhet)


        Народним депутатам з 1 листопада потрібно більш дисципліновано відвідувати пленарні засідання Верховної ради: набув чинності закон, згідно з яким за прогули без поважної причини позбавлятимуть виплат. Якщо депутат пропускає понад 30% голосувань (або засідань свого комітету) його позбавлять компенсації на виконання повноважень. Прогульники отримають заслужене покарання, а державний бюджет від цього лише виграє. «Слово і Діло» порахувало, скільки орієнтовно може заощадити бюджет на прикладі вересня 2019 року.
      
Згідно з підрахунками «Слово і Діло» у вересні понад 30% голосувань пропустили 130 народних обранців.
В апараті парламенту нам повідомили, що у вересні з держбюджету на оплату праці нардепів було виплачено 56 млн 79 тис. 374 грн. З цієї суми: 18 млн 202 тис. 685 грн – на зарплати депутатів, 17 млн 562 тис. 114 грн – кошти на виконання повноважень і 20 млн 314 тис. 575 грн – на оплату роботи помічників-консультантів нардепів.
Компенсація на виконання повноважень одного нардепа у вересні коштувала бюджету 41 тис. 518 грн (загальну суму, виплачену у вересні, ділимо на кількість парламентаріїв, їх зараз 423).
У вересні злісними прогульниками, яких за новим законом позбавили б виплат, були 130 нардепів. Якби їх оштрафували, державний бюджет зекономив би 5 млн 397 тис. 340 грн (41 тис. 518 грн множимо на 130 прогульників).
Нагадаємо, 29 жовтня Верховна рада підтримала за основу законопроект про штрафи за «кнопкодавство».
Хочете обговорити цю новину? Долучайтеся до телеграм-чату CHORNA RADA
