
# Іллєнко: Влада відкрила всі шлюзи для масштабної приватизації, а це хибний крок

Published at: **2019-11-05T23:10:00+00:00**

Author: ****

Original: [ZIK.UA](https://zik.ua/news/2019/11/05/illienko_vlada_vidkryla_vsi_shlyuzy_dlya_masshtabnoi_pryvatyzatsii_a_tse_hybnyy_1684559)


        Скасування списку держпідприємств, які не підлягають приватизації, не є ознакою народовладдя, про яке говорить нова влада.
      
Про це в ефірі програми «Треба поговорити» на телеканалі ZIK заявив народний депутат VІІІ скликання Андрій Іллєнко.
Пан Іллєнко вважає, що всі розмови Володимира Зеленського про народовладдя не мають сенсу, хоча б тому, що нова влада, без референдуму, запустила процес продажу всіх держпідприємств. Зокрема, він зауважив, що зараз в країні взагалі не існує державних підприємств, які не підлягають приватизації, тобто влада «відкрила всі шлюзи для масштабної приватизації».
«Це абсолютно хибний крок і це крок, який, насправді, посилить позиції українських олігархів, і не тільки українських, а просто буде розпродажем країни за безцінь в умовах війни, в умовах, коли навіть ці підприємства неможливо продати за нормальною ціною. І взагалі стратегічні підприємства мають бути у власності держави», – зазначив екснардеп.
