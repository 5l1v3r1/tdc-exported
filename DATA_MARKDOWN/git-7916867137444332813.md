
# Mače su „Barcelona“ Jankūnas gali patekti į legendinį Eurolygos trejetuką

Published at: **2019-11-07T10:16:00+00:00**

Author: ****

Original: [basketnews.lt](https://www.basketnews.lt/news-134392-mace-su-barcelona-jankunas-gali-patekti-i-legendini-eurolygos-trejetuka.html)

Nuotr.: D.Lukšta
Nuotr. D.Lukšta
Paulius Jankūnas penktadienio rungtynėse su „Barcelona“ gali pasiekti naują žymą Eurolygoje.
Kauno „Žalgirio“ puolėjas šiuo metu per visą savo karjerą Eurolygoje yra pelnęs 2,992 taškus ir gali tapti vos trečiuoju krepšininku turnyro istorijoje, pasiekusiu 3,000 taškų ribą.
Kol kas lietuvį nežymiai lenkia Madrido „Real“ legenda Felipe Reyesas, kurio sąskaitoje yra 2,998 taškai, tačiau puolėjas šiuo metu gydosi traumą.
Rezultatyviausiu visų laikų Eurolygos krepšininku yra Juanas Carlosas Navarro, pelnęs 4,152 taškus. Antroje vietoje rikiuojasi Pirėjo „Olympiakos“ simbolis Vassilis Spanoulis, savo sąskaitoje turintis 4,050 taškų.
„Žalgirio“ ir „Barcelonos“ dvikova Kaune vyks jau rytoj. Mačo pradžia – 20 val.
