
# Отново и отново - детето-чудо Холанд с нови рекорди в ШЛ

Published at: **2019-11-06T13:40:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/otnovo-i-otnovo---deteto-chudo-holand-s-novi-rekordi-v-shl-1403455.html)

След всеки изминал кръг от груповата фаза на Шампионска лига през този сезон една тема остава константа. Това е тази за детето-чудо на Ред Бул Залцбург - Ерлинг Холанд. Единствената разлика е в рекордите, които подобрява след всеки двубой.
След вчерашния му гол при равенството срещу Наполи (1:1) той се превърна в най-резултатния тийнейджър в рамките на един сезон (7 гола). Той задмина легендата на Реал Мадрид Раул и Килиан Мбапе, които бяха с по 6, съответно за "кралския клуб" и Монако. Освен това се присъединява към Зе Карлос, Алесандро Дел Пиеро и Диего Коща. Те са единствените, реализирали във всеки един от първите си 4 двубоя от ШЛ.
Холанд обаче е вкарал поне с 2 попадения повече от изброените в първите им 4 срещи. А как се разви вчерашният мач между неговия Ред Бул Залцбург и италианския гранд Наполи - вижте в този материал на SportLive.
