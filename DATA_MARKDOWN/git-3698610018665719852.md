
# ООН озвучила кількість цивільних, які стали жертвами війни в Донбасі

Published at: **2019-11-03T01:56:00+00:00**

Author: ****

Original: [DT.ua](https://dt.ua/UKRAINE/oon-ozvuchila-kilkist-civilnih-yaki-stali-zhertvami-viyni-v-donbasi-328306_.html)

З 2014 року, коли на теренах українського Донбасу почалися бойові дії, кількість загиблих мирних жителів йде на тисячі. На сьогоднішній день у сумному мартирологу зафіксовано дані 3330 загиблих за п'ять з половиною років цивільних, повідомляє прес-служба Організації об'єднаних націй у своєму Twitter.
В Управлінні ООН з координації гуманітарних питань, яке мобілізує та координує гуманітарну допомогу нужденним на сході України, також озвучили число цивільних, oj отримали поранення – їх зафіксовано майже дев'ять тисяч чоловік.
"E результаті конфлікту з'явилася 427 км "лінія дотику", яка перекрила доступ до основних послуг; 1,3 млн людей стали внутрішніми переселенцями; 3,5 млн потребують допомоги", – йдеться у повідомленні Управління.
Окупанти регулярно нехтують вимогами режиму припинення вогню й обстрілюють населені пункти, об'єкти соціальної інфраструктури та пункти пропуску на лінії розмежування Донбасі, наражаючи на небезпеку мирних мешканців.
Так, наприкінці березня терористи обстріляли шкільні заклади на тимчасово окупованій території Донеччини. На час обстрілу школи в Петровському районі Донецька у будівлі перебували вчителі та учні, обстріл школи у смт Гольмівський припав на вечірній час, учнів у ній не було.
