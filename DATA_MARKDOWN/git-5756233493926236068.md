
# حاشیه‌های دیدار ذوب‌آهن اصفهان و شاهین شهرداری بوشهر

Published at: **2019-11-01T21:34:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619293/%D8%AD%D8%A7%D8%B4%DB%8C%D9%87%E2%80%8C%D9%87%D8%A7%DB%8C-%D8%AF%DB%8C%D8%AF%D8%A7%D8%B1-%D8%B0%D9%88%D8%A8%E2%80%8C%D8%A2%D9%87%D9%86-%D8%A7%D8%B5%D9%81%D9%87%D8%A7%D9%86-%D9%88-%D8%B4%D8%A7%D9%87%DB%8C%D9%86-%D8%B4%D9%87%D8%B1%D8%AF%D8%A7%D8%B1%DB%8C-%D8%A8%D9%88%D8%B4%D9%87%D8%B1)


        دیدار عصر جمعه تیم‌های فوتبال ذوب‌آهن اصفهان و شاهین شهرداری بوشهر با حاشیه‌هایی همراه بود.
      

        آفتاب‌‌نیوز :
      
دیدار تیم‌های ذوب‌آهن اصفهان و شاهین شهرداری بوشهر از ساعت 18 امروز در ورزشگاه فولادشهر اصفهان برگزار شد و تیم میزبان که در فصل جاری لیگ برتر تاکنون نتوانسته بود بردی را به‌دست آورد بعد از گذشت 9 هفته از رقابت‌های لیگ برتر، نخستین پیروزی خود را در مقابل شاهین شهرداری بوشهر کسب کرد تا به آینده امیدوار باشد.
حدود یکهزار نفر از این دیدار را که پیش از این رایگان اعلام شده بود، استقبال کردند.
قبل از آغاز دیدار بازیکنان ذوب‌آهن بنری به مناسبت هفته تکریم صلح جهانی با شعار "فوتبال زبان مشترک فرهنگ‌ها" در دست داشتند.
این دیدار از شبکه استانی اصفهان و ورزش سیما به‌صورت مستقیم پخش شد.
در دقیقه 20 بازی، علیرضا منصوریان سرمربی ذوب‌آهن به جایگاه عکاسان اعتراض کرد که ناظر بازی جایگاه مزبور را کمی عقب بُرد و تغییر داد.
ذوب‌آهن اصفهان در این دیدار نخستین پیروزی خود را در فصل جاری لیگ برتر رقم زد.
هواداران ذوب‌آهن در این دیدار از حضور معراج اسماعیلی دروازه‌بان تیم ملی امید که برای نخستین بار در درون دروازه سبزپوشان قرار داشت، استقبال کردند.
در پایان این دیدار هواداران ذوب‌آهن به شدت بازیکنان تیم‌شان را تشویق کردند.
ذوب‌آهن با این پیروزی هفت امتیازی شد و در رده چهاردهم لیگ برتر قرار گرفت و شاهین بوشهر با یک امتیاز در قعر جدول این رقابت‌ها قرار دارد.
