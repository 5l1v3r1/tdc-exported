
# پای فرنگی‌کار ایران در مصاف با حریف ژاپنی شکست!

Published at: **2019-11-01T22:35:00+00:00**

Author: ****

Original: [جامعه خبری تحلیلی الف](https://www.alef.ir/news/3980810123.html)

پویا ناصرپور نماینده وزن ۵۵ کیلوگرم کشتی فرنگی کشورمان در رقابت‌های جهانی زیر ۲۳ سال مجارستان از ناحیه پا دچار شکستگی شد.
 به گزارش مهر، مسابقات پنج وزن نخست رقابت های کشتی فرنگی زیر ۲۳ سال قهرمانی جهان از بعد از ظهر امروز در شهر بوداپست مجارستان در حال برگزاری است.
پویا ناصرپور نماینده وزن ۵۵ کیلوگرم کشورمان در دیدار یک چهارم نهایی مقابل شوتا اوگاوا از ژاپن از ناحیه مچ پا دچار شکستگی و مصدومیت جدی شد و بلافاصله برای درمان به بیمارستان انتقال یافت و بدین ترتیب از ادامه مسابقات بازماند.
 پویا ناصرپور ظهر امروز پس از استراحت در دور نخست، در دور دوم با نتیجه ۱۳ بر ۳ مقابل سرداربیک کونوشبایف از قرقیزستان به پیروزی رسید. وی در مرحله یک چهارم نهایی مقابل شوتا اوگاوا دارنده مدال برنز جهان از ژاپن با نتیجه ۸ بر صفر مغلوب شد.
