
# Новият кмет на Пловдив ще започне с решаване на проблема с трафика в града

Published at: **2019-11-04T16:54:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/novijat-kmet-na-plovdiv-shte-zapochne-s-reshavane-na-problema-s-trafika-v-grada.html)

Безапелационна победа отчете ГЕРБ в Пловдив. Освен кметското място, партията владее и шестте района във втория по големина български град. Новоизбраният кмет Здравко Димитров заяви, че първото нещо, с което ще се захване след встъпването си в длъжност, ще е решаването на проблема с трафика в града.Здравко Димитров потвърди намерението си да направи ревизия на управлението на своя съпартиец Иван Тотев. 
Новият пловдивски кмет е категоричен, че ще намали значително данъка за моторните превозни средства, който е един от най-високите в страната. "В Пловдив данъка е много висок. Има напрежение. Когато вдигнахме данъка, транспортните фирми излязоха от Пловдив. Това е недопустимо. Да ползват нашите пътища.", каза Здравко Димитров, кмет на Пловдив.
