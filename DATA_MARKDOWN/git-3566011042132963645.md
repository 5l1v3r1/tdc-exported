
# اعتماد به آمریکا موجب نابودی و خسران است/ پیاده‌روی اربعین به ظرفیت عظیم جهانی تبدیل شد

Published at: **2019-11-01T14:49:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543881.html/%D8%A7%D8%B9%D8%AA%D9%85%D8%A7%D8%AF-%D8%A8%D9%87-%D8%A2%D9%85%D8%B1%DB%8C%DA%A9%D8%A7-%D9%85%D9%88%D8%AC%D8%A8-%D9%86%D8%A7%D8%A8%D9%88%D8%AF%DB%8C-%D9%88-%D8%AE%D8%B3%D8%B1%D8%A7%D9%86-%D8%A7%D8%B3%D8%AA--%D9%BE%DB%8C%D8%A7%D8%AF%D9%87-%D8%B1%D9%88%DB%8C-%D8%A7%D8%B1%D8%A8%D8%B9%DB%8C%D9%86-%D8%A8%D9%87-%D8%B8%D8%B1%D9%81%DB%8C%D8%AA-%D8%B9%D8%B8%DB%8C%D9%85-%D8%AC%D9%87%D8%A7%D9%86%DB%8C-%D8%AA%D8%A8%D8%AF%DB%8C%D9%84-%D8%B4%D8%AF)

آیین عبادی سیاسی نماز جمعه در شهرستانهای آذربایجان غربی برگزار و مطالبی درباره مباحث روز مطرح شد.
به گزارش شبکه اطلاع رسانی راه دانا؛ به نقل از اروم نیوز،  آیین عبادی سیاسی نماز جمعه در سراسر شهرستانها و بخشهای آذربایجان غربی برگزار و ائمه جمعه مطالبی را درباره مباحث روز مطرح کردند که به شرح ذیل است:

        اعتماد به آمریکا موجب نابودی و خسران است/ پیاده‌روی اربعین به ظرفیت عظیم جهانی تبدیل شد
      
حجت الاسلام و المسلمین سید مهدی قریشی در خطبه‌های نماز جمعه این هفته ارومیه، اظهار داشت: این امر باید درس عبرتی برای کسانی که خواهان ارتباط با آمریکا هستند باشد زیرا آمریکایی ها قابل اعتماد نبوده زیرا به هیچ وجه نسبت به نتیجه اعمال خود پایبند نیستند.
وی، ادامه داد: آمریکا نه تنها در عمل بلکه در گفتار هم اعلام می‌کنند و هر موقع به نفع آمریکا بودیم بهره می‌برند و وقتی به نفع آنها نباشیم اقدام به از بین بردن ما می‌کنند.
نماینده ولی‌فقیه در آذربایجان‌غربی، اضافه کرد: گفته‌های رهبری چراغ راه و مسیر زندگانی را برای ما روشن می‌کند و باید از این چراغ بهره لازم را برد.
وی، با اشاره به اهمیت توجه به روز استکبارستیزی، بیان کرد: بنا به فرموده دین باید با ظالمان مبارزه کنیم زیرا این‌ها اجازه نمی‌دهند ما به زندگی خود ادامه دهیم و با توجه به این دستور الهی، امام راحل در مقابل استکبار ایستاد و مبارزه کرد.
حجت‌الاسلام قریشی، گفت: ما باید با ادامه دادن این راه امام با اقتدار و متحدانه عمل کنیم.
وی، با اشاره به اثرات پیاده‌روی اربعین، تاکید کرد: این حرکت عظیم نشان داد، مودت اهل بیت در دل این ملت رسوخ کرده و باید از این ظرفیت بزرگ نهایت استفاده را کرد و بهره لازم را برد.
امام جمعه ارومیه، گفت: باید از این ظرفیت مردمی برای تثبیت دین اسلام در جهان بهره لازم را برد.

        راهپیمایی ۱۳ آبان نمایش استکبارستیزی ملت ایران است/ روحیه جهادی و انقلابی راه حل مشکلات کشور است
      
حجت الاسلام والمسلمین حمید حسن زاده در خطبه های نماز جمعه این هفته میاندوآب با اشاره به ۱۳ آبان، اظهار کرد: ۱۳ آبان تنها روز دانش آموز نیست بلکه سالروز استکبار ستیزی  است و همه مردم باید در صحنه حاضر باشند و استکبارستیزی خود را به نمایش بگذارند.
امام جمعه میاندوآب افزود: ان شالله در روز ۱۳ آبان با صلابت و اقتدار همه در صحنه حاضر بوده و بر خلاف نظر دشمنان خارجی و منافقان داخلی که از تسخیر لانه جاسوسی به عنوان اشتباه استراتژیک یاد می کنند، به تمام دنیا استکبارستیزی خود را اعلام می کنیم که تمام سفارت خانه های آمریکا لانه جاسوسی بوده و تمام ملت های بیدار باید در مقابل آنها بایستند.
وی با بیان اینکه دشمنان به دنبال اختلاف افکنی و حضور کمرنگ مردم در صحنه هستند، گفت: دشمن می خواهد اختلاف افکنی کند و باید هوشیار بوده و در مقابل دشمنان ایستاد.
حسن زاده با بیان اینکه مردم در ۱۳ آبان در صحنه بوده و اشداعلی الکفار و رحما بینهم هستند، تصریح کرد: کسانی که موضع گیری خود را عوض کرده و یا در هر زمانی یک حرف می زنند، در هر سمت و پستی که باشند به مردم موضع خود را اعلام کنند تا مردم بدانند چرا که ما تنها یک پرچم داریم و آنهم پرچم ولایت است.
امام جمعه میاندوآب در ادامه با اشاره به اینکه در کشور برخی مشکلات داریم و آن را کتمان نمی کنیم، تصریح کرد: راه حل مشکلات کشور مانند تورم، وجود مدیران جهادی و انقلابی است و تنها مدیران جهادی می توانند مشکلات را حل کنند.
وی اظهار کرد: راه حل حل پسماند میاندوآب نیز  مدیریت جهادی است و باید جرات و روحیه جهادی به خرج داد.
حسن زاده به رزمایش الی بیت المقدس بسیجیان اشاره کرد و گفت: این رزمایش، نمایش افتدار و صلابت بسیجیان بود و  بسیج هر جا احساس کند که انقلاب و نظام در خطر است، در صحنه بوده و به نقش خود عمل می کند.

        رزمایش گردانهای بیت المقدس قدرت و صلابت بسیج را به رخ بدخواهان نظام و انقلاب کشید
      
حجت الاسلام حسین فصیح نیا امام جمعه شاهین دژ در خطبه های امروز نماز جمعه ضمن دعوت نمازگزاران به رعایت تقوی الهی گفت : راه دوری جستن از گناهان برتن کردن لباس تقواست و کسی که روح و جسم خود رامزین به تقوی کند هرگز دچار گناه و آلودگی نخواهد شد.
وی فرا رسیدن دهم ابان سالروز شهادت شهید محراب ایت الله قاضی طباطبایی که توسط گروه فرقان به شهادت نائل امد را تسلیت گفت و به ذکر خصوصیات و مجاهدت های این مجاهد نستوه پرداخت.امام جمعه شاهین دژ به سیزدهم ابان روز تسخیر لانه جاسوسی امریکا و مبارزه با استکبار جهانی اشاره کرد و گفت امام (ره) از این روز بعنوان انقلاب دوم تعبیر کردند و علت این تعبیر از سوی ایشان را را ادامه خط ضد استکباری و ضد استعماری مردم خواند و افزود :چون امکان پیش برد اهداف امریکا سد شده بود به همین خاطر امام خمینی (ره) از سیزدهم ابان بعنوان انقلاب دوم یاد کردند
وی تصریح کرد :در سالهای اخیر برخی نمایندگان مواضعی از خود نشان میدهند که متاسفانه دور از انتظار است و دانشجویان انقلابی را به داعش مشابهت میدهند و که صریحا با مبانی انقلاب در تضاد هستند و یا میگویند هشت سال دفاع مقدس از پیامدهای تسخیر لانه جاسوسی بود که متاسفانه این افراد با نام ولایت درصدد ایجاد تشویش در اذهان عمومی هستند.
وی با اشاره به مسائل اقتصادی و سیاسی امریکا و رو به افول بودن انها و امتحان پس دادن انها در یمن،مصر،افغانستان و عراق و سوریه گفت : امریکا به این نتیجه رسیده که در مقابل ایران دوام نخواهد آورد و از لحاظ فرهنگی نیز اوضاع نابسامانی دارد و بحول قوه الهی همانطور که قران وعده داده است زمین جایگاه افراد صالح خواهد بود.
خطیب نماز جمعه در پایان از فرمانده و پرسنل ناحیه و بسیجیان به پاس برگزاری رزمایش دوروزه گردانهای بیت المقدس تقدیر و تشکر کرد و این حرکت را نشان از اقتدار نیروهای انقلابی و زهر چشم گرفتن از دشمنان انقلاب دانست.

        هلاکت بغدادی درس عبرتی برای خوش باوران/ توصیه‏ های نه گانه رهبر بصیر انقلاب اسلامی نسخه ای شفا بخش/ رزمایش الی بیت المقدس اقدامی شایسته است
      
حجت الاسلام والمسلمین وحید طالبی ظهر امروز در خطبه های نماز جمعه پلدشت با اشاره به رهنمودهای فرمانده کل قوا در دیدار با دانشجویان ارتش گفت: امنیت مهمترین نیاز ضروری یک ملت و جامعه است و ارتش و نیروهای مسلح به پشتوانه ایمان به خدا و تکیه برنیروی مردم، باید امنیت کشور و نظام را حفظ کنند.
وی تصریح کرد: تلاش اخیر دشمن، در آشوب سازی و فتنه انگیزی در کشورهای همسایه ایران انقلابی، با هدف نا امن سازی کشورهای مقاومت و محیط محور مقاومت؛ ایران اسلامی است.
وی اظهار کرد: همه باید مراقب باشند به خصوص مردم و مسئولان عراق و لبنان که اولویت اول کشورهایشان علاج ناامنی است.
امام جمعه پلدشت افزود: برای مردم و مسئولان کشور ما اولویت مهم، پیشگیری از بروز ناامنی و آشوب، توسط دشمنان و عوامل داخلی آنان است.
طالبی با اشاره به اینکه  ملت ما یک ملت آزاد است که بدون نیاز به دیگران، آزادانه فکر می کند. اراده می کند. منافع حقیقی خود را تشخیص می دهد و مستقلانه برای تامین آن منافع تصمیم می گیرد، گفت: همین فکر و اندیشه و اراده و عمل آزادانه در پرتو اسلام و انقلاب، مورد طمع و غضب دشمن است، لذا تمام تلاش او این است که مردم و نیروهای مسلح و مسئولان ما را، دچار تغییر در محاسبات و مبتلا به تخریب محاسبات درست خود کند و از این رو بصیرت نیاز امروز همگانی است.
وی تصریح کرد: توصیه‏های نه گانه رهبر بصیر انقلاب اسلامی، نقشه راه و نسخه ی شفابخش پیشگیری و علاج فتنه‏های سخت و نرم دشمن، در این شرایط و در آینده است.
وی با اشاره به ۱۳ آبان ماه اظهار کرد: سیزده آبان ماه، سالروز ۳ واقعه مهم است و ۳ حادثه ای که دست پلید آمریکا در آن نقش اصلی را داشته است و این روز بزرگ و ماندگار، “روز ملی مبارزه با استکبار جهانی” نام گرفته است.
خطیب نماز جمعه افزود: در طول شصت سال گذشته، از ابتدای نهضت اسلامی که مبارزان و ستم ستیزان در غربت و تنهایی به سر می بردند، تا امروز که شجره طیبه انقلاب اسلامی، تنومند و تناور و پرثمر شده است سروکار ما با آمریکای جهانخوار است.
به گفته وی آمریکا با صحنه گردانی صهیونیزم جهانی و مزدوری عوامل منطقه‏ای‏اش، همچنان دشمن اصلی ملت و انقلاب اسلامی ما است.
طالبی گفت: پس از شکستهای راهبردی اخیر آمریکا و عربستان و دیگر مزدوران شیطان بزرگ، در راه اندازی فتنه بزرگ تکفیری‏ها که با جنگ روانی کم نظیر امپراطوری رسانه ای غرب همراه بود اکنون، به جای جنگهای نیابتی در کشورهای مقاومت، راه اندازی و شعله ورسازی “آشوب‏های داخلی” برای ناامن سازی این کشورها و جلوگیری از باسازی و پیشرفت این سرزمینها در دستور کار، قرار گرفته است.
وی تصریح کرد: تسخیر سفارت آمریکا در ایران در ۴۰سال گذشته و کشف ماشین ها و ابزار پیشرفته جاسوسی و هزاران سند به جای مانده از آن چشم جهانیان به حقایق جدیدی در باره سفارتخانه شیطان بزرگ باز کرد.
وی اظهار کرد: اکنون همه دنیا می‌دانند که سفارتخانه‌ها و کنسولگری‌ها و دفاتر نمایندگی و پایگاه های نظامی آمریکا در کشورهای جهان، نه یک مکان سیاسی؛ که پایگاهی برای انواع جاسوسی های پیشرفته،خرابکاریهای گسترده،و فراهم سازی فتنه‌ها و آشوب های مختلف در کشورهای هدف است، لانه هایی که باید مورد مراقبت و رصد دقیق کشورها به ویژه کشورها و دولت های مقاومت باشد.
امام جمعه پلدشت افزود: مدتی است ،رهبر معظم انقلاب اسلامی ،در سخنرانیها و رهنمودهای خود،از موضوعی به نام “افول آمریکا” سخن گفته اند:”آمریکای امروز از آمریکای ۴۰سال قبل،که انقلاب پیروز شد،به مراتب ضعیف ترشده و قدرت آمریکا رو به افول است.۱۲/۸/۹۷”
طالبی گفت: اکنون و در آغاز دهه سوم قرن بیست و یکم نشانه‌های افول قدرت آمریکا و تمدن و قرن آمریکایی هویدا شده است، افولی که نه در عرصه نظر و سخن، بلکه در بستر عینیت ها و واقعیت های مشهود و ملموس به روشنی در عرصه اقتصادی ، سیاسی، قدرت نرم و فرهنگی و اجتماعی قابل مشاهده است.
وی با اشاره به هلاکت البغدادی تصریح کرد: یکشنبه پنجم آبان ماه،(۲۶اکتبر۲۰۱۹)ابراهیم عوّاد البدری القریشی (السامرائی)معروف به ابودعاء به ادعای ترامپ ، طی یک عملیات اطلاعاتی و زمینی و هوایی در ادلب سوریه و در مخفیگاه خود به هلاکت رسید.
وی اظهار کرد: مهمترین نکته و آن درس عبرتی دوباره برای خوش باوران و دلبستگان به غرب و آمریکاست که باز هم با چشمان خود ببینند بعد از هلاکت صدام ،قذافی،ملاعمر،بن لادن و زرقاوی،سرانجام نوبت البغدادی رسید.
امام جمعه پلدشت با اشاره به رزمایش الی بیت المقدس در پلدشت افزود: برگزاری رزمایش هایی از این قبیل اقدامی بسیار شایسته و قابل تقدیر است.
انتهای پیام/
 
 
