
# Арест на магистрала Тракия!

Published at: **2019-11-01T09:22:00+00:00**

Author: ****

Original: [Plovdiv24.bg](https://www.plovdiv24.bg/novini/regionalni/Arest-na-magistrala-Trakiya--910305)

Екип на сектор "Пътна полиция“ в ОД МВР Пазарджик, патрулиращ в участъка на АМ "Тракия“, залови водач, превозвал тютюн без бандерол. Вчера следобед в района на бензиностанция униформените засекли лек автомобил "Фолксваген“. Оказало се, че немското возило било управлявано от С.С.- 27г. от Долна баня, а заедно с него пътувал и баща му Р.С.- 48г.
Последвала проверка на двамата мъже и на автомобила, при която на задните седалки били открити два полиетиленови чувала. В тях те превозвали сух нарязан тютюн без бандерол. Общото количество на откритата стока е 20.4 килограма. На мястото е извършен оглед, а тютюнът е иззет. Бащата и синът са задържани в ареста, а спрямо тях се води бързо производство.
