
# जासूसी मामला: सोनिया गांधी ने की केंद्र की आलोचना, कही ये बात

Published at: **2019-11-03T01:21:01+00:00**

Author: **नई दिल्ली, एजेंसी**

Original: [https://www.livehindustan.com](https://www.livehindustan.com/national/story-whatsapp-spy-case-sonia-gandhi-attacks-central-government-2829192.html)

जासूसी मामले पर कांग्रेस अध्यक्ष सोनिया गांधी ने केंद्र सरकार की आलोचना की। उन्होंने शनिवार को कहा कि हालिया खुलासे चौंकाने वाले हैं कि सरकार के द्वारा हासिल किए गए इजरायली सॉफ्टवेयर पेगासस के जरिए सामाजिक कार्यकर्ताओं, पत्रकारों और नेताओं की जासूसी की गई। 
उन्होंने कहा कि ये गतिविधियां न सिर्फ गैरकानूनी और असंवैधानिक हैं बल्कि शर्मनाक भी हैं। पार्टी के मुख्य प्रवक्ता रणदीप सुरजेवाला ने ट्वीट कर कहा, भाजपा सरकार ने जासूसी मामले पर वाजिब सवालों के जवाब देने से इनकार किया। उन्होंने सवाल किया कि भारत सरकार में किसने स्पाइवेयर की खरीदारी की?

        मेरा फोन टैप: ममता बनर्जी
      
पश्चिम बंगाल की मुख्यमंत्री ममता बनर्जी ने दावा किया कि उनका फोन टैप किया गया था। उनके पास इस आरोप को साबित करने के लिए सबूत भी मौजूद है। ममता ने राज्य सचिवालय में कहा-यह सच है कि मेरा फोन टैप किया गया, मुझे इसकी जानकारी मिली है।

        
          ये भी पढ़ें: महाराष्ट्र में सरकार गठन को लेकर गतिरोध बरकरार, कांग्रेस नेताओं की सोनिया के साथ बैठक
        
      
