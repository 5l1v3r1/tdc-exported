
# Гол на Десподов е №1 в Австрия

Published at: **2019-11-01T14:45:05+00:00**

Author: **Пламен Вълков**

Original: [Стандарт Новини](https://standartnews.com/sport/gol-na-despodov-e-1-v-avstriya-405576.html)

Попадение на българския национал Кирил Десподов беше избрано за гол на 12-ия кръг в австрийското футболно първенство от специално жури на "Скай спортс Австрия".
Десподов беше отличен за акцията и точния удар, с който оформи крайното 4:0 за Щурм Грац при гостуването на Санкт Пьолтен.
Българинът получи топката в средата на терена, освободи се на скорост от защитник на съперника, напредна в дясно в наказателното поле и преодоля вратаря с изстрел по тревата.
Десподов, който е преотстъпен в Щурм Грац до края на сезона от италианския Каляри, реализира хеттрик в двубоя.
