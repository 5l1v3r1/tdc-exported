
# Ανάκαμψη μετά από τέσσερις πτωτικές συνεδριάσεις στο Χρηματιστήριο

Published at: **2019-11-07T16:12:01+00:00**

Author: ****

Original: [News.gr](https://www.news.gr/oikonomia/xrimatistirio/article/2025146/anakampsi-meta-apo-tesseris-ptotikes-sinedriasis-sto-chrimatistirio.html)

Ανέκαμψαν οι τιμές των μετοχών μετά από τέσσερις πτωτικές συνεδριάσεις, στη διάρκεια των οποίων ο βασικός χρηματιστηριακός δείκτης είχε καταγράψει συνολικές απώλειες 2,58%.
Στην ανάκαμψη της αγοράς βοήθησε το θετικό κλίμα στις ευρωπαικές αγορές στον απόηχο της εμπορικής συμφωνίας ΗΠΑ-Κίνας οι οποίες κινούνται σε υψηλά τεσσάρων ετών. Στο επίκεντρο του επενδυτικού ενδιαφέροντος βρέθηκαν οι τραπεζικές μετοχές.
O Γενικός Δείκτης Τιμών έκλεισε στις 869,47 μονάδες, σημειώνοντας άνοδο 1,12%.
Η αξία των συναλλαγών ανήλθε στα 62,806 εκατ. ευρώ, ενώ διακινήθηκαν 31.475.158 μετοχές.
Ο δείκτης υψηλής κεφαλαιοποίησης σημείωσε άνοδο σε ποσοστό 1,45 %, ενώ ο δείκτης της μεσαίας κεφαλαιοποίησης ενισχύθηκε σε ποσοστό 0,78%.
Από τις μετοχές της υψηλής κεφαλαιοποίησης, τη μεγαλύτερη άνοδο κατέγραψαν οι μετοχές της Eurobank (+5,20%), της Alpha Bank (+4,35%), της Πειραιώς(+3,67%),της Ελλάκτωρ (+3,58%), της Jumbo (+2,89%) και της Εθνικής (+2,50%).
Αντιθέτως, τη μεγαλύτερη πτώση σημείωσαν οι μετοχές της Σαράντης (-2%), του ΟΤΕ (-0,59%) και της Motor Oil (-0,27%).
Από τους επιμέρους δείκτες τη μεγαλύτερη άνοδο σημείωσαν οι δείκτες των Τραπεζών(+4,11%) και των Προσωπικών Προιόντων (+1,99%), ενώ τις μεγαλύτερες απώλειες σημείωσαν οι δείκτες της Υγείας (-1,23%) και των Τηλεπικοινωνιών (-0,59%).
Τον μεγαλύτερο όγκο συναλλαγών παρουσίασαν η Eurobank και η Alpha Bank διακινώντας 15.234.196 και 4.113.268 μετοχές, αντιστοίχως.
Τη μεγαλύτερη αξία συναλλαγών σημείωσαν η Eurobank με 13,315 εκατ. Και η Εθνική με 9,658 εκατ.
Ανοδικά κινήθηκαν 87 μετοχές, 38 πτωτικά και 21 παρέμειναν σταθερές.
Τη μεγαλύτερη άνοδο σημείωσαν οι μετοχές: Byte +10,55% και Ευρωσύμβουλοι +10%.
Τη μεγαλύτερη πτώση κατέγραψαν οι μετοχές: ΑΝΕΚ(κ) -7,38% και Παίρης-5,26%.
