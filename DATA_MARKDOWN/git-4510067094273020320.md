
# Tot porfir. Reabilitarea trotuarului din fața fostei Policlinici Mari a început dinspre strada Gheorghe Dima

Published at: **2019-11-04T18:49:00+00:00**

Author: **Dan Simai**

Original: [Bihoreanul](https://www.ebihoreanul.ro/stiri/ultima-or-31-48/tot-porfir-reabilitarea-trotuarului-din-fata-fostei-policlinici-mari-a-inceput-dinspre-strada-gheorghe-dima-152556.html)

Lucrările de reabilitare a trotuarului din faţa fostei Policlinici Mari au început, luni, dinspre strada Gheorghe Dima spre străzile Republicii - Magheru.
Trotuarul, lat între doi şi patru metri, va fi pavat cu porfir de o asociere de firme reprezentată de Gavella, pentru suma de 1,3 milioane lei.
"Până în momentul de faţă au fost realizate următoarele lucrări pe tronsonul str. Snagovului – Bulevardul Magheru: demontare stâlpi de iluminat, desfacere dale existente, decopertare îmbrăcăminte asfaltică şi îmbrăcăminte din beton", se menţionează într-un comunicat al Primăriei.
În perioada următoare, constructorii vor trece la realizarea canalizării pluviale dintre străzile Snagovului şi Bulevardul Magheru, respectiv trasarea şi montarea bordurilor la rigolă.
Lucrările au ca termen de predare data de 16 februarie 2020.
