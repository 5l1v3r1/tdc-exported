
# Рік без Каті на Банковій: Зеленському нагадали про необхідність покарати вбивць Гандзюк

Published at: **2019-11-04T20:45:00+00:00**

Author: ****

Original: [DT.ua](https://dt.ua/UKRAINE/rik-bez-kati-na-bankoviy-zelenskomu-nagadali-pro-neobhidnist-pokarati-vbivc-gandzyuk-328466_.html)

У Києві в понеділок, 4 листопада, почалися акції, присвячені річниці смерті радника мера Херсона Катерини Гандзюк. Акції проходять також у Львові, Харкові, Херсоні, Дніпрі, інших українських містах, а також у США, Канаді і ЄС. Всього організатори називають більше 40 місць проведення акцій. Учасники вимагають справедливого розслідування вбивства та притягнення до кримінальної відповідальності винних у злочині.
У столиці декілька сотень людей зібралися біля Офісу президента на Банковій. Учасники акції запросили взяти участь у ній президента Володимира Зеленського 1 очікують, що він все-таки доєднається до них. Біля ОП перебувають батьки Катерини Гандзюк, її друзі, ветерани АТО/ООС, активісти громадський організацій та інші небайдужі громадяни. Вони принесли плакати та банери з написами "Хто замовив вбивство Каті Гандзюк?", "Мангер – вбивця" тощо.
Організатори акції анонсували показ документального фільму про Катерину Гандзюк під відкритим небом біля ОП.
