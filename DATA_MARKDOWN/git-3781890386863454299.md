
# ร่วมปลูกป่าเสถียรธรรมสถาน2 รับปฏิทินธรรมปี 63 

Published at: **2019-11-01T05:12:00+00:00**

Author: ****

Original: [เดลินิวส์](https://www.dailynews.co.th/education/739448)


        เสถียรธรรมสถาน  ชวน ร่วมปลูกป่าเสถียรธรรมสถาน2 รับปฏิทินธรรมสวัสดีปี 63 พร้อมการส่งเสริมให้ชุมชนมีชีวิตอยู่อย่างพอเพียงด้วยการเกษตร
      
วันนี้ (1 พ.ย.) แม่ชีศันสนีย์ เสถียรสุต ผู้ก่อตั้งเสถียรธรรมสถาน  เปิดเผยว่า  ตามที่ได้ก่อสร้างเสถียรธรรมสถานแห่งที่ 2 อ.แก่งกระจาน จ.เพชรบุรี ซึ่งพื้นที่ดังกล่าวแวดล้อมด้วยหุบเขา  พร้อมทั้งจะอัญเชิญพระอารยตารามหาโพธิสัตว์ขนาดใหญ่ไปประดิษฐาน และจะจัดสร้างสถูปขนาดใหญ่ในพื้นที่ ดังนั้นจึงเรียกพื้นที่นี้ในอีกชื่อหนึ่งว่า “หุบเขาโพธิสัตว์” นั้น หลังจากนี้จะมีการพัฒนาพื้นที่ดังกล่าวให้เป็นพื้นที่สีเขียว จึงได้จัดโครงการปลูกต้นไม้ ณ หุบเขาโพธิสัตว์ เสถียรธรรมสถาน 2 พร้อมทั้งจะมีการส่งเสริมให้ชุมชนมีชีวิตอยู่อย่างพอเพียงด้วยการเกษตรด้วย สำหรับการพัฒนาพื้นที่เสถียรธรรมสถาน 2 ให้เป็นพื้นที่สีเขียวนั้น คาดว่าจะแล้วเสร็จใน 3 ปี 
 แม่ชีศันสนีย์ กล่าวต่อไปว่า นอกจากนี้ทางเสถียรธรรมสถาน ยังเปิดให้ผู้ที่สนใจร่วมสมทบทุนโครงการปลูกต้นไม้ ด้วยการร่วมบุญปฏิทิน ชุดละ 99 บาท ซึ่งเป็นปฏิทินธรรมสวัสดีปีใหม่ปี 2563 โดยเสถียรธรรมสถาน จัดทำขึ้นเป็นประจำทุกปีอย่างต่อเนื่องมาตลอดกว่าสิบปี ภายในปฏิทินประกอบด้วยเรื่องราว วิถีชีวิต คำสอน แรงบันดาลใจในแต่ละเดือน เพื่อต้องการให้กำลังใจผู้คนในแต่ละวัน แต่ละเดือนของทุกช่วงชีวิต การดำเนินชีวิตในแง่มุมต่างๆ ไม่ว่าจะเป็นคนทำงาน เด็ก สตรี รวมถึงทุกเพศทุกวัยที่สามารถใช้เป็นแรงใจในการใช้ชีวิต อาทิ  ยืน ดู รู้ ปล่อย ,ถ้าไม่อยากตายทั้งเป็น จงอย่าประมาทขาดสติ, อย่าตัดสินใจกับชีวิตขณะที่ติตทุรนทุรายด้วยโทสะ, มิตรภาพสำคัญกว่าเงิน เป็นต้น โดยแต่ละคำสอนจะมีภาพประกอบที่สวยงาม และหาชมได้ยาก สำหรับผู้ที่สนใจปฏิทินธรรมสวัสดีปีใหม่ปี 2563  เพื่อสมทบทุนโครงการปลูกต้นไม้ ณ หุบเขาโพธิสัตว์ เสถียรธรรมสถาน 2 เพื่อพัฒนาให้เป็นพื้นที่สีเขียว หรือร่วมทำบุญตามกำลังศรัทธา ผ่านชื่อบัญชี มูลนิธิเสถียรธรรมสถาน ธ.ไทยพาณิชย์ สาขาวัชรพล(รามอินทรา) เลขที่บัญชี 161-2-12346-0 ธ.กสิกรไทย สาขาซอยวัชรพล เลขที่บัญชี 796-2-02843-2 และธ.ธนชาต สาขาวัชรพล เลขที่บัญชี 082-6-08794-7 สอบถามรายละเอียดเพิ่มเติม โทร.02-5191119, 091-8312294 และ02-5106697
  
