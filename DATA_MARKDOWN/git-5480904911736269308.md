
# Schalke otočilo utkání s Augsburgem, Koubek třikrát inkasoval

Published at: **2019-11-03T20:25:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/schalke-otocilo-utkani-s-augsburgem-koubek-trikrat-inkasoval/1816784?utm_source=rss&utm_medium=feed)

Augsburg (Německo) - Fotbalisté Schalke otočili zápas 10. kola bundesligy na hřišti Augsburgu, Tomáše Koubka překonali třikrát a vyhráli 3:2. Koubkův spoluhráč Jan Morávek, který právě za Schalke odehrál mezi lety 2009 a 2011 jednadvacet utkání, zůstal na lavičce.
Domácí šli do vedení v 38. minutě, po rychlé kombinaci střílel z hranice šestnáctky Daniel Baier. Schalke vyrovnalo v nastavení prvního poločasu, když přímý volný kop nadzvedl nad Koubka jeho spoluhráč Stephan Lichtsteiner.
Augsburg si vzal jednogólový náskok zpět patnáct minut po přestávce zásluhou penalty Alfreda Finnbogasona. Aktivnější Schalke však v 71. minutě srovnalo hlavičkou Ozana Kabaka a obrat dokonal osm minut před koncem Amine Harit, který po úniku obstřelil padajícího Koubka.

        Německá fotbalová liga - 10. kolo:
      
Düsseldorf - Kolín nad Rýnem 2:0 (38. Hennings z pen., 61. Thommy), Augsburg - Schalke 2:3 (38. Baier, 60. Finnbogason z pen. - 45.+1 vlastní Lichtsteiner, 71. Kabak, 82. Harit).

        Tabulka:
      
