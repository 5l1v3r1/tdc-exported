
# UEFA KOEFICIJENTI: Prestigoše nas Hrvati, večeras bi mogli i Škoti; Partizane, spasavaj

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/fudbal/vesti/uefa-koeficijenti-prestigose-nas-hrvati-veceras-bi-mogli-i-skoti-partizane-spasavaj/341842)

Možda nije pravo vreme da svodimo račune za ovo evropsko kolo - Partizan večeras može da barem malo popravi situaciju - ali negativan trend kada su u pitanju UEFA koeficijenti nastavljen je. Govorimo, naravno, o srpskim klubovima i našoj situaciji na rang-listi nacionalnih šampionata.
Crvena zvezda ni u drugom duelu sa Totenhemom nije uspela da "štrpne" makar bod, pa iz tog dvomeča nije bilo priloga za nacionalni koeficijent. Uzimajući u obzir snagu viceprvaka Evrope nije to nikakva tragedija, ali pored toga što se Zvezda nije omrsila (baš kao ni Partizan u prvom meču sa Mančester Junajtedom), ni ostali rezultati nisu nam išli naruku. Pre dve nedelje Seltik je dobio Lacio, Rendžers uzeo bod u Portu, Bazel tukao Hetafe, Jang Bojsi bili bolji od Fajenorda, Dinamo se dočepao remija u Donjecku... Na sve to, Modri su sinoć ponovo bili odlični protiv Ukrajinaca i bili nadomak trijumfa. Ako nešto pozitivno postoji u svemu (po pitanju srpskog fudbala i borbe za to 15. mesto) onda je to što se Šahtjor spasao poraza na Maksimiru u 98. minutu. Ali bez obzira na to Hrvat su nas preskočili i ponovo su na 17. poziciji.
Remi Dinama doneo je Hravatskoj 0,250 bodova (bod za nerešeno, podeljeno s brojem timova date zemlje koji su započeli takmičenje u Evropi, 1/4=0,250), što je bilo dovoljno za skok na listi.
I dok Hrvati možda i ne treba toliko da nas brinu, imajući u vidu da su Dinamu preostala dva vrlo teška susreta u grupi, protiv Atalante i Mančester Sitija (mada su realne šanse da Zagrepčani obezbede evropsko proleće), zemlje čije smo timove gore naveli i te kako nam duvaju zavrat. Dakle, Škoti i Švajcarci.
Seltik večeras ide Laciju na noge i ako pobedi neće samo uzeti dva boda za nacionalni koeficijent, već će osigurati proleće u Evropi, a to znači novu mogućnost za skupljanje bodova. Rendžers dočekuje Porto i ima možda i bolju šansu da "uzme nešto" za Škotsku, a takođe je u igri za plasman u drugu fazu. Samo jedan remi ova dva tima, Seltika ili Rendžersa, značio bi pad Srbije za još jednu poziciju. naše zemlja trenutno je na 24.650 bodova, Škoti na 24.625...
Švajcarcima se svaki bod deli sa pet, zbog toga nešto sporije napreduju, međutim oni jedini u ovom krugu konkurenata za 15. mesto imaju tri tima u igri i 22.800 bodova. Bazel večeras dočekuje Hetafe, Lugano takođe pred svojim navijačima igra protiv Malmea, dok Jang Bojs ide Fajenordu. Teoretski, ta tri tima mogla bi da uzmu šest bodova (tri pobede), što bi za nacionalni koeficijent donelo 1.200 (6/5). U ovom kolu, jasno je, Švajcarci ne mogu da nas prestignu, ali nevolja je u tome što su Bazel i Jang Bojs prvi u svojim grupama i imaju sasvim dobre izglede da prođu dalje.
Dođosmo i do Kiprana, po mnogima najopasnijeg konkurenta. Njihov APOEL danas ima zicer da od Grka preuzme to famozno 15. mesto, za šta će mu biti dovoljan i bod protiv Karabaga (kod kuće), dok ga pobeda vodi na 25.750. Na sve to tim iz Nikozije u narednoj rundi ide Didelanžu u Luksemburg, gde će takođe biti favorit.
Grci poput Srbije stagniraju poslednjih nedelja. Olimpijakos ne može do bodova u Ligi šampiona, a i kada ućari nešto (kao protiv Totenhema) to mu se deli sa pet. Utisak je da Grke već sada možemo da otpišemo iz trke.
Srbija novu šansu ima večeras. Srbija se ponovo uzda u Partizan...

        LIGA EVROPE - 4. KOLO
      

        
          
            GRUPA A
          
        
      

        Četvrtak18.55: (2,25) APOEL (3,20) Karabag (3,35)18.55: (19,0) F91 Didelanž (8,50) Sevilja (1,13)
      

        
          
            GRUPA B
          
        
      

        Četvrtak18.55: (2,55) Kopenhagen (3,10) Dinamo Kijev (2,90)18.55: (2,80) Lugano (3,10) Malme (2,65)
      

        
          
            GRUPA C
          
        
      

        Četvrtak18.55: (2,60) Bazel (3,20) Hetafe (2,80)18.55: (1,45) Krasnodar (4,40) Trabzon (7,50)
      

        
          
            GRUPA D
          
        
      

        Četvrtak18.55: (3,00) Rozenborg (3,30) Sporting (2,40)18.55: (2,60) LASK (3,30) PSV (2,70)
      

        
          
            GRUPA E
          
        
      

        Četvrtak18.55: (1,65) Lacio (3,80) Seltik (5,50)18.55: (2,30) Kluž (3,00) Ren (3,50)
      

        GRUPA F
      
Vitorija Gimaraiš – Arsenal 1:1 (0:0)/Duarte 91 - Mustafi 80/

        Četvrtak
      
18.55: (3,60) Standard Lijež (3,50) Ajntraht Frankfurt (2,05)

        
          
            GRUPA G
          
        
      

        Četvrtak21.00: (2,30) Fajenord (3,45) Jang Bojs (3,05)21.00: (2,70) Rendžers (3,25) Porto (2,65)
      

        
          
            GRUPA H
          
        
      

        Četvrtak21.00: (1,90) Espanjol (3,40) Ludogorec (4,30)21.00: (3,40) Ferencvaroš (3,40) CSKA Moskva (2,15)
      

        
          
            GRUPA I
          
        
      

        Četvrtak21.00: (1,60) Volfzburg (4,00) Gent (5,70)21.00: (4,10) Oleksandrija (3,40) Sent Etjen (1,95)
      

        
          
            GRUPA J
          
        
      

        Četvrtak21.00: (2,15) Menhengladbah (3,45) Roma (3,35)21.00: (2,20) Volfzberger (3,40) Bašakšehir (3,30)
      

        
          
            GRUPA K
          
        
      

        Četvrtak21.00: (1,57) Braga (4,00) Bešiktaš (6,00)21.00: (1,35) Vulverhempton (4,90) Slovan (9,50)
      

        
          
            GRUPA L
          
        
      

        Četvrtak16.50: (5,60) Astana (4,00) AZ Alkmar (1,60)21.00: (1,40) Mančester Junajted (4,50) Partizan (8,50)
      

        
          *** kvote su podložne promenama
        
      

        Foto: MN Press
      
