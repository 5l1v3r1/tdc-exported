
# U Španiji osuda plakata na kojima su katalonski novinari nazvani 'teroristima'

Published at: **2019-11-06T21:50:04+00:00**

Author: ****

Original: [Novinska agencija Beta](https://beta.rs/vesti/drustvo-vesti-svet/118978-u-spaniji-osuda-plakata-na-kojima-su-katalonski-novinari-nazvani-teroristima?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Plakati danas izlepljeni u Barseloni na kojima autori katalonske novinare nazivaju "teroristima", oštro su osudjeni u Španiji, a osudi se priključio i šef vlade Pedro Sančes.Plakati, s tekstom na katalonskom, usmrenei su protiv šest novinara, od kojih dva rade za državnu TV, "ubice u službi vlasti" i "informativni teroristi koji opslužuju Ibeks"-  berzanski indeks velikih španskih kompanija, a na plakatima je i poziv da "ostanu u Madridu". Šef Vlade, Sančes, izjavio je da "snažno osudjuje te pretnje" i da "podržava katalonske novinare koji su meta". Lider desničarske opozicije Pablo Kasado osudio je "nepodnošljivo zastrašivanje". U zajedničkoj izjavi, Savez novinarskih udruženja Španije i Madridsko udruženje za štampu izrazili su oštru osudu i ukazali da "tolikog nasilja i neprijateljstva prema štampi nikada do danas nije bilo u Kataloniji".Plakati su se pojavili u vreme napetosti u Kataloniji posle sudskog kažnjavanja 14. oktobra lidera pokreta za nezavisnost teškim zatvorskim kaznama zbog pokušaja otcepljenja od Španije 2017. godine.Te presude su izazvale demonstracije, od kojih su neke prerasle u nasilne sukobe s policijom.Tokom tih dogadjaja separatistički aktivisti i demonstranti su španske novinare sprečavali da rade i dovikivali im da su "manipulatori španske štampe!". S druge strane, novinari bliski pokretu za nezavisnost Katalonije su bili žrtve agresije tokom manifestacija za jedinstvo Španije.
