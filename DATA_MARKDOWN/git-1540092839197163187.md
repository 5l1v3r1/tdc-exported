
# Βουλή: Κατατέθηκε το νομοσχέδιο με τις τροποποιήσεις του Ποινικού Κώδικα - Τι προβλέπει

Published at: ****

Author: ****

Original: [CNN.gr](https://www.cnn.gr/news/ellada/story/195845/voyli-katatethike-to-nomosxedio-me-tis-tropopoiiseis-toy-poinikoy-kodika-ti-provlepei)

Newsroom, CNN Greece 08:24 , 01 November 2019 - 08:24
Με το νέο κανονιστικό πλαίσιο, γίνεται ακόμη πιο αυστηρό το νομοθετικό πλαίσιο σε ό,τι αφορά τα εγκλήματα τρομοκρατίας, ενώ τα αδικήματα δωροδοκίας και δωροληψίας υπαλλήλων, μετατρέπονται σε κακούργημα.
Σε ό,τι αφορά τις απειλές μέσω Διαδικτύου, η ποινή αλλάζει με το νέο νομοσχέδιο και θα είναι έως τρία χρόνια, ενώ με ποινή δεκαετούς κάθειρξης θα βρίσκονται όσοι κατασκευάζουν, προμηθεύονται ή χρησιμοποιούν μολότοφ σε δημόσιους χώρους. Ωστόσο, στην περίπτωση αυτή, το νομοθετικό πλαίσιο θα δίνει το περιθώριο στο δράστη να μην τιμωρηθεί, εφόσον παραδώσει οικειοθελώς στις Αρχές τις εκρηκτικές ύλες που κατέχει ή εμποδίσει άλλους να τις χρησιμοποιήσουν.
Παράλληλα, το νομοσχέδιο ρυθμίζει το δικαίωμα αιτήματος αποφυλάκισης για τους ισοβίτες, οι οποίοι θα μπορούν να κάνουν χρήση αυτού, αφού συμπληρώσουν 22 χρόνια στη φυλακή και όχι 17 όπως προβλέπεται τώρα.
Το νέο πλαίσιο προβλέπει βαρύτατες ποινές για τους οδηγούς που αφαιρούν ζωή, ενώ βρίσκονται υπό την επήρεια αλκοόλ, καθώς προβλέπεται μέχρι και ισόβια κάθειρξη.Εξάλλου, για ληστείες ή κλοπές άνω των 120.000 ευρώ το αδίκημα μετατρέπεται σε κακούργημα.

        
           Διαβάστε τι προβλέπει το νομοσχέδιο για τις αλλαγές στον Ποινικό Κώδικα 
        
      

        Διαβάστε επίσης
      
