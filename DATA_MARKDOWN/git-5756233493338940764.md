
# سیل و آبگرفتگی در ۵ استان

Published at: **2019-11-01T11:29:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619190/%D8%B3%DB%8C%D9%84-%D9%88-%D8%A2%D8%A8%DA%AF%D8%B1%D9%81%D8%AA%DA%AF%DB%8C-%D8%AF%D8%B1-%DB%B5-%D8%A7%D8%B3%D8%AA%D8%A7%D9%86)


        رئیس سازمان امداد و نجات جمعیت هلال احمر از امدادرسانی به ۱۰۸ نفر در پنج استان درگیر سیل و آبگرفتگی در ۴۸ ساعت گذشته خبر داد.
      

        آفتاب‌‌نیوز :
      
مرتضی سلیمی رئیس سازمان امداد و نجات جمعیت هلال احمر در تشریح عملیات سیل و آبگرفتگی ۴۸ ساعت گذشته گفت: پنج استان چهارمحال و بختیاری، خراسان‌های جنوبی، رضوی و شمالی و سمنان در این مدت بر اثر بارش‌های شدید متاثر از سیل و آبگرفتگی بودند و با تلاش امدادگران هلال احمر، در ۱۱ شهر و روستا خدمات امدادی لازم ارائه شد.
وی با بیان اینکه ۷۹ امدادگر در قالب ۱۶ تیم در این عملیات به ۱۰۸ نفر از هموطنان در استان‌های درگیر سیل و آبگرفتگی امدادرسانی کرده‌اند، افزود: همچنین از ۲۸ واحد مسکونی تخلیه آب انجام شد.
به گفته رئیس سازمان امداد و نجات جمعیت هلال احمر، به دلیل گرفتار شدن یک خودرو در مسیر سیلاب، یک نفر در تربت جام نیز جان خود را از دست داده است.
