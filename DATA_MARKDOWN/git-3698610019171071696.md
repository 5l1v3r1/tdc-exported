
# На Харківшині невідомі обстріляли автомобіль активіста — поліція

Published at: **2019-11-06T10:17:00+00:00**

Author: ****

Original: [DT.ua](https://dt.ua/UKRAINE/na-harkivshini-nevidomi-obstrilyali-avtomobil-aktivista-policiya-328657_.html)

На Харківщині невідомі обстріляли автомобіль місцевого активіста, повідомив відділ комунікації поліції Харківської області. У результаті стрілянини ніхто не постраждав.
"На Харківщині поліція розслідує факт стрілянини по автомобілю місцевого активіста... 05 листопада о 21:30 до чергової частини Великобурлуцького відділення поліції надійшла інформація від місцевого мешканця. Він повідомив, що поблизу села Підсереднє на ґрунтовій дорозі невідомі з автомобіля скоїли кілька пострілів по його автомобілю", - йдеться у повідомленні.
Ім'я активіста, та сферу його діяльності у поліції не назвали.
Правоохоронці оглянули місце події та намагаються встановити обставини і розшукати причетних до злочину. Поліція відкрила кримінальне провадження за ч. 2 ст. 15, ч.1 ст. 115 (замах на умисне вбивство) Кримінального кодексу України.
Як повідомлялося,  у Дніпрі невідомий обстріляв автомобіль "Мерседес", водій 1992 року народження загинув на місці від вогнепального поранення. Під час обшуку у чоловіка вилучили гладкоствольну мисливську помпову рушницю. За фактом вбивства розпочате кримінальне провадження з правовою кваліфікацією за частиною 1 статті 115 КК (умисне вбивство). На місці злочину знайшли сім стріляних гільз та інші докази.
