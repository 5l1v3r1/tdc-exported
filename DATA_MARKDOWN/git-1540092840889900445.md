
# Στο λιμάνι του Πειραιά φτάνουν 155 πρόσφυγες από Μυτιλήνη και Κάλυμνο

Published at: ****

Author: ****

Original: [CNN.gr](https://www.cnn.gr/news/ellada/story/196267/sto-limani-toy-peiraia-ftanoyn-155-prosfyges-apo-mytilini-kai-kalymno)

Newsroom, CNN Greece 08:02 , 05 November 2019
Επίσης, στο λιμάνι του Πειραιά πρόκειται να καταπλεύσει και το επιβατηγό οχηματαγωγό πλοίο «Blue star 2», μεταφέροντας 75 πρόσφυγες και μετανάστες από την Κάλυμνο.
Και στις δύο περιπτώσεις οι πρόσφυγες και μετανάστες αναμένεται να επιβιβαστούν σε λεωφορεία με προορισμό δομές φιλοξενίας.
Με τις ροές προσφύγων και μεταναστών να αυξάνονται με ανεξέλεγκτους ρυθμούς και τις αντιδράσεις στην ηπειρωτική χώρα όπου σχεδιάζεται μετεγκατάσταση προσφύγων να πληθαίνουν καθημερινά, η κυβέρνηση αναζητά βιώσιμο σχέδιο που θα δώσει λύση σε ένα πρόβλημα που εξελίσσεται σε… λερναία ύδρα.
Η ακραία συμφόρηση στα Κέντρα Υποδοχής και Ταυτοποίησης των νησιών προκαλεί επεισόδια μεταξύ μεταναστών, ένταση μεταξύ πολιτών, αλλά και θανάτους.

        
          Χίος: Νεκρό προσφυγόπουλο 2 ετών που παρασύρθηκε από φορτηγάκι
        
      
Ωστόσο, οι σχεδιασμοί της κυβέρνησης για αποσυμφόρηση των νησιών με τη μεταφορά εκατοντάδων προσφύγων και μεταναστών στην ηπειρωτική χώρα, γίνεται μετ’ εμποδίων και, σε πολλές περιπτώσεις, επεισοδιακά, με κατοίκους πολλών περιοχών να αντιδρούν έντονα.

        
          Χίος: Διαμαρτυρίες των κατοίκων για το προσφυγικό - Απέκλεισαν το δρόμο προς το ΚΥΤ της ΒΙΑΛ
        
      

        Διαβάστε επίσης
      
