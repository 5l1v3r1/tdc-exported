
# Ako bude vyzerať móda v roku 2054? Virgil Abloh a Louis Vuitton majú jasnú víziu

Published at: **2019-11-06T12:06:00+00:00**

Author: **Richard Balog**

Original: [REFRESHER](https://refresher.sk/76271-Ako-bude-vyzerat-moda-v-roku-2054-Virgil-Abloh-a-Louis-Vuitton-maju-jasnu-viziu)


        V danom období uplynie presne 200 rokov od založenia jednej z najznámejších módnych značiek.
      
Virgil Abloh patrí do úzkej skupiny návrhárov, ktorí v posledných rokov menia tvár módy a určujú trendy. Koniec koncov, boli to hlavné dôvody, prečo mu vedenie Louis Vuitton zverilo celú pánsku sekciu. 
Bývalý dvorný asistent Kanyeho Westa na oplátku skrz svoje práce oslovuje úplne novú generáciu klientov, ktorá by inak o kúsky s monogramom LV zrejme nejavila záujem a zatiaľ to funguje k spokojnosti pre obe strany. 
Najnovšie pritom predstavil kolekciu s názvom „2054“ odzrkadľujúcu svoj vlastný pohľad na módu v budúcnosti. Pri jednotlivých modeloch tak tentokrát okrem dizajnu dbal aj na funkčnosť, keďže práve v odvetví techwearu vidí potenciál, avšak možno za tým vidieť aj istú dávku vypočítavosti vzhľadom na čoraz väčší dopyt po obdobných kúskoch.
V každom prípade, na pulty predajní sa už čoskoro dostanú holografické taktické vesty, cargo nohavice s 3D potlačami či vrchné diely ako vystrihnuté z lookboku Stone Island. Názor na danú záležitosť si ale vytvor sám na základe 17 záberov v galérii nižšie. 
