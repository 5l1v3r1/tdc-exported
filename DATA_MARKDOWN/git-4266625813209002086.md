
# В Україну планують доставити 150 флаконів сироватки від дифтерії - Радуцький

Published at: **2019-11-01T04:55:00+00:00**

Author: ****

Original: [ZIK.UA](https://zik.ua/news/2019/11/01/v_ukrainu_planuyut_dostavyty_150_flakoniv_syrovatky_vid_dyfterii_1681215)


        Програма розвитку ООН планує найближчим часом доставити в Україну ще 150 флаконів сироватки проти дифтерії.
      
Про це повідомив голова комітету Верховної Ради з питань здоров'я нації Михайло Радуцький в ефірі програми "Право на владу". 
Як зазначається, зараз в Україні вже є 200 флаконів, планують отримати ще 150. 
"У нас зараз є 200 флаконів, 150 ми очікуємо в найближчий час... за інформацією Центру громадського здоров'я, є підтвердження про надання ПРООН 150 доз сироватки. І ми приймаємо рішення про звернення до Мінфіну, щоб закупити  ліки додатково",- заявив Михайло Радуцький.
Крім цього, політик додає, що Україна ще не дійшла до епідемічного порогу захворювання на дифтерію. Проте за останній місяць було зафіксовано 21 випадок цього захворювання. Для порівняння за останні 8 років (з 2010 по 2018) в Україні було зафіксовано 59 випадків інфекціонування.
Нагадаємо, станом на 29 жовтня цього року в Україні зареєстровано 20 випадків дифтерії, зокрема, п’ять підтверджених лабораторно: по одному випадку у мешканців Луганської, Хмельницької, Тернопільської, Закарпатської областей та м. Київ. 
