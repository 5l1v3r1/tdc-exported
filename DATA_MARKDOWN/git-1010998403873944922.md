
# Достойно представяне на Багата, но съдиите присъдиха победата на Люис

Published at: **2019-11-03T05:40:00+00:00**

Author: ****

Original: [bTV Новините](https://btvnovinite.bg/sport/dostojno-predstavjane-na-bagata-no-sadiite-prisadiha-pobedata-na-ljuis.html)

Българският ММА боец Благой Иванов - Багата загуби мача си срещу Дерик Люис след съдийско решение. Срещата беше част от гала вечерта на UFC 244 и се изигра в октагона в легендарната зала "Медисън Скуеър Гардън" в Ню Йорк.
Двамата бойци се изправиха един срещу друг пределно мотивирани за победа пред емоционалната публика, която показа своята подкрепа за Люис, известен като Черния звяр.
Иванов, който беше с близо 4 кг по-лек от своя съперник, по нищо не отстъпи на рекордьора по нокаути в тежка категория, но в крайна сметка двама от реферите отсъдиха в негов ущърб (27:30, 28:29), докато третият - в полза на българина (29:28).
