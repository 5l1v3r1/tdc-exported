
# Осасуна приближи топ 6 след триумф в мач с 6 гола

Published at: **2019-11-03T19:58:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/osasuna-priblizhi-top-6-sled-triumf-v-mach-s-6-gola-1391429.html)

Осасуна победи у дома Алавес с 4:2 в среща от 12-ия кръг на испанската Ла Лига. Новаците откриха в 20-ата минута чрез Рубен Гарсия, а 6 по-късно Езекиел Авила покачи на 2:0. По-малко от минута обаче трая радостта на домакините, след като Виктор Лагуардия намали пасива на гостите.
Роберто Торес върна аванса от два гола за състава от Памплона след точно изпълнен единадесетметров наказателен удар. Лукас Перес на свой ред бе точен от бялата точка, за да върне отново надеждите на Алавес, но Хуан Вияр, след третата отсъдена дузпа в срещата, сложи край на спора в интригуващия сблъсък на "Естадио Ел Садар“.
Така Осасуна продължава без загуба у дома вече шест мача, докато Алавес остава без успех при визитите си. Тимът от Памплона е на осмата позиция в таблицата с 18 точки, на една от топ 6 и на три от топ 4. Алавес пък остава в опасна близост до зоната на изпадащите, на три пункта от Селта, който по-късно приема у дома Хетафе. В следващия кръг Осасуна гостува именно на Хетафе, докато Алавес играе вкъщи с Валядолид.
