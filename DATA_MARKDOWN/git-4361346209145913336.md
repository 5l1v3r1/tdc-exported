
# 
        Drukkoljunk Király Viktornak: vasárnap este MTV EMA-díjas lehet!
      

Published at: **2019-11-03T12:40:00+00:00**

Author: **Bors**

Original: [www.borsonline.hu](http://www.borsonline.hu/celeb/drukkoljunk-kiraly-viktornak-vasarnap-este-mtv-ema-dijas-lehet/185791)


        Ma este Király Viktor lépdel végig Sevillában a vörös szőnyegen a 2019-es MTV Europe Music Awards díjkiosztóján. A nagyszabású gálát a hagyományokhoz híven élőben lehet követni a magyar MTV műsorán is. 
        
          Ma este Király Viktor lépdel végig Sevillában a vörös szőnyegen a 2019-es MTV Europe Music Awards díjkiosztóján. A nagyszabású gálát a hagyományokhoz híven élőben lehet követni a magyar MTV műsorán is.
        
      
Az MTV EMA egyike a világ egyik legismertebb és elismertebb zenei díjátadóinak, ami már 1994 óta tartja izgalomban a zenerajongókat világszerte. A vörös szőnyegéről ismertté vált rendezvényt több mint 180 ország rajongói követik. A nemzetközi versenyben tizenhat kategóriában, illetve a regionális megmérettetésben november 2-án éjfélig lehetett szavazni a jelöltekre az mtvema.com oldalon.
A vasárnap esti, immár 23. díjátadó gála fellépői között lesz többek között Halsey, Rosalía, Becky G, Akon, Ava Max, valamint a „legjobb új” és a „legjobb feltörekvő” kategória jelöltje, Mabel is. Becky G nem csak jelöltként és előadóként lép színpadra, ő lesz a 2019-es EMA házigazdája is.
Kis hazánkat Király Viktor képviseli majd a jeles eseményen: október végén a rajongók öt jelölt közül őt választották az MTV EMA hazai győztesének.
