
# Τραμπ : Πρόσκληση στον Βολοντίμιρ Ζελένσκι

Published at: **2019-11-03T10:39:26+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/world/tramp-prosklisi-ston-volontimir-zelenski/)

Την επιθυμία του ο Ουκρανός πρόεδρος Βολοντίμιρ Ζελένσκι να επισκεφθεί τον Λευκό Οίκο εξέφρασε ο Ντόναλντ Τραμπ, σημειώνοντας ότι αναμένει από αυτόν να αποδεχθεί τη σχετική πρόταση.
«Θα έλεγα μετά βεβαιότητος ότι θα τον καλούσα. Θα μου άρεσε να ερχόταν να επισκεφθεί τον Λευκό Οίκο, εάν θέλει να έρθει και πιστεύω πως θα του αρέσει να έρθει», ανέφερε ο Τραμπ σε δηλώσεις του  έξω από τον Λευκό Οίκο, καθ’ οδόν προς τη Νέα Υόρκη.

        Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα
      
Ο Τραμπ βρίσκεται στο στόχαστρο της διαδικασίας καθαίρεσή τους που έχουν δρομολογήσει οι Δημοκρατικοί εξαιτίας των αποκαλύψεων για τις τηλεφωνικές επαφές που είχε με τον Ζελενσκι, προκειμένου να του ζητήσει να κάνει έρευνες για τον πιθανό αντίπαλό του για την προεδρία Τζο Μπάιντεν.
Την ίδια ώρα ο Τραμπ ανέφερε πως πρόκειται να δημοσιευθούν περισσότερες πληροφορίες σχετικά με τον Αλεξάντερ Βίντμαν. Ο Βίντμαν είναι ο αξιωματούχος που είχε δηλώσει στο Κογκρέσο ότι ανησυχεί πως τηλεφωνική επικοινωνία του προέδρου τον ΗΠΑ με τον Ζελένσκι, αποτελεί πιθανή απειλή για την εθνική ασφάλεια.
Ο Βίντμαν, αντισυνταγματάρχης του αμερικανικού στρατού και αξιωματούχος του Συμβουλίου Εθνικής Ασφαλείας, έχει βρεθεί στο στόχαστρο του Τραμπ μετά την δημοσίευση της κατάθεσής του στο Κογκρέσο. Την ημέρα εκείνη, ο Τραμπ έγραψε στο Twitter το σχόλιο πως ο Βίντμαν «ποτέ δεν ήταν Φιλο-τραμπικός μάρτυρας».
Ερωτηθείς εάν μετανιώνει γι’ αυτή του την ανάρτηση ο Τραμπ δήλωσε : «λοιπόν, πολύ σύντομα θα δείτε τι θα βγει και τότε θα κάνετε την ερώτηση με διαφορετικό τρόπο».
Ο Βίντμαν ήταν παρόν κατά το επίμαχο τηλεφώνημα Τραμπ – Ζελένσκι, που δρομολόγησε την έναρξη της διαδικασίας για την καθαίρεσή του.
Πηγή : ΑΠΕ- ΜΠΕ

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
