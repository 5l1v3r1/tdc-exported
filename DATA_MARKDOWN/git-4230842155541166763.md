
# ЗНО 2020: як оцінюватимуть та за що знизять бали

Published at: **2019-11-06T10:43:23+00:00**

Author: ****

Original: [ФАКТИ](https://fakty.com.ua/ua/ukraine/20191106-zno-2020-yak-otsinyuvatymut-ta-za-shho-znyzyat-baly/)

Український центр оцінювання якості освіти оприлюднив інформацію про характеристики сертифікаційних робіт ЗНО 2020.
Головні характеристики тестів, критерії оцінювання завдань відкритої форми з розгорнутою відповіддю та програми зовнішнього незалежного оцінювання 2020 року з’явилися на сайті УЦОЯО.
Ця інформація допоможе випусникам підготуватися до проходження ЗНО 2020 та раціонально розподілити час для написання тестів.
Зокрема, у характеристиці сертифікаційної роботи з певного предмета зазначено структуру тесту, кількість та типи завдань, наведено схему нарахування тестових балів та кількість балів, які можна отримати, правильно виконавши всі завдання тесту.
Вказано також час, відведений на виконання тесту.
Читайте: Коли проведуть пробне ЗНО у 2020 році
Програми містять вимоги до рівня підготовки учасників ЗНО з певного предмета.
Фахівці УЦОЯО обіцяють пояснювати особливості виконання завдань у щотижневій рубриці Готуючись до ЗНО на своїй сторінці у Facebook.
До слова, у 2020 році Зовнішнє незалежне оцінювання пройде з 21 травня до 15 червня.
