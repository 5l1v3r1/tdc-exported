
# Къде да гледаме срещата Цървена звезда - Тотнъм в Шампионска лига

Published at: **2019-11-06T10:14:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/kyde-da-gledame-sreshtata-cyrvena-zvezda---totnym-v-shampionska-liga-1403372.html)

Тази вечер финалистът в Шампионска лига от миналия сезон Тотнъм гостува на Цървена звезда в четвърти мач от груповата фаза на най-големия европейски клубен турнир. "Шпорите" се нуждаят от задължителна победа, ако искат да останат в комфортна позиция за продължаване в надпреварата.
"Белите" са втори в група В с четири точки, изоставайки на пет от лидера Байерн. Цървена звезда пък са трети с три пункта и все още имат надеждата, че могат да изместят по-именития си съперник от мястото, осигуряващо класиране за 1/8-финалите на турнира.
За домакините ще отсъства единствено контузеният Йовичич, докато наставникът на Тотнъм Маурисио Почетино има по-сериозни кадрови проблеми. Лорис е контузен, докато Кейн, Вертонген и Ламела са под въпрос за мача. Хюн Мин Сон и Серж Орие най-вероятно няма да бъдат използвани поради инцидента с Андре Гомеш в мача с Евертън, при който футболистът на "карамелите" си счупи крака.
Двубоят Цървена звезда - Тотнъм е с начален час 22:00, като ще бъде излъчен пряко в ефира на РИНГ. Срещата ще може да проследите и НА ЖИВО в SportLive.bg
 
