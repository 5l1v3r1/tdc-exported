
# Η απόφαση του Στρατοδικείου Λάρισας για τον καταδρομέα που τραγούδησε το «Μακεδονία Ξακουστή»

Published at: **2019-11-05T16:53:00+00:00**

Author: ****

Original: [enikos.gr](http://www.enikos.gr/society/682481/i-apofasi-tou-stratodikeiou-larisas-gia-ton-katadromea-pou-tragou)

Αθώος παμψηφεί κρίθηκε από το Στρατοδικείο Λάρισας ο πρώην καταδρομέας Εμμανουήλ Μπούχλης, από τα Χανιά της Κρήτης, που τον περασμένο Μάρτιο, κατά την διάρκεια άλματος με αλεξίπτωτο, το οποίο και βιντεοσκοπούσε με το κινητό του, τραγουδούσε το γνωστό εμβατήριο «Μακεδονία Ξακουστή».
«Νοιώθω δικαιωμένος. Όλα πήγαν καλά. Το αποτέλεσμα θεωρώ ότι δικαιώνει και όλους τους Έλληνες από τους οποίους καθημερινά λάμβανα μηνύματα συμπαράστασης. Ορισμένοι με συνέκριναν με σπουδαίους Έλληνες και με παρομοίαζαν με τους Μακεδονομάχους , αλλά δεν θεωρώ ότι η πράξη μου δικαιολογεί αυτούς τους χαρακτηρισμούς. Η οικογένειά μου έχει προσφέρει πολλά στη πατρίδα και ειδικότερα στη Μακεδονία. Εφτά πρωτοξαδέρφια των προγόνων μου, Μπούχληδες αγωνίστηκαν για την Μακεδονία. Εγώ δεν θα μπορούσα να μείνω αμέτοχος βλέποντας όλα όσα συνέβησαν και ήταν κάτι που βγήκε αυθόρμητα από μέσα μου. Γνώριζα ότι από αυτή μου την ενέργεια θα υπήρχαν συνέπειες αλλά έπρεπε να το κάνω», δήλωσε στο rpn.gr, ο Μανώλης Μπούχλης.
Το βίντεο, που αναρτήθηκε στη συνέχεια στον προσωπικό του λογαριασμό στο facebooκ, είχε προκαλέσει σάλο με το ΓΕΣ να διατάσσει ΕΔΕ, για τη διερεύνηση των συνθηκών, που άπτονται στην παραβίαση των σχετικών κανόνων ασφαλείας.
Πηγή: ant1news.gr
