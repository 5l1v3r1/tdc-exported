
# Podgoričanke oslabljene u Rumuniji

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/ostali-sportovi/vesti/podgoricanke-oslabljene-u-rumuniji/341276)

Loše je Budućnost počela Ligu šampiona porazom na svom terenu od francuskog Bresta, ali su Podgorčanke vezale dve pobede i sada imaju šansu da se sa dva boda u Rumuniji približe narednoj rundi rukometne evro elite. Ali, imaće izabranice trenera Dragana Adžića težak zadatak na vrućem gostovanju šampionu ove zemlje Ramniki iz Vlčee (17.30).
Podgoričanke očekuje vruća atmosfera, više od 3.000 domaćih navijača, ali i desetkovan sastav nekadašnjeg šampiona Evrope. Crnogorke neće moći da računaju na najbolju rukometašicu, kapitena Milenu Raičević i prvog golmana Marinu Rajčić, zbog problema sa ramenom, odnosno leđima.
Takođe, i rovita je i odlični strelac Đurđina Jauković. Ona se ove nedelje priključila ekipi posle osam dana mirovanja zbog potresa mozga koju je zadobila baš u prvom odmeravanja snaga ove dve ekipe u Morači. U tom meču, Budućnost je pobedila rumunskog šampiona sa 23:19.
Ovosezonsko pojačanje Podgoričanki iz ĆSM Bukurešta, Slovenka Barbara Lazović dobro poznaje današnjeg rivala.„Svesne smo da nas čeka najteže gostovanje, upravo zbog atmosfere. Vatrena je atmosfera, ali ne možemo i ne smemo da se uplašimo. To mora dodatno da nas motiviše. Lepo je igrati u takvom ambijentu i verujem da ćemo imati dodatnu motivaciju da igramo protiv takve publike. Idemo na pobedu, svaki bod nam znači. Očekujemo agresivnijeg rivala u odbrani, poletnijeg i hrabrijeg u tranziciji. Smatram, ipak, da sve zavisi od nas. Moramo da ponovimo odbranu iz Morače i smanjimo broj tehničkih grešaka“, rekla je Lazovićeva za Vijesti.

        
          
            ĐER PRVI FAVORIT, BUDUĆNOST PETA
          
        
      
Pobeda bi Podgroričanke dovele na prag naredne runde evro elite. U 11 dosadašnjih utakmica Ramnike i Budućnosti skor je 6:5 za Crnogorke, koje su samo jednom slavile na gostujućem terenu u Vlčei i to u poslednjem duelu pre više od sedam godina, kada je bilo ubedljivh 34:24.
Podgoričanke se uzdaju u najboljeg strelca tima Jovanku Radičević. Ona se letos posle nekoliko godina u Vardaru i ĆSM Bukureštu vratila u Budućnost. Sa 23 golova na tri utakmice je druga na listi strelaca Lige šampiona, sa pogotkom manje od Mađarice iz Ferencvaroša Katrine Gite Klujber. Najefikasnija rukometašica rumunskog šampiona je Dankinja Osterbal Norgard sa 20 golova. U timu Ramnike igra i srpska reprezentativka Kristina Liščević.
Očekuje se kao u Podgorici tvrd meč sa malim brojem golova, a malu prednost dajemo domaćinu zbog povreda dve važne igračice Budućnosti.
Plasman u narednu fazu Lige šampiona obezbediće po tri ekipe iz sve četiri grupe, dok će poslednjeplasirani timovi da nastave takmičenje u Kupu EHF.
Kladi se 

        LIGA ŠAMPIONA (Ž) – 4. KOLO
      

        GRUPA A
      

        Subota
        
        
          18.15: (2.35) Podravka (8.00) Ferencvaroš (1.80)
        
      
Nedelja20.45: Mec - Kristijanstad

        GRUPA B
      

        Subota
        
        
          14.00: (1.30) Rostov (9.00) Esbjerg (4.40)
        
      
Nedelja18.00: Lublin – ĆSM Bukurešt

        GRUPA C
      

        Petak
        
        
          17.30: (2.00) Ramniku Vlčea (8.00) Budućnost (2.10)
        
      

        Subota
        
        
          15.00: (1.12) Brest (13.0) Bitighajm (7.75)
        
      

        GRUPA D
      

        Subota
        
        
          13.30: (1.65) Savehof (8.00) Most (
          2.70)
          
          16.00: 
          (1.85) Đer (hendikep -14.5) Krim Ljubljana (1.85)
        
      
*** kvote su podložne promenama
Foto: Shutterstock
