
# Χιλή: Ο ισχυρός σεισμός προκάλεσε πανικό στους διαδηλωτές

Published at: ****

Author: ****

Original: [CNN.gr](https://www.cnn.gr/news/kosmos/story/196261/xili-o-isxyros-seismos-prokalese-paniko-stoys-diadilotes)

Newsroom, CNN Greece 03:28 , 05 November 2019 - 03:34
Ο σεισμός έγινε αισθητός στις 18:53 τοπική ώρα (23:53 ώρα Ελλάδας), στην περιοχή όπου βρίσκονται οι πόλεις Κοκίμπο, Βαλπαραΐσο και Σαντιάγο, ανέφερε το εθνικό σεισμολογικό κέντρο (CSN). Το κέντρο εκτίμησε ότι η δόνηση ήταν μεγέθους 6,3 βαθμών. Το αμερικανικό ινστιτούτο γεωφυσικής (USGS) από την πλευρά του εκτίμησε ότι ο σεισμός ήταν μεγέθους 6 βαθμών. Την ίδια εκτίμηση έκανε το Ευρωπαϊκό - Μεσογειακό Σεισμολογικό Κέντρο (EMSC).
Το επίκεντρο του σεισμού εντοπίστηκε 8 χιλιόμετρα νοτιοδυτικά της Ιγιαπέλ (βόρεια), ενώ το εστιακό του βάθος ήταν 65 χιλιόμετρα, κατά το CSN.
Όταν έγινε ο σεισμός, το πλήθος που είχε συγκεντρωθεί σε διάφορα σημεία της πρωτεύουσας τρομοκρατήθηκε, διαπίστωσαν δημοσιογράφοι του Γαλλικού Πρακτορείου.
