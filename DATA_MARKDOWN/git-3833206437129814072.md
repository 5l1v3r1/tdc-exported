
# Зара се върна в България в отчаяна битка за наследник

Published at: **2019-11-04T12:37:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Zara-se-vurna-v-Bulgariya-v-otchayana-bitka-za-naslednik-911081)

В отчаяна битка за наследник се е впуснала брадърката Зара. Риалити звездата, чието име е Светлозара Трендафилова, се върна в България, за да се подлага на ин витро процедури.
Зара от години живее в чужбина, заедно със съпруга си Ерик Уотсън. И след като взе всичко от родния светски живот, атлетичната брюнетка замина за Дубай, където изненадващо се омъжи след куп афери.
От 2016 година тя е омъжена за лекоатлета Ерик Уотсън, който я уредил да участва в триатлон, а покрай съвместните занимания, двамата се влюбили до уши.
Месец по-късно се състоя и сватбата. Двойката заживя в Австралия, откъдето е младоженецът, но на няколко пъти си идваха в България.
Последното им идване тук обаче е за ин витро процедури. И ако нещата не се получат, двамата са решени да пробват и навън.
"Ако тук не се случат нещата, ще продължим извън България да пробваме, но няма да се откажем. Вече ми е време да имам бебе", категорична била Зара, пише "Телеграф".
Преди дни хубавицата била забелязана да се весели в столично заведение. Палавата брадърка дълго време бе гадже със скандалния бандит Иван Танев-Универсалния, като дори замина с него за Дубай.
Бившият й любим бе обявен за международно издирване от Интерпол заради участие в престъпни схеми. Варненката първо избяга с него, но после й омръзна играта на криеница и го заряза.
