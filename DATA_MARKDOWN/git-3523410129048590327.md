
# 
        حکومت اقلیم کردستان عراق حاضر به تامین امنیت محل برگزاری کنگره تروریستهای دمکرات نشد
      

Published at: **2019-11-05T10:59:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638286/%D8%AD%DA%A9%D9%88%D9%85%D8%AA-%D8%A7%D9%82%D9%84%DB%8C%D9%85-%DA%A9%D8%B1%D8%AF%D8%B3%D8%AA%D8%A7%D9%86-%D8%B9%D8%B1%D8%A7%D9%82-%D8%AD%D8%A7%D8%B6%D8%B1-%D8%A8%D9%87-%D8%AA%D8%A7%D9%85%DB%8C%D9%86-%D8%A7%D9%85%D9%86%DB%8C%D8%AA-%D9%85%D8%AD%D9%84-%D8%A8%D8%B1%DA%AF%D8%B2%D8%A7%D8%B1%DB%8C-%DA%A9%D9%86%DA%AF%D8%B1%D9%87-%D8%AA%D8%B1%D9%88%D8%B1%DB%8C%D8%B3%D8%AA%D9%87%D8%A7%DB%8C-%D8%AF%D9%85%DA%A9%D8%B1%D8%A7%D8%AA-%D9%86%D8%B4%D8%AF)

گروه بین الملل _ گروه دفاعی: حکومت اقلیم کردستان عراق نمایندگان گروهک تروریستی حزب دمکرات کردستان (شاخه مصطفی مولودی) را به حضور پذیرفت و در گفتگو با تروریستهای دمکرات به آنها اعلام کرد که حاضر به تامین امنیت جانی عناصر حاضر در کنگره پیش روی دمکرات نیست.
 
به گزارش بولتن نیوز، هیئتی به نمایندگی از گروهک تروریستی حزب دمکرات کردستان – حدک، برای دریافت پاسخ درخواست خود از حکومت اقلیم کردستان عراق، راهی اربیل شدند.
 
این هیئت در دیدار با نمایندگان خکومت اقلیم کردستان عراق بار دیگر بر خواسته خود مبنی بر تامین امنیت محل برگزاری کنگره این گروهک تاکید کرده و درخواست کردند تا حکومت اقلیم اگر امنیت جانی آنها را تضمین نمی کند، حداقل محلی در داخل شهر اربیل را برای برگزاری کنگره به آنها پیشنهاد دهد که با پاسخ منفی حکومت اقلیم روبرو شدند.
 
حکومت اقلیم کردستان عراق به صراحت اعلام کرد حاضر نیستند امنیت جانی نیروهای دمکرات را تضمین کنند و نباید هیچ انتظاری از حکومت داشته باشند.
 
یک منبع خبری در شمال عراق به خبرنگار بولتن نیوز گفت؛
 
حزب منحله دمکرات کردستان که از حکومت اقلیم پاسخ منفی گرفته است تصمیم دارند تا کنگره را در یکی از مخفیگاه های اردوگاه که به پناهگاه قلعه مشهور است برگزار کنند.
 
گفته می شود مصطفی مولودی مذاکراتی نیز با چند حزب عراقی انجام داده اما باز هم نتیجه ای نگرفته است و در نهایت تصمیم قطعی بر این است که کنگره در مخفیگاه های زیرزمینی حزب دمکرات در قلعه برگزار شود.
 
شایان ذکر است کنگره گروهک تروریستی حزب دمکرات کردستان به زودی برگزار می شود.
 
گزارشات مربوط به این کنگره به صورت اختصاصی در بولتن نیوز، منتشر خواهد شد.
 
انتهای پیام/#
