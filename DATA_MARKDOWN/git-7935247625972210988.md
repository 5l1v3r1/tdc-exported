
# Yasak olan yerde yolcu indirdi, kazaya neden oldu

Published at: **2019-11-07T10:07:34+00:00**

Author: ****

Original: [OLAY](https://www.olay.com.tr/yasak-olan-yerde-yolcu-indirdi-kazaya-neden-oldu-214399h.htm)

Bursa istikametinden İnegöl'e gelen S.S. idaresindeki yolcu otobüsü anayol üzerinde yolcu indirmek için durdu.
Süleymaniye alt geçidi mevkiinde durarak yolcu indirmek isteyen yolcu otobüsü, sağ şeridi trafiğe kapadı.
Bu sırada otobüsün arkasında seyreden Halim H. idaresindeki 16 RT 600 plakalı araç, otobüsün tamamen durması üzerine sol şeride geçmek istedi.
Bu sırada sol şeritten hızla gelen Mevlüd D. idaresindeki 16 ACF 721 plakalı araç hızını alamayarak, Halim H. idaresindeki araca çarptı.
Çarpmanın etkisiyle savrulan araçlarda maddi hasar meydana gelirken, kazada ölen ya da yaralanan olmadı.
O anlar bölgede bulunan bir işyerinin güvenlik kameralarına saniye saniye yansıdı.
