
# «Έκλαιγε και ούρλιαζε» – Συγκλονίζει η περιγραφή για τον τραυματισμό του Γκόμες

Published at: **2019-11-04T11:49:52+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/sports/eklaige-kai-ourliaze-sygklonizei-i-perigrafi-gia-ton-traymatismo-tou-gkomes/)

Ο Τζενκ Τοσούν μίλησε για τη σοκαριστική στιγμή που χτύπησε ο Αντρέ Γκόμες και τέθηκε νοκ-άουτ για όλη σεζόν στο ματς της Έβερτον με την Τότεναμ και αποκάλυψε πως ο τραυματισμός του έκανε πολλούς παίκτες στο γήπεδο να δακρύσουν.
Η εξομολόγηση του Τοσούν πραγματικά συγκλονίζει αφού περιγράφει τη στιγμή του τραυματισμού του συμπαίκτη του, αλλά και τις κραυγές και το κλάμα του μετά το μαρκάρισμα από τον Σον και τον Οριέ

        Διαβάστε ακόμη : Νέες συμφωνίες μεταξύ Ελλάδας και Κίνας σε 5 τομείς - Τι αποφάσισαν Μητσοτάκης – Σι Τζινπίνγκ
      
«Όλοι εντός γηπέδου ήταν στενοχωρημένοι. Κάποιοι παίκτες παραλίγο να κλάψουν. Ο Αντρέ ήταν σε σοκ. Τα μάτια του ήταν μεγάλα και ανοιχτά. Έκλαιγε, φώναζε και έβγαζε κραυγές. Προσπάθησα να τον κρατήσω και να του μιλήσω, να του πω να παραμείνει ήρεμος. Δεν μπορούσαμε να τον καταλάβουμε», τόνισε στις δηλώσεις του μετά τον αγώνα ο Τοσούν, που είχε μπει λίγα λεπτά νωρίτερα ως αλλαγή.
«Νικάς, φέρνεις ισοπαλία, χάνεις όμως όλα αυτά δεν έχουν σημασία όταν συμβαίνει κάτι τέτοιο. Μακάρι να μην είχα σκοράρει, μακάρι να είχαμε χάσει 5-0 και να μην είχε συμβεί αυτό. Ξέρεις ότι θα επιστρέψεις πιο δυνατός και εμείς θα είμαστε εκεί για σένα», έγραψε λίγη ώρα αργότερα ο σκόρερ της Έβερτον στις καθυστερήσεις του αγώνα με την Τότεναμ.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
