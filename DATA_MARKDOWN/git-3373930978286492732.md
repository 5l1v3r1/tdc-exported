
# Magdalena Andersson: Vore rimligt att slopa överskottsmålet

Published at: **2019-11-05T08:25:00+00:00**

Author: ****

Original: [Affärsvärlden](https://www.affarsvarlden.se/bors-ekonominyheter/magdalena-andersson-vore-rimligt-att-slopa-overskottsmalet-6977437)


        Det kan nu vara läge att slopa överskottsmålet och istället införa ett balansmål. Det säger finansminister Magdalena Andersson enligt Svenska Dagbladet.
      
Sju av åtta riksdagspartier (Sverigedemokraterna reserverade sig) beslutade 2016 att sänka överskottsmålet, som nu tvingar den offentliga sektorn att spara en tredjedels procent av BNP över en konjunkturcykel för att betala av på statskulden. Detta regelverk började gälla i år och ska enligt plan ses över vart åttonde år.
Men det kan bli tidigare, enligt finansministern.
"Det vore rimligt att slopa överskottsmålet och istället ha ett balansmål. Det var ett initiativ som jag tog redan 2015 och som vi socialdemokrater också har ett partikongressbeslut på", säger Magdalena Andersson.
Läs mer: Valutaproffsen: Regeringen också ansvarig för den svaga kronan
Hon ser inte behov av att betala av på statsskulden i det här läget, utan med de investeringsbehov som vi har så vore det mer lämpligt att ha ett balansmål.
Hon ser gärna ökade investeringar i många saker som till exempel välfärd, polis och infrastruktur, men menar att det är viktigt att noggrant pröva alla investeringar.
"Alla lån måste ju betalas tillbaka", säger hon.
Även Vänsterpartiet har tidigare offentlig förespråkat ett balansmål.
