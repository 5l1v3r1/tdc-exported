
# 
        Bizarr kijelentés: évente ellenőrizteti tinilánya szüzességét a rapper
      

Published at: **2019-11-07T14:30:00+00:00**

Author: **Bors**

Original: [www.borsonline.hu](http://www.borsonline.hu/celeb/bizarr-kijelentes-evente-ellenorizteti-tinilanya-szuzesseget-a-rapper/186072)

Egy podcast során szólta el magát a 39 éves rapper, T.I., miszerint igen szoros pórázon fogja 18 éves lányát, Deyjah Harrist, már ami a fiúkat és a szexet illeti. Kijelentette ugyanis: egész biztos benne, hogy lánya a mai napig nem feküdt le senkivel, ugyanis évente elviszi nőgyógyászhoz, hogy megvizsgálják, sértetlen-e még a szűzhártyája - számolt be az adásról a New York Post.
Csak hogy rontson a helyzeten, azt is elárulta, hogy a következő szöveggel vette rá a lányát arra, hogy aláírja azt a papírt, ami szerint ezt a bizalmas adatot az orvos az apának is kiadhatja: “Van bármi, amit nem szeretnél, ha tudjak? Ugye, hogy nincs”...
T.I. rajongói - mondanunk sem kell - alaposan ledöbbentek a kijelentéseken. Sokan arra hívták fel a figyelmét, hogy ez a lánya privát terének a súlyos megsértése, míg mások szerint egyenesen megalázza ezekkel a kötelező vizsgálatokkal a saját gyermekét.
Noha maga a rapper nem kívánt azóta semmit hozzáfűzni az elhangzottakhoz, az elég beszédes, hogy lánya, Deyjah több kritikus hangvételű hozzászólást is belájkolt.
