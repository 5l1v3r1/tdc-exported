
# واژگونی مینی‌بوس حامل دانش‌آموزان

Published at: **2019-11-03T12:47:00+00:00**

Author: ****

Original: [جامعه خبری تحلیلی الف](https://www.alef.ir/news/3980812098.html)

رئیس دانشکده علوم پزشکی اسدآباد (استان همدان) از واژگونی مینی بوس حامل دانش‌آموزان روستای «رستم‌آباد» در این شهرستان خبر داد و گفت: این سانحه پنج مصدوم در پی داشت.
به گزارش فارس، در سانحه ترافیکی واژگونی سرویس مدرسه روستای رستم آباد از توابع شهرستان اسدآباد، ۵ نفر از دانش آموزان مصدوم شدند که بعد از انجام اقدامات اولیه درمانی توسط فوریت‌های پزشکی به بیمارستان حضرت قائم(عج) منتقل شدند.
رئیس دانشکده علوم پزشکی اسدآباد در اولین لحظات انتقال مصدومین، بر بالین ایشان حاضر شد و ضمن بررسی روند درمانی، مصدومین را مورد ویزیت و معاینه تخصصی قرار داد و دستورات لازم را صادر کرد.
بر اساس این گزارش، ۳ نفر از مصدومین که مشکل خاصی نداشتند، پس از انجام اقدامات درمانی ترخیص شدند و یک نفر نیز در بخش جراحی بیمارستان حضرت قائم (عج) تحت نظر می‌باشد.
یک نفر دیگر از مصدومان با ترومای ناحیه سر، به همدان اعزام گردید.
