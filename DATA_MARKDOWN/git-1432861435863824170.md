
# Гуардиола за късмета на Ливърпул: Има си очевидно обяснение за късните голове

Published at: **2019-11-06T15:53:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/guardiola-za-kysmeta-na-livyrpul-ima-si-ochevidno-obqsnenie-za-kysnite-golove-1403582.html)

Хосеп Гуардиола даде изключително интересен коментар на късните голове, които Ливърпул реализира напоследък. За разилика от футболните фенове и немалко специалисти, испанският мениджър е категоричен, че в късните победни попадения в никакъв случай не са плод на късмет, а всъщност са на задушаващия натиск, който "червените" упражняват срещу съперниците си, особено когато резултатът не е в тяхна полза. 
"Късните голове на Ливърпул се случват много пъти, защото те непрекъснато натискат своя съперник. Затова е хубаво да е изправиш срещу тях и да се опиташ да се надиграваш", категоричен беше Гуардиола, който се изправя срещу Юрген Клоп в епичен дуел в неделя.
"Винаги, когато Ливърпул спечели в последните минути, синът ми и дъщеря ми казват колко голям късмет има Ливърпул. Казвам им, че това не е късмет. Успехът се гради на невероятните качество и талант, с които отборът разполага. Те показват воля да се борят до самия края.
Това казвам и на моите играчи. Не е късмет. Ако се случи един или два пъти, добре, но то се случи може би 10 или 13 пъти", категоричен беше Гуардиола, чийто тим, подобно на Ливърпу, спечели последния си мач от Висшата лига също с обрат. Испанецът обаче рязко обърна тона, с който говори за Ливърпул, след като само преди дни се изказа много остро за Садио Мане (думите му вижте в тази статия). 
