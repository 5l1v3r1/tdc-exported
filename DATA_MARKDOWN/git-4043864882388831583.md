
# Прокурор Чернівецької області звільнився після критики Гончарука

Published at: **2019-11-05T12:00:01+00:00**

Author: ****

Original: [Українська правда](https://www.pravda.com.ua/news/2019/11/5/7231057/)

Через тиждень після візиту і критики прем’єр-міністра Олексія Гончарука прокурор Чернівецької області Олег Соболь написав заяву про звільнення.
Джерело: коментар речниці прокуратури області Наталі Соколовської UA.Суспільне Буковина, "Укрінформ" 
Дослівно прокуратура: "Олег Соболь написав заяву за власним бажанням щодо його звільнення з посади прокурора Чернівецької області та органів прокуратури України. У п’ятницю, 01.11.2019, був його останній робочий день".
Деталі: Наразі обов’язки прокурора області виконує перший заступник прокурора Чернівецької області Ігор Мустеца.
Мустеца в органах прокуратури працює з листопада 2002 року. З вересня 2016 року займає пост першого заступника прокурора Чернівецької області.
Що було раніше: 24 жовтня прем’єр-міністр України Олексій Гончарук під час візиту в Чернівці сказав, що рекомендуватиме генеральному прокурору Руслану Рябошапці звільнити з посади Соболя.
Дослівно Гончарук: "Нічого особистого, але ви у цій області працюєте вже два роки і досі жодних реальних результатів боротьби із контрабандою не показали. Якби я мав можливість, я б звільнив вас уже давно. Але я не маю таких повноважень".

        Нагадаємо:
      
