
# ООС:13 порушень режиму припинення вогню

Published at: **2019-11-02T05:10:27+00:00**

Author: ****

Original: [Українська правда](https://www.pravda.com.ua/news/2019/11/2/7230785/)

1 листопада, збройні формування Російської Федерації та її найманці 13 разів порушили режим припинення вогню. 
Джерело: штаб ООС
Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 мм, а також гранатометів різних систем, великокаліберних кулеметів та іншої стрілецької зброї.
В районі відповідальності оперативно-тактичного угруповання "Схід" противник здійснив 7 обстрілів.
В районі відповідальності оперативно-тактичного угруповання "Північ" противник здійснив 6 обстрілів.
"Вчора, 1 листопада, втрат внаслідок обстрілів серед військовослужбовців Об'єднаних сил не було",- доповіли у штабі.
З початку цієї доби збройні формування Російської Федерації та її найманці вогневої активності не проявляли. Втрат серед особового складу Об'єднаних сил не зафіксовано.
