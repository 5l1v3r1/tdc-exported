
# The Guardian: Вирубка лісів шкодить екології у 6 разів більше, ніж вважалося раніше

Published at: **2019-11-03T07:30:00+00:00**

Author: ****

Original: [ZIK.UA](https://zik.ua/news/2019/11/03/the_guardian_vyrubka_lisiv_shkodyt_ekologii_u_6_raziv_bilshe_nizh_ranishe_1682487)


        Австралійські науковці заявили, що викиди парникових газів, які стаються під час вирубування тропічних лісів, шкодять екології у 6 разів більше, ніж вважалося раніше.
      
Про це повідомляє The Guardian.
"Згідно з результатами нового дослідження, шкода від викидів парникових газів, спричинених вирубуванням тропічних лісів у всьому світі, недооцінюється у шість разів", - йдеться у повідомленні. 
Зокрема, Вчені Квінслендського університету проаналізували кількість викидів парникових газів, які були спричинені вирубуванням лісів протягом 2000-2013 років. У результаті дослідження з'ясувалося, що попередні дослідження применшували шкоду екосистемі від такої діяльності людей на 6,53 мільярда тонн викидів. Тобто, у шість разів менше.
За словами науковця та одного з авторів дослідження Шона Максвелл, під час дослідження було враховано також обсяги вуглекислого газу, який могли б поглинути вирубані ліси протягом 13 років. 
У зв'язку з цим учені додали, що вони не аналізували вирубку нетропічних лісів. Після чого один з авторів дослідження Джеймс Уотсон з університету Квінсленда зазначив, що "це часова бомба з вуглекислого газу, і політики повинні вирішити цю проблему".
Нагадаємо, нещодавно Верховна Рада вирішила повернути на доопрацювання законопроєкт №1155 про внесення змін до Лісового кодексу України щодо встановлення мораторію на суцільну вирубку лісів та зелених насаджень. 
