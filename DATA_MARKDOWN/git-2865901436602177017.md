
# Komplikuje se borba u Partizanovoj grupi, Ritas tukao Lokomotivu u Krasnodaru

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/kosarka/vesti/komplikuje-se-borba-u-partizanovoj-grupi-ritas-tukao-lokomotivu-u-krasnodaru/341717)

Možda ne mogu da pobede nijednog drugog rivala u grupi, ali su za Lokomotivu Kubanj košarkaši Ritasa prave tata-mate. Litvanski klub zabeležio je i drugi trijumf u Evrokupu i to na gostovanju u Krasnodaru od 87:82 čime je zakomplikovao borbu za drugi krug u grupi B u kojoj Partizan suvereno dominira.
Sami su krivi domaćini što su izgubili već dobijenu utakmicu. Sredinom poslednje četvrtine vodili su sa čak sa osam poena razlike (75:67), ali gosti se nisu predavali. Preko Ehodasa i Kruza koji su ubacili pet poena vratili su se u meč, Lokomotiva je prestala da pogađa i igrala smušene napade, a malo pomalo Ritas se približio i stigao do vođstva sa linije slobodnih bacanja u 39. minutu (82:81) čime je trasiran put ka trijumfu. 
U napetoj završnici Kalnijetis, Kulagin (dva puta) i Kamings su promašivali šuteve, Lokomotiva je dozvolila i ofanzivni skok rivalu, a potom oklevala sa faulom koji je trebalo odmah da bude napravljen, pa je Ritas sa linije slobodnih bacanja osigurao pobedu.
Najefikasniji u redovima pobednika bio je Evaldas Kairis sa 16 poena (8/8 za dva) uz šest skokova, Bendžijus je postigao 12, Pako Kruz 11, a Butkevičus 10.
Na drugoj strani domaćine je predvodio Kulagin sa 18 poena, uz četiri skoka i šest asistencija, Sem Deker imao je 16 (uz dobrih 7/9 iz igre) i pet skokova, dok je nekadašnji prvotimac FMP-a Dragan Apić upisao 12 poena, pet skokova i asistenciju.
U sledećem kolu Lokomotiva Kubanj gostuje u Veneciji, dok Ritas na svom parketu dočekuje francuski Limož.

        EVROKUP - 6. KOLO
      

        
          
            GRUPA A
          
        
      

        Utorak20.00: (1,70) Andora (14,5) Monako (2,30)
      

        Sreda18.30: (1,07) Promiteas (25,0) Makabi Rišon (8,50)20.30: (1,17) Virtus (20,0) Ulm (5,50)
      

        
          
            GRUPA B
          
        
      
UtorakLokomotiva Kubanj - Ritas 82:87/Kulagin 18 - Kairis 16/

        
          20.00: (1,15) Partizan (15,0) Venecija (3,05)
        
      

        Sreda20.00: (2,30) Limož (14,5) Tofaš (1,70)
      

        
          
            GRUPA C
          
        
      

        Sreda17.30: (1,30) Uniks (16,0) Breša (3,90)18.15: (1,30) Darušafaka (16,0) Cedevita Olimpija (3,90)20.45: (1,30) Huventud (16,0) Nanter (3,90)
      

        
          
            GRUPA D
          
        
      

        Utorak18.00: (1,35) Galatasaraj (16,0) Trento (3,50)20.00: (2,10) Arka (14,0) Oldenburg (1,85)
      

        Sreda19.00: (2,55) Budućnost (14,5) Unikaha (1,60)
      

        
          *** kvote su podložne promenama
        
      
Foto: Star Sport
