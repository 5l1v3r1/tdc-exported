
# Російська «дочка» ArcelorMittal перестане працювати в Україні

Published at: **2019-11-07T15:00:00+00:00**

Author: ****

Original: [НВ](https://nv.ua/ukr/biz/markets/arcelormittal-zakrivaye-v-kiyevi-ofis-svoyeji-rosiyskoji-dochki-novini-ukrajini-50052160.html)

Міжнародна металургійна група ArcelorMittal закриває в Києві офіс своєї «дочки» ТОВ «АрселорМіттал Дистрибьюшн Солюшнс Схід» (Москва, Російська Федерація).
Про це повідомляє агентство «Інтерфакс -Україна».
Читайте також:
Сергій ФурсаArcelorMittal і British American Tobacco. Чому з України йдуть інвестори
Представництво закривається на підставі відповідного наказу ТОВ «АрселорМіттал Дистрибьюшн Солюшнс Схід» від 6 серпня 2019 року. Підрозділ компанії існував з 2009 року. Генеральним директором московської компанії є Матхур Анураг.
Джерело, знайоме з діяльністю ArcelorMittal в Україні, повідомило НВ Бізнес, що це технічна дія, не уточнивши його причини.
Швидше за все, це черговий етап зміни структури поставок на ринок України металопрокату, який виробляють закордонні підприємства ArcelorMilttal.
Так, на початку року reаdmetal.com повідомив, що в 2018 році в Україні було зареєстровано ТОВ «АрселорМіттал Проджектс Україна». Його бенефіціар Лакшмі Міттал. Напрямок ArcelorMittal Projects працює як центр комплексних рішень зі сталі за трьома напрямками (Foundation Solutions, Solar Projects & Processing, Energy Projects). Зокрема, через нього в Україну почали завозити шпунтові палі. Примітно, що АрселорМіттал Проджектс СНД очолює вже згаданий Матхур Анураг.
ArcelorMittal володіє найбільшим в Україні металургійним комбінатом АрселорМіттал Кривий Ріг і кількома невеликими компаніями.
Нагадаємо, що в найближчі п'ять років АрселорМіттал Кривий Ріг повинен отримати близько $1,8 млрд інвестицій.
Читайте також:&nbspБізнес ДНР в Евросюзі. Як вугілля з окупованого Донбасу потрапляло на завод ArcelorMittal у Чехії
