
# Після 11-річної перерви. Wizz Air виконав перші рейси з Одеси

Published at: **2019-11-04T11:53:00+00:00**

Author: ****

Original: [НВ](https://nv.ua/ukr/biz/markets/wizz-air-pochav-poloti-z-odesi-po-shesti-napryamkah-novini-ukrajini-50051472.html)

Угорський лоукостер Wizz Air 1−4 листопада виконав перші рейси з міжнародного аеропорту Одеса до Будапешта (Угорщина), Берліна (Німеччина), Гданська, Вроцлава, Катовіце (Польща) і Братислави (Словаччина), повідомили в авіакомпанії.
Польоти здійснюватимуться двічі на тиждень:
— Вроцлав — по понеділках і п’ятницях;
— Берлін (Шьонефельд) — по вівторках і суботах;
— Будапешт — по вівторках і суботах;
— Катовіце — по вівторках і суботах;
— Братислава — по середах і неділях;
— Гданськ — по понеділках і п’ятницях.
Вартість складає від 429 грн в один бік з ручною поклажею.
Wizz Air стане першою авіакомпанією в аеропорту Одеса, міжнародні рейси якої будуть повністю і на приліт, і на виліт обслуговуватися в новому терміналі.
У 2008 році Wizz Air Ukraine, «дочка» угорської авіакомпанії, кілька місяців виконувала польоти за маршрутом Одеса-Київ.
Раніше повідомлялося, що з березня 2020 року Wizz Air запускає рейси із Запоріжжя до Гданська, Вроцлава, Кракова (всі - Польща), Відня (Австрія), Вільнюса (Литва) і Будапешта (Угорщина).
