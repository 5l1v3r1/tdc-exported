
# Кремль назвав головну умову проведення нормандської зустрічі

Published at: **2019-11-03T18:49:06+00:00**

Author: **Ольга Проскурова**

Original: [Рубрика](https://rubryka.com/2019/11/03/kreml-nazvav-golovnu-umovu-provedennya-normandskoyi-zustrichi/)


        
          Президент Росії Володимир Путін зацікавлений у проведенні зустрічі з лідерами Німеччини, Франції та України у нормандському форматі в умовах термінової необхідності.
        
      
Про це заявив прес-секретар президента РФ Дмитро Пєсков, передає РБК-Україна з посиланням на росЗМІ.
“Президент неодноразово повторював, в тому числі і на конференції в Будапешті, він готовий до будь-яких зустрічей, він зацікавлений у продовженні самітів у нормандському форматі, але він чекає результатів підготовки і чекає, коли умови безпосередньо приведуть нас до термінової необхідності зустрічі лідерів нормандського формату“, – сказав він.
Він додав, що процес підготовки саміту “нормандської четвірки” ускладнився новими підходами і запитами “однієї зі сторін”.
Раніше Пристайко заявив, що Росія хоче зірвати нормандський саміт обстрілами Петрівського.
