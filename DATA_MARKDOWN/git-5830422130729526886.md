
# برنامه مدیرعامل ایران خودرو برای راه اندازی خط تولید جدید در ترکیه

Published at: **2019-11-02T09:28:00+00:00**

Author: ****

Original: [boursepress.ir](http://boursepress.ir/news/138338/%D8%A8%D8%B1%D9%86%D8%A7%D9%85%D9%87-%D9%85%D8%AF%DB%8C%D8%B1%D8%B9%D8%A7%D9%85%D9%84-%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%A8%D8%B1%D8%A7%DB%8C-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%AE%D8%B7-%D8%AA%D9%88%D9%84%DB%8C%D8%AF-%D8%AC%D8%AF%DB%8C%D8%AF-%D8%AF%D8%B1-%D8%AA%D8%B1%DA%A9%DB%8C%D9%87)


        روزنامه ترکیه‌ای از سفر مدیرعامل ایران خودرو به این کشور و انجام مذاکرات جدی این شرکت بورسی جهت تاسیس خط تولید خبر داد.
      
به گزارش پایگاه خبری بورس پرس، روزنامه ترکیه‌ای سوزجو با اعلام سفر فرشاد مقیمی مدیرعامل ایران خودرو به شهر وان از تصمیم وی برای تاسیس خط تولید در استان وان ترکیه خبر داد.
محمد امین بیلمز استاندار وان با اشاره به انجام مذاکرات جدی میان ایران و ترکیه برای تاسیس این کارخانه گفت: ایران خودرو در کنار تولید خودرو‌های پژو و رنو تولیدات دیگری نظیر مینی بوس و وانت هم دارد و بررسی‌ها نشان می‌دهد شرکتی معتبر است . به همین دلیل با مسئولان دفتر سرمایه‌گذاری ریاست جمهوری هم صحبت کرده‌ایم.
وی همچنین از آمادگی گزارش‌های مربوط به این طرح و اجرای آن با اشتغال‌زایی برای صد‌ها تن خبر داده است.
انتهای پیام
