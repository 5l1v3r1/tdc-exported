
# แก๊งแหกคุกหนีเฉียดชายแดน เจอเก๋งจอดทิ้งเขาฉกรรจ์

Published at: **2019-11-05T15:50:00+00:00**

Author: ****

Original: [เดลินิวส์](https://www.dailynews.co.th/crime/740167)


        พบเก๋งมิราจของ 3 นักโทษแหกคุกพัทยาจอดทิ้งบริเวณพื้นที่ เขาฉกรรจ์ จ.สระแก้ว หลังถูกตำรวจตามไล่ล่าอย่างหนัก
      
กรณีเกิดเหตุผู้ต้องขังที่ศาลจังหวัดพัทยาที่ได้รับการเบิกตัวมารับการพิจารณาคดี ได้ใช้ปืนยิงเจ้าหน้าที่ตำรวจผู้ควบคุม ที่บริเวณหน้าห้องควบคุมผู้ต้องขังศาลจังหวัดพัทยา จนเจ้าหน้าที่ตำรวจได้รับบาดเจ็บ และผู้ต้องขังได้หลบหนี เมื่อวันที่ 4 พ.ย.ที่ผ่านมา โดยมีนักโทษหลบหนีจำนวน 3 คน ประกอบด้วย นายหน่อย หรือต้น นิลเทศ คดีมียาเสพติด, นายบาส หรือ มาร์ค อาเลน เฮลมัส คดี ร่วมกันมียาเสพติด และ น.ส.สิรินภา วิเศษฤทธิ์ หลบหนีไปโดยยานพาหนะรถกระบะที่มีผู้มารับบริเวณหน้าศาลจังหวัดพัทยานั้นความคืบหน้าเมื่อเวลา 20.00 น.วันที่ 5 พ.ย. พล.ต.ต.ปราศรัย  จิตตสนธิ  ผบก.ภ.จว.สระแก้ว ได้สั่งระดมเจ้าหน้าที่ตำรวจจาก สภ.ต่างๆ เข้าปิดล้อมพื้นที่เป้าหมายซึ่งอยู่ห่างจากชายแดนกัมพูชา ด้าน อ.อรัญประเทศ ประมาณ 30 กม. ตั้งด่านสกัดตลอดแนวชั้นในก่อนออกไปชายแดนพร้อมประสาน ทหารกองกำลังบูรพา ทหารพราน ตชด. เร่งไล่ล่าติดตามตัวอย่างกระชั้นชิดพร้อมกำชับให้ใช้ความระมัดระวังตัวให้มาก เนื่องจากคนร้ายมีอาวุธและมีแนวโน้มการต่อสู้เพื่อหลบหนีไม่ยอมให้จับกุมตัวง่ายล่าสุด เจ้าหน้าที่ตำรวจชุดติดตามสามารถพบเบาะแสและรถเก๋งมิตซูบิชิ มิราจ ที่คนร้ายใช้หลบหนีจอดทิ้งอยู่พื้นที่ สภ.เขาฉกรรจ์ จ.สระแก้ว
อ่านข่าวที่เกี่ยวข้องรางวัลนำจับ5หมื่น'แก๊งแหกคุก' คาดรอหนีข้ามไปเขมร..  
