
# Леонардо ди Каприо за Грета Тунберг: Тя е лидерът на нашето време

Published at: **2019-11-03T17:19:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Leonardo-di-Kaprio-za-Greta-Tunberg-Tya-e-liderut-na-nasheto-vreme-910836)

Холивудската звезда Леонардо ди Каприо похвали шведската екоактивистка Грета Тунберг, определяйки я като "лидер на нашето време“ след първата среща между двамата, пише в. "Гардиън“.
Ди Каприо, също известен защитник на околната среда, заяви, че посланието на 16-годишната Тунберг трябва да послужи като "аларма за световните лидери навсякъде, че времето за бездействие е свършило“.
Носителят на "Оскар“ сподели снимка със себе си и момичето в Инстаграм и отбеляза, че за него е било чест да се срещне с Грета Тунберг. 
Грета Тунберг става известна с поставяне началото на движението "Училищна стачка за климата“ от ноември 2018 г. Движението нараства до световен мащаб след конференцията COP24 през декември същата година. Активността ѝ започва през август 2018 г., когато нейната повтаряща се самотна стачка Skolstrejk för klimatet ("Училищна стачка за климата“) пред шведския парламент в Стокхолм, привлича медийното отразяване. На 15 март 2019 г. около 1,4 милиона ученици от цял свят се присъединяват към нейния призив в стачките и протестите.
