
# Adobe випустила Photoshop для iPad: що він уміє - Радіо Максимум

Published at: **2019-11-04T19:43:00+00:00**

Author: **Лазур Назарій**

Original: [Радіо Максимум](https://maximum.fm/adobe-vipustila-photoshop-dlya-ipad-shcho-vin-umiye_n169063)


        Компанія Adobe нарешті випустила повноцінну версію Photoshop для iPad. Нагадаємо, що програму анонсували 3 2018 році під час жовтневої презентації Apple.
      
Photoshop для iPad підтримує редагування PSD-файлів, роботу з шарами, деякі інструменти настільної версії, ретушування та хмарну синхронізацію.
На презентації програми виробник заявив, що Photoshop для iPad дозволяє редагувати PSD-файли з тисячами шарів і зображень без затримок і збоїв.
Крім того, додаток підтримує такі функції iPadOS, як Split View і Slide Over. Однак підтримка мультивіконного режиму наразі недоступна. Раніше розробник пообіцяв, що деякі функції будуть доступними з часом.
Зазначимо, що Adobe Photoshop сумісний з усіма пристроями на iPadOS, включаючи iPad Air 2 і iPad Mini 4, а також підтримує обидва покоління Apple Pencil.
Додаток доступний для завантаження в App Store. Розробник надає 30-денну безкоштовну пробну версію, після чого вартість підписки складе 9,99 долара за місяць.
Джерело: The Verge
