
# Тристоронні консультації по газу заплановані на 8 листопада

Published at: **2019-11-07T00:21:00+00:00**

Author: ****

Original: [DT.ua](https://dt.ua/ECONOMICS/tristoronni-konsultaciyi-po-gazu-zaplanovani-na-8-listopada-328764_.html)

Тристоронні консультації по газопостачанню Євросоюз-Україна-Росія на рівні експертів відбудуться в Брюсселі 8 листопада, повідомила офіційний представник Єврокомісії (ЄК) Анка Падурару в середу ввечері, передає Інтерфакс.
"Я тільки що отримала офіційне підтвердження, що технічні дискусії (в рамках тристоронніх консультацій щодо газу — Ред.) відбудуться 8 листопада", — повідомила прес-секретар ЄК.
Як повідомлялося, 28 жовтня завершився четвертий раунд тристоронніх переговорів на політичному рівні з транзиту російського газу через Україну в Європу на наступний рік.
На зустрічі в Брюсселі 19 вересня представники "Нафтогазу" і "Газпрому" попередньо домовилися про початок предметних переговорів щодо контракту з транзиту газу з РФ до ЄС через ГТС України. Українська сторона передала росіянам дорожню карту анбандлинга і проекти договорів про транспортування газу через ГТС України і про взаємодію між операторами суміжних газотранспортних систем. Росіяни вперше допустили можливість співпраці з "Нафтогазом" за європейськими правилами з 1 січня 2020 року.
