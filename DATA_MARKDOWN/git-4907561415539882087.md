
# Afganistan'da Taliban saldırılarında çok sayıda ölü ve yaralı var

Published at: **2019-11-04T13:41:26+00:00**

Author: ****

Original: [Posta](https://www.posta.com.tr/afganistanda-taliban-saldirilarinda-cok-sayida-olu-ve-yarali-var-2216880)


        
          Taliban militanlarının, Afganistan'ın kuzeydoğusundaki Badahşan vilayetinin Nusey ilçesine saldırması sonucu 5 güvenlik görevlisi öldü. Bağlan vilayetinde ise, yol kenarına yerleştirilen bombanın patlaması sonucu 8 kişi hayatını kaybetti, 6 kişi de yaralandı.
        
      
Badahşan Emniyet Müdürlüğü Sözcüsü Sanaullah Ruhani, yaptığı açıklamada, militanların, Nusey ilçe merkezine saldırdığını belirtti.
Saldırıda 5 güvenlik görevlisinin yaşamını yitirdiğini ifade eden Ruhani, saldırının ardından çıkan çatışmada 4 Taliban militanının öldürüldüğünü aktardı.
Taliban'dan yapılan açıklamada ise saldırıda 10 güvenlik görevlisinin öldüğü iddia edildi.
Afganistan'ın Bağlan vilayetine bağlı Akahil bölgesinde yol kenarına yerleştirilen bomba patladı. Sabah saatlerinde meydana gelen patlamada 8 kişi hayatını kaybetti, 6 kişi de yaralandı. Bağlan Vilayeti Polis Sözcüsü Ahmad Cavid Başarat, Taliban tarafından yerleştirilen bombanın patlaması sonucu yaralıların hastanelere sevk edildiğini söyledi. Başarat son iki günde Taliban tarafından yerleştirilen 20 bombanın imha edildiğini dile getirdi.

        (AA-İHA)
      
BUNLARI OKUDUN MU?

        1 Cumhurbaşkanlığı'ndan ABD'nin terör raporuna sert tepk...
      

        2 Kim Milyoner Olmak İster'e damga vuran soru! Vincent V...
      

        3 Öykü Gürman'dan atarlı paylaşım
      

        4 Günün özeti | 4 Kasım 2019
      

        5 Şevval Sam paylaştı, sosyal medya yıkıldı
      

        6 Türkiye genelinde radarla hız denetimi
      

        7 FETÖ'nün medya yapılanması davasında karar
      

        8 Emine Bulut cinayeti davasında yeni gelişme
      

        9 İbrahim Kalın'dan önemli açıklamalar
      

        10 Ebru Polat 'Paylaşmayacağım' dediği videoyu paylaştı v...
      
