
# Зеленський показав, як він харчується в фастфуді

Published at: **2019-11-07T17:35:20+00:00**

Author: ****

Original: [ГЛАВКОМ](https://glavcom.ua/news/zelenskiy-pokazav-yak-vin-harchujetsya-v-fastfudi-638474.html)

Президент Володимир Зеленський у черговому влозі за кермом Tesla заїхав по каву на фастфуд.
Відповідне відео опубліковане 7 листопада на сторінці Офісу президента України.
«Кожного ранку, коли я бігаю… Ну не кожен день я бігаю, через день… То я купую каву в кінці бігу. Є пару в мене точок, де всі раді мене бачити», - сказав Зеленський і розсміявся.
«Я хочу, щоб не змінилося це відчуття. Що я заходжу в кафе і – «ану звідси!». Щоб такого ніколи не було», - поділився президент.
Під’їхавши на авто до віконця фасфуду, він замовив еспресо і не відмовився на пропозицію продавця скуштувати щось до кави.
«Пиріжечок? Добре» - сказав Зеленський.
Він заплатив за своє замовлення 166 гривень.
До дорозі біля фастфуду президент вітався із людьми: «Добрий день. Як ви?».
На питання когось із присутніх, як справи у самого президента, Зеленський відповів: «Нормально».
