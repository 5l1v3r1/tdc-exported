
# 
        دستور توقف طرح مهاجرتی ترامپ از سوی قاضی فدرال
      

Published at: **2019-11-04T12:06:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638038/%D8%AF%D8%B3%D8%AA%D9%88%D8%B1-%D8%AA%D9%88%D9%82%D9%81-%D8%B7%D8%B1%D8%AD-%D9%85%D9%87%D8%A7%D8%AC%D8%B1%D8%AA%DB%8C-%D8%AA%D8%B1%D8%A7%D9%85%D9%BE-%D8%A7%D8%B2-%D8%B3%D9%88%DB%8C-%D9%82%D8%A7%D8%B6%DB%8C-%D9%81%D8%AF%D8%B1%D8%A7%D9%84)

به گزارش بولتن نیوز، به نقل از خبرگزاری فرانسه، مایکل سیمون، قاضی فدرال آمریکایی در جلسه دادگاه پورتلند دستور داد اجرای طرح مهاجرتی دونالد ترامپ، رئیس‌جمهور آمریکا که در آن مهاجران باید برخورداری از بیمه خدمات درمانی و یا توانایی پرداخت هزینه‌های پزشکی را اثبات کنند، به مدت ۲۸ روز متوقف شود.
پیش‌تر قرار بود مقررات این بسته جدید خدمات پزشکی و درمانی از دوشنبه اجرا شود.
گروه‌های مدافع مهاجرت که خواستار لغو چنین طرحی بودند معتقدند طرح جدید دولت آمریکا به ضرر مهاجران کم درآمد و بطور ناعادلانه به نفع کشور‌های ثروتمند است.
این در حالی است که کاخ سفید در مخالفت با تصمیم این قاضی، اقدام یک قاضی منطقه‌ای برای خنثی کردن سیاست‌هایی که رئیس جمهور معتقد است بهترین اقدام حمایتی از نظام خدمات بهداشتی و سلامتی کشور است را نادرست و ناعادلانه خواند.
