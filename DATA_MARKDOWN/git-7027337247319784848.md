
# «لیندسی هویل» رئیس مجلس عوام انگلیس شد

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696851/%D9%84%DB%8C%D9%86%D8%AF%D8%B3%DB%8C-%D9%87%D9%88%DB%8C%D9%84-%D8%B1%D8%A6%DB%8C%D8%B3-%D9%85%D8%AC%D9%84%D8%B3-%D8%B9%D9%88%D8%A7%D9%85-%D8%A7%D9%86%DA%AF%D9%84%DB%8C%D8%B3-%D8%B4%D8%AF)

«لیندسی هویل» سیاستمدار کهنه کار انگلیس به عنوان رئیس جدید مجلس عوام این کشور انتخاب شد.
به گزارش خبرگزاری مهر به نقل از سی ان ان، «لیندسی هویل» سیاستمدار انگلیس به عنوان رئیس جدید مجلس عوام این کشور جانشین «جان برکو» شد.
هویل روز دوشنبه با آرای اکثریت همقطاران خود در مجلس عوام انگلیس به این سمت انتخاب شد.
وی در سخنرانی خود متعاقب این انتصاب اظهار داشت: «مجلس [عوام] تغییر خواهد کرد، اما این تغییر به سمت وضعیت بهتر خواهد بود». هویل همچین ابراز امیدواری کرد که مجلس عوام بار دیگر یک «مجلس مورد احترام و اعتنا باشد، نه تنها در انگلیس بلکه در سرتاسر جهان».
گفتنی است که نظارت بر مناظره های پارلمانی انگلیس، تصمیم گیری در مورد اینکه چه کسی در مجلس سخن بگوید و همچنین انتخاب ضمایم و ملحقات قانون از وظایف رئیس مجلس عوام انگلیس است که به لحاظ سیاسی یک مقام بی طرف شناخته می شود.
