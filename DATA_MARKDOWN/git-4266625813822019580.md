
# Естонія підтримує вступ України в Євросоюз та НАТО, – глава МЗС

Published at: **2019-11-04T15:56:00+00:00**

Author: ****

Original: [ZIK.UA](https://zik.ua/news/2019/11/04/estoniya_pidtrymuie_vstup_ukrainy_v_yevrosoyuz_ta_nato__glava_mzs_1683353)


        Міністр закордонних справ Естонії Урмас Рейнсалу заявив, що його країна підтримує вступ України в Європейський Союз і НАТО.
      
Про це глава естонського МЗС сказав на спільній пресконференції з міністром закордонних справ України Вадимом Пристайком у Києві, передає Уніан. 
"Естонія відданий друг України щодо повного вступу в політичну сім'ю Європейського Союзу і НАТО на основі об'єктивних реформ і трансформацій", – зазначив Рейнсалу. 
Він наголосив, що Естонія ніколи не погодиться з незаконною анексією Криму і з тією ситуацією, яка відбудеться на сході України. 
Також глава МЗС Естонії висловив підтримку суверенітету і територіальній цілісності України. Крім того, він нагадав, що Естонія стала першою країною в Євросоюзі, яка почала не визнавати російські паспорти, які видають українцям в Донецькій і Луганській областях. Рейнсалу назвав російську паспортизацію на Донбасі "чистками громадянства". 
Нагадаємо, 4 листопада Урмас Рейнсалу прибув з робочим візитом до України. 
