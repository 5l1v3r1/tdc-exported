
# مجلس آمریکا تحقیق از استیضاح ترامپ را تصویب و رسمی کرد / مراحل بعدی

Published at: **2019-11-01T20:07:00+00:00**

Author: ****

Original: [boursepress.ir](http://boursepress.ir/news/138316/%D9%85%D8%AC%D9%84%D8%B3-%D8%A2%D9%85%D8%B1%DB%8C%DA%A9%D8%A7-%D8%AA%D8%AD%D9%82%DB%8C%D9%82-%D8%A7%D8%B2-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D8%B1%D8%A7-%D8%AA%D8%B5%D9%88%DB%8C%D8%A8-%D9%88-%D8%B1%D8%B3%D9%85%DB%8C-%DA%A9%D8%B1%D8%AF-%D9%85%D8%B1%D8%A7%D8%AD%D9%84-%D8%A8%D8%B9%D8%AF%DB%8C)


        مجلس نمایندگان آمریکا با تصویب قطعنامه‌ای که مراحل بعدی تحقیقات استیضاح ترامپ مشخص شده به آن رسمیت بخشید.
      
به گزارش پایگاه خبری بورس پرس به نقل از فارس، مجلس نمایندگان آمریکا با تصویب قطعنامه‌ای که مراحل بعدی تحقیقات استیضاح دونالد ترامپ مشخص شده به آن رسمیت بخشید.
قانونگذاران آمریکایی با ۲۳۲ رأی موافق در برابر ۱۹۶ رأی مخالف این قطعنامه را به تصویب رساندند. هیچ نماینده جمهوری‌خواه از این قطعنامه حمایت نکرده و از میان مخالفان، ۱۹۴ نفر جمهوری‌خواه و ۲ نفر دموکرات بوده‌اند.
تصویب این قطعنامه به معنی کلید زدن  استیضاح علیه ترامپ نیست، هر چند ممکن است به آن مرحله ختم شود. این قطعنامه صرفاً به تحقیقاتی که از قبل درباره استیضاح ترامپ آغاز شده بود رسمیت می‌بخشد و مراحل بعدی پیشبرد این تحقیقات را مشخص می‌کند. طبق متن این قطعنامه، ابتدا کمیته امور اطلاعاتی مجلس نمایندگان تحقیقات را به پیش خواهد برد و اقدام به برگزاری جلسات استماع علنی خواهد کرد.
در مرحله دوم، گزارشی علنی از یافته‌های این تحقیقات به کمیته امور قضایی مجلس نمایندگان آمریکا ارسال خواهد شد. این کمیته نیز بعد از انجام تحقیقات، پیشنهاد را درباره مسائل مختلف از جمله کلید زدن یا نزدن روند استیضاح علیه ترامپ اعلام خواهد کرد.در صورتی که تحقیقات استیضاح، سرانجام به مرحله‌ای ختم شود که در آن مجلس نمایندگان آمریکا به آن رأی بدهند، مجلس سنا به دادگاه علیه وی تبدیل خواهد شد و باید به عزل یا ماندن ترامپ در قدرت رأی بدهد.
با توجه به آنکه جمهوری‌خواهان تا به حال از استیضاح ترامپ حمایت نکرده‌اند، اگر کلید هم زده شود به عزل ترامپ از قدرت منجر شود مگر آنکه وی مرتکب جرمی شود که جمهوری‌خواهان را با دموکرات‌ها همراه کند. 
انتهای پیام
