
# Med begom pred policijo se je zaletel

Published at: **2019-11-03T10:54:00+00:00**

Author: **A. L.**

Original: [Slovenske novice](https://www.slovenskenovice.si/kronika/doma/clanek/med-begom-pred-policijo-se-je-zaletel-245413)

NOVO MESTO – Danes nekaj pred 5. uro so novomeški policisti ustavljali voznika osebnega avtomobila, ki njihovih znakov ni upošteval, ampak je z veliko hitrostjo odpeljal naprej. V križišču je izgubil nadzor nad vozilom in se zaletel.Preizkus alkoholiziranosti je odklonil. Med postopkom so ugotovili, da nima vozniškega dovoljenja, avto pa je neregistriran, zato so mu ga zasegli.Vozniku očitajo štiri kršitve zakona o pravilih cestnega prometa, tri kršitev zakona o motornih vozilih, kršitev zakona o voznikih in kršitev zakona o obveznih zavarovanjih v prometu, so sporočili iz PU Novo mesto.
