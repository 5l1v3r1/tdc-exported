
# Ryanair запускає рейси з Харкова до Будапешта

Published at: **2019-11-07T10:47:00+00:00**

Author: ****

Original: [НВ](https://nv.ua/ukr/biz/markets/ryanair-loukoster-vidkriye-poloti-z-harkova-v-budapesht-novini-ukrajini-50052146.html)

Ірландський лоукостер Ryanair 16 січня 2020 року відкриє прямі перельоти з Харкова до Будапешта, повідомили в адміністрації Міжнародного аеропорту Харків.
Рейси виконуватимуться по четвергах і неділях, час у дорозі - 2 години 10 хвилин. Вартість квитків починається 468 грн в одну сторону без урахування багажу.
Також з 1 червня 2020 року рейси з Харкова до Будапешта запустить авіаперевізник Wizz Air. З цього часу харків'яни зможуть літати до Угорщини чотири рази на тиждень.
Ryanair почав співпрацювати з харківським аеропортом в кінці березня 2019 року. У червні він запустив сполучення Харків-Краків, у жовтні - перельоти до Вільнюса і Познані.
Раніше повідомлялося, що Ryanair і WizzAir практично одночасно відкрили рейси з Одеси до Берліна.
