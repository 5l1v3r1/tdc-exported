
# Lemiamu metu spurtavę jaunieji žalgiriečiai išnešė sveiką kailį

Published at: **2019-11-07T20:24:00+00:00**

Author: ****

Original: [basketnews.lt](https://www.basketnews.lt/news-134406-lemiamu-metu-spurtave-jaunieji-zalgirieciai-isnese-sveika-kaili.html)

Nuotr.: D.Lukšta
Nuotr. D.Lukšta
Dvikovos pabaigoje spurtavusi Kauno „Žalgirio-2“ (6-4) komanda VIKINGLOTTO-NKL pirmenybėse iškovojo nelengvą pergalę. Pusantros minutės atkarpą 8:0 laimėjusi Arvydo Gronskio vadovaujama ekipa namų rungtynėse 91:90 (25:24, 21:22, 24:18, 21:26) palaužė charakterį demonstravusį „Gargždų“ (4-6) klubą. 
Jonui Dumašiui pataikius dvitaškį, likus rungtyniauti 96 sekundes, „Gargždai“ dar buvo priekyje 85:83, bet tuomet tris atakas paeiliui užbaigė netaikliais metimais.
Tuo pasinaudoję šeimininkai surinko aštuonis taškus be atsako ir likus žaisti 12 sekundžių turėjo iniciatyvą savo rankose – 91:85.
Visgi rankų nenuleidę gargždiškiai paliko į lemiamą šturmą, kurį pradėjo taiklus Manto Ruikio tritaškis, perpus sumažinęs jų atsilikimą – 88:91.
Po minutės pertraukės Justinas Ramanauskas suklydo, Dumašius perėmė kamuolį ir Ruikis dviem taškais užbaigė svečių išpuolį – 90:91. Tiesa, per likusias tris sekundes „Gargždams“ nepavyko dar sykį perimti kamuolio ir namuose nugalėjo jaunieji žalgiriečiai.
Rezultatyviausiai jų gretose rungtyniavęs Ramanauskas per 26 minutes įmetė 25 taškus (9/10 dvitaškiai, 1/2 tritaškiai, 4/4 baudos), atkovojo ir perėmė po 3 kamuolius, atliko 3 rezultatyvius perdavimus ir 5 sykius suklydo.

        „Žalgiris-2“: Justinas Ramanauskas 25, Erikas Venskus 19, Karolis Babušis 14, Vitalijus Kozys 13 (8 atk. kam.).
      

        „Gargždai“: Mantas Ruikis 21 (6 atk. kam., 4 rez. perd.), Jonas Dumašius 18, Laurynas Mikalauskas 13 (7 atk. kam., 5 rez. perd.), Ernestas Jonkus 11.
      
Justinas Ramanauskas Taškai: 25 Naudingumas: 26 Dvitaškiai: 90% 9/10 Perimti kamuoliai: 3
