
# Rusya 'Gerginliği Azaltma Bölgesi’ni vurdu: 6 ölü

Published at: **2019-11-07T10:00:00+00:00**

Author: ****

Original: [ŞARKUL AVSAT](https://aawsat.com/turkish/home/article/1980411/rusya-gerginli%C4%9Fi-azaltma-b%C3%B6lgesi%E2%80%99ni-vurdu-6-%C3%B6l%C3%BC)

Suriye İnsan Hakları Gözlemevi (SOHR),  Rus savaş uçaklarının Halep'in batı kırsalındaki el-Sahara bölgesinde düzenlediği hava saldırısında 6 sivilin hayatını kaybettiğini, 20 kişinin de yaralandığını duyurdu.Bu, Türkiye Cumhurbaşkanı Recep Tayyip Erdoğan ve Rusya Devlet Başkanı Vladimir Putin arasında Eylül 2018’de Soçi’de imzalanan mutabakat kapsamında kabul edilen Gerginliği Azaltma Bölgesi’ni hedef alan üçüncü saldırı oldu.SOHR’a göre Rus savaş uçakları, geçtiğimiz Cumartesi günü de İdlib’e saldırı düzenleyerek, en az 6 sivilin hayatını kaybetmesine neden oldu.Rus savaş uçaklarının İdlib’in güney kırsalında yer alan Cabala köyünü hedef alan saldırısında hepsi aynı aileden 1’i çocuk ve 1’i kadın 6 sivilin öldüğünü bildiren SOHR, enkaz altında sıkışıp kalanların yanı sıra ağır yaralıların bulunması nedeniyle ölü sayısının artabileceğine dikkat çekti.Heyetu Tahriru’ş Şam (HTŞ), yaklaşık 3 milyon kişinin barındığı İdlib ve çevresinin büyük kısmını kontrol ederken, bölgede daha az etkili İslamcı ve muhalif gruplar da var.Şam ve müttefiki Moskova, Nisan ayı sonunda bölgedeki bombardımanı yoğunlaştırdı.Ağustos ayında ise bir askeri operasyon başlatarak, İdlib'in güneyindeki çeşitli bölgelerde kontrolü ele geçirdi.Birleşmiş Milletler'e (BM) göre söz konusu tırmanış yaklaşık bin sivilin hayatını kaybetmesine, 400 binden fazla insanın da evlerini terk etmesine neden oldu.Moskova tarafından Ağustos ayı sonunda ilan edilen ateşkes, bölgede nispeten bir sükûnet sağlasa da ara ara yaşanan çatışmalar ve Rusya’nın hava saldırıları ile ateşkes ihlal ediliyor.SOHR, “İki ay içinde ilk defa bir Rus hava operasyonunda bu kadar çok sivil öldürüldü. Ateşkes ilan edildiğinden bu yana 2’si Eylül ayında olmak üzere 8 sivil hayatını kaybetti” şeklinde bir açıklama yaptı.Gözlemevi, 24 Ekim’de rejim tarafından Cisr eş-Şugur’un kuzeyinde yer alan Canudiye köyündeki bir pazarı hedef alan hava saldırısında ise en az 7 sivilin öldüğünü duyurdu.Gerginliği Azaltma Bölgesi’nde 30 Nisan’da şiddetin artmaya başlamasından bu yana ise öldürülen kişi sayısı bin 112’si sivil olmak üzere 4 bin 378’e yükseldi.SOHR, Putin, Erdoğan ve İran Cumhurbaşkanı Hasan Ruhani’nin Soçi’de bir araya geldiği 15 Şubat tarihinden 6 Kasım’a kadar Türkiye-Rusya ateşkes bölgesinde 4 bin 904 kişinin ölümünü belgeledi.
