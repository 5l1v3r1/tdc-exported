
# Pomezia: ‘invasione’ di topi a Campo Ascolano e Villaggio Azzurro, i residenti chiedono interventi urgenti

Published at: **2019-11-03T09:09:14+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/pomezia-invasione-di-topi-a-campo-ascolano-e-villaggio-azzurro-i-residenti-chiedono-interventi-urgenti.html)

Esiste un’emergenza “topi” a Campo Ascolano, quartiere alla periferia di Pomezia? Sembrerebbe di sì. Proprio nei giorni scorsi, durante un incontro che l’amministrazione comunale ha avuto con il Nuovo Comitato di Quartiere della zona e i cittadini, era stato chiesto al Comune un intervento rapido per cercare quantomeno di arginare il problema. 
Ma intanto, in attesa che gli Uffici predispongano quanto richiesto, si moltiplicano le segnalazioni dei cittadini. «Siamo letteralmente invasi dai topi», ci racconta una lettrice e residente nella zona. «A Campo Ascolano, Torvaianica e Villaggio Laurentum c’è una situazione insostenibile e fuori controllo».
Il fenomeno, per di più, starebbe anche peggiorando progressivamente. «Prima avevamo a che fare grossomodo con piccoli topini di campagna ma adesso, sopratutto, nell’ultima settimana, sono stati avvistati nelle nostre case, dentro e fuori, proprio dei ratti enormi! Cominciamo a preoccuparci seriamente». conclude la cittadina.
