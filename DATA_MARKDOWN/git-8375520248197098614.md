
# Залізниця готується до новорічних свят: призначено 35 додаткових поїздів

Published at: **2019-11-04T10:21:15+00:00**

Author: ****

Original: [ГЛАВКОМ](https://glavcom.ua/news/zaliznicya-gotujetsya-do-novorichnih-svyat-priznacheno-35-dodatkovih-pojizdiv-637519.html)

«Укрзалізниця» призначить 35 додаткових пасажирських поїздів далекого сполучення для перевезення пасажирів під час новорічних та різдвяних свят. Про це сказав голова компанії Євген Кравцов, повідомляє пресслужба УЗ.
Як зазначив Кравцов, в цілому залізниця планує за період свят збільшити обсяг пасажирських перевезень на декілька відсотків порівняно з минулим роком.
«Цілорічних поїздів та призначених додаткових вистачить, щоб перевезти майже півмільйона пасажирів, які подорожують залізницею під час зимових свят», - сказав він.
Також залізниця планує вдвічі збільшити кількість швидкісних поїздів, що курсують на маршрутах класу Інтерсіті+.
«Завдання уряду на наступні 5 років — збільшити на 10 одиниць кількість рухомого складу, що використовується на швидкісних маршрутах. Таким чином, ми вдвічі збільшимо парк цих поїздів та зможемо запропонувати нашим клієнтам кращий сервіс», — сказав Кравцов.
Він також додав, що «Укрзалізниця» продовжує працювати над питанням запуску нових міжнародних залізничних маршрутів. «Одним з головних питань є запуск з наступного року сполучення з Берліном», заявив Кравцов.
