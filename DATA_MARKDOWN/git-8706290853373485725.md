
# Σήμερα η πρεμιέρα της Επιτροπής «Ελλάδα 2021»

Published at: **2019-11-07T07:36:00+00:00**

Author: ****

Original: [enikos.gr](http://www.enikos.gr/politics/682787/simera-i-premiera-tis-epitropis-ellada-2021)

Την έναρξη των εργασιών της Επιτροπής «Ελλάδα 2021» και της συνεργασίας της με το Ίδρυμα της Βουλής των Ελλήνων για τον Κοινοβουλευτισμό και τη Δημοκρατία, ενόψει της προετοιμασίας της χώρας μας για την επέτειο της συμπλήρωσης 200 χρόνων από την Εθνική Παλιγγενεσία, θα κηρύξει ο πρόεδρος της Βουλής, Κωνσταντίνος Τασούλας, σήμερα Πέμπτη 7 Νοεμβρίου 2019, στις 10:30, σε πανηγυρική εκδήλωση που θα διεξαχθεί στην αίθουσα Γερουσίας του ελληνικού Κοινοβουλίου.
Την εκδήλωση θα τιμήσει με την παρουσία του ο Πρόεδρος της Δημοκρατίας, Προκόπης Παυλόπουλος.
Θα μιλήσουν, κατά σειρά, ο πρόεδρος της Βουλής, Κωνσταντίνος Τασούλας, ο Πρωθυπουργός, Κυριάκος Μητσοτάκης και η πρόεδρος της Επιτροπής «Ελλάδα 2021», Γιάννα Αγγελοπούλου.
Η εκδήλωση θα μεταδοθεί απευθείας από τον τηλεοπτικό σταθμό της Βουλής.
