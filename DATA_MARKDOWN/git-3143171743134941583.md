
# Suora incinta a Militello Rosmarino. Il sindaco: “La notizia doveva restare riservata”

Published at: **2019-11-02T10:13:51+00:00**

Author: **Redazione**

Original: [Tempostretto](https://www.tempostretto.it/news/suora-incinta-a-militello-rosmarino-il-sindaco-la-notizia-doveva-restare-riservata.html)


        Le parole del primo cittadino del Comune dei Nebrodi, al centro della ribalta negli ultimi giorni per la notizia
      
«C’è il rammarico per quanto avvenuto. Sono cose che dispiacciono. La nostra comunità di 1.200 abitanti è sconcertata. La situazione è stata gestita male e non in modo riservato come si doveva». L’ha detto all’Adnkronos Salvatore Riotta, il sindaco di Militello Rosmarino, lì dove risiedeva la suora 34enne rimasta incinta, prima di essere trasferita in un altro centro religioso di Palermo.
Il primo cittadino ha raccontato di conoscerla bene: «meno di un anno fa ha preso i voti e si fa da sempre volere bene da tutti».
A Militello Rosmarino il collegio “Bambin Gesù” «è un istituto molto serio — conclude —. Nel tempo è sempre stata la realtà più positiva del paese. Nel collegio si occupano anche di famiglie indigenti e bambini in difficoltà. Anche per questo siamo delusi per l’accaduto e per come sia stata gestita la notizia ma il buon nome dell’Istituto non va discusso».
