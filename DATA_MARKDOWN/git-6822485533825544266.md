
# فتوای رهبر انقلاب در مورد برگزاری مراسم لعن +عکس

Published at: **2019-11-07T18:22:00+00:00**

Author: ****

Original: [جامعه خبری تحلیلی الف](https://www.alef.ir/news/3980816071.html)

مقام معظم رهبری درباره برگزاری و شرکت در مراسمات لعن اعلام کردند: برگزاری و شرکت در این مراسمات حرام و خلاف قانونی است.
به گزارش باشگاه خبرنگاران: نهم ربیع‌الاول سالروز آغاز امامت امام زمان (عج) پس از به شهادت رسیدن پدر ایشان یعنی امام حسن عسکری (ع) است؛ علاوه بر این در این روز عمر خلیفه دوم اهل سنت نیز کشته شده است.
در زمان صفویه برخی از شیعیان تندرو با برگزاری مراسماتی مانند عمرکشان یا مراسمات لعن عمر، این خلیفه ناحق را لعن می‌کردند. دفتر حفظ و نشر آثار مقام معظم رهبری به تازگی قسمتی از بیانات رهبری درباره برگزاری این مراسمات را منتشر کرده است که بر اساس آن توهین به مقدسات سایر مذاهب کار درستی نبوده و باید از آن پرهیز کرد.
آیت الله خامنه‌ای درباره این موضوع که مراسمات لعن در مجالس خصوصی و در خلوت مشکلی ندارد هیچ حرفی نزده و ایشان به طور کلی فرموده‌اند که از برگزاری این مراسمات خودداری کنید. مقام معظم رهبری همچنین فرموده‌اند جدا از افرادی که از روی نادانی در این مراسمات شرکت می‌کنند، عده هم هستند که از روی غرض و با هدف ایجاد اختلاف بین مسلمانان این مراسمات را برگزار می‌کنند که رفتار هر دو گروه خلاف قانون و حرام شرعی است.
