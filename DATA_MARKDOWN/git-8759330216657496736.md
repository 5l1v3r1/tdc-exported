
# 'Vanaken wilde zijn aanvoerdersband afnemen na farce met Diagne'

Published at: **2019-11-07T17:50:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902826/-vanaken-wilde-zijn-aanvoerdersband-afnemen-na-eg-isme-van-diagne-.html)


        Mbaye Diagne (28) maakt zich tegen PSG niet bepaald populair nadat hij een strafschop opeiste én miste. Na de wedstrijd van Club Brugge in Parijs waren de commentaren bij de Q2-analisten dan ook niet min.
      
Zo zag Jan Mulder hoe Diagne zichzelf boven het team stelde. "Diagne is vooral teleurgesteld voor zijn eigen ego, terwijl Vanaken een misser verschrikkelijk voor de club zou hebben gevonden", steekt de Nederlander van wel.
Kapitein Hans Vanaken was zichtbaar geïrriteerd, doch greep de spelmaker van Club Brugge niet in. "Ik vind dit echt onverdraaglijk. Vanaken was gedegouteerd, maar waarom eist hij die bal niet op? Anderzijds kan je uiteraard niet beginnen te vechten."
Marc Degryse begrijpt de frustratie bij Club Brugge volledig. "Vanaken wilde zijn aanvoedersband afnemen en dat begreep ik ook. Tuurlijk. Diagne moest gewoon weggaan. Hij had zijn werk gedaan. Natuurlijk was Vanaken kwaad en gefrustreerd. Hoe zou je zelf zijn? Ik zou ook razend zijn. En ik zou het zelf ook hebben gedaan."
