
# Одержувачі субсидії можуть самостійно обирати, куди їм перераховувати гроші

Published at: **2019-11-07T00:00:00+00:00**

Author: **Любов Попович**

Original: [Кировоградская правда](https://pravda-kr.com.ua/sotsium/16630-oderzhuvachi-subsidiji-mozhut-samostijno-obirati-kudi-jim-pererakhovuvati-groshi.html)

Нині в області розпочалося призначення житлової субсидії на опалювальний період 2019-2020 року. Які зміни відбулися у призначенні допомоги, чи потрібно звертатися особисто у відділи призначення субсидій, де можна отримати гроші – про це «КП» розповів директор департаменту соціального захисту населення облдержадміністрації Олександр Догаров.– Як і раніше, житлову субсидію тим, хто отримував її в неопалювальний період із травня по вересень цього року, на опалювальний період розрахують автоматично, без звернень громадян на основі доходів, отриманих за перші два квартали поточного року. Отже, більшості отримувачам житлової субсидії, а це більше 68 тисяч домогосподарств області, органи соціального захисту населення самостійно призначать субсидію. Гроші за жовтень люди отримають у листопаді, – повідомив Олександр Догаров.Порядок визначення права на житлову субсидію, розрахунку розміру житлової субсидії, період врахування доходів, термінів призначення – змін не зазнали, пояснив посадовець. Зміни торкнулися лише механізму фінансування житлових субсидій.– Починаючи з жовтня виплату готівкових субсидій здійснюватимуть управління соціального захисту населення. Пенсійний фонд уже надав рахунки в уповноважених банках або поштові реквізити, на які пенсіонери отримують пенсії. Тим, хто ще не на пенсії, виплата здійснюватиметься на відкриті раніше рахунки в «Ощадбанку». Одержувачі субсидії, у яких відсутні рахунки у банках, отримуватимуть субсидію готівкою через «Укр­­пошту», – каже Олександр Догаров і наголошує, якщо субсидіант бажає отримувати допомогу готівкою в іншій банківській установі, йому необхідно звернутися до управління соціального захисту та надати реквізити обраного банку. Таким чином, одержувачі субсидії можуть самостійно обирати, куди їм перераховувати кошти.Громадянам, які звертаються за призначенням житлової субсидії вперше, або у кого відбулися якісь зміни, необхідно подати у відділи соцзахисту за місцем проживання відповідний перелік документів.Посадовець пояснює, житлова субсидія призначається одному з членів домогосподарства, які зареєстровані в житловому приміщенні. Однак за рішенням комісії її можуть призначати одному з членів домогосподарства, які не зареєстровані, але фактично проживають на підставі договору наймання житла, якщо це, наприклад, внутрішньо переміщені особи.Окремим категоріям населення Кабмін спростив умови призначення субсидій.– Зокрема, дитячим будинкам сімейного типу надано право призначати субсидію на понаднормову площу і не враховувати до сукупного доходу матеріа­­льну допомогу та стипендію дітей-сиріт і дітей, позбавлених батьківського піклування, а також придбані ними транспортні засоби. Простіше отримати допомогу можуть і військовослужбовці. Їм субсидія призначатиметься без отримання інформації про сплату ними єдиного соціального внеску. Громадянам старше60 років, що перебувають у шлюбі та живуть у сільській місцевості, не враховуватимуться доходи одного з подружжя пенсійного віку, який зареєстрований за іншою адресою. Не враховуватиметься також наявність причепа, з дати випуску якого минулого менше п’яти років, – повідомив Олександр Догаров.Крім того, посадовець нагадує, коли у призначенні житлової субсидії можуть відмовити. Зокрема, якщо опалювальна площа житлового приміщення перевищує 120 квадратних метрів для квартир у багатоквартирному будинку, 200 квадратів – для індивідуальних будинків (крім житлових приміщень дитячих будинків сімейного типу, прийомних сімей, багатодітних сімей, родин, у яких на початок місяця, з якого призначається субсидія, проживають троє і більше дітей, з урахуванням тих, над якими встановлено опіку чи піклування). Якщо хтось із мешканців житлового приміщення має транспортний засіб, з дати випуску якого минуло менше п’яти років. Якщо у когось із зареєстрованих в оселі повнолітніх осіб відсутній дохід, або він менший, ніж розмір мінімальної заробітної плати. Якщо будь-хто із складу домогосподарства або член сім’ї протягом 12 місяців перед зверненням за призначенням житлової субсидії придбав або іншим законним способом набув право власності на земельну ділянку, квартиру чи будинок, транспортний засіб, інші товари тривалого вжитку або оплатив одноразово будь-які послуги на суму більше 50 тисяч гривень. У призначенні субсидії відмовлять, якщо є заборгованість зі сплати комунальних послуг понад місяць і загальна сума боргу перевищує понад 20 неоподатковуваних мінімумів доходів громадян. На державну допомогу можуть не сподіватися також особи, які мають борг із виплати аліментів більше як за три місяці.
 
фото: Ігор Філіпенко
