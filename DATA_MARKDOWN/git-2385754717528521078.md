
# Φωτιά σε διαμέρισμα στην Παλουριώτισσα-Με εγκαύματα η ιδιοκτήτρια

Published at: **2019-11-04T07:48:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595579/fotia-se-diamerisma-stin-palouriotissame-egkavmata-i-idioktitria)

Χθες στις 19.54 λήφθηκε κλήση για πυρκαγιά σε διαμέρισμα στον δεύτερο όροφο πολυκατοικίας,  στην Παλουριώτισσα.  Η ανακοίνωση της Πυροσβεστικής αναφέρει: Για το περιστατικό ανταποκρίθηκαν μέλη της Αστυνομίας και της Πυροσβεστικής από το Σταθμός Πύλης Πάφου με δύο στελεχωμένα πυροσβεστικά οχήματα και η πυρκαγιά τέθηκε υπό έλεγχο η ώρα 20:14.   Η πυρκαγιά κατασβέστηκε από τους γείτονες και την ιδιοκτήτρια του διαμερίσματος πριν την άφιξη της πυροσβεστικής με τη χρήση νερού.  Από μέρους μας έγινε επιθεώρηση και τελική κατάσβεση και εξαερισμός του κτηρίου. Από την πυρκαγιά έπαθε εκτεταμένες ζημιές ο εξοπλισμός της κουζίνας της κατοικίας και επίσης ζημιές έπαθε όλη η κατοικία από τον καπνό και τα θερμά αέρια. Επιπρόσθετα, ελαφριά εγκαύματα έπαθε η ιδιοκτήτρια του διαμερίσματος στην προσπάθεια της να σβήσει την πυρκαγιά και μεταφέρθηκε με ασθενοφόρο στο Τ.Α.Ε.Π Λευκωσίας. Η πυρκαγιά προκλήθηκε από ξεχασμένο μαγειρικό σκεύος. 
