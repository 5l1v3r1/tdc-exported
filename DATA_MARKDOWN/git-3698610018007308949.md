
# Українські спортсмени отримають фінансові стипендії для підготовки до Олімпіади-2022

Published at: **2019-11-05T14:56:00+00:00**

Author: ****

Original: [DT.ua](https://dt.ua/SPORT/ukrayinski-sportsmeni-otrimayut-finansovi-stipendiyi-dlya-pidgotovki-do-olimpiadi-2022-328559_.html)

НОК України виділив 10,5 млн грн на стипендії для тридцяти найкращих українських спортсменів для підготовки до зимової Олімпіади 2022 року, яка відбудеться в Пекіні, повідомляє офіційний сайт НОК.
30 спортсменів з листопада 2019 року по лютий 2022-го включно щомісяця отримуватимуть стипендію НОК.
"Підтримка атлетів є пріоритетним напрямком в діяльності Національного олімпійського комітету. Ми завжди знаходимо шляхи допомоги нашим спортсменам, яка є вкрай важливою. Впевнений, що ці персональні стипендії будуть сприяти кращій підготовці українців до зимових Олімпійських ігор в Пекіні-2022", - заявив президент НОК Сергій Бубка.
Зимова Олімпіада-2022 в Пекіні відбудеться з 4 по 22 лютого. Паралімпійські ігри-2022 відбудуться з 4 по 13 лютого.
Нагадаємо, на минулій у лютому минулого року зимовій Олімпіаді-2018 у Пхенчхані збірна України зуміла завоювати одну медаль - "золото" команді приніс фрістайліст Олександр Абраменко в лижній акробатиці.
Раніше повідомлялося про те, що в програму Олімпіади-2022 додано шість нових дисциплін.
