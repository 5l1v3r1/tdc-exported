
# ВИДЕО: Канело нокаутира Ковальов и стана шампион в четвърта различна категория

Published at: **2019-11-03T10:50:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/boxing/video-kanelo-nokautira-kovalxov-i-stana-shampion-v-chetvyrta-razlichna-kategoriq--1391244.html)

Саул Канело Алварес нокаутира руснака Сергей Ковальов и стана световен шампион по бокс в четвърта различна категория. 29-годишният боец свали своя опонент при оставащи 45 секунди от 11-ия рунд.
Титлата, която той придоби е на Световната боксова организация (WBO) в лека-тежка категория. Дивизията е с цели две по-висока от обичайната средна категория на мексиканеца. Срещата в „MGM Grand Garden Arena", Невада /САЩ/ бе през по-голямата си част равностойна, а в началните рундове предимството дори бе на страната на Ковальов.
С течение на двубоя обаче руснакът се умори, а отличната подготовка на Алварес му позволи постепенно да обърне развоя на мача. Точно преди нокаута, който бе категоричен и изобщо не се наложи отброяване, двама от съдиите бяха дали предимство на Канело, а един - равен резултат.

        Тази нощ пък Благой Иванов - Багата записа второто си поражение в световните бойни серии UFC след противоречиво съдийско решение - вижте видео от двубоя.
      
