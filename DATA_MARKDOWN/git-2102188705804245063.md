
# Нафтогаз різко підвищив ціну на газ для промисловості

Published at: **2019-11-01T09:45:00+00:00**

Author: ****

Original: [Економічна правда](https://www.epravda.com.ua/news/2019/11/1/653213/)

НАК "Нафтогаз України" в листопаді підвищила ціну на газ для промислових споживачів та інших суб'єктів господарювання на 18,4% -19,6% у порівнянні з жовтнем.
Про це повідомляє прес-служба компанії.
Запропоновані ціни на природний газ з ресурсу компанії диференційовані в залежності від обсягів закупівлі та умов оплати.
Залежно від цих показників, "Нафтогаз" пропонує газ за ціною 5,861 тис - 6,463 тис грн/тис. куб. м (без ПДВ і витрат на його транспортування магістральними та розподільними трубопроводами).
"Така зміна зумовлена зростанням цін на газ на європейському ринку, звідки Україна імпортує газ. Так, ціни газу на європейських хабах з постачанням в листопаді перевищують поточні майже наполовину", - заявили в компанії.
Економічна правда
