
# LKF atsisakė minčių organizuoti olimpinį atrankos turnyrą?

Published at: **2019-11-05T15:25:00+00:00**

Author: **https://www.facebook.com/jmiklovas**

Original: [basketnews.lt](https://www.basketnews.lt/news-134334-lkf-atsisake-minciu-organizuoti-olimpini-atrankos-turnyra.html)

Nuotr.: BNS
Nuotr. BNS
Lietuvos krepšinio federacija atsisakė minties Lietuvoje organizuoti vieną iš olimpinių žaidynių atrankos turnyrų.
„BasketNews.lt“ šaltinių žiniomis, apie tai krepšinio federacijos vadovai jau informavo FIBA. Esą tokį LKF sprendimą lėmė per dideli atrankos rengimo finansiniai įsipareigojimai.
Tiesa, federacija šią informaciją neigia ir teigia, kad lieka lenktynėse dėl olimpinės atrankos.
Lapkričio 15-ąją galutinai paaiškės keturios šalys, kurios gavo teisę surengti atrankos turnyrus.
Lapkričio 25-ąją bus ištraukti olimpinių atrankos burtai, kurie suskirstys 24 komandas, kovosiančias dėl keturių kelialapių į Tokijo olimpines žaidynes.
Keturi atrankos turnyrai numatyti kitų metų birželio mėnesį. Kiekviename turnyre varžysis po 6 ekipas, o į olimpines žaidynes pateks tik turnyro nugalėtojai.
Olimpinės žaidynės vyks liepos 24 – rugpjūčio 9 dienomis.
