
# Očajni Flenzburg udara na strašne pariske Milionere

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/ostali-sportovi/vesti/ocajni-flenzburg-udara-na-strasne-pariske-milionere/341743)

Barselona je prošle nedelje protutnjala kroz Flenzburg, a nemački prvak posle samo sedam dana dočekuje drugog velikog favorita u Grupi A Pari Sen Žermen u prvom meču sedmog kola rukometne Lige šampiona. Moćni pariski Milioneri dominiraju u Francuskoj, dok u evro eliti imaju samo jedan poraz, i to u Blaugrani od Barse.
Flenzburg je u očajnoj formi ove sezone. Odlazak najboljeg igrača, Danca Rasmusa Lauge u Vesprem pokazao se kao nenadoknadiv gubitak za tim sa Baltika. U Ligi šampiona najbolji nemački tim ima dva uzastopna poraza, a ni u Bundesligi mu ne cvetaju ruže.
Proteklog vikenda, Flenzburg je odigrao samo 23:23 u Štutgartu protiv ekipe koja je u donjem delu tabele. Osim gubitka boda veći problem na tom susretu bila je povreda najboljeg strelca tima Gerana Johanesena. On je povredio članak već na startu meča i do kraja nije ulazio u igri. Njegovo učešće u meču sa Barselonom je pod znakom pitanja. Norveški bek je sa 33 golova najefikasniji igrač nemačkog tima u Ligi šampiona.
Parižani imaju najskuplju ekipu na svetu već nekoliko godina, ali i dalje čekaju na pehar najboljeg tima Starog kontinenta. Od povreda su se oporavili asovi Mikel Hansen i Sander Sagosen. Danac i Norvežanin su prošlog vikenda sa šest odnosno pet golova bili najbolji u ubedljivoj pobedi na svom terenu protiv Alborga sa čak 13 golova razlike (37:24).

        
          
            
              PSŽ PRVI FAVORIT, FLENZBURG OSMI
            
          
        
      
U međusobnim susretima, PSŽ ima tri pobede u nizu. Poslednji put pariski Milioneri su pobedili Flenzburg prošle sezone u Ligi šampiona kada je bilo ubedljivih 27:20 na severu Nemačke. U prvom meču u Parizu, francuski prvak je slavio sa 29:27. Kvalitet je na strani gostiju i očekuje se pobeda izabranika španskog stručnjaka Raula Gonzaleza.
U prvom meču dana, Dinamo iz Bukurešta je favorit na svom terenu protiv švajcarskog šampiona Kadetena. Rumuni igraju odlično, nemaju još poraz i blizu su prve nokaut faze takmičenje. Prošle nedelje je u prestonici Rumunije razbijena Visla sa 29:20. Za ekipu iz Bukurešta nosioci igre su afrički rukometaši, a ističu se desni bek iz Tunisa Amine Banur i njegov zemljak Kamel Aloini. U ekipi je i srpski reprezentativac Stefan Vujić.
Sistem takmičenja u Ligi šampiona je isti kao i prethodne sezone. Iz prve dve grupe najbolji tim ide direktno u četvrtfinale, dok ekipe od drugog do šestog mesta odlaze u osminu finala. Iz slabijih grupa C i D po dva najbolja tima igraće u baražu za osminu finala.
Titulu brani Vardar koji je prošle sezone u Kelnu pobedio u finalu Vesprem.
 
Kladi se 

        LIGA ŠAMPIONA – 7. KOLO
      

        GRUPA A
      

        Sreda
        
        
          19.00: (4.90) Flenzburg (10.0) Pari Sen Žermen (1.25)
        
      
Nedelja16.50 Alborg – Barselona17.00 Celje – Zagreb17.00 Seged - Elverum

        GRUPA B
      
Subota17.30 Meškov Brest – Vesprem17.30 Vardar – Vive Kjelce
Nedelja17.00 Motor – Monpelje19.00 Kil - Porto

        GRUPA C
      
Subota16.00 Bidasoa – Tatran Prešov16.00 Savehof – Rikiman Koks19.30 Sporting L. – Eurofarm Rabotnik

        GRUPA D
      

        Sreda
        
        
          17.15: (1.22) Dinamo Bukurešt (11.0) Kadeten (5.20)
        
      
Nedelja15.10 Gudme – Kristijanštad18.00 Visla Plock – Čehovski Medvedi
*** kvote su podložne promenama
Foto: Reuters
