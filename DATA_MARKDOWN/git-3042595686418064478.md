
# - Bayern München jakter Wenger

Published at: **2019-11-06T12:40:52+00:00**

Author: **Christian Grieg Sander**

Original: [Dagbladet.no](https://www.dagbladet.no/sport/bayern-mnchen-jakter-wenger/71789006)

Det melder The Guardian sammen med en rekke andre storaviser.
Franskmannen har vært uten trenerjobb etter han forlot Arsenal i 2018. Nå ryktes han sterkt til Tysklands mest meriterte klubb.
Selv om Wenger har stått uten trenerjobb etter han var ferdig i Arsenal, har han jobbet tett med fotball som ekspert for ulike kanaler. Han har uttalt flere ganger at han kunne tenkt seg tilbake i treneryrket.

        Nico Kovac fikk sparken etter stortapet mot Eintracht Frankfurt nå i helga. Nå er Bayern München på jakt etter en erstatter, og Wenger nevnes som en høyaktuell kandidat.
      
Kovac ledet laget til gull i fjor, men klarte ikke å følge opp de gode resultatene i år. Bayern München ligger på en fjerdeplass så langt med 18 poeng.
Ifølge The Guardian vil Bayern gå i forhandlinger med Wenger denne uka.

        De skal angivelig være villig til å gi ham en kontrakt ut sesongen. Videre står det at storklubben neste sesong vil prøve seg på Ajax-trener Erik Ten Haag eller PSG-trener Thomas Tuchel som en permanent løsning.
      
Wenger har uttalt i et intervju at han har lyst til å komme tilbake i treneryrket, og at Bayern München kan bli aktuelt for franskmannen.
