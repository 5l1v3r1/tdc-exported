
# Cecchina: donna travolta da un’auto mentre attraversa la strada

Published at: **2019-11-05T11:44:31+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/cecchina-donna-travolta-da-unauto-mentre-attraversa-la-strada.html)

Stava attraversando la strada su via Nettunense, quando un’auto l’ha travolta sbalzandola prima sul parabrezza e poi contro l’asfalto.
E’ successo nella serata di ieri, intorno alle 19:30, a Cecchina.
Il pedone investito è una donna di mezza età residente nel paese, mentre alla guida dell’auto investitrice c’era un’altra donna, sempre di Cecchina, che viaggiava in direzione Pavona.
La scena dell’investimento è stata vista dai negozianti della zona, che subito si sono precipitati a prestare soccorso alla donna ferita.
I negozianti hanno provveduto ad allertare sia il 118 sia i carabinieri, giunti in breve tempo sul posto per effettuare i rilievi del caso.
La donna ferita è stata poi trasportata in ambulanza presso il Nuovo Ospedale dei Castelli, dove le sono state riscontrate diverse ferite e contusioni su tutto i corpo, in particolare alla testa. La donna ha riportato anche la frattura degli arti. 
Fortunatamente però le ferite non sono gravi e la signora non è in pericolo di vita.
 
