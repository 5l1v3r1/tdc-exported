
# У Раді в жовтні було зареєстровано понад 160 законопроектів

Published at: **2019-11-01T15:11:40+00:00**

Author: ****

Original: [Слово і Діло](https://www.slovoidilo.ua/2019/11/01/infografika/polityka/radi-zhovtni-bulo-zareyestrovano-bilshe-160-zakonoproektiv)


        Верховна рада трохи зменшила оберти в роботі, законопроектів тепер не тільки менше ухвалюють, але й реєструють. У жовтні в парламенті з'явилося 164 нових ініціативи (для порівняння з 29 серпня до 1 жовтня їх було 554). «Слово і Діло» проаналізувало, хто активніше від усіх займався законотворчою діяльністю.
      
Президент Володимир Зеленський в минулому місяці вніс до Ради тільки два законопроекти: щодо скасування державної монополії на виробництво спирту, а також зміни до Господарського процесуального кодексу, Цивільного процесуального кодексу, Кодексу адміністративного судочинства щодо удосконалення перегляду судових рішень в апеляційному та касаційному порядку. На розгляд депутатів їх ще не виносили.
Ще 10 законопроектів подав Кабінет міністрів. Серед них – зміни до державного бюджету-2019, законопроект щодо врегулювання питань видобутку бурштину та проєкт щодо врегулювання організації і проведення азартних ігор.
Народні депутати внесли 152 законопроекти. Найбільш активні, як і раніше, «слуги народу», вони причетні до 108 ініціатив. 19 законопроектів були розроблені за участю «Опозиційної платформи», 16 – за участю групи «За майбутнє».
Депутати від «Європейської солідарності» працювали над 14 законопроектами, від «Батьківщини» – над 13. Члени фракції «Голос» приєдналися до роботи над 9 ініціативами.
Нагадаємо, за перші 50 днів роботи Верховна рада IX скликання ухвалила в цілому 65 законопроектів.
Хочете обговорити цю новину? Долучайтеся до телеграм-чату CHORNA RADA
