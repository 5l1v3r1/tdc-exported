
# Екшън по пътя София-Варна: Четирима от Провадия пребиха шофьор след катастрофа

Published at: **2019-11-06T10:41:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Ekshun-po-putya-Sofiya-Varna-Chetirima-ot-Provadiya-prebiha-shofyor-sled-katastrofa-911603)

Четирима мъже, нанесли побой на участник в пътен инцидент с автомобил, в който са пътували, са задържани за срок до 24 ч в РУ-Търговище.
На 4.11.2019 г. в РУ-Търговище е получен сигнал от 40-годишен мъж от гр. Шумен за това, че на съшия ден около 7,30 ч на пътя София-Варна в Община Търговище - км 248, в местността "Фисека“, след настъпило пътно-транспортни произшествие между управляван от него лек автомобил "Фолксваген Поло“ с шуменска регистрация и микробус с неустановена марка, возещи се в микробуса мъже му нанесли побой и го принудили да им им заплати нанесените щети.
След проведени в РУ-Търговище незабавни оперативно-издирвателни действия е установен другия автомобил – участник в пътно-транспортното произшествие – "Мерцедес Спринтер“ с варненска регистрация, управляван от 24-годишен мъж от гр. Провадия. Още съшия ден са установени и пътували в микробуса четирима мъже - съответно на 43, 29, 28 и 19 години, всички също от гр. Провадия. Установено е, че те са извършители на гореспоменатото деяние. Четиримата са задържани в РУ-Търговище на основание чл. 72, ал. 1, т. 1 от Закона за МВР. По случая е образувано досъдебно производство по чл. 214 от Наказателния кодекс по описа на РУ-Търговище.
