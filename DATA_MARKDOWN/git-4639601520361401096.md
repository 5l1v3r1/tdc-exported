
# Ρώμη αλά… Μύκονος : «Χρυσά χοτ-ντογκ» αξίας… 119 ευρώ

Published at: **2019-11-05T11:07:04+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/world/romi-ala-mykono-xrysa-xot-ntogk-aksias-119-eyro/)

Μύκονος, όπως λέμε… Ρώμη!
Άραγε, πόσο μπορούν να κοστίζουν στο κέντρο της Ρώμης τρία χοτ-ντόγκ, ένα σάντουιτς με προσούτο και τυρί, τέσσερα κουτάκια Coca Cola κι ένα μπουκαλάκι νερό;

        Διαβάστε ακόμη : EBZ : Έκλεισε η συμφωνία με την Royal Sugar
      
Λίγο θα απαντήσει οποιοσδήποτε λογικός άνθρωπος. Το ίδιο σκέφθηκε και μία οικογένεια από την Απουλήια που επισκέφθηκε την Αιώνια Πόλη. Όταν όμως της ήλθε ένας λογαριασμός 119,34 ευρώ, το φαγητό – παρότι ήπιαν και ανθρακούχα αναψυκτικά- μάλλον τους «κάθισε» στο στομάχι
Σύμφωνα με την εφημερίδα Il Messaggero, που για του λόγου το αληθές δημοσιεύει και φωτογραφία του αναλυτικού λογαριασμού που πήραν στα χέρια τους οι πελάτες, πέρα από τις εξωφρενικές τιμές των προϊόντων, είχαν χρεωθεί και 17,34 ευρώ για το… σέρβις.
Ακόμη ένα «»δάγκωμα» σε τουρίστες στην πρωτεύουσα», τονίζει η εφημερίδα, για την «οικογένεια με τους δύο γονείς και τα παιδιά 11 και 15 ετών», που θέλησαν να καθίσουν στο μπαρ «τη φορά αυτή στη Βία ντελα Κοντσιλιατσιόνε.
Μετά τον λογαριασμό των 430 ευρώ στην ίδια ζώνη του Καστελ Σαντ’ Άντζελο σε ζευγάρι Γιαπωνέζων, ένα συμβάν που συζητήθηκε ιδιαίτερα τον περασμένο Σεπτέμβριο και οδήγησε σε έρευνα των δημοτικών αρχών στο εστιατόριο αυτό», υπενθυμίζει η Messaggero.
Είναι πολλές οι ανάλογες περιπτώσεις υπερχρεώσεων πελατών σε εστιατόρια και μπαρ της Ρώμης, που έχουν αναγκάσει το Καμπιντόλιο (δημαρχία) να αναζητεί νέα μέτρα, ώστε να υπάρχει έλεγχος και πειθαρχικά μέτρα στις επιχειρήσεις εστίασης της πόλης και για να προστατευθούν οι τουρίστες από πιθανή εκμετάλλευση κι αισχροκέρδεια.

        Λεωφορειολωρίδες : Σε λειτουργία και πάλι οι κάμερες
      
