
# Играч на Уотфорд: Расизмът в Англия е нищо в сравнение с този в Разград и България

Published at: **2019-11-07T12:58:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/ludogorec/igrach-na-uotford-rasizmyt-v-angliq-e-nishto-v-sravnenie-s-tozi-v-razgrad-i-bylgariq-1403886.html)

Футболист, играл в Лудогорец още в началото на проекта, обяви, че у нас е преживял много по-тежки ситуации на расистки обиди, отколкото това се случва сега в Англия. Става дума за защитника на Уотфорд Кристиан Кабаселе, който игра в Разград в периода 2011-2012 година и записа 11 мача и 3 гола.
"Там всеки път, когато черен играч поемеше топката с крака, се започваше. Правят го като на шега, но правейки това, те са просто животни. И така или иначе, не бяха наказани", коментира роденият в Конго футболист пред "Sky Sports".
Интересна подробност за Кабаселе е, че той бе привлечен в Лудогорец като нападател. Впоследствие, след като напусна Разград, футболистът се преквалифицира в защитник. Междувременно, звездата на Царско село Родни Антуи наскоро обяви, че е станал жертва на расизъм в нашето първенство. Вижте подробности в този материал.
