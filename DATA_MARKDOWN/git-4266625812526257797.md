
# Хокеїсти «Донбасу» сенсаційно в овер-таймі програли «Білому Барсу»

Published at: **2019-11-03T02:18:00+00:00**

Author: ****

Original: [ZIK.UA](https://zik.ua/news/2019/11/03/hokeisty_donbasu_sensatsiyno_v_overtaymi_prograly_bilomu_barsu_1682453)


        У центральному матчі 14-го туру Української хокейної ліги (УХЛ) донецький «Донбас» програв в Білій Церкві місцевому «Білому Барсу» з мінімальним рахунком 2:3.
      
Як повідомляє ukrinform.ua, на своєму майданчику «Білий Барс» дав гідний бій «Донбасу». Після двох періодів гості вели 2:1. На гол Куцевича «Донбас» відповів шайбами Белухіна і Матерухіна.
У третьому періоді Бабинець зрівняв рахунок і основний час завершився внічию – 2:2. У овер-таймі Куцевич приніс «Білому Барсу» цілком заслужену перемогу – 3:2.
В іншому матчі ігрового дня ХК «Кременчук» легко переміг вдома харківське «Динамо»: підсумкові цифри на табло – 10:0 – красномовно говорять про співвідношення сил між суперниками на льодовому майданчику.
У лідера чемпіонату ХК «Кременчук» тепер 35 очок після 14-ти матчів. На другому місці «Донбас», який зіграв на два матчі менше і набрав 26 очок.
