
# Патриарх Неофит: Българската църква ще подкрепя македонската

Published at: **2019-11-02T14:15:00+00:00**

Author: **Нели Христова**

Original: [Dnes.bg](https://www.dnes.bg/obshtestvo/2019/11/02/patriarh-neofit-bylgarskata-cyrkva-shte-podkrepia-makedonskata.428305)

С панихида в Троянския манастир беше почетена паметта на починалия преди 7 години патриарх Максим. Церемонията беше отслужена от патриарх Неофит. Той каза, че делото на предшественика му ще се помни винаги, предават от NOVA."Той беше истински монах, архиерей и молитвеник, за което ние му благодарим. Много пъти ще следваме неговия пример", посочи патриархът. Неофит подчерта, че Българската православна църква ще продължи да подкрепя македонската в усилията за сближаването на двата народа. Голямо е и значението на смесената българо-македонска църковна комисия с председател старозагорския митрополит Киприян.
