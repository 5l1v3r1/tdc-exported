
# اتمام پروژه آستان امامزاده عبدالله(ع) آمل تا پایان سال

Published at: **2019-11-02T10:23:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543996.html/%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D8%A2%D8%B3%D8%AA%D8%A7%D9%86-%D8%A7%D9%85%D8%A7%D9%85%D8%B2%D8%A7%D8%AF%D9%87-%D8%B9%D8%A8%D8%AF%D8%A7%D9%84%D9%84%D9%87-%D8%B9--%D8%A2%D9%85%D9%84-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84)

مدیرکل اوقاف و امور خیریه مازندران از اتمام پروژه آستان امامزاده عبدالله(ع) آمل تا پایان سال خبر داد و گفت: تا پایان امسال نمای داخلی به پایان می‌رسد.
به گزارش شبکه اطلاع رسانی راه دانا؛ حجت‌الاسلام ابراهیم حیدری جناسمی در حاشیه مراسم بهره برداری پاساژ امام رضا(ع) آمل در گفت‌وگو با خبرنگار بلاغ با اشاره به 127 پروژه نیمه کاره در استان مازندران گفت: یکی از برنامه های شاخصی که در سال جاری در نظر داریم و در سالهای بعد نیز ادامه خواهد داشت، پیگیری پروژه های نیمه کاره و اتمام آنهاست.وی ادامه داد: برخی از این پروژه ها برای موقوفات و تعدادی بقعه های متبرکه و امامزاده ها هستند که از جمله پروژه پاساژ امام‌رضا است که 18 سال نیمه کاره بوده و با پیگیری ریاست اوقاف شهرستان به بهره برداری رسید و در اختیار مردم قرار خواهد گرفت.مدیرکل اوقاف استان مازندران تصریح کرد: برای تکمیل این پروژه 400 میلیون تومان هزینه شده است؛ البته اسکلت و آجرچینی صورت گرفته بود، بخاطر مشکلاتی که داشت 18سال نیمه کاره ماند.وی اتمام پروژه امامزاده عبدالله (ع) را دغدغه مردم استان مازندران خواند و عنوان کرد: این بقعه متبرکه که خواستگاه همه مردم استان است به علت عدم پیگیری این پروژه به کندی پیش می رفت،  که با حضور بهرامی رئیس اوقات و هیت امنای جدید سرعت خوبی گرفته است.حیدری از 83 درصد پیشرفت پروژه آستان امامزاده عبدالله(ع) آمل خبر داد و گفت: تا پایان امسال نمای داخلی به پایان خواهد رسید، اما نمای بیرون و اتمام کامل این پروژه حدود یکسال طول می‌کشید.وی با بیان اینکه این پروژه از بودجه دولتی تخصیص گرفته نشده است، اظهار کرد: نزورات مردمی، طرح مودت، با حضور حجت السلام خاموشی قول وام داده شد که قریب به سه میلیارد است و اگر تامین شود تا شهریور ماه این پروژه به اتمام خواهد رسید.مدیرکل اوقاف مازندران در پایان با تاکید بر سیاست های اداره اوقاف استان و شهرستان ها گفت: ساماندهی و پیگیری پروژه های اوقاف، خانه های مخروبه باید بازسازی و بنای مجدد با حضور سرمایه گذارانی که وجود دارد انجام شود.انتهای پیام/
