
# Alfa Romeo bez zmian na kolejny sezon

Published at: **2019-11-04T17:01:00+00:00**

Author: ****

Original: [TVN24](https://eurosport.tvn24.pl/f1,116/formula-1-kierowcami-alfa-romeo-w-2020-giovinazzi-i-raikkonen,982858.html)

- Antonio okazał się być bardzo szybkim kierowcą (...) i spodziewamy się, że będzie rozwijał się wraz z coraz większym doświadczeniem. Jego opinie techniczne, etyka pracy i pozytywne podejście pomogą nam kontynuować rozwój zespołu, podobnie jak konsekwencja w postaci niezmienionego składu na następny sezon - powiedział szef zespołu Alfa Romeo, Frederic Vasseur.
Nadzieje na lepszy sezon
Duże nadzieje z kolejnym sezonem w zespole wiąże również 25-letni kierowca, który zwraca uwagę, że w przyszłym sezonie nie będzie już debiutantem i dla jego wyników nie będzie już żadnych wymówek. - W tym roku wiele się nauczyliśmy i jestem pewien, że możemy zrobić duży krok naprzód w przyszłym sezonie - mówi Giovinazzi.
W mijającym sezonie Antonio Giovinazzi zdobył 4 punkty i zajmuje w klasyfikacji kierowców 18. miejsce, wyprzedzając tylko kierowców Williamsa: Roberta Kubicę i George'a Russella. Doświadczony Fin, były mistrz świata Kimi Raikkonen z dorobkiem 31 punktów zajmuje 14. miejsce. W klasyfikacji konstruktorów ekipa Alfa Romeo zajmuje po 19 wyścigach 8 pozycję.
Po niedzielnym Grand Prix USA szósty w karierze tytuł mistrza świata zapewnił sobie Brytyjczyk Lewis Hamilton, a w klasyfikacji konstruktorów niezagrożenie prowadzi ekipa Mercedesa. Do zakończenia sezonu pozostały jeszcze dwa wyścigowe weekendy: w Brazylii (15-17 listopada) oraz w Abu Dhabi (29 listopada - 1 grudnia).
Autor: mc/TG / Źródło: eurosport.pl, PAP
