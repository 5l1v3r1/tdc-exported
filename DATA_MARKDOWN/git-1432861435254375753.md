
# Зидан търси нов централен защитник - избира между трима младоци

Published at: **2019-11-05T12:00:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/zidan-tyrsi-nov-centralen-zashtitnik---izbira-mezhdu-trima-mladoci-1402896.html)

Треньорът на Реал Мадрид Зинедин Зидан търси нов централен защитник за тима. Той е набелязал трима не особено популярни, но перспективни футболисти на поста, съобщава "El Mundo Deportivo". Испанският гранд ще вземе един от тях през лятото на 2020 година.
На първо място, това е Уилям Салиба, 18-годишен. През изминалото лято той подписа с Арсенал, но английският клуб го прати под наем в Сент Етиен. Съществува вероятност французинът изобщо да не заиграе за "топчиите".
Вторият кандидат е Бубакар Камара от Марсилия (19), а третият набелязан е Беноа Бадиашиле от Монако (18). Трансферната стойност на двамата защитници е 30 милиона евро.
Както е известно, през лято 2019 Барселона привлече младия защитник Жан-Клер Тодибо от Тулуза. Оказа се, че Реал също го е искал, но младокът е предпочел каталунците. Вижте подробности в този материал.
