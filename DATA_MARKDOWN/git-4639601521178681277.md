
# Πειραιάς : Πρωταγωνιστής στη Σαγκάη – «Το μεγαλύτερο λιμάνι σε 5 χρόνια»

Published at: **2019-11-05T10:51:07+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/society/peiraias-o-megalos-protagonistis-sti-sagkai-to-megalytero-limani-se-5-xronia/)

Τις προοπτικές της πόλης του Πειραιά, αλλά και της ανάδειξης του μεγάλου λιμανιού ως το μεγαλύτερο λιμάνι της Ευρώπης τα επόμενα πέντε χρόνια, ανέπτυξε ο Δήμαρχος Πειραιά κ. Γιάννης Μώραλης κατά τη διάρκεια χαιρετισμού του, στο πλαίσιο της συνάντησης του Έλληνα πρωθυπουργού κ. Κυριακού Μητσοτάκη με τον πρόεδρο της Cosco κ. Xu Lirong, στην έδρα της κινεζικής εταιρείας στη Σαγκάη.
Στον Πειραιά άλλωστε αναφέρθηκαν, στο μεγαλύτερο μέρος των τοποθετήσεών τους, ο Έλληνας πρωθυπουργός, αλλά και ο πρόεδρος της Cosco, τονίζοντας πως «κοινός μας στόχος είναι να κάνουμε το λιμάνι του Πειραιά το μεγαλύτερο λιμάνι της Ευρώπης».

        Διαβάστε ακόμη : Πειρατεία σε τάνκερ - Στο «κόκκινο» η αγωνία για τον 20χρονο Έλληνα – Πού βρίσκονται οι όμηροι 
        Δείτε επίσης: Μητσοτάκης και Cosco για Πειραιά – «Να γίνει το μεγαλύτερο λιμάνι της Ευρώπης»
      
Από την πλευρά του ο κ. Xu Lirong τόνισε, πως πρόθεση της Cosco είναι να γίνει ο Πειραιάς ένα από τα μεγαλύτερα διαμετακομιστικά κέντρα του κόσμου στο μοντέλο της Σιγκαπούρης.
Όσον αφορά στο θέμα του Μουσείου Ενάλιων Αρχαιοτήτων, την μετατροπή του παλαιού σιλό στο λιμάνι σε μουσείο, ο κ. Μητσοτάκης πρότεινε σε αυτό να υπάρχει χώρος και για κινεζικά εκθέματα, όπως π.χ. σπουδαία πλοία προηγούμενων αιώνων.

        ΥΠΟΙΚ: Βελτιώσεις του πλαισίου προστασίας της κύριας κατοικίας
      
