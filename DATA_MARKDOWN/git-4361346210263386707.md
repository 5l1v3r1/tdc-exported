
# 
        Svéd turista lányt erőszakolhatott meg valaki egy budapesti lakásban
      

Published at: **2019-11-04T06:25:00+00:00**

Author: **Bors**

Original: [www.borsonline.hu](http://www.borsonline.hu/aktualis/sved-turista-lanyt-eroszakolhatott-meg-valaki-egy-budapesti-lakasban/185833)


        Megdöbbentő eset történt még a múlt hét elején a főváros VII. kerületében, a Wesselényi utcában – tudta meg a Ripost. Lapunknak az ingatlan tulajdonosa mesélte el: egy 18 éves svéd lány bérelte a lakását, amelynek az ablakán hajnalban bemászott egy férfi és szexre kényszerítette. A lány kórházba került. 
        Megdöbbentő eset történt még a múlt hét elején a főváros VII. kerületében, a Wesselényi utcában – tudta meg a Ripost. Lapunknak az ingatlan tulajdonosa mesélte el: egy 18 éves svéd lány bérelte a lakását, amelynek az ablakán hajnalban bemászott egy férfi és szexre kényszerítette. A lány kórházba került.
      
„Három napra vette ki az első emeleti lakásomat egy svéd lány és két barátnője” – mondta a Ripost-nak az ingatlan tulajdonosa..

        „Pihenni és szórakozni jöttek Magyarországra. Hajnalban értesítettek a lányok, hogy nagy a baj, azonnal idejöttem. Elmesélték, hogy este egy közeli szórakozóhelyen voltak, ahol ittak.
      
Egyikük elfáradt, visszament a lakásba, két barátnője viszont még ott maradt” – mesélte a magyar férfi, aki szerint a tettes követhette a lányt, hiszen pontosan tudta, hogy melyik lakásba másszon be.
„Amikor a lány hazaért, kinyitotta az ablakot és lefeküdt” – folytatta a férfi.

        „Arra riadt, hogy zajt hall, ekkor látta, hogy az ággyal szemben lévő ablakon mászik befelé egy férfi. A lány állítja: a számára ismeretlen férfi szexre kényszerítette, majd arrafelé távozott, ahol bejött. Ezután a nő rögtön hívta a rendőrséget.”
      
A svéd lányok a rendőrségi eljárás miatt lekésték a gépüket. Az érintett lányt kórházba szállították kivizsgálásra.

        Ripost
      
