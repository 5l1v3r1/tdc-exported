
# מנכל לשכת המסחר ישראל-אמריקה: עובדים כיום רוצים לעבוד בכמה מקומות בבת אחת

Published at: **2019-11-05T00:00:00+00:00**

Author: **מאיר אורבך**

Original: [כלכליסט - www.calcalist.co.il](https://www.calcalist.co.il/conference/articles/0,7340,L-3773109,00.html)

"שוק העבודה משתנה במהירות", כך לדברי עודד רוז, מנכ"ל לשכת המסחר ישראל-אמריקה בועידת HR - חווית העובד בעידן החדש של כלכליסט, שנערכה היום.
לדברי רוז, עובדים כיום מחליפים משרות בקצב מהיר ורוצים אפילו לעבוד בכמה מקומות בבת אחת: "הקמנו פורום שבודק מה אנחנו יכולים לעשות בכדי להתמודד עם שאלות גדולות. outsight היא תובנה כלפי חוץ. אנחנו שומעים ש-35% מהמשרות ייעלנו והתלמידים של היום יעבדו במשרות שעדיין לא קיימות בכלל היום ופנינו לחברות הגדולות דוגמת: אינטל, אמדוקס, טבע, תעשיה אווירית, סיסקו, שטראוס ואחרות.
"לכולן יש עובדים רבים והתחלנו את הפרוייקט ומהר מאוד באו גופים שרצו להצטרף אליהן - משרד האוצר, המשרד לשיוויון חברתי ואכ"א - אגף כח אדם ועוד גופים רבים הצטרפו לפרוייקט. אנחנו רוצים לקדם את מוכנות החברה בישראל לעולם העבודה החדש והמשתנה.
"כל חברה הביאה כ-15 אנשים והיו לנו 80 איש מאוד יצירתיים ויצרנו 9 קבוצות מעורבבות מכל הגופים השונים ובמשך חצי שנה היינו נפגשים פעם בחודש והקבוצות היו נפגשות ולומדים את עולם העבודה העתידי. שאלנו אותם איך אנחנו עוזרים לחברות וגופים ממשלתיים ומכינים אותם יותר טוב לאתגר של עולם העבודה המשתנה. לפני חודש הצגנו את התוצרים שלה".
רוז הוסיף כי "הצגנו לפני בכירים רבים במשק את התוצרים. יצרנו גוף שלוקח את זה קדימה, צריך פתרונות עבודה עבור מחזורי עבודה מאוד מהירים וכן הקשר בין השכלה השמה ועבודה הולך ומתקצר כל הזמן. חילקנו את הפתרונות לארבע קטגוריות שונות אשר יבחנו את הנושא מכל הכיוונים: למידה מתמשכת, התאמה והשמה, מודל עבודה גמיש ומרכזי הכשרה. אנחנו בונים מודל עבודה גמיש שיאפשר לך לעבוד במספר מקומות בבת אחת וזה לא קיים בשום מקום בעולם".
