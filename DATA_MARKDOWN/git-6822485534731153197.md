
# مجلس نحوه حمایت از افشاکنندگان فساد را مشخص کرد

Published at: **2019-11-03T10:37:00+00:00**

Author: ****

Original: [جامعه خبری تحلیلی الف](https://www.alef.ir/news/3980812059.html)

نمایندگان مجلس در مصوبه ای مجلس نحوه حمایت از افشاکنندگان فساد را مشخص کرد.
به گزارش ایسنا، نمایندگان در جلسه علنی صبح امروز (یکشنبه) مجلس و در جریان رسیدگی به لایحه اصلاح و تمدید مدت اجرای آزمایشی قانون ارتقای سلامت نظام اداری و مقابله با فساد بند (۲) ماده واحده این لایحه را جهت رفع ایراد شورای نگهبان به این شرح اصلاح کرد: تبصره ذیل بند (د) ماده (۱۷) قانون به شرح زیر اصلاح می شود: اشخاص فوق در صورتی مشمول مقررات این قانون می‌شوند که اقدامات آنان در جمع‌آوری و ارائه اطلاعات مورد تأیید مراجع ذیصلاح باشد، اعم از اینکه اطلاعات مزبور قابل اثبات باشد یا نباشد.
اشخاصی که با سوء نیت به ارائه اطلاعات مزبور اقدام کنند در صورتی که به اثبات جرم یا تخلف منجر نشود مشمول مقررات این قانون قرار نمی‌گیرند.
نمایندگان همچنین بر مصوبه قبلی مجلس در خصوص ماده ۲۸ این لایحه اصرار و آن را به مجمع تشخیص مصلحت نظام ارجاع کردند.
