
# Denně 400 MB dat zdarma. Předplacená karta 30 přichází s akční nabídkou

Published at: **2019-11-06T09:50:00+00:00**

Author: **Marek Vacovský**

Original: [mobilenet.cz](https://mobilenet.cz/clanky/denne-400-mb-dat-zdarma-predplacena-karta-30-prichazi-s-akcni-nabidkou-39365)


           •  Zákazníci Vodafonu, kteří využívají Předplacenou kartu 30, budou mít data zdarma    •  Denně jich dostanou 400 MB    •  Nemusí se nikde přihlašovat a ani nic aktivovat    •  Aktuální akční nabídka platí do 31. prosince 2019, a to pro nové i stávající zákazníky.
      
V létě uvedl Vodafone na trh novou Předplacenou kartu 30. Minuta volání, SMS zpráva i 10 MB dat stojí vždy 3 koruny. Tyto ceny ovšem platí pouze do chvíle, než zákazník utratí za den 30 korun. Pak už získá až do půlnoci neomezené volání a SMS do všech sítí a současně data navíc.
Vodafone tyto podmínky v akční nabídce nyní vylepšuje, jak se lze dočíst na vodafone.cz. Do 31. prosince 2019 dostanou zákazníci denně 400 MB dat rovnou zdarma. Volání a SMS budou i nadále účtovány (jednotka za 3 koruny) a budou se počítat do denního limitu 30 korun.
Pokud chce zákazník přejít na Předplacenou kartu 30 z jiné předplacené karty, stačí poslat SMS ve tvaru KARTA 30 na číslo 7700. Stejně tak může využít například mobilní a internetovou samoobsluhu Můj Vodafone.
Předplacená karta 30 je k dostání v prodejnách a také e-shopu Vodafone. Na kartě je přednabitý kredit 200 korun a cena karty je také 200 korun. Více informací o kartě najdete na vodafone.cz/predplacene-karty.
   •  Google Play (zdarma)   •  App Store (zdarma)
