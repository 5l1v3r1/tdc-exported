
# แอร์บีเอ็นบีห้ามจัดเลี้ยงในบ้านที่พัก

Published at: **2019-11-03T10:19:00+00:00**

Author: ****

Original: [เดลินิวส์](https://www.dailynews.co.th/foreign/739822)


        ซีอีโอของบริษัทให้บริการแบ่งปันที่พักเปิดเผยว่าจะใช้มาตรการห้ามจัดงานเลี้ยงฉลองในบ้านพักหลังเกิดเหตุยิงกันในงานเลี้ยงคืนฮาโลวีนในบ้านพักของแอร์บีเอ็นบีในรัฐแคลิฟอร์เนีย สหรัฐอเมริกา
      
สำนักข่าวเอพีรายงานจากเมืองโอรินดารัฐแคลิฟอร์เนียประเทศสหรัฐอเมริกาเมื่อวันที่ 3 พ.ย.ว่า นายไบรอัน เชสกี ประธานเจ้าหน้าที่บริหาร(ซีอีโอ)ของบริษัทแอร์บีเอ็นบีธุรกิจให้บริการแบ่งปันที่พักซึ่งมีสำนักงานอยู่ที่เมืองซานฟรานซิสโกรัฐแคลิฟอร์เนีย เปิดเผยในทวิตเตอร์ว่า บริษัทฯกำลังขยายการตรวจสอบด้านความเสี่ยงสูงในการจองที่พักและจะจัดการย้ายแขกที่มาพักออกไป หากไม่ปฏิบัติตามนโยบายของบริษัทฯซึ่งห้ามจัดงานเลี้ยงในบ้านพักซึ่งแขกมาเช่าพักกับบริษัทฯ นอกจากนั้นบริษัทฯกำลังดำเนินการจัดตั้งหน่วยเคลื่อนที่เร็ว หากได้รับแจ้งร้องเรียนว่ามีการจัดงานเลี้ยงอย่างไม่ถูกต้องตามกฎหมายเกิดขึ้น เพราะบริษัทฯต้องการที่จะทำให้ดีขึ้นและจะทำ เพราะสิ่งที่เกิดขึ้นนั้นยอมรับไม่ได้มูลเหตุของเรื่องนี้ก็เพราะว่ามีเหตุยิงกันจนมีผู้เสียชีวิต 5 ศพ เมื่อคืนวันพฤหัสบดีที่ 31 ต.ค.ที่ผ่านมาตรงกับวันฮาโลวีน ในบ้านพักหลังหนึ่งของแอร์บีเอ็นบี เมืองโอรินดาชานเมืองซานฟรานซิสโกรัฐแคลิฟอร์เนีย ซึ่งมีคนไปร่วมงานเลี้ยงราว 100 คน แต่คนไปร่วมงานต้องวิ่งหนีกันกระเจิงเพราะเหตุยิงกันเครดิตภาพAP
