
# تقدیر سردار جلالی از فوتبالیست تیم پرسپولیس +عکس

Published at: **2019-11-06T16:13:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620240/%D8%AA%D9%82%D8%AF%DB%8C%D8%B1-%D8%B3%D8%B1%D8%AF%D8%A7%D8%B1-%D8%AC%D9%84%D8%A7%D9%84%DB%8C-%D8%A7%D8%B2-%D9%81%D9%88%D8%AA%D8%A8%D8%A7%D9%84%DB%8C%D8%B3%D8%AA-%D8%AA%DB%8C%D9%85-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B9%DA%A9%D8%B3)


        رئیس سازمان پدافند غیرعامل کشور گفت: اقدام مهدی ترابی الگویی از فعالیت انقلابی در عرصه «جنگ شناختی» برای شکستن دوقطبی‌های کاذب است.
      

        آفتاب‌‌نیوز :
      
در حاشیه هشتمین همایش ملی پدافند غیرعامل که با حضور آیت الله رئیسی رئیس قوه قضاییه، سردار جلالی رئیس سازمان پدافند غیرعامل کشور، محمد اسلامی وزیر راه و شهرسازی، بیژن زنگنه وزیر نفت و جمعی از مقامات کشوری و لشکری برگزار شد، از مهدی ترابی بازیکن تیم فوتبال پرسپولیس به دلیل اقدام چندی پیش وی که در شادی پس از گل، تنها راه نجات کشور را اطاعت از رهبری دانسته بود، با اهدای لوح تقدیر به عمل آمد.
سردار جلالی در جریان تجلیل از ترابی با تاکید بر اینکه ما امروز در میانه یک جنگ شناختی حضور داریم، تاکید کرد: اقدام مهدی ترابی الگویی از فعالیت انقلابی در این عرصه برای شکستن دوقطبی های کاذب است.
