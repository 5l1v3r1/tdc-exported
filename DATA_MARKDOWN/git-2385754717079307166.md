
# Υπέγραψε νέο συμβόλαιο με την Κοπεγχάγη ο Ζέκα

Published at: **2019-11-06T18:50:00+00:00**

Author: **Sigmalive.Sports**

Original: [SIGMALIVE](https://www.sigmalive.com/sports/football/596070/ypegrapse-neo-symvolaio-me-tin-kopegxagi-o-zeka)

Παίκτης της Κοπεγχάγης θα είναι ως το 2023 ο Κάρλος Ζέκα, που ανανέωσε την συνεργασία του με την ομάδα της Δανίας. Την φανέλα της Κοπεγχάγης θα εξακολουθεί να φοράει για ακόμα τέσσερα χρόνια ο Κάρλος Ζέκα και θα παραμείνει συμπαίκτης του Πιέρου Σωτηρίου. Ο πρώην ποδοσφαιριστής του Παναθηναϊκού, ανανέωσε την συνεργασία του με τον σύλλογο της Δανίας ως το καλοκαίρι του 2023. Ο διεθνής με την εθνική Ελλάδος, πρόσφατα συμπλήρωσε 100 συμμετοχές με την Κοπεγχάγη, με τον πρόεδρο του συλλόγου να αναφέρει μετά την υπογραφή του νέου συμβολαίου με τον παίκτη: «Ο Ζέκα είναι ένα μεγάλος ηγέτης, μέσα και έξω από το γήπεδο. Έχει αποδείξει με την συμπεριφορά του ότι είναι σπουδαία προσωπικότητα ως άνθρωπος και ως παίκτης. Είμαστε ενθουσιασμένοι για το νέο του συμβόλαιο. Από εκεί και πέρα, δήλωση έκανε και ο παίκτης με αφορμή την ανανέωση του συμβολαίου του: «Νιώθω ένα με την ομάδα. Αγαπώ την πόλη, την ζωή εδώ, τους οπαδούς και τον σύλλογο. Όλοι έχουν ανοίξει τις καρδιές τους και με έχουν δεχθεί εδώ. Έχω περάσει μερικά από τα καλύτερα μου χρόνια. Έχουμε πάντα υψηλούς στόχους και πρέπει να στοχεύσουμε ακόμα ψηλότερα. Είμαι χαρούμενος για το νέο μου συμβόλαιο».
