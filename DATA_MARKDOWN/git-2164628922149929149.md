
# На Волині з цвинтаря вкрали кам`яну плиту

Published at: **2019-11-04T18:30:00+00:00**

Author: ****

Original: [PRESS-ЦЕНТР](http://press-centr.com/ua/news/42638_Na-Volini-z-tsvintarya-vkrali-kamyanu-plitu)


        В селі Осмиловичі Іваничівського району зловмисник, шляхом демонтажу, викрав з кладовища надгробну кам’яну плиту. Сума завданих матеріальних збитків – 5 тис. грн.
      
Про це 4 листопада повідомив сектор комунікації поліції Волинської області.
Співробітники Іваничівського відділення поліції встановили, що кримінальне правопорушення скоїв 32-річний житель Нововолинська. Його затримали у порядку ст. 208 КПК України.
Затриманому повідомили про підозру у вчиненні злочину, передбаченого ч. 3 ст.297 (наруга над могилою, іншим місцем поховання або над тілом померлого) Кримінального кодексу України.
Вирішується питання про обрання йому міри запобіжного заходу. Санкція статті, зокрема, передбачає від чотирьох до семи років позбавлення волі.
Досудове розслідування триває.
Фото ілюстративне 
