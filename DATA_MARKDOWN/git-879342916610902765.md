
# Порошенко звернувся до Зеленського через «Прямий»

Published at: **2019-11-07T21:42:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/poroshenko-zvernuvsya-zelenskoho-cherez-pryamyj)


        П'ятий президент України Петро Порошенко прокоментував обшуки у офіційного власника телеканалу «Прямий» Володимира Макеєнка, які провели в четвер, 7 листопада.
      
За словами політика: «Тиск правоохоронних органів на телеканал Прямий і його власника - це лише складова частина загального процесу, який зараз відбувається в Україні», - цитує Порошенка пресслужба партії Європейська солідарність.
«Сьогодні, на жаль, я не впевнений, що про це знає президент Зеленський, але я твердо переконаний, що це саме той випадок, який вимагає його втручання. Обшуки і арешт рахунків - це спроби припинити мовлення каналу. Це проблема не каналу, і не якийсь окремий випадок. Це проблема України в цілому і європейського вибору країни. Тому що це точно не має нічого спільного ні з європейськими правилами, ні з європейськими цінностями», - заявив Порошенко.
Як повідомили в Держбюро розслідувань, обшуки у Макеєнка проходять з огляду на покупку і продаж телеканалу.
Нагадаємо, у липні обшуки провели в офісі Прямого. Тоді була проведена виїмка документів у справі про відмивання коштів і легалізації акцій телеканалу.
Хочете обговорити цю новину? Долучайтеся до телеграм-чату CHORNA RADA
