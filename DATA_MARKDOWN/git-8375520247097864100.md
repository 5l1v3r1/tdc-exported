
# Не можуть поділити сина: на Київщині мати заявила про викрадення дитини батьком

Published at: **2019-11-05T14:40:01+00:00**

Author: ****

Original: [ГЛАВКОМ](https://glavcom.ua/kyiv/news/ne-mozhut-podiliti-sina-na-kijivshchini-mati-zayavila-pro-vikradennya-ditini-batkom-637874.html)

У вівторок, 5 листопада, вранці до поліції Білої Церкви надійшла заява від матері, яка повідомила, що батько її 6-річного сина забрав дитину з садочка без дозволу та повіз до Одеси.
Поліцейські Київщини розпочали невідкладні слідчо-розшукові заходи. Про це повідомляє пресслужба Головного управління Нацполіції в Київській області.
В ході відпрацювань камер вуличного відеоспостереження правоохоронцям вдалося відстежити маршрут автівки. Орієнтування на легковик передали патрулям Черкаської та Одеської областей. Зупинили батька з сином вже на Черкащині, у м. Умань.
Правоохоронцям чоловік пояснив, що забрав сина, бо той нібито поскаржився, що його ображає співмешканець матері.
Уся родина наразі знаходиться у відділені поліції, працівники ювенальної превенції проведуть бесіду із батьками щодо подальшого спільного виховання сина.
