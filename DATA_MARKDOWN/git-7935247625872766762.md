
# Cem Özdemir'e ölüm tehdidi

Published at: **2019-11-02T16:14:32+00:00**

Author: ****

Original: [OLAY](https://www.olay.com.tr/cem-ozdemireolum-tehdidi-213964h.htm)

Funke Medya Grubu'na bağlı gazetelerdeki habere göre, Türkiye kökenli siyasetçinin Alman meclisindeki bürosuna ekim ayı sonunda Almanya Nükleer Silah Birliği (Atomwaffendivision Deutschland-AWD) adlı Neonazi grup tarafından gönderilen elektronik postada, Özdemir'in ölüm listesinin ilk sırasında yer aldığı ifade edildi. Habere göre elektronik postada, 'Şu sıralar sizi nasıl ve ne zaman idam edeceğimizin planlarını yapıyoruz, bir sonraki kamuya açık gösteride mi? Veya bizim tarafımızdan evinizde mi yakalanacaksınız?” ifadeleri yer aldı.
Haberde, Özdemir'in elektronik postayı Federal Emniyet Teşkilatı (BKA) ve Alman meclisinin güvenlik birimlerine ilettiğini aktardığı belirtildi. 53 yaşındaki politikacının kullanılan ifadeler nedeniyle bu ölüm tehdidini ciddiye aldığı kaydedildi.
