
# Lukaku treedt in voetsporen van Ronaldo: Ik kan nog altijd beter

Published at: **2019-11-03T08:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902176/lukaku-treedt-in-voetsporen-van-ronaldo-ik-kan-nog-altijd-beter-.html)


        Romelu Lukaku heeft zich met twee doelpunten opnieuw gekroond tot man van de match bij Inter. In elf wedstrijden heeft hij nu al negen goals. Het is geleden van de Braziliaanse Ronaldo dat een aanvaller nog zo goed startte bij Inter.
      
Lukaku maakte een kwartier voor affluiten zijn eerste goal. In de slotfase scoorde hij zijn tweede vanop de stip. "Het was een belangrijke strafschop. Ik moet Bologna wel feliciteren, want ze speelden zeer hevig, met veel druk. Maar onze mentaliteit zit erg goed", geeft hij aan bij Sky Sports.
Lukaku heeft zeker nog geen spijt van zijn keuze. "Ik ben uiteraard zeer tevreden met deze overwinning. Ik ben een spits en leef van doelpunten. Die moet ik gewoon maken. Elke dag werk ik om beter te worden. Ik ben 26 jaar, maar ik kan nog groeien."
Met de hulp van Lukaku kan Inter misschien wel Juventus naar de kroon steken. "De titelstrijd? We kijken niet naar de resultaten van de andere teams. We moeten enkel aan onszelf denken en proberen te winnen."
