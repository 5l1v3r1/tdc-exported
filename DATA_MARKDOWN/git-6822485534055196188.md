
# بزرگداشت سالگرد ارتحال علامه طباطبایی با سخنرانی سه مرجع تقلید در قم 

Published at: **2019-11-04T20:49:00+00:00**

Author: ****

Original: [جامعه خبری تحلیلی الف](https://www.alef.ir/news/3980813175.html)

سی و هشتمین سالگرد ارتحال مفسر کبیر قرآن حضرت آیت الله علامه سید محمدحسین طباطبایی با سخنرانی سه مرجع تقلید در دارالقرآن علامه طباطبایی در قم برگزار می شود. 
 مرتضى نجفى قدسى مدير دارالقرآن علامه طباطبايى بااعلام اين خبر اظهارداشت: اولین برنامه در شامگاه چهارشنبه بیست و دوم آبان ماه و با همکاری مجمع عالی حکمت اسلامی برگزار می شود که در این مراسم اساتید علوم عقلی حوزه حضور خواهند داشت و از بیانات مرجع عالیقدر و حکیم متاله حضرت آیت الله العظمی جوادی آملی بهره مند خواهند شد. 
وی گفت: دومین برنامه در شامگاه چهارشنبه بیست و نهم آبان ماه و با همکاری انجمن اصول حوزه و با حضور اساتید سطوح عالی فقه و اصول برگزار خواهد شد که در این مراسم از بیانات مرجع عالیقدر حضرت آیت الله العظمی سبحانی مستفیض خواهیم شد.
 وی افزود: در سومین برنامه نیز که شامگاه پنجشنبه سی ام آبان ماه و با همکاری انجمن علمی ارتباطات و تبلیغ حوزه برگزار خواهد شد، اساتید سطوح عالی و خارج حوزه از بیانات عالمانه مرجع عالیقدر حضرت آیت الله العظمی نوری همدانی کسب فیض خواهند کرد. 
مدیر دارالقرآن علامه طباطبایی اضافه کرد: در سومین برنامه بزرگداشت علامه، از تعدادی شخصیتهای موفق در عرصه های تبلیغی تجلیل می شود که الواح تقدیر و هدایای آنها توسط حضرت آیت الله العظمی نوری همدانی تقدیم خواهد شد.
