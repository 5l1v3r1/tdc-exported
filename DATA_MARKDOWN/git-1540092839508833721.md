
# Γιάννης Σπανός: Σήμερα η κηδεία του

Published at: ****

Author: ****

Original: [CNN.gr](https://www.cnn.gr/news/ellada/story/195964/giannis-spanos-simera-i-kideia-toy)

Newsroom, CNN Greece 09:18 , 02 November 2019
Όπως έκανε γνωστό η τραγουδίστρια Πένυ Ξενάκη, μέσα από τον προσωπικό της λογαριασμό στο facebook, η σορός του Γιάννη Σπανού θα εκτεθεί σε προσκύνημα στις 13:00 και η εξόδιος ακολουθία θα γίνει στις 14:00.
Ο Γιάννης Σπανός «έφυγε» από τη ζωή σε ηλικία 85 ετών την Πέμπτη.
«Συστήθηκε» στον καλλιτεχνικό κόσμο και τη δισκογραφία με το «Μια Αγάπη για το Καλοκαίρι» και κατά τη διάρκεια της καριέρας του έγραψε πολλά τραγούδια για το λεγόμενο «Νέο Κύμα».
Από τα πιο γνωστά τραγούδια του είναι το «Σαν με κοιτάς», «Οδός Αριστοτέλους», «Σπασμένο καράβι», «Μια φορά θυμάμαι», «Μαρκίζα», «Είπα να φύγω», «Βροχή και σήμερα», «Θα με θυμηθείς», «Στην αλάνα», «Μια Κυριακή» και πολλά άλλα.
Είχε, επίσης, μελοποιήσει και στίχους των Λευτέρη Παπαδόπουλου, Γιώργου Παπαστεφάνου, αλλά και ποιήματα των Βασίλη Ρώτα, Γεωργίου Βιζυηνού, Μυρτιώτισσας, Νίκου Καββαδδία, Μίλτου Σαχτούρη.
Γεννήθηκε στο Κιάτο Κορινθίας το 1934 και «κόλλησε» το μικρόβιο της μουσικής σε μικρή ηλικία.
Ο πατέρας του ήταν οδοντίατρος και ήθελε κάποτε να τον καμαρώσει ως δικηγόρο. Τον κέρδισε, όμως, η μουσική.

        Διαβάστε επίσης
      
