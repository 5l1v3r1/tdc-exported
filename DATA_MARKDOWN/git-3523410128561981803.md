
# 
        فضل الرحمان از اتهام زنی بی‌جا به نیروهای نظامی پرهیز کند
      

Published at: **2019-11-02T16:35:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637549/%D9%81%D8%B6%D9%84-%D8%A7%D9%84%D8%B1%D8%AD%D9%85%D8%A7%D9%86-%D8%A7%D8%B2-%D8%A7%D8%AA%D9%87%D8%A7%D9%85-%D8%B2%D9%86%DB%8C-%D8%A8%DB%8C%E2%80%8C%D8%AC%D8%A7-%D8%A8%D9%87-%D9%86%DB%8C%D8%B1%D9%88%D9%87%D8%A7%DB%8C-%D9%86%D8%B8%D8%A7%D9%85%DB%8C-%D9%BE%D8%B1%D9%87%DB%8C%D8%B2-%DA%A9%D9%86%D8%AF)

به گزارش بولتن نیوز، «آصف غفور» سخنگوی ارتش پاکستان اعلام کرد: فضل الرحمان از اتهام زنی به سازمان های امنیتی و ارتش پاکستان خودداری کند.
وی تصریح کرد: ارتش ارتباطی به حوزه سیاسی ندارد و تنها از دولت قانونی پاکستان که با رای مردم انتخاب شده است حمایت می کند.
آصف غفور گفت: اگر فضل الرحمان برای ادعاهای خود دلیلی دارد باید به جای لشکر کشی به خیابان تشکیل پرونده قضایی داده و در دادگاه عالی پاکستان مطالبات خود را پیگیری کند.
سخنگوی ارتش پاکستان اظهار داشت: فضل الرحمان می داند که ما در چه موقعیت حساسی هستیم با این حال مصالح کشور را در نظر نگرفته و در حالیکه تنش های مرزی ما با هند به اوج رسیده و هر روز تعدادی از جوانان ارتش جان خود را از دست می دهند به دنبال قدرت به خیابان ها لشکر کشیده است.
وی گفت: اینکه نتیجه اعتراضات فضل الرحمان چه شود را ما نمی دانیم ولی مطمئنا پس از اتمام اعتراضات دولت علیه افرادی که سخنان بیهوده گفته باشند یا به مصالح کشور توهین کرده باشند، اقدام قانونی خواهد کرد.
گفتنی است فضل الرحمان معتقد است عمران خان در یک انتخابات از پیش تعیین شده رای آورده و ارتش و برخی سازمان های امنیتی از او حمایت کرده اند.
انتهای پیام/.
