
# 
        وزارت اطلاعات:هرگونه همکاری با شورای فرهنگی انگلیس ممنوع است
      

Published at: **2019-11-05T16:24:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638385/%D9%88%D8%B2%D8%A7%D8%B1%D8%AA-%D8%A7%D8%B7%D9%84%D8%A7%D8%B9%D8%A7%D8%AA%D9%87%D8%B1%DA%AF%D9%88%D9%86%D9%87-%D9%87%D9%85%DA%A9%D8%A7%D8%B1%DB%8C-%D8%A8%D8%A7-%D8%B4%D9%88%D8%B1%D8%A7%DB%8C-%D9%81%D8%B1%D9%87%D9%86%DA%AF%DB%8C-%D8%A7%D9%86%DA%AF%D9%84%DB%8C%D8%B3-%D9%85%D9%85%D9%86%D9%88%D8%B9-%D8%A7%D8%B3%D8%AA)

به گزارش بولتن نیوز، مرکز روابط عمومی و اطلاع رسانی وزارت اطلاعات اعلام کرد: به اطلاع مردم شریف ایران و جامعه فرهنگی نخبگان و فرهیختگان کشور می رساند؛ کشور انگلیس که سابقه طولانی در نفوذ، شبکه سازی و جریان سازی در کشورهای مختلف را دارد قصد اجرای پروژه ای با هدف شبکه سازی فرهنگی را داشت؛ پروژه مذکور با محوریت و مسؤلیت شورای فرهنگی انگلیس موسوم به بریتیش کانسیل در حال اجرا بود و شامل تعدادی از نخبگان و عناصر فعال در عرصه های آموزشی و فرهنگی می گردید که از ابتدا تحت رصد سربازان گمنام امام زمان(عج) قرار گرفته و با اقدام به موقع از عملیاتی شدن و تحقق اهداف انگلیس در شبکه سازی و نفوذ در حوزه های آموزشی ممانعت به عمل آمد.
همانگونه که قبلا ًسخنگوی محترم قوه قضاییه اعلام کرده بود هرگونه همکاری با شورای فرهنگی انگلیس ممنوع بوده و پیگرد قضایی خواهد داشت.
