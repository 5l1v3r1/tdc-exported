
# Otabek Umarov Saida Mirziyoyevani tug‘ilgan kuni bilan tabrikladi

Published at: **2019-11-04T09:24:00+00:00**

Author: ****

Original: [Daryo](https://daryo.uz/2019/11/04/otabek-umarov-saida-mirziyoyevani-tugilgan-kuni-bilan-tabrikladi/)

Otabek Umarov 4-noyabr kuni tug‘ilgan kunini nishonlayotgan Axborot va ommaviy kommunikatsiyalar agentligi direktori o‘rinbosari Saida Mirziyoyevaga tabrik yo‘lladi.
“Hurmatli Saidaxon, tug‘ilgan kuningiz bilan chin dildan tabriklayman! O‘zingizga bo‘lgan ishonch va iroda hech qachon tark etmasin! ⠀
Mukamallikka intilish — hayotingiz mazmuni ekan, oldingizga qo‘ygan maqsadlarga erishish yo‘lidagi barcha qiyinchiliklar doim ortga chekinsin.
Siz men uchun qadrli bo‘lgan akajonimning quvonchi, suyukli rafiqasisiz. Farzandlaringiz Miromon va Saodatxonlar doimo o‘z yutuqlari bilan ko‘nglingizni tog‘dek ko‘tarib yurishlariga tilakdoshman!
Omad, quvonch va mehr hayotingizda hamisha hamroh bo‘lsin”, — deyiladi tabrikda.
Mavzuga doir: “Sizning borligingiz menga kuch bag‘ishlaydi”. Otabek Umarov rafiqasi Shahnoza Mirziyoyevani tug‘ilgan kuni bilan tabrikladi
Ma’lumot uchun, Saida Mirziyoyeva 1984-yil 4-noyabrda Farg‘ona viloyati Qo‘qon shahrida tug‘ilgan.
Saida Mirziyoyeva 2006-yil Jahon iqtisodiyoti va diplomatiya universitetini tugatgan. 2006—2008-yillarda Toshkent davlat yuridik universiteti hamda 2008—2010-yillardan Lomonosov nomidagi Moskva davlat universiteti magistranti bo‘lgan.
Saida Mirziyoyeva 2010—2018-yillarda ilmiy tadqiqot faoliyati bilan mashg‘ul bo‘lgan. 2018-yildan hozirga qadar O‘zbekiston Prezidenti huzuridagi Davlat boshqaruvi akademiyasi tadqiqotchisidir. Shuningdek, 2018-yildan hozirga qadar M.Lomonosov nomidagi Moskva davlat universitetining Strategik tadqiqotlar markazi ilmiy xodimi hisoblanadi.
U 2019-yildan e’tiboran Axborot va ommaviy kommunikatsiyalar agentligi direktor o‘rinbosari lavozimida faoliyat yuritmoqda.
Avvalroq, O‘zbekiston Prezidentining kuyovi Otabek Umarov va qizi Shahnoza Mirziyoyeva Instagram’dagi sahifalari orqali bir-birini to‘ylarining 12 yilligi bilan tabriklagan edi.
