
# FOTO: Vas zanima, kakšen je McDonaldsov hamburger po 10 letih? Takšen

Published at: **2019-11-02T14:23:00+00:00**

Author: **P. K.**

Original: [Slovenske novice](https://www.slovenskenovice.si/bizarno/clanek/foto-vas-zanima-kaksen-je-mcdonaldsov-hamburger-po-10-letih-taksen-245323)

Na Islandiji so že celo desetletje brez verige hitre prehrane. Ko je McDonald's leta 2009 zaprl vse svoje poslovalnice na Islandiji, se je neki Islandec odločil, da bo kupil svoj zadnji sirov burger in ocvrti krompirček ter ju shranil. V teh desetih letih sta se hamburger in krompirček sicer kar precej selila. V prvi fazi raziskave Smarasona, kako hitro bo hrana propadla, je Islandec obrok hranil v plastični vrečki v svoji garaži. Ko po treh letih ni opazil prav veliko sprememb pri razgradnji, je obrok doniral islandskemu narodnemu muzeju. »Slišal sem, da se McDonaldsov hamburger nikoli ne razkroji, zato sem to želel preveriti tudi sam,« je razložil Smarason, ki je leta 2012 hamburger podaril nacionalnemu muzeju.Čez nekaj let je muzej znova vzpostavil stik z njim, saj so nameravali hamburger vreči v smeti. Po seljenju iz enega hostla v drugega v Reykjaviku je obrok nazadnje pristal v Snotra Housu.
