
# Болгарія висловить протест Франції через висловлювання Макрона про нелегалів

Published at: **2019-11-02T15:01:55+00:00**

Author: ****

Original: [ГЛАВКОМ](https://glavcom.ua/world/observe/bolgarija-vislovit-protest-frantsiji-cherez-vislovljuvannja-makrona-pro-nelegaliv-637233.html)

Міністр закордонних справ Болгарії Катерина Захарієва доручила внести ноту протесту в МЗС Франції в зв’язку з висловлюванням президента Еммануеля Макрона з приводу мігрантів.
Про це повідомляє БГНЕС.
МЗС Болгарії також викликало на понеділок посла Франції в Софії Флоранс Робін для пояснень щодо «українських і болгарських банд», про які Макрон говорив в інтерв’ю газеті Valeurs Actuelles.
Раніше Міністерство закордонних справ України також запросило посла Франції для надання пояснень з приводу висловлювань Макрона.
Як повідомлялося, президент Франції Еммануель Макрон, говорячи в інтерв’ю консервативному правому щотижневику Valeurs Actuelles про проблему незаконної міграції, згадав про українських нелегалів.
«Я волів би, щоб приїжджали люди з Гвінеї чи Кот-д’Івуару, приїжджали легально, щоб робили цю роботу, аніж болгарським чи українським нелегальним каналам», – сказав президент Франції.
