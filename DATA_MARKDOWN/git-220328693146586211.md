
# Багата: Трябваше да го откажа

Published at: **2019-11-03T09:16:11+00:00**

Author: **Пламен Вълков**

Original: [Стандарт Новини](https://standartnews.com/sport/bagata-tryabvashe-da-go-otkazha-405700.html)

Българският боец Благой Иванов коментира тежката загуба от Дерик Люис в двубой от главната карта на UFC 244. Багата загуби след спорно съдийско решение, въпреки че статистиката бе на негова страна.
"Чувствам се ограбен, но това е животът. Трябваше да го откажа, не се получи. Имаше голяма подкрепа и от публиката. Явно не съм направил достатъчно. На два пъти можеше да се предаде, но не го направи и го изпуснах."
"Вторият рунд го бях хванал много хубаво. Чух, че остават 10 секунди и мислех, че ще го приключа, но не стигнаха. Това е положението", заяви Иванов.
"Не мисля, че последните секунди в третия рунд повлияха, защото всички рундове са за него според съдиите. И да не ги беше нанесъл тези удари, рундовете са негови. Аз просто трябваше да го откажа, няма как иначе да го победя. Президентът на САЩ също беше там, вероятно и това повлия. Сега следва почивка, възстановяване от контузиите и нови битки. Животът продължава", завърши Иванов. 
