
# Багата: Чувствам се ограбен, трябваше да го откажа

Published at: **2019-11-03T09:40:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/other/bagata-chuvstvam-se-ograben-trqbvashe-da-go-otkazha-1391231.html)

Българският боец Благой Иванов не бе доволен от загубата си от Дерик Люис в двубой от главната карта на UFC 244. Българинът загуби от американеца след противоречиво съдийско решение, въпреки че статистиката след двубоя бе на негова страна.
"Чувствам се ограбен, но това е животът. Трябваше да го откажа, не се получи. Имаше голяма подкрепа и от публиката. Явно не съм направил достатъчно. На два пъти можеше да се предаде, но не го направи и го изпуснах. Вторият рунд го бях хванал много хубаво. Чух, че остават 10 секунди и мислех, че ще го приключа, но не стигнаха. Това е положението", заяви Иванов след битката. 
"Не мисля, че последните секунди в третия рунд повлияха, защото всички рундове са за него според съдиите. И да не ги беше нанесъл тези удари, рундовете са негови. Аз просто трябваше да го откажа, няма как иначе да го победя. Президентът на САЩ също беше там, вероятно и това повлия", заяви той относно мотивацията на съперника му.
Видео от сблъсъка между Багата и Люис може да видите в този материал.
