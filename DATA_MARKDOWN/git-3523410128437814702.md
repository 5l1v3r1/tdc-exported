
# 
        آمریکا تحریم‌های جدیدی علیه ونزوئلا اعمال کرد
      

Published at: **2019-11-05T19:42:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638399/%D8%A2%D9%85%D8%B1%DB%8C%DA%A9%D8%A7-%D8%AA%D8%AD%D8%B1%DB%8C%D9%85%E2%80%8C%D9%87%D8%A7%DB%8C-%D8%AC%D8%AF%DB%8C%D8%AF%DB%8C-%D8%B9%D9%84%DB%8C%D9%87-%D9%88%D9%86%D8%B2%D9%88%D8%A6%D9%84%D8%A7-%D8%A7%D8%B9%D9%85%D8%A7%D9%84-%DA%A9%D8%B1%D8%AF)

به گزارش بولتن نیوز، وزارت خزانه‌داری آمریکا روز سه‌شنبه تحریم‌های جدیدی را علیه ونزوئلا اعلام کرد.
وزارت خزانه‌داری آمریکا در پایگاه اینترنتی خود خبر داد که آمریکا تحریم‌هایی را علیه 5 شهروند ونزوئلا اعمال کرده است.
به گزارش اسپوتنیک، دبیر کل شورای دفاع ملی ونزوئلا و رئیس فرماندهی نیروهای مسلح این کشور جزو کسانی هستند که تحت تحریم‌های جدید آمریکا قرار گرفته‌اند.
آمریکا و گروهی از متحدان این کشور، سوم بهمن ماه گذشته در اقدامی غیرقانونی «خوان گوآیدو»، رهبر شورای ملی ونزوئلا را به عنوان «رئیس‌جمهور موقت» به رسمیت شناخته و مادورو را که تنها چند ماه پیش از آن با رأی بالای مردم ونزوئلا مجددا به ریاست‌جمهوری انتخاب شده بود، غیرقانونی اعلام کردند.
از آن زمان به بعد، واشنگتن تمامی تلاش خود را به کار گرفته است تا با تحمیل فشارهای اقتصادی به دولت ونزوئلا، مادورو را وادار به کناره‌گیری از قدرت کند.
در همین راستا آمریکا روز 24 سپتامبر (2 شهریور) چهار شرکتی که در بخش نفتی ونزوئلا فعالیت داشتند را تحت تحریم‌های خود قرار داد و علاوه بر آن 4 نفتکشی را که در این زمینه انتقال نفت ونزوئلا فعالیت می‌کردند اموال مسدود شده اعلام کرد.
