
# Засідання суду у справі Вишинського перенесли на січень

Published at: **2019-11-06T15:04:00+00:00**

Author: ****

Original: [ZIK.UA](https://zik.ua/news/2019/11/06/zasidannya_sudu_u_spravi_vyshynskogo_perenesly_na_sichen_1685047)


        Суд переніс засідання у справі стосовно керівника «РИА Новости-Украина» Кирила Вишинського на 14 січня 2020 року.
      
Про це повідомляє пресслужба прокуратури АРК у Telegram.
«Подільський районний суд міста Києва переніс судове засідання на 14 січня 2020 року», – сказано в повідомленні.
Крім того, зазначається, що Вишинський в черговий раз не з’явився на судове засідання.
Там також додали, що за словами сторони захисту, його відсутність пов’язана з перебуванням на лікуванні.
Нагадаємо, у Службі безпеки України заявили, що не забороняли керівнику «РИА Новости Украина» Кирилу Вишинському в’їзд на територію української держави.
