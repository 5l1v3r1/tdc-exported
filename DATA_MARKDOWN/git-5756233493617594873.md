
# اتفاقی که استقلالی‌ها فکرش را نمی‌کردند به این زودی برای آنها رخ دهد

Published at: **2019-11-02T20:34:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619520/%D8%A7%D8%AA%D9%81%D8%A7%D9%82%DB%8C-%DA%A9%D9%87-%D8%A7%D8%B3%D8%AA%D9%82%D9%84%D8%A7%D9%84%DB%8C%E2%80%8C%D9%87%D8%A7-%D9%81%DA%A9%D8%B1%D8%B4-%D8%B1%D8%A7-%D9%86%D9%85%DB%8C%E2%80%8C%DA%A9%D8%B1%D8%AF%D9%86%D8%AF-%D8%A8%D9%87-%D8%A7%DB%8C%D9%86-%D8%B2%D9%88%D8%AF%DB%8C-%D8%A8%D8%B1%D8%A7%DB%8C-%D8%A2%D9%86%D9%87%D8%A7-%D8%B1%D8%AE-%D8%AF%D9%87%D8%AF)


        تیم فوتبال استقلال بعد از کسب پیروزی مقابل تراکتور به رکورد بسیار خوبی در لیگ نوزدهم رسید و در همین هفته نهم صاحب بهترین خط حمله لیگ شد.
      

        آفتاب‌‌نیوز :
      
عنوان بهترین خط حمله لیگ نوزدهم عنوانی بوده که تا همین امروز به تیم های عجیبی رسیده. قبل از اینکه استقلال به برتری پرگل مقابل تراکتور برسد این عنوان به نام پیکانی ثبت شده بود که تعداد گل های زده و گل های خورده اش برابر بود. با برتری 4-2 استقلال مقابل تراکتور اما تیم استراماچونی صاحب بهترین خط حمله لیگ نوزدهم تا اینجای کار شد. این اتفاق در حالی رخ داد که طرفداران استقلال شاید فکرش را هم نمی کردند به همین زودی از وضعیت بد هفته های اول نجات پیدا کنند و به چنین رکوردی برسند. استقلال در هفته های ابتدایی لیگ برتر کمتر از انتظار هواداران روی دروازه حریفان موقعیت ایجاد می کرد و توپ را به تور دروازه آنها می چسباند. در حال حاضر اما طی بازی های گذشته استقلال استراماچونی انقدر خوب گل زده که نه تنها از فرم بد گذشته فاصله گرفته بلکه تبدیل به بهترین خط حمله لیگ نوزدهم نیز شده. اتفاقی که برای هواداران استقلال خوشایند است.
