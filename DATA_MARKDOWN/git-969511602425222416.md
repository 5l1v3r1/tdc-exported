
# Bursa adoptă, din decembrie, un mecanism de protecţie asupra volatilităţii excesive a preţurilor

Published at: **2019-11-04T00:00:00+00:00**

Author: ****

Original: [BusinessMagazin](https://www.businessmagazin.ro/actualitate/bursa-adopta-din-decembrie-un-mecanism-de-protectie-asupra-volatilitatii-excesive-a-preturilor-18538221)

Bursa va introduce, din 2 decembrie, mecanismul de întrerupere a volatilităţii (volatility interruption), o modalitate de protecţie şi un instrument de administrare a riscului de piaţă, care să prevină perturbări artificiale ale preţului de piaţă, anunţă instituţia.
Mecanismul de întrerupere a volatilităţii (volatility interruption) se înscrie în demersurile BVB de aliniere la practicile şi standardele bursiere în materie, inclusiv în ceea ce priveşte mecanismele şi tehnicile de tranzacţionare, fiind o modalitate de protecţie şi un instrument de administrare a riscului de piaţă, care să prevină perturbări artificiale ale preţului de piaţă, contribuind la îmbunătăţirea continuităţii preţurilor şi asigurând un grad ridicat de calitate a pieţei.
Semnalizând înregistrarea unui anumit grad de volatilitate a preţului, pe baza cererii şi ofertei consemnate pentru un instrument financiar, cresc premisele de execuţie a ordinelor în situatia înregistrării unor fluctuaţii accentuate ale preţului de piaţă pentru un instrument financiar într-un interval de timp scurt.
 
Acest mecanism se va aplica în cadrul BVB începând cu data de 2 decembrie 2019, pentru acţiunile din componenţa indicilor BET şi BET-FI, precum şi pentru acţiunile internaţionale din piaţa reglementată, înlocuind vechiul mecanism de management al preţului în condiţii de volatilitate, bazat pe extinderea limitelor de variaţie.
Citiţi mai multe pe www.mediafax.ro
