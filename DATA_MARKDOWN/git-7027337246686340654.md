
# پیکر اعظم طالقانی تشییع شد

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696205/%D9%BE%DB%8C%DA%A9%D8%B1-%D8%A7%D8%B9%D8%B8%D9%85-%D8%B7%D8%A7%D9%84%D9%82%D8%A7%D9%86%DB%8C-%D8%AA%D8%B4%DB%8C%DB%8C%D8%B9-%D8%B4%D8%AF)


        احمد منتظری بر پیکر اعظم طالقانی نماز اقامه کرد.
      
مراسم تشییع پیکر دختر آیت الله سید محمود طالقانی برگزار شد.
به گزارش ایسنا، پیکر اعظم علایی طالقانی صبح امروز(جمعه) از محل موسسه اسلامی زنان با حضور جمعی از مسئولان و شخصیت‌های سیاسی و نمایندگان مجلس از جمله مصطفی کواکبیان، فاطمه سعیدی هادی خانیکی و فریده اولاد قباد و ...تشییع شد.
احمد منتظری بر پیکر اعظم طالقانی نماز اقامه کرد.
مرحومه اعظم طالقانی به عنوان یکی از مشهورترین فعالان زن در ایران معاصر شناخته می شود.
او دختر آیت الله سیدمحمود طالقانی و زنی است که نه تنها شاهد مبارزات پدرش بود، بلکه خودش نیز بارها طعم زندان رژیم پهلوی را چشید.
اعظم طالقانی به عنوان نخستین زن، کاندیدای ریاست جمهوری نام گرفته است. وی برای نخستین بار در ۱۳۷۶ نامزد ریاست جمهوری شد اما صلاحیتش تأیید نشد.
دختر آیت الله طالقانی که چند روز قبل بر اثر عارضه سکته مغزی در بیمارستان بستری شده بود، شامگاه چهارشنبه ۸ آبان در ۸۳ سالگی در فانی را وداع گفت.
