
# Черна котка се прибра след 6 години

Published at: **2019-11-02T08:08:37+00:00**

Author: **Пламен Вълков**

Original: [Стандарт Новини](https://standartnews.com/lifestyle-lyubopitno/cherna-kotka-se-pribra-sled-6-godini-405624.html)

Черна котка, която изчезнала безследно преди 6 години, се прибра при шокираните си стопани навреме за Хелоуин, предаде BBC. Клайд избягал дни преди собствениците му да се преместят в нов дом в Брадфорд-он-Ейвън в Уилтшър, Южна Англия, и изчезнал. Но в сряда котаракът, който имал микрочип, бил заведен при ветеринар в града и идентифициран като Клайд. Собственичката Мел Сърджънт, която все още живее в района, заяви: „Бях напълно шокирана. Но сега сме много щастливи, че се завърна за Хелоуин“. Мисис Сърджънт разказа още, че са взели Клайд и сестра му Бони от приют преди повече от 15 години. Издирвали го навсякъде, но усилията им се оказали неуспешни. В сряда обаче „уличният“ котарак се оказал именно Клайд.
