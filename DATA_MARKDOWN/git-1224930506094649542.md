
# Два екрани – багато клопотів: Nubia Z20 перевірили на ремонтопридатність - Радіо Максимум

Published at: **2019-11-01T21:33:00+00:00**

Author: **Лазур Назарій**

Original: [Радіо Максимум](https://maximum.fm/dva-ekrani--bagato-klopotiv-nubia-z20-perevirili-na-remontopridatnist_n168923)


        Відомий техноблогер Зак Нільсон захоплюється не лише перевіркою смартфонів та інших пристроїв на міцність, але і їх розбиранням для вивчення "нутрощів". Саме так він вчинив з Nubia Z20, що нещодавно вийшов за межами Китаю.
      
Унікальною особливістю смартфона Nubia Z20 стала наявність екрану спереду та ззаду.
Як і більшість інших "скляних" смартфонів, Nubia Z20 розбирається з заднього боку. Складність полягає в тому, що позаду у нього міститься 5,1-дюймовий дисплей, тому потрібно бути надзвичайно акуратним, аби не пошкодити його та шлейф, що веде до основної плати.
Усередині корпусу немає ніякого захисту від води, який офіційно і не заявлений. Усі компоненти, за словами блогера, виконані в стилі LEGO – вони легко від'єднуються, що істотно спрощує заміну в разі ремонту. Правда, низька ціна все ж видає себе, що обумовлено бюджетним вібромотором і не найнадійнішим кріпленням конекторів.
Основна камера на 48 Мп має систему оптичної стабілізації – великий плюс при зйомці в умовах недостатнього освітлення і запису відео. На процесор нанесена термопаста для поліпшення відведення тепла, а ось акумулятор міцно приклеєний до корпусу, що ускладнює його заміну та посилює ризик пошкодження пристрою при розбиранні.
