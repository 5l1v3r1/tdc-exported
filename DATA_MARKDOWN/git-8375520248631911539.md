
# Названі найпопулярніші актори в США

Published at: **2019-11-03T16:15:01+00:00**

Author: ****

Original: [ГЛАВКОМ](https://glavcom.ua/world/observe/nazvani-naypopulyarnishi-aktori-v-ssha-637363.html)

Дженніфер Еністон очолила список найпопулярніших американських акторів.
Про це пише The Hollywood Reporter з посиланням на матеріал аналітичної компанії MVPindex, яка спостерігала за вподобаннями користувачів Facebook, Instagram, Twitter і YouTube з 22 по 29 жовтня 2019 року.
На другому місці рейтингу розташувався Дуейн Дуглас Джонсон на прізвисько «Скала». Також до п’ятірки увійшли Лілі Рейнхарт, Каміла Мендес і Габріель Юніон.
У компанії склали і список найпопулярніших коміків. Ними стали Роланд Пауелл (Lil Duval), Джо Роган, Дерріл Лінн Хьюлі (D.L. Hughley), Деси Бенкс і Коллін Беллінджер.
Телепроекти «Рівердейл», «Анатомія пристрасті», «Ходячі мерці», «Губка Боб Квадратні Штани» і «Дуже дивні справи» інтернет-користувачі, за підрахунками аналітиків компанії, порахували кращими серіалами.
У серпні 2019 року журнал Forbes склав рейтинг найбільш високооплачуваних акторів за останні 12 місяців. Ними стали Дуейн Джонсон, Кріс Хемсворт, Роберт Дауні-молодший, Акшай Кумар і Джекі Чан.
