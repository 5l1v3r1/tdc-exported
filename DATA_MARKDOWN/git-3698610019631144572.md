
# Криклій розповів про плани на ремонт доріг у наступному році

Published at: **2019-11-01T03:38:00+00:00**

Author: ****

Original: [DT.ua](https://dt.ua/UKRAINE/krikliy-rozpoviv-pro-plani-na-remont-dorig-u-nastupnomu-roci-328080_.html)

У планах українського уряду у наступному році відремонтувати ще більше доріг по всій Україні, запевнив міністр інфраструктури Владислав Криклій 31 жовтня в ефірі програми "Право на владу" на телеканалі "1+1".
Як приклад, Криклій привів дорогу Запоріжжя-Маріуполь, яку повністю відремонтували незадовго до інвестиційного форуму в Маріуполі.
"У наступному році таких доріг, як на Маріуполь, повинні бути десятки", – заявив міністр.
Він також зазначив, що у 2020 році уряд вдвічі збільшив фінансування на ремонт доріг і вже з весни почнуть будувати й інші автомагістралі: Черкаси-Умань, Стрий-Львів, дороги на Кропивницький, Миколаїв та Кривий Ріг.
31 жовтня Держагентство автомобільних доріг України підписало меморандум про співпрацю із китайською компанією Poly Changda Engineering Co. Ltd. Завдяки цьому навколо Києва почнуть будувати Велику кільцеву автомобільну дорогу між М-05 Київ-Одеса, М-06 Київ-Чоп.
Раніше президент Зеленський особисто за кермом автомобіля протестував нещодавно відремонтовану трасу, що сполучає Запоріжжя і Маріуполь.
