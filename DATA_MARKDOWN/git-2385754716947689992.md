
# Ξέσπασαν εννέα πυρκαγιές σε λίγες μόνο ώρες στην επαρχία Πάφου

Published at: **2019-11-06T18:49:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596072/ksespasan-ennea-pyrkagies-se-liges-mono-ores-stin-eparxia-pafou)

Εννέα πυρκαγιές ξέσπασαν σε διάφορες περιοχές της Πάφου σήμερα μετά τις 1300, οι οποίες κατασβέστηκαν αφού έκαψαν κυρίως ξηρά χόρτα και άγρια βλάστηση.
Σύμφωνα με την Αστυνομία και την Πυροσβεστική Υπηρεσία, πυρκαγιά που ξέσπασε στις 13:00 το μεσημέρι σε αγροτική περιοχή της Τίμης κατέκαψε 5 δεκάρια ξηρά χόρτα και άγρια βλάστηση. Για την κατάσβεσή της εκτός από τις επίγειες δυνάμεις επέδραμαν και εναέριες δυνάμεις πυρόσβεσης με τα ελικόπτερα που έχει εκμισθώσει η Κυπριακή Δημοκρατία.
Πυρκαγιά εκδηλώθηκε μισή ώρα αργότερα στην περιοχή της κοινότητας Αναρίτας, που κατέκαψε  5 δεκάρια ξηρά χόρτα και άγρια βλάστηση.
Στις 14:15 σε αγροτική περιοχή της Δρύμου ξέσπασε πυρκαγιά, που κατέκαψε είκοσι δεκάρια άγρια βλάστηση και ξηρά χόρτα.
Σχεδόν ταυτόχρονα, γύρω στις 14:30, φωτιά ξέσπασε στην Τάλα, η οποία κατασβέστησε άμεσα χάρη στην άμεση επέμβαση της πυροσβεστικής. Στο έργο κατάσβεσης συνέδραμαν τρία οχήματα της πυροσβεστικής υπηρεσίας Πάφου και τα δύο ελικόπτερα πυρόσβεσης που έχει εκμισθώσει η Κυπριακή Δημοκρατία.
Η φωτιά κατέκαψε 1,5 εκτάριο ξηρά χόρτα και άγρια βλάστηση.
Ακολούθως, στις 16:00 πυρκαγιά εκδηλώθηκε στον Κάθηκα, η οποία κατέκαψε 7 δεκάρια ξηρά χόρτα και άγρια βλάστηση.
Δύο μικρές πυρκαγιές εκδηλώθηκαν στην περιοχή της Πόλης Χρυσοχούς  πλησίον της κοινότητας Χρυσοχού, που κατασβέστηκαν άμεσα προτού αυτές επεκταθούν και προκαλέσουν ζημιές .
Φωτιά που εκδηλώθηκε στην Δρούσια  κατέκαψε 2 δεκάρια ξηρά χόρτα και άγρια βλάστηση  αλλά και στην Λυσό, κατακαίοντας τρία δεκάρια  .
Τέλος, πυρκαγιά που ξέσπασε σε αγροτική περιοχή της κοινότητας Δρυνιάς κατέκαψε 2 εκτάρια ξηρά χόρτα αποκάλαμα, δέντρα και άγρια βλάστηση .
Τα αίτια της πρόκλησης των πυρκαγιών διερευνώνται.
