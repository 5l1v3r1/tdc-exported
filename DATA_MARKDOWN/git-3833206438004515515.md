
# Марица избухна в Ямбол с 4 гола за 25 минути

Published at: **2019-11-01T09:04:00+00:00**

Author: ****

Original: [Plovdiv24.bg](https://www.plovdiv24.bg/sport/910296.html)

“Марица" постигна убедителна победа с 4:0 при гостуването си на “Ямбол" в мач от 14-ти кръг в Трета лига - Югоизточна група, който се игра на стадион "Тунджа".
В 30-ата минута Димитър Мичков реализира с глава, но голът бе отменен поради засада.В 51-ата минута нов гол в полза на “Марица" беше отменен. Даниел Спасов се възползва от опасна ситуация и реализира, но бе отсъдена засада.
В 65-ата минута Станимир Димитров завърши една от добрите комбинации и откри резултата, като отбелязва във втори пореден мач. В 70-ата минута Георги Георгиев удвои, а само 3 минути по-късно домакините си отбелязаха автогол. Защитник върна лошо топката към вратаря Стойко Йоргов, тя тупна пред него и между краката му премина зад него.
В 88-ата минута Димитър Мичков оформи крайното 0:4 при заучено положение след изпълнение на корнер.
“Марица" продължава да заема третата позиция в класирането с актив от 31 точки, само с точка повече е “Созопол", а на върха е “Загорец" с 37. Четвърти в таблицата е “Черноморец" с 29.
В следващия кръг въпитаниците на Борислав Караматев са домакини на лидера “Загорец" в супер дербито на кръга. Срещата е на 9 ноември - събота, от 14:30 часа, на стадион “Марица" в Пловдив.
МАРИЦА: 32. Илия Николов, 4. Йордан Пейчинов (3. Денис Палков), 5. Димитър Аврамов, 24. Димитър Мичков, 7. Джунейт Узунов (2. Борислав Дончев), 86. Тодор Тимонов - капитан, 8. Христо Янчев, 99. Милен Танчев, 18. Даниел Спасов, 11. Олджай Алиев (9. Георги Георгиев), 15. Станимир Димитров. РЕЗЕРВИ: 22. Горан Гръблев, 6. Иван Мицев, 10. Мартин Анастасов. Треньор: Борислав Караматев.
