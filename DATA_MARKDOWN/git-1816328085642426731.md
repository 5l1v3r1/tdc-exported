
# ஏமனில் ஹவுதி கிளர்ச்சியாளர்கள் ஏவுகணை தாக்குதல்; 10 பேர் பலி

Published at: **2019-11-07T00:00:00+00:00**

Author: ****

Original: [Dailythnathi.com](https://www.dailythanthi.com/News/World/2019/11/07064744/10-killed-in-Houthi-missile-attack-on-Yemens-Mocha.vpf)

ஏடன்,ஏமன் நாட்டின் கடலோர நகரான மோச்சா நகரில் அரசு ஆதரவு ராணுவ தளங்கள் அமைந்துள்ளன.  அந்நாட்டில் அரசுக்கு எதிராக ஹவுதி கிளர்ச்சியாளர்கள் தாக்குதலில் ஈடுபட்டு வருகின்றனர்.இந்நிலையில், மோச்சா நகரில் உள்ள வெவ்வேறு ராணுவ தளங்கள் மீது 4 ஏவுகணைகளை கொண்டு தாக்குதல் நடத்தப்பட்டு உள்ளது.  இவற்றில் 2 ஏவுகணைகள் உணவு பாதுகாப்பு குடோன்கள் மீது விழுந்தன.
இந்த சம்பவத்தில் 6 பேர் பலியாகினர்.  பலர் காயமடைந்தனர்.ஜெயன்ட்ஸ் பிரிகேடியர்கள் என்ற அரசு ஆதரவு படை பிரிவின் ராணுவ தளம் ஒன்றின் மீதும் ஏவுகணை தாக்குதல்கள் நடத்தப்பட்டு உள்ளன.இந்த கிளர்ச்சியாளர்கள் தாக்குதலில் வெடிகுண்டுகளை ஏற்றி கொண்டு வந்த ஆளில்லா விமானங்கள் குடியிருப்புகள் மீது மோதியுள்ளன.  இதில் 4 பேர் கொல்லப்பட்டனர்.
