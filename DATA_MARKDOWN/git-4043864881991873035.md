
# Слуга народу хоче, щоб медики у зоні ООС стали учасниками бойових дій

Published at: **2019-11-04T16:37:33+00:00**

Author: ****

Original: [Українська правда](https://www.pravda.com.ua/news/2019/11/4/7230981/)

Депутатка фракції "Слуга народу" Ольга Василевська-Смаглюк зареєструвала проєкт закону про надання статусу учасника бойових дій медичним працівникам.
Джерело: законопроєкт №2341, Ольга Василевська-Смаглюк у Facebook
Дослівно Василевська-Смаглюк: "В Україні тисячі медичних працівників...не отримують статусу учасника бойових дій. 
В той же час, посадові особи органів державної влади, наприклад, прокуратури, подекуди отримують даний статус всього за декілька годин перебування в зоні ООС. 
Ідею виправити цю нерівність мені подав голова Бородянської ЦРЛ Ігор Чебишев...Зареєструвала відповідний законопроєкт".
Деталі: Медичний працівник отримує статус учасника бойових дій, якщо "виконував свої службові обов’язки під час військових дій в зоні проведення антитерористичної операції". 
Зазначеним особам законопроєкт визначає пільги.
На сайті Верховної Ради вказано, що проект закону про внесення змін до закону "Про статус ветеранів війни, гарантії їх соціального захисту" щодо надання статусу учасника бойових дій медичним працівникам наданий для ознайомлення в Комітет з питань соціальної політики та захисту прав ветеранів.
