
# ఆయన బీజేపీలో ఉన్నా..చంద్రబాబు తోకే: బొత్స

Published at: **2019-11-05T14:38:23+00:00**

Author: ****

Original: [Andhrajyothy](https://www.andhrajyothy.com/artical?SID=947098)

ADVT
అమరావతి: సుజనాచౌదరి బీజేపీలో ఉన్నా... చంద్రబాబుకు తోకేనని మంత్రి బొత్స సత్యనారాయణ అన్నారు.చంద్రబాబు ఐదేళ్ల పాలన విఫలమైందని సుజనా అంటున్నారు...ఆనాడు చంద్రబాబు ప్రభుత్వంలో సుజనాచౌదరి లేరా? అని ప్రశ్నించారు. జగన్‌పై చంద్రబాబు వ్యక్తిగత దూషణలకు దిగుతున్నారని ఆగ్రహం వ్యక్తం చేశారు. ‘‘బాలల దినోత్సవం నాడు చంద్రబాబు దీక్ష చేస్తాడట. చంద్రబాబు బుర్ర పాడైనట్టు అన్పిస్తోంది. చంద్రబాబు నిర్వాకం వల్లే ఏపీకి ఈ దుస్థితి’’ అని బొత్స వ్యాఖ్యానించారు.
 
భవన నిర్మాణ కార్మికులపై చంద్రబాబు మొసలి కన్నీరు కారుస్తున్నారని విమర్శించారు. భవన నిర్మాణ కార్మికులకు వైఎస్‌ హయాంలో న్యాయం జరిగిందన్నారు. చంద్రబాబు పాలనలో ఒక్క ఇల్లు అయినా కట్టగలిగారా? అని ప్రశ్నించారు. రాజధాని పేరుతో బాబు లక్షలాది రూపాయల దోపిడీ చేశారని ఆరోపించారు. చంద్రబాబు జీతాలు ఇవ్వలేని స్థాయికి ఆర్థిక పరిస్థితి దిగజార్చారని అన్నారు. చంద్రబాబును ప్రజలు నమ్మే పరిస్థితి లేదన్నారు.
