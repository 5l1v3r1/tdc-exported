
# مسمومیت خانواده 8 نفره در کرمان با گاز بخاری

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697163/%D9%85%D8%B3%D9%85%D9%88%D9%85%DB%8C%D8%AA-%D8%AE%D8%A7%D9%86%D9%88%D8%A7%D8%AF%D9%87-8-%D9%86%D9%81%D8%B1%D9%87-%D8%AF%D8%B1-%DA%A9%D8%B1%D9%85%D8%A7%D9%86-%D8%A8%D8%A7-%DA%AF%D8%A7%D8%B2-%D8%A8%D8%AE%D8%A7%D8%B1%DB%8C)

رییس اورژانس کرمان از مسمومیت یک خانواده ۸ نفره در کرمان با گاز مونوکسید کربن خبر داد.
دکتر "محمد صابری" در گفت‌وگو با ایسنا، در تشریح این خبر گفت: یک خانواده ۸ نفره در شهرک سیدی کرمان، امروز ۱۶ آبان‌ماه در ساعت ۳۲ دقیقه بامداد بدلیل عدم استفاده از بخاری بدون دودکش دچار مسمومیت با گاز مونوکسیدکربن شدند.
وی از اعزام دو تیم فوریت‌های پزشکی و انجام اقدمات درمانی خبر داد و بیان کرد: افراد مسموم شده با حال عمومی مناسب به بیمارستان پیامبراعظم(ص) منتقل شدند.
رییس اورژانس کرمان عنوان کرد: افراد مسموم شده شامل ۳ کودک، ۴ زن و یک مرد که در رده سنی ۱۴ تا ۷۱ سال قرار دارند.
وی در پایان خاطرنشان کرد: قدرت اتصال مونوکسید کربن با هموگلوبین خون حدود ۲۰۰ برابر بیشتر از اکسیژن است و استفاده از بخاری بدون دودکش در منازل و در هر مساحتی بسیار خطرناک است زیرا اکسیژن محیط به سرعت مصرف خواهد شد و با ترکیب مونوکسیدکربن با خون، اکسیژن رسانی کافی به بدن صورت نمی‌گیرد. بر این اساس حتی مقادیر کم مونوکسید کربن نیز می‌تواند بسیار خطرناک و کشنده باشد.
