
# Україна найближчими тижнями отримає снайперські гвинтівки з Канади — МЗС

Published at: **2019-11-04T20:24:00+00:00**

Author: ****

Original: [НВ](https://nv.ua/ukr/world/geopolitics/snayperski-gvintivki-z-kanadi-budut-dostavleni-nayblizhchimi-tizhnyami-novini-ukrajini-50051594.html)

Про це повідомив заступник міністра закордонних справ Василь Боднар в інтерв'ю Укрінформу.
«Зараз на завершальному етапі перебуває оформлення документів на постачання снайперських гвинтівок. Ми сподіваємося, що вже найближчими днями чи тижнями ця зброя буде в Україні», — сказав дипломат.
За словами Боднара, затримка у постачанні зброї пов’язана з діями партнерів, які постачають складові частини для гвинтівок.
Він додав, що реалізація першого контракту з придбання канадської зброї «відкриє двері до розширення спектру співпраці» у сфері оборони. Очікується, що перші консультації на рівні міністрів оборони про потреби української армії відбудуться наприкінці листопада.
Нагадаємо, у серпні 2018 року канадська компанія PGW Defense Technologies уклала з Україною договір про постачання далекобійних снайперських гвинтівок на суму близько $770 тисяч.
Очікувалося, що зброю доставлять восени 2018 року.
