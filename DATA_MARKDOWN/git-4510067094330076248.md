
# Rezultate bune pentru tinerii sportivi de la CSU Oradea la Memorialul Ioan Stănescu la tir sportiv (FOTO)

Published at: **2019-11-05T18:33:00+00:00**

Author: **Florin Mihalca**

Original: [Bihoreanul](https://www.ebihoreanul.ro/stiri/ultima-or-31-2/rezultate-bune-pentru-tinerii-sportivi-de-la-csu-oradea-la-memorialul-ioan-stanescu-la-tir-sportiv-152585.html)

Sala Polivalentă a Universităţii din Oradea a fost, în perioada 31 octombrie - 3 noiembrie, gazda concursului internaţional de tir sportiv Memorialul "Ioan Stanescu", competiţie organizată de clubul CSU Oradea, cu sprijinul DJST Bihor şi al Universităţii din Oradea.
Întrecerile au programat şi etapa a II-a a Campionatului Naţional la probele de aer comprimat, întreceri desfăşurate sub egida Federaţiei Române de Tir Sportiv. 
La aceste evenimente au participat sportivi de la nouă cluburi din ţară şi anume: CSM Arad, CSM Baia Mare, CSM Braşov, CSU Cluj, CS Dinamo, CSA Steaua, CSS Triumf, UNEFS şi CSU Oradea. De asemenea, au fost prezenţi şi 27 de sportivi proveniţi de la două cluburi din Ungaria, Cel Tudat si Szazhalombatta.
Clubul gazdă, CSU Oradea, a aliniat la start 24 de sportivi, o mare parte din ei participând la categorii de vârste superioare vârstei lor. Cu toate acestea, majoritatea au obţinut clasări pe podium.
Una din surprizele plăcute ale acestui concurs a fost puşcaşa orădeana Alexia Lezeu, care, odată ajunsă în finala open din cadrul etapei, a surclasat toate senioarele şi junioarele aflate în întrecere, ea fiind doar junioară III. 
O altă evoluţie deosebită în aceste întreceri a avut-o pistolarul Bucsias Levente, care, deşi este şi el doar junior III, a reuşit să se claseze pe locul al III-lea în finala juniorilor I.
Lotul de sportivi de la CSU Oradea a fost format din: Miclău Antonia, Rayna Cristina, Stoie Cristina, Mangra Vivianne, Csanyi Denisa, Lezeu Alexia, Pop Andreea, Bodoni Kinga, Jurău Petra, Mangra Vanesa, Şipa Magdiel, Fechete Sorin, Pazman Szabalcs, Blajec Sebastian, Grama Norbert, Lupşea Victor, Bucsias Levente, Puie Patrick, Toader Annalisa, Lezeu Andreea, Lezeu Bianca, Ghergheleş Alexandra, Pop Lăcrimioara şi Tegheni Anastasia. Antrenori: Adriana Floruţa şi Vasile Leţ.
