
# لاریجانی: برخی کشورها از عنوان توصیه حقوق بشری سوء استفاده نکنند

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697062/%D9%84%D8%A7%D8%B1%DB%8C%D8%AC%D8%A7%D9%86%DB%8C-%D8%A8%D8%B1%D8%AE%DB%8C-%DA%A9%D8%B4%D9%88%D8%B1%D9%87%D8%A7-%D8%A7%D8%B2-%D8%B9%D9%86%D9%88%D8%A7%D9%86-%D8%AA%D9%88%D8%B5%DB%8C%D9%87-%D8%AD%D9%82%D9%88%D9%82-%D8%A8%D8%B4%D8%B1%DB%8C-%D8%B3%D9%88%D8%A1-%D8%A7%D8%B3%D8%AA%D9%81%D8%A7%D8%AF%D9%87-%D9%86%DA%A9%D9%86%D9%86%D8%AF)


        نهایت تلاش خود را خواهیم نمود تا جلسه در چارچوب ماموریت مطلوب پیش رود. مجدداً از اهتمام ایران به همکاری با دفتر کمیسرعالی حقوق بشر ملل متحد و سازو کار یو پی آر تشکر می نمایم.
      
هیات جمهوری اسلامی ایران به سرپرستی محمدجواد لاریجانی با رئیس شورای حقوق بشر سازمان ملل متحد دیدار و گفتگو کرد.
به گزارش ایسنا، به نقل از پایگاه اطلاع رسانی ستاد حقوق بشر قوه قضائیه، محمد جواد لاریجانی و هیات همراه، عصر روز سه شنبه 14 آبان 1398، با رئیس شورای حقوق بشر که سفیر سنگال است در مقر سازمان ملل ملاقات کرد.دبیر ستاد حقوق بشر در این دیدار گفت: ما معتقدیم که مهم ترین مشکل توسعه حقوق بشر، مسئله آلودگی آن به سیاست بازی، تبعیض و سوء استفاده سیاسی عمدتاً توسط کشورهای غربی است و سیاست ما قویاً مبارزه با این فکر مهلک است. به همین دلیل اعتقاد به تقویت یو پی آر داریم.لاریجانی در ادامه اشاره کرد: شما به عنوان رئیس شورا، تاکنون به خوبی هدایت جلسات را انجام داده اید. مهم این است که انصاف رعایت شود و برخی کشورها از عنوان توصیه استفاده نکنند و تهاجمات سیاسی را به عمل آورند.در ادامه رئیس شورا ضمن تشکر از فعالیت های جمهوری اسلامی ایران گفت: نهایت تلاش خود را خواهیم نمود تا جلسه در چارچوب ماموریت مطلوب پیش رود. مجدداً از اهتمام ایران به همکاری با دفتر کمیسرعالی حقوق بشر ملل متحد و سازو کار یو پی آر تشکر می نمایم.لازم به ذکر است، این ملاقات با حضور آقایان حجت الاسلام و المسلمین محمد مصدق معاون حقوقی قوه قضائیه، اسماعیل بقائی هامانه نماینده دائم جمهوری اسلامی ایران نزد دفتر اروپایی سازمان ملل در ژنو و خانم اولاد قباد رئیس فراکسیون زنان مجلس شورای اسلامی برگزار گردید.
