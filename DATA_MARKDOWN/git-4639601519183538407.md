
# Συγκινεί η μητέρα του αδικοχαμένου 21χρονου πολίστα : «Ελπίζω να έχει γίνει άγγελος»

Published at: **2019-11-04T18:34:14+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/sports/sygkinei-i-mitera-tou-adikoxamenou-21xronou-polista-elpizo-na-exei-ginei-aggelos/)

Για το φοβερό τροχαίο που στέρησε τη ζωή στο παιδί της, μίλησε η μητέρα του 21χρονου διεθνή πολίστα Αδαμάντιου Μαντή.
Ο νεαρός είχε βγει για βόλτα με τους φίλους του, όταν αποφάσισε να κατέβει από το αυτοκίνητο στην αριστερή λωρίδα, καθώς ήθελε να δει κάποια βλάβη που πίστευε πως έχει το ΙΧ που οδηγούσε ο φίλος του.

        Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη
      
Άκουσαν έναν περίεργο θόρυβο και θέλησε να βγει και να δει τι συμβαίνει, όμως καθώς βγήκε από το αυτοκίνητο, ένα άλλο διερχόμενο ΙΧ δεν τον πρόσεξε, με αποτέλεσμα να παρασύρει τον 21χρονο πολίστα και να τον σκοτώσει.
Οι γονείς του Αδαμάντιου, η μητέρα του Κατερίνα, ο πατέρας του που είναι πιλότος της πολεμικής αεροπορίας και ο πατριός του, παλαίμαχος πολίστας, είναι συγκλονισμένοι από το θάνατο του παιδιού.
Η μητέρα μίλησε στο Star για τις συνθήκες κάτω από ιτς οποίες συνέβη το φοβερό δυστύχημα
«Επειδή ο κύκλος στο πόλο είναι μικρός όλοι οι αθλητές είναι παιδιά μας. Αν μια μάνα έχει φαγητό θα έρθουν κι άλλα παιδιά να φάνε μαζί με το δικό της. Έτσι έγινε και το Σάββατο. Κατά τη 1 πμ τον έπαιρνα τηλέφωνο για να τον ρωτήσω τι ώρα θα γυρίσει και δεν απαντούσε. Άρχισα να ανησυχώ. Με πήραν από το Τζάνειο και μου είπαν αν είμαι η μητέρα του Αδαμάντιου.
Τους ρώτησα αν ζει το παιδί μου, όταν μου είπαν να πάω από εκεί, κατάλαβα ότι δεν είναι καλά τα πράγματα για το παιδί μου. Το παιδί μου έφυγε άδικα. Αυτό είναι το παράπονό μου. Να πω ότι είχε πιει, ότι έτρεχε, ότι οδηγούσε χωρίς ζώνη ασφαλείας; Δεν οδηγούσε καν το αυτοκίνητο. Ήταν πάρα πολύ προσεκτικός οδηγός. Έχω ακόμη ένα κοριτσάκι 18 χρονών. Μπήκε φέτος στο πανεπιστήμιο.
Ελπίζω να έχει γίνει άγγελος. Είχε ένα ωραίο χαμόγελο το παιδί μου. Ήταν πολύ όμορφο παλικάρι γιατί ήταν όμορφο μέσα του. Ήταν ένα πολύ καλό παιδί και δεν το λέω γιατί είμαι η μητέρα του. Είχε αρχές το παιδί μου. Μεγαλώσαμε τα παιδιά μας με αρχές και τα μάθαμε να αγωνίζονται στη ζωή τους. Έτσι έκανε ο Αδαμάντιος».

        ΥΠΟΙΚ: Βελτιώσεις του πλαισίου προστασίας της κύριας κατοικίας
      
