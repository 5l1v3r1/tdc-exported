
# İsrail, Rabin suikastine benzer bir suikast ihtimalinden endişeli

Published at: **2019-11-01T14:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1971861/israil-rabin-suikastine-benzer-bir-suikast-ihtimalinden-endi%C5%9Feli)

İsrail eski Başbakanı İzak Rabin suikastinin 24. yıldönümünde yayınlanan bir ankete göre İsraillilerin yüzde 40'ı, önümüzdeki yıllarda başka bir siyasi suikastin gerçekleşeceğinden şüpheleniyor.Ankete katılanların yüzde 39’u, sağ kanattan merkez veya sol kanattaki bir siyasiye karşı bir suikast düzenlenmesi ihtimalinin daha yüksek olduğu görüşünde. Diğer yandan yüzde 21’lik bir kesim sol kanattan sağ kanattaki bir siyasiye karşı suikast düzenleneceğini, yüzde 16’lık bir kesim ise İsrail’de yaşayan Arap toplumunun İsrail sağ kanatını hedef alan bir suikast düzenleyeceğini düşünüyor.Söz konusu anket, Ruşkin Araştırma ve Anket Enstitüsü tarafından yapıldı. Dikkat çeken şey ise katılımcıların yüzde 40’ının bugünkü İsrail siyasi söyleminin Rabin’in öldürüldüğü 1995 yılında olduğundan daha şiddetli, daha provokatör, daha tehlikeli ve çok daha kutuplaşmış olduğu düşüncesinde. Buna karşılık, katılımcıların yüzde 24’lük bir kısmı ise siyasi söylemin Rabin zamanında daha şiddetli olduğunu savundu.Siyasi söylemin şiddetinin artma sebepleri konusunda katılımcıların yüzde 37’si medyanın etkili olduğunu, yüzde 29’u politikacıların sorumlu olduğunu, yüzde 24’ü ise her ikisinin de eşit derecede sorumlu olduğunu belirtti.Anketle ilgili dikkate çarpan bir diğer bulgu ise İsraillilerin yüzde 20’sinin Rabin’in suikastçisi aşırı sağcı Yigal Amir hakkında af kararı çıkarılmasını desteklemesiydi. Geçen yıl ise bu oran yüzde 18’di. Amir, müebbet hapis cezasına çarptırılmıştı.Ankete katılanlar, anket sonuçlarının endişe verici olduğunu ancak uzlaşı ve birliğin önemini ortaya çıkardığını ifade etti.İsrail toplumu, Rabin suikastinden bu yana ciddi bir şekilde bölünmüş durumda. Bu olaydan sonra sağ, sol ayrımı iyice belirginleşti ve sinirler gerildi. Sol taraf, Rabin düşmanlığından sağ tarafı sorumlu tutarken sağ taraf ise suçlamaları reddederek Rabin’in katilinin suçu itiraf eden genç değil, hala serbest olan gizli bir güç olduğunu iddia ediyor.Sağcı bir öğretim görevlisi Dr. Mordechai Kedar, Çarşamba günü yaptığı açıklamada Rabin’in gerçek suikastçisinin Yigal Amir değil, Oslo Anlaşmaları’ndan çıkmayı isteyen politikacılar için çalışan bir başkası olduğunu iddia etti.Şarku'l Avsat'ın habrerine göre Rabin'in katili Yigal Amir, Bar-Ilan Üniversitesi'nde okuduğu dönemde orada öğretim görevlisi olan Kedar, gerçeğin örtbas edildiğini, gerçek katilin isminin baş harfinin ‘Y’, soy isminin ise ‘R’ olduğunu, sorumlu makamların bu gerçeği yayınlamaları gerektiğini ifade etti.  Bar-Ilan Üniversitesi ise Kedar’ın açıklamalarını kınayarak reddetti. Kedar’ın açıklamalarının sadece kendisini temsil ettiğini belirten Üniversite, onun üniversiteyi bir daha temsil edemeyeceğini, bu yüzden de haftaya Güney Amerika’da gerçekleşecek olan konferansa katılamayacağını açıkladı.
