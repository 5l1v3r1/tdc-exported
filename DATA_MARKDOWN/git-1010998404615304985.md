
# Заловеният в Гърция хладилен камион с мигранти - с българска регистрация?

Published at: **2019-11-04T22:11:00+00:00**

Author: **Валентин Костов**

Original: [bTV Новините](https://btvnovinite.bg/svetut/zalovenijat-v-garcija-hladilen-kamion-s-migranti-s-balgarska-registracija.html)

Гръцката полиция залови камион, за който се съобщава, че е с българска регистрация, пълен с 41 нелегални бежанци от Афганистан. Задържаният шофьор е грузинец.
Хладилният камион е спрян за проверка на магистралата Кавала - Солун, близо до Ксанти.
Полицията се е усъмнила, тъй като каросерията не е била брандирана и не е имало никакви надписи.
Охладителната инсталация е била изключена, но повечето от мигрантите са имали леки признаци на задушаване и 7 от тях са настанени в болница.
Не е ясно засега кой е собственик на регистрирания у нас камион.
Преди две седмици край Лондон беше намерен друг камион, също с българска регистрация, но с британски собственик, с 39 мъртви мигранти.
Други 31 пакистански мигранти бяха открити в събота, скрити в камион на магистрала близо до френско-италианската граница.
