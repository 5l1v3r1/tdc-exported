
# Tengerbe zuhant egy mentőhelikopter Dél-Koreánál

Published at: **2019-11-01T10:19:00+00:00**

Author: **Infostart / MTI**

Original: [infostart](https://infostart.hu/kulfold/2019/11/01/tengerbe-zuhant-egy-mentohelikopter-del-koreanal)

Hét emberrel a fedélzetén tengerbe zuhant a dél-koreai tűzoltóság egyik mentőhelikoptere, a gépet 14 órányi keresés után, pénteken lokalizálták a tenger vizében, a Dokdo-szigetek közelében - közölték hivatalosan. Nincs jele annak, hogy bárki túlélte a katasztrófát - jelentette a helyi média.
Az Airbus H225 Super Puma típusú helikopter azután tűnt el, hogy kimentett a tengerből egy bajba jutott, sérült halászt. Lezuhanása okát egyelőre nem tudják. A szóban forgó Dokdo-szigetek vitatott hovatartozású terület a Kelet-kínai-tengeren, Japán is magának követeli az általa Takesimának nevezett szigeteket.
A légi járművet egy mentőhajó lokalizálta, majd egy tengeralattjárót is a területre vezényeltek. A parti őrség egyik tisztségviselője azt közölte: a roncs 70 méter mélyen van a vízfelszín alatt.
