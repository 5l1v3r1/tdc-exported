
# Части от България побеляха (СНИМКИ)

Published at: **2019-11-01T15:06:00+00:00**

Author: ****

Original: [Стандарт Новини](https://standartnews.com/balgariya-obshtestvo/chasti-ot-blgariya-pobelyakha-vizhte-snimki-405580.html)

Снежна покривка покри различни части на България тази сутрин. От Областно пътно управление – Монтана, рано тази сутрин сигнализираха за снежна настилка на пътното платно на прохода Петрохан, съобщи "Канал 3". 
На мястото е изпратена машина, която да опесъчи усойните места, където е възможно да се образува заледяване. Температурата на прохода вече е положителна.
Към този момент трафикът през Петрохан е с нормална интензивност и в двете посоки. Остава забраната за преминаване на автомобили над 12 тона през прохода.
На прохода Шипка също има снежна покривка около 1-2 см.
 
Пътищата са почистени и опесъчени. Няколко машини на пътноподдържащата фирма са на терен и ще останат да дежурят до оправяне на времето. 
Във Facebook групата Meteo Balkans  бяха публикувани редица снимки от различни места в държавата, които са обхванати от снежната покривка.
Троянски проход, снимка Красимира Хаджипеткова
Котел, снимка Курти Стефанов
 Хижа Амбарица , снимка Ема Гатева
