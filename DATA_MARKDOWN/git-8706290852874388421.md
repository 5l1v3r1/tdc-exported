
# Νέα επιστολή Τασούλα σε Τσίπρα: Ορίστε τους αντικαταστάτες Πολάκη και Τζανακόπουλου

Published at: **2019-11-01T18:17:00+00:00**

Author: ****

Original: [enikos.gr](http://www.enikos.gr/politics/681688/nea-epistoli-tasoula-se-tsipra-oriste-tous-antikatastates-polaki-)

Νέα επιστολή απέστειλε πριν από λίγο ο Κωνσταντίνος Τασούλας στον Αλέξη Τσίπρα. Πρόκειται για την επιστολή, με την οποία ο πρόεδρος της Βουλής ζητά από τον πρόεδρο του ΣΥΡΙΖΑ να ορίσει τους δύο βουλευτές που θα αντικαταστήσουν τους κ.κ. Παύλο Πολάκη και Δημήτρη Τζανακόπουλο στην προανακριτική επιτροπή για τον Δημήτρη Παπαγγελόπουλο, όπως μεταδίδει το ΑΠΕ-ΜΠΕ.

        Δείτε εδώ τη δεύτερη επιστολή του κ. Τασούλα
      
Νωρίτερα σήμερα, ο πρόεδρος της Βουλής απέστειλε την απαντητική επιστολή στον Αλέξη Τσίπρα, σχετικά με την εξαίρεση του Παύλου Πολάκη και του Δημήτρη Τζανακόπουλου από την προανακριτική επιτροπή.
Στην επιστολή του, ο κ. Τασούλας σημειώνει πως δεν καταλαβαίνει τι παραβιάστηκε με την απόφαση εξαίρεσης των δύο βουλευτών του ΣΥΡΙΖΑ και απαντώντας στο κάλεσμα που του απηύθυνε ο πρόεδρος του ΣΥΡΙΖΑ να φροντίσει για την κοινοβουλευτική τάξη, ο πρόεδρος της Βουλής, σχολιάζει: “σας διαβεβαιώ πως μόνο αυτό με συνέχει στον όλο χειρισμό αυτής της όντως δύσκολης υπόθεσης η οποία και θα πρέπει να εξελιχθεί με την συμπαράσταση όλων μας με βάση τις νόμιμες διαδικασίες και την ευταξία, που σε καμμία περίπτωση δεν δικαιούμαστε να αφήσουμε ανυπεράσπιστες και προς τούτο προσβλέπω και στην δική σας συμβολή”.
