
# Spartu po dvou vysokých výhrách čeká ligový zápas v Opavě

Published at: **2019-11-03T01:01:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/spartu-po-dvou-vysokych-vyhrach-ceka-ligovy-zapas-v-opave/1816509?utm_source=rss&utm_medium=feed)

Praha - Fotbalisté Sparty se v dnešním zápase 15. kola první ligy představí na stadionu poslední Opavy. Pražané v minulém kole porazili Bohemians 1905 hladce 4:0, vysoké vítězství zopakovali i ve středečním osmifinále poháru v Českých Budějovicích a poprvé v sezoně vyhráli dva soutěžní zápasy po sobě.
Svěřence trenéra Václava Jílka v Opavě čeká jubilejní 800. utkání v samostatné české lize. Sparta slezského soupeře, který na výhru čeká 12 duelů od 2. kola, porazila devětkrát v řadě.
Pátý Jablonec nastoupí v Karviné, kde v posledních dvou utkáních nejvyšší soutěže prohrál shodně 1:2. Nejhorší venkovní tým soutěže Příbram se představí v Liberci s cílem poprvé v ročníku bodovat mimo svůj stadion. Nováček z Českých Budějovic, který v lize drží třízápasovou vítěznou sérii, bude hrát v Teplicích.

        Dnešní program:
      
14:30 Teplice - České Budějovice, Karviná - Jablonec, Liberec - Příbram (vše O2 TV Fotbal),
17:00 Opava - Sparta (O2 TV Sport).

        Pondělí 4. listopadu:
      
18:00 Zlín - Plzeň (O2 TV Sport).

        Tabulka:
      
