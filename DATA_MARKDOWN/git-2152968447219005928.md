
# Крокодилска ледена риба и други твари от Антарктика в София

Published at: **2019-11-04T15:16:00+00:00**

Author: **Камелия Цветанова**

Original: [Dnes.bg](https://www.dnes.bg/sofia/2019/11/04/krokodilska-ledena-riba-i-drugi-tvari-ot-antarktika-v-sofiia.428510)

Снимка: Димитър Кьосемарлиев, Dnes.bg
123456789101112Нова експозиция с материали от XXVII Българска антарктическа експедиция вече може да се види в зала "Риби" на Националния природонаучен музей при БАН. Морските организми, събрани от Южен залив, о-в Ливингстон по време на XXVII Българска антарктическа експедиция, са  изложени в три нови витрини в зала "Риби" на втория етаж на музея.Музейните експонати включват един от най-големите улавяни досега екземпляри на крокодилска ледена риба, 4 вида нототениеви риби, 8 вида морски безгръбначни и два вида водорасли. Научните проби са събрани от литоралната зона пред Българската полярна база на о-в Ливингстън. Морските безгръбначни - миди, охлюви, морски паяк, немертинов червей, морска звезда и др. са уловени от доц. д-р Любомир Кендеров от Софийския университет.
