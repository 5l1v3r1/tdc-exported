
# 
        السومریه: دو گزینه برای حل بحران عراق وجود دارد
      

Published at: **2019-11-04T20:56:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638175/%D8%A7%D9%84%D8%B3%D9%88%D9%85%D8%B1%DB%8C%D9%87-%D8%AF%D9%88-%DA%AF%D8%B2%DB%8C%D9%86%D9%87-%D8%A8%D8%B1%D8%A7%DB%8C-%D8%AD%D9%84-%D8%A8%D8%AD%D8%B1%D8%A7%D9%86-%D8%B9%D8%B1%D8%A7%D9%82-%D9%88%D8%AC%D9%88%D8%AF-%D8%AF%D8%A7%D8%B1%D8%AF)

به گزارش بولتن نیوز، شبکه تلویزیونی السومریه نیوز به نقل از یک منبع سیاسی عراق بدون ذکر نام گفت: تلاش هایی برای متقاعد کردن نیروهای سیاسی که خواهان برکناری عادل عبدالمهدی نخست وزیر هستند، وجود دارد تا قبل از در دستور کار قرار دادن گزینه انتخاب یک نخست وزیر جدید به عبدالمهدی شش ماه فرصت دهند.
وی افزود: اکثر تظاهرکنندگان وابسته به هیچ طرفی نیستند. برخی تلاش ها برای آرام کردن اوضاع از دو طریق در جریان است. نخست از طریق توافق سیاسی درخصوص گام هایی برای آرام کردن اوضاع نظیر بستر سازی برای جایگزینی برای نخست وزیر کنونی و دوم از طریق آرام کردن اوضاع با کاستن از حجم تظاهرات و تبدیل آن از تظاهرات روزانه به هفتگی است.
همزمان شبکه السومریه نیوز به نقل از یک نماینده پارلمان عراق بدون ذکر نام گفت: اقداماتی برای کاستن از تنش به منظور ایجاد یک راه برون رفت از بحران از طریق توافق درباره یک سری از گام ها وجود دارد. از جمله این گام ها، طرح جایگزینی است که دوطرف به عنوان نامزد توافقی جدید برای پست نخست وزیری و استعفای عادل عبدالمهدی ارائه می کنند. این اقدام بعد از آن مطرح می شود که بازگرداندن مردم به خانه های خود میسر نشده است.
وی درباره روند یا تحولات مربوط به این میانجیگری گفت: در طول 72 ساعت آینده وضعیت کاملا روشن خواهد شد.
