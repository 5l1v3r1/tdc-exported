
# Η Κύπρος ζητάει εξηγήσεις: Πώς βρέθηκε αρχαίο βάζο που έδωσε ο Βασιλείου στην Θάτσερ σε δημοπρασία;

Published at: ****

Author: ****

Original: [CNN.gr](https://www.cnn.gr/style/politismos/story/195523/h-kypros-zitaei-exigiseis-pos-vrethike-to-vazo-poy-edose-o-vasileioy-stin-thatser-se-dimoprasia)

Newsroom, CNN Greece 18:09 , 01 November 2019
Η ιστορικός Τέχνης, Μαρία Παφίτη, κατά τη διάρκεια έρευνάς της για τα αρχαία κεραμικά, ανακάλυψε ότι το -ηλικίας 2,700 ετών- βάζο πουλήθηκε από τον οίκο δημοπρασιών Christie’s, τον περασμένο Μάιο, έναντι σχεδόν 7.000 ευρώ. Το βάζο είχε προσφέρει πριν από 30 χρόνια ως δώρο, εκ μέρους της κυπριακής κυβέρνησης, στην τότε Πρωθυπουργό της Βρετανίας Μάργκαρετ Θάτσερ, ο τότε Πρόεδρος της Κύπρου, Γιώργος Βασιλείου.
«Κάνοντας μια έρευνα για τα κυπριακά κεραμικά έπεσα επάνω σε αυτό το δίχρωμο βάζο, το οποίο είχε κάνει δώρο ο Πρόεδρος Βασιλείου στη Μάργκαρετ Θάτσερ. Πουλήθηκε από τους Christie’s για περίπου 6.000 λίρες, τιμή πολύ μεγαλύτερη από τις εκτιμήσεις πριν τη δημοπρασία. Κι αυτό, λόγω της προέλευσής του», έγραψε στο tweet της η Παφίτη.
