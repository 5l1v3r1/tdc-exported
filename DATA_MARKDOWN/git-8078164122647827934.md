
# Il sexy vestito di Olivia Newton-John in Grease venduto a 405 mila dollari

Published at: **2019-11-02T22:00:00+00:00**

Author: **Redazione Cronache**

Original: [Corriere della Sera](https://www.corriere.it/cronache/19_novembre_03/sexy-vestito-olivia-newton-john-grease-venduto-405-mila-dollari-8ff3fe2e-fe4c-11e9-9c5d-ee1cd17612e0.shtml)

«Avrei voluto tenerlo per ricordo, ma quando mi sono resa conta che non avrei potuto indossarlo mai più mi sono detta: perché non metterlo all’asta?». Olivia Newton-John, oggi 71enne e con problemi di tumore al seno, ha messo all’asta il suo sexy vestito di Grease, film del 1978, con la giacca di pelle e i pantaloni in sintetico, nella scena finale in cui balla al carnevale insieme a John Travolta la canzone You’re the One That I Want.
Il vestito è stato venduto all’asta a Beverly Hills per 405.700 dollari, quasi il doppio di quanto in precedenza preventivato. Parte del ricavato andrà al centro di benessere e cura dei tumori di Melbourne intitolato proprio all’attrice australiana.
