
# 130 сигнала към ЦИК вчера, повече имало към ОИК

Published at: **2019-11-04T09:07:00+00:00**

Author: **Боряна Павлова**

Original: [Dnes.bg](https://www.dnes.bg/mestni-izbori-19/2019/11/04/130-signala-kym-cik-vchera-poveche-imalo-kym-oik.428466)

18 областни центъра бяха на балотаж в неделя. В 9 от тях печели ГЕРБ, 4 са за БСП, 5 отиват при коалиции.Към ЦИК във вчерашния ден са пристигнали около 130 сигнала за нарушения. По-голям в сравнение с първия тур е процентът на сигналите, свързани с агитация в избортния ден и купуване на гласове. Това обяви пред Bulgaria ON AIR говорителят  на ЦИК Таня Цанева.
Тя уточни, че повечето сигнали се подават към общинските избирателни комисии."До момента са обработени протоколите на 66 общински избирателни комисии от общо 196. Правим график, за да има добра организация по приемане на протоколите", обясни Цанева в ефира на "България сутрин". Финалният резултат от изборите трябва да бъде обявен от ЦИК до 48 часа. Почти навсякъде протоколите по места са обработени на 100%.
