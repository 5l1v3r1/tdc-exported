
# Referee Department duidelijk: 'Doelpunt Cercle tegen Anderlecht terecht afgekeurd'

Published at: **2019-11-04T21:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902427/referee-department-neemt-na-anderlecht-cercle-brugge-alle-twijfel-weg.html)


        Cercle Brugge verloor zondag met 2-1 op het veld van Anderlecht. De 'gelijkmaker' van de Verenging werd na ingrijpen van de VAR afgekeurd. Bij Cercle Brugge was men daar niet blij mee, maar volgens het Referee Department handelde de wedstrijdleiding correct.
      
De officiële uitleg van het Referee Department klinkt als volgt: 'Een doelverdediger wordt geacht de bal onder controle met zijn handen te hebben wanneer hij de bal tussen zijn handen houdt of tussen zijn hand en enig ander oppervlak heeft (bv. grond, eigen lichaam).'
Daarna pas het Referee Department de regel toe op Anderlecht – Cercle Brugge. 'In de situatie in min 71, heeft de doelman de bal tussen zijn handen (de doelman heeft controle over de bal, zoals voorgeschreven door de spelregels, regel 12.2) wanneer deze door een aanvaller van Cercle in doel wordt getrapt.'
De conclusie luidt dan ook: 'De beslissing om het doelpunt af te keuren is een terechte beslissing, na een correcte VAR interventie. Het was zeer moeilijk voor de scheidsrechter om deze actie 'live' te kunnen waarnemen.'
