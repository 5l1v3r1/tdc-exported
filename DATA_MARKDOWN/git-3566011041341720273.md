
# برخورد وانت نیسان با کامیون در زنجان/ راننده وانت نیسان در آتش سوخت

Published at: **2019-11-07T14:57:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545454.html/%D8%A8%D8%B1%D8%AE%D9%88%D8%B1%D8%AF-%D9%88%D8%A7%D9%86%D8%AA-%D9%86%DB%8C%D8%B3%D8%A7%D9%86-%D8%A8%D8%A7-%DA%A9%D8%A7%D9%85%DB%8C%D9%88%D9%86-%D8%AF%D8%B1-%D8%B2%D9%86%D8%AC%D8%A7%D9%86--%D8%B1%D8%A7%D9%86%D9%86%D8%AF%D9%87-%D9%88%D8%A7%D9%86%D8%AA-%D9%86%DB%8C%D8%B3%D8%A7%D9%86-%D8%AF%D8%B1-%D8%A2%D8%AA%D8%B4-%D8%B3%D9%88%D8%AE%D8%AA)

رئیس پلیس راه استان زنجان در موقع وقوع حادثه رانندگی در استان زنجان گفت: در این حادثه دو دستگاه وانت نیسان با کامیون برخورد کرده و راننده وانت نیسان در اثر وقوع آتش سوزی جان خود را از دست داد.
به گزارش شبکه اطلاع رسانی راه دانا؛ عباس مظفری در گفت‌وگو با خبرنگار موج رسا; اظهار کرد: ماموران پلیس راه از برخورد وانت نیسان و کامیون در محور زنجان- میانه مطلع و فورا به محل حادثه اعزام شدند.
رئیس پلیس راه استان زنجان با اعلام اینکه در این حادثه وانت نیسان در آتش سوخته بود گفت: متاسفانه در این تصادف راننده دچار آتش سوزی شده و جان باخت و راننده کامیون مصدوم و جهت مداوا به بیمارستان منتقل شد.
مظفری با بیان اینکه علت این حادثه در دست بررسی است از رانندگان خواست با احترام به قوانین راهنمایی و رانندگی از بروز  چنین حوادث تلخی  پیشگیری کنند بیان کرد: بیشتر تصادفات رانندگی در استان زنجان متاسفانه به علت عدم توجه راننده به جلو و خواب آلودگی اتفاق می‌افتد.
وی همچنین به رانندگان توصیه کرد با توجه به اینکه در فصل بارش قرار داریم در هوای بارانی با سرعت مطمئنه تردد داشته باشند بیان کرد: برخی از رانندگان متاسفانه به توصیه‌های رانندگان توجه نمی‌کنند و متاسفانه شاهد حوادث تلخی می‌شویم.
انتهای پیام/
