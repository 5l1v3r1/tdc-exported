
# Una scena del primo Iron Man ci rivelerebbe il destino di Tony Stark

Published at: **2019-11-05T16:28:00+00:00**

Author: **Imma Antonella Marzovilli**

Original: [Tom&#39;s Hardware](https://www.tomshw.it/culturapop/una-scena-del-primo-iron-man-ci-rivelerebbe-il-destino-di-tony-stark/)

Avengers: Endgame ha segnato la fine di un’era per il Marvel Cinematic Universe, dopo più di una decade di film dedicati ai supereroi e l’inaugurazione di diversi franchise legati alla casa delle meraviglie. Dopo Avengers: Endgame molti fan del MCU hanno voluto riguardare, sicuramente con occhi diversi, tutti i film del Marvel Cinematic Universe insomma, l’Infinity Saga dall’inizio.
Come ben ricordiamo tutto è iniziato con Iron Man, un film che ha raccontato le origini del supereroe interpretato da Robert Downey Jr. e che ha segnato il debutto sul grande schermo del personaggio di Tony Stark, uno dei più amati della Infinity Saga. A molti fan che hanno rivisto il film dopo Avengers: Endgame è sembrato che il destino di Tony Stark fosse segnato già dal momento in cui ha lasciato la caverna nel primo film.
Un fan ha sottolineato il dialogo, preso dal primo Iron Man, di Tony Stark con Ho Yinsen, lo scienziato che gli salva la vita e lo aiuta a sviluppare il reattore Stark. Questa scena è molto simile alla scena finale di Tony Stark contro Thanos.
Il personaggio interpretato da Robert Downey Jr. è uno dei più amati dai fan del Marvel Cinematic Universe, anche adesso che la sua storia si è conclusa, e per chi ha seguito la saga dall’inizio è davvero difficile pensare al MCU senza la presenza di Iron Man/Tony Stark.
Alcuni rumor però fanno ben sperare i fan. Ci sarebbe, infatti, la possibilità di rivedere Robert Downey Jr. nei panni di Tony Stark nel prossimo film Marvel, Black Widow. Queste indiscrezioni, però, ad oggi non sono state ancora confermate.
