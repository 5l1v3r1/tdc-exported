
# انتقاد رسانه‌های روس از داور به خاطر مماشات با آزمون/عکس

Published at: **2019-11-03T10:20:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619593/%D8%A7%D9%86%D8%AA%D9%82%D8%A7%D8%AF-%D8%B1%D8%B3%D8%A7%D9%86%D9%87%E2%80%8C%D9%87%D8%A7%DB%8C-%D8%B1%D9%88%D8%B3-%D8%A7%D8%B2-%D8%AF%D8%A7%D9%88%D8%B1-%D8%A8%D9%87-%D8%AE%D8%A7%D8%B7%D8%B1-%D9%85%D9%85%D8%A7%D8%B4%D8%A7%D8%AA-%D8%A8%D8%A7-%D8%A2%D8%B2%D9%85%D9%88%D9%86%D8%B9%DA%A9%D8%B3)


        رسانه های روسیه از داور بازی دیدار زنیت با زسکا مسکو به خاطر مماشات با سردار آزمون مهاجم ایرانی انتقاد کردند.
      

        آفتاب‌‌نیوز :
      
شب گذشته از هفته پانزدهم رقابت‌های لیگ فوتبال روسیه، زنیت در ورزشگاه خانگی خود به مصاف زسکا مسکو رفت و این بازی با تساوی یک بر یک به پایان رسید. در این بازی سردار آزمون از ابتدا در ترکیب تیمش حضور داشت و 90 دقیقه به میدان رفت. وی در دقیقه 85 از داور مسابقه کارت زرد دریافت کرد.
امروز رسانه‌های روسیه به داور مسابقه به خاطر مماشات در این دیدار در قبال خطاهای خطرناک سردار آزمون، مهاجم ایرانی زنیت انتقاد کردند. این رسانه ها اعلام کردند که آزمون باید در این بازی اخراج می شد چون در 90 دقیقه بازی 2 بار خطای خطرناک روی پای بازیکنان رقیب انجام داد که مستحق کارت قرمز بود. در زیر تصاویر خطاهای خطرناک آزمون به روی بازیکنان رقیب را مشاهده می کنید.
