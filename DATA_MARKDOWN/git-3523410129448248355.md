
# 
        روسیه واقعی‌ترین تهدید نظامی برای آمریکاست
      

Published at: **2019-11-03T13:20:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637769/%D8%B1%D9%88%D8%B3%DB%8C%D9%87-%D9%88%D8%A7%D9%82%D8%B9%DB%8C%E2%80%8C%D8%AA%D8%B1%DB%8C%D9%86-%D8%AA%D9%87%D8%AF%DB%8C%D8%AF-%D9%86%D8%B8%D8%A7%D9%85%DB%8C-%D8%A8%D8%B1%D8%A7%DB%8C-%D8%A2%D9%85%D8%B1%DB%8C%DA%A9%D8%A7%D8%B3%D8%AA)

به گزارش بولتن نیوز، نویسندگان شاخص قدرت نظامی آمریکا در موسسه تحقیقات استراتژیک بنیاد «هریتیج» در گزارشی روسیه را به عنوان «واقعی‌ترین تهدید نظامی» برای آمریکا و همچنین منافع واشنگتن در اروپا معرفی کردند.
در این گزارش، روسیه به دلیل قابلیت‌های نظامی رو به رشد، کشوری تهدیدآمیز معرفی شده است. چین نیز با معیار‌های مشابه روسیه ارزیابی شد و عنوان «جامع‌ترین تهدید جهانی» را گرفت.
طبق گزارش بنیاد هریتیج، روسیه بزرگترین انبار مهمات و تسلیحات اتمی را در بین قدرت‌های هسته‌ای دارد و قادر است بسیاری از اهداف را در داخل آمریکا و متحدان آن از بین ببرد.
کارشناسان آمریکایی با تاکید بر نوسازی ارتش روسیه، در گزارش‌های خود سیستم موشکی ضد هوایی اس ۵۰۰ «پرومتی» و سیستم‌های ضد ماهواره‌ای و جنگ رادیوالکترونیکی، تانک‌های تی ۷۲، تی ۸۰ و تی ۹۰ را مثال می‌زنند.
