
# Rage against the machine gaat opnieuw optreden

Published at: **2019-11-01T18:15:00+00:00**

Author: ****

Original: [De Standaard](https://www.standaard.be/cnt/dmf20191101_04695697)


        De Amerikaanse rockband Rage against the machine gaat na bijna tien jaar opnieuw optreden.
      
Rage against the machine was populair in de jaren negentig met een mix van rap en loeiende gitaren. Hun bekendste nummer is ‘Killing in the name’.
De band zou in 2020 een van de hoofdacts zijn op het festival Coachella in Californië. Er zijn ook andere concerten in de VS aangekondigd.
Het is bijna tien jaar geleden dat de groep nog eens heeft opgetreden.
De groep staat bekend voor zijn uitgesproken politieke mening en volgens Amerikaanse media is het dan ook geen toeval dat ze in een Amerikaans verkiezingsjaar weer het podium bestijgen.
Het is niet bekend of de band ook naar Europa komt.
