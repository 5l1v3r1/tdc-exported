
# 
        ژاپن: برای کاهش تنش میان ایران و آمریکا تلاش خواهیم کرد
      

Published at: **2019-11-06T21:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638545/%DA%98%D8%A7%D9%BE%D9%86-%D8%A8%D8%B1%D8%A7%DB%8C-%DA%A9%D8%A7%D9%87%D8%B4-%D8%AA%D9%86%D8%B4-%D9%85%DB%8C%D8%A7%D9%86-%D8%A7%DB%8C%D8%B1%D8%A7%D9%86-%D9%88-%D8%A2%D9%85%D8%B1%DB%8C%DA%A9%D8%A7-%D8%AA%D9%84%D8%A7%D8%B4-%D8%AE%D9%88%D8%A7%D9%87%DB%8C%D9%85-%DA%A9%D8%B1%D8%AF)

به گزارش بولتن نیوز، وزیر کابینه دولت ژاپن در واکنش به آغاز گام چهارم کاهش تعهدات برجامی ایران گفت: با وجود تصمیم اخیر ایران برای از سر گرفتن غنی‌سازی اورانیوم، هر اقدام دیپلماتیکی را برای کاهش تنش میان آمریکا و ایران انجام خواهیم داد.
وی افزود: ژاپن با وجود این که متحد آمریکاست، روابط خوب خود با ایران را حفظ کرده و بنابراین بیش از پیش به دنبال گفتمان میان دو طرف و پیش‌برد صلح و ثبات در خاورمیانه خواهد بود.
امروز رئیس‌جمهور فرانسه در واکنش به گام‌ چهارم برجامی ایران، تهران را به خروج از برجام متهم کرد و گفت در هفته‌های آتی ایران تحت فشار قرار خواهد گرفت. 
باوجود پایبندی ایران به تعهداتش ذیل برجام و مخالفت‌ امضاکنندگان این توافق هسته‌ای، ترامپ سال گذشته از این توافق خارج شد و پس از آن فشارها به ایران را با هدف وادار کردن آن به بازگشت مجدد به میز مذاکره به حداکثر رساند. ایران نیز در واکنش به تدریج در حال کاهش تعهداتش ذیل برجام است.
