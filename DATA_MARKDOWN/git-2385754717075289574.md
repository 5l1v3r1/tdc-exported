
# Στις φλόγες αμερικανικό κονβόι που κατευθυνόταν στο Ιράκ από την Συρία

Published at: **2019-11-03T21:19:00+00:00**

Author: **SigmaLive**

Original: [SIGMALIVE](https://www.sigmalive.com/news/international/595562/stis-floges-amerikaniko-konvoi-pou-katefthynotan-sto-irak-apo-tin-syria)

Οι ΗΠΑ ενημέρωσαν την Ρωσία ότι αμερικανικό στρατιωτικό κονβόι δέχτηκε επίθεση από μαχητές που υποστηρίζονταν από την Τουρκία κοντά στην Τελ Τάμερ, ανέφερε το ρωσικό υπουργείο Άμυνας.
«Λάβαμε ενημέρωση ότι ομάδα αμερικανών στρατιωτών κινούνταν σε δρόμο προς τα σύνορα με το Ιράκ, 6 χιλιόμετρα δυτικά από το Τελ Τάμερ, δέχτηκε επίθεση από περιοχή που ελέγχεται από μαχητές του Ελεύθερου Συριακού Στρατού που στηρίζει η Τουρκία», δήλωσε ο επικεφαλής του Ρωσικού Κέντρου για την Συμφιλίωση στην Συρία, Γιούρι Μπόρενκοφ.
Τον Οκτώβριο, η Άγκυρα ξεκίνησε επιχείρηση στην βορειοανατολική Συρία για να καθαρίσει την περιοχή από Κούρδους μαχητές και τρομοκράτες του ISIS. ΗΠΑ και Τουρκία είχαν συμφωνήσει στις 17 Οκτωβρίου σε εκεχειρία 120 ωρών.
Καθώς η εκεχειρία ολοκληρωνόταν, ο Τούρκος πρόεδρος Ταγίπ Ερντογάν και ο Ρώσος ομόλογός του, Βλαντίμιρ Πούτιν, συμφώνησαν στην απομάκρυνση των Κούρδων μαχητών από τα σύνορα. Επιπλέον, οι δύο χώρες διεξάγουν κοινές περιπολίες στην ζώνη των επιχειρήσεων.
Πληροφορίες από Sputnik, RT 
