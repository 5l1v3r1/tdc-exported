
# ​Сім'я Трампа планувала побудувати розкішні курорти в Ялті і Києві, - Politico

Published at: **2019-11-05T18:17:00+00:00**

Author: ****

Original: [ZIK.UA](https://zik.ua/news/2019/11/05/simya_trampa_planuvala_pobuduvaty_rozkishni_kurorty_v_yalti_i_kyievi__1684343)


        Сім'я президента Сполучених Штатів Америки Дональда Трамп збиралася побудувати розкішні курорти в Україні, зокрема, в Ялті і Києві.
      
Про це повідомляє Politico.
Згідно з повідомленням, в 2006 році Дональд Трамп-молодший разом з Іванкою Трамп прибули в Україну для зустрічі з урядовими чиновниками з приводу будівництва в країні багатомільйонного готелю і поля для гольфу. Через два роки Трамп-молодший повертався, щоб зустрітися із забудовниками.
Зазначається, що компанія Трампа розглядала як мінімум два об'єкти в Україні - готель і поле для гольфу в Києві і готель і яхт-клуб в приморському місті Ялта. Український уряд надав організації право будувати об'єкти в обох містах, проте, жоден проєкт не зрушив з мертвої точки.
Тепер, через 10 років після того, як зусилля його компанії зазнали краху, президент США Дональд Трамп стверджує, що син його політичного конкурента Джо Байдена, а не він, хотів отримати вигоду з того, що він називає "дуже корумпованою" Україною.
"Немає ніяких звинувачень в тому, що "Trump Organization" перейшла будь-які юридичні межі зі своїми зусиллями на початку 2000-х років в Україні - про більшість з яких раніше не повідомлялося в американських ЗМІ. Але такі "увертюри" пропонують ще один приклад ускладнень, пов'язаних з тим, що бізнесмен, який став президентом, приймає зовнішньополітичні рішення в тих місцях, де він мав або намагався мати значні фінансові інтереси", - йдеться у статті.
Нагадаємо, президент Сполучених Штатів Америки Дональд Трамп відхилив пропозицію адвоката про письмові свідчення анонімного інформатора на питання республіканців Палати представників.
Раніше повідомлялося, що радник президента США Дональда Трампа по Росії і Європі Тімоті Моррісон в комітеті Конгресу підтвердив у своїх свідченнях, що Трамп затримував військову допомогу Україні, вимагаючи заяви про ініціювання розслідування справ проти української компанії Burisma і Байденів.
