
# Деми Ловато: Аз съм боец!

Published at: **2019-11-05T12:00:00+00:00**

Author: **Ивета Иванова**

Original: [Teenproblem.net](https://www.teenproblem.net/a/9-cooltura/55467-demi-lovato-az-sam-boec/)

Деми Ловато даде първото си голямо интервю от над година. Звездата говори открито за битките и проблемите си пред изданието "Teen Vogue". През юли миналата година тя припадна след прием на свръхдоза хероин и прекара известно време в център за рехабилитация.
Сега певицата признава, че най-важното нещо в живота е да живее за нея самата и да не се преструва на друг човек.
"През последните 5 години научих, че не си струва да живееш, освен ако не живееш за себе си. Ако се опитваш да бъдеш някой, който не си, ако опитваш да угодиш на другите хора, това няма да проработи впоследствие. Ако искаш да боядисаш косата си в лилаво, боядисай я в лилаво! Ако искаш да обичаш човек от същия пол като теб, обичай този човек. Бъди себе си и не се страхувай от това, което мислят хората!", заяви Деми.
Звездата каза, че е преодоляла много в живота си и ще продължава да се бори.
"Това, което виждам в огледалото, е човек, който е преживял много. Преминала съм през много неща и наистина виждам един боец. Боец, който ще продължи да се бори, независимо какво застане на пътя му. Сега съм много по-уверена, защото казах неща, в които вярвам", посочи изпълнителката.
