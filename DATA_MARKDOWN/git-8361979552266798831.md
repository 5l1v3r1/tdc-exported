
# Неправедні Джемстоуни і Термінатор випадкових чисел

Published at: **2019-11-01T07:38:00+00:00**

Author: **Фоззі**

Original: [НВ](https://nv.ua/ukr/opinion/terminator-6-temni-doli-2019-sogodni-v-kino-recenziya-fozzi-50050993.html)

Час не те, що біжить — скаче, начебто недавно ходив на п’ятого «Термінатора» і слізно просив — не треба шостого. «Треба, Сашо, треба», — відповів Голлівуд, який вирішив, що саме час взяти і скасувати невдалі сиквели. Ідея в стилі «А що, так можна було?» впала на благодатний грунт, і ось я йду на шостий «Термінатор», який прикидається третім.
Всі повернулися: права — до Камерона, Камерон — у проект, я — в кінотеатр. Творець двох канонічних фільмів серії придумав ідею фільму «Термінатор: Фатум» і взявся його продюсувати, домовившись з Гемілтон і Шварценеггером, і підписавши як режисера Тіма Міллера («Дедпул»). Цей факт, а також перенесення фільму з літа на осінь трошки напружували, але повернення Камерона все одно переважало всі сумніви. І навіть інсайди, які стверджували, що продюсер максимально усунувся від знімального процесу, які не відвернули від походу в кіно.
І дарма, до речі. Тому що Термінатор випадкових чисел просто жахливий. Шостий він, чи третій — без цього фільму можна було спокійно обійтися. Зав’язка ще більш-менш: Скайнет почив, у найближчому майбутньому намалювався новий ворог, ім'я йому — Легіон. У наше минуле прибуває новий рідкометалевий Термінатор (Гебріел Луна), тут же причалює і біо-блондинка (Маккензі Девіс). Мета першого — вбити якусь юну мексиканку (Наталія Рейес), друга ж покликана врятувати дівчину.
До двох дівчат за покликом зашифрованої SMS (!) підтягується бабуся Сара Коннор і відтепер ця жінрада планує на трьох. Спочатку діло закручується в Мексиці (підтягти багатомільйонну латино-аудиторію — святе, в цьому Термінаторі кричать «Vamos!» частіше, ніж на стадіоні Сантьяго Бернабеу), потім сильні жінки обхідними шляхами переміщаються в Техас.
І якщо на початку ще можна фіксувати лажі (а чого це герої мчать на даху поїзда, а волосся у них не ворушиться?), то далі починається такий жорсткий дитсадок, що й фіксувати ніяково. Єдине виправдання Камерону може бути таким — він доручив написання сценарію нейромережі і завтра вийде в усьому білому і урочисто оголосить про те, що штучний розум нездатний змагатися з живими людьми, які подібної ахінеї не написали б.
Тож пропоную вважати, що Термінаторів було два. І все. Отже — 3 з 10 з тегом #АП — Акелла Промахнувся. Гасіть світло, зливайте воду. І останнє: жарт про рецепт у вигляді пістолета раніше зустрічалася в радянському фільмі «Інтервенція», в оригіналі — набагато смішніше.
Переходимо до «Праведних Джемстоунів», нового серіалу Денні МакБрайда і НВО. У них довга історія спільних проектів і після «Завучів» Денні продав каналу ще одну цинічну комедію, цього разу — про сімейство проповідників.
Дано: у величезному маєтку (колективній мрії всіх любителів страусів і пеньків) проживає клан телевізійних євангелістів — тато-Джемстоун (Джон Гудман) і троє дорослих дітей, кожен в своєму окремому будинку і зі своїми тарганами в голові.
Двоє синів і дочка успішного телепроповідника борються за татову увагу і підносять снаряди до тих пір, як сюжет не запускають відразу два драйвери — первісток (МакБрайд) стає жертвою шантажу (на церковному зльоті вдарився в усі тяжкі і потрапив у об'єктив чиєїсь камери), а брат їх покійної матері, теж церковний шахрай (Волтон Гоггінс), повертається в діло.
Концепція багатих, які теж плачуть, відсилає нас до ще одного фільму НВО, «Спадкоємців», десь у тих же межах і показники «Джемстоунів», досить середні. Підчепити святош — благе починання, але ні яскравої комедії, ні об'ємної драмеді у творців не вийшло.
Вони, до речі, не змогли пройти повз головний тренд року — омолодження акторів (вічна цифрова молодість і темні теми для гаджетів — ось що насправді цікавить людство), Джону Гудману скинули рочків тридцять для флешбеків. Але навіть схудлий Гудман не врятував шоу — місцями кумедно, але не більше того. 7 з 10 з тегом #НВЛ — На Великого Любителя. До висот «Кремнієвої Долини» та «Баррі» дотягнутися не вдалося.
Приєднуйтесь до нашого телеграм-каналу Мнения НВ
Читайте тематичні колонки на НВ:
Кінопошук з Фоззі — щочетверга
Сьогодні в світі з Іваном Яковиною — щодня
Особисті фінанси з Іваном Компаном — щовівторка
Діловий тиждень з Сергієм Фурсою — щоп'ятниці
Відкриття з Олексієм Бондарєвим — щотижня
Більше поглядів тут
