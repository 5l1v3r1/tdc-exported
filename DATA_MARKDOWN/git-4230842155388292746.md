
# RE:think: яких успіхів вдалося досягти на форумі у Маріуполі

Published at: **2019-11-04T12:54:04+00:00**

Author: ****

Original: [ФАКТИ](https://fakty.com.ua/ua/ukraine/20191104-re-think-yakyh-uspihiv-vdalosya-dosyagty-na-forumi-u-mariupoli/)

У прифронтовому Маріуполі зустрілися президент з Кабміном та інвестори з десятків країн. Саме в цьому місті, яке є останнім форпостом на сході України влада вирішила провести форум RE:think. Invest in Ukraine.
На форум в Маріуполь з’їхались представники 70 компаній з усього світу. Зеленський закликав їх не проспати Україну.
Президент заявляє, що очікує зростання ВВП не менш аніж на 5% та рівні правила гри як для великого, так і малого бізнесу. Але інвесторам просто слів замало.
Дивіться: Місто не впізнати. Як інвестиції змінили Маріуполь за останні роки
Вони хочуть почути, що конкретно влада пропонує бізнесу. Багато хто з них вже зіштовхнувся з правдою життя по-українськи. Безпідставні перевірки податкової, рейдерство та наїзди криміналу.
Прем’єр-міністр одразу ж обіцяє індивідуальний підхід, в уряді вже створили окремий офіс захисту прав інвесторів.
