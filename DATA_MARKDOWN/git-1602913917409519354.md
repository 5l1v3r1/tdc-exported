
# ZF 30 de ani de business. 3 generaţii de antreprenori: GRUIA STOICA, Grampet

Published at: **2019-11-05T22:07:00+00:00**

Author: **Alina-Elena Vasiliu**

Original: [Ziarul Financiar](https://www.zf.ro/companii/zf-30-de-ani-de-business-3-generatii-de-antreprenori-gruia-stoica-grampet-18545225)

Ziarul financiar la 21 de ani
GRUIA STOICA, preşedinte şi fondator al Grampet, a pus, în 1999, bazele grupului feroviar care numără astăzi peste 6.340 de angajaţi, din care 5.200 doar în România. Cifra de afaceri con­solidată a gru­pului a fost de 344 mil. euro în 2018. Busines­sul a început cu o li­cenţă de trans­port pentru Grup Feroviar Român, un birou de 120 de metri pă­traţi în inima Bu­cureştiului şi o echipă de cinci oameni.
GRUIA STOICA, preşedinte şi fondator al Grampet: De 20 de ani, spun ori de câte ori am ocazia că cea mai valoroasă resursă a ţării noastre nu este resursa naturală, ci resursa umană, fără de care niciun proiect nu poate fi realizat. Angajaţii noştri duc România mai departe, cei care îşi fac treaba zi de zi, ca să respectăm indicatorii de performanţă, termenele de livrare, angajamentele contractuale asumate în faţa clienţilor şi a partenerilor noştri. Fără ei, nu ar exista antreprenori, doar liber-profesionişti, şi mai puţin business. Probabil puţini realizăm asta până în momentul în care nu mai găsim candidaţii potriviţi pentru posturile-cheie, iar sincopele din lanţul operaţional se adâncesc.
