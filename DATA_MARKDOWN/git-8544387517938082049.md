
# Οι Metallica κάνουν δωρεά 100.000 δολαρίων για τους πυρόπληκτους της Καλιφόρνια

Published at: **2019-11-07T09:36:31+00:00**

Author: **neolaia.gr Team**

Original: [neolaia.gr](https://neolaia.gr/2019/11/07/oi-metallica-kanoun-dorea-100000-stous-puropliktus-tis-kalifornia/)

Οι Metallica, το συγκρότημα που έχει καθιερωθεί παγκοσμίως ως ένα από τα καλύτερα heavy metal συγκροτήματα, έκανε μια γενναιόδωρη δωρεά, μέσω του ιδρύματός του, All Within My Hands Foundation, ύψους 100.000 δολαρίων, συνεισφέροντας έτσι στις προσπάθειες ανακούφισης των πληγέντων από τις πυρκαγιές στην Καλιφόρνια.
Η ανθρωπιστική οργάνωση αποκάλυψε τη δωρεά, μέσω επίσημης ανακοίνωσης στο Twitter της τετραμελούς μπάντας, αναφέροντας τα εξής: «Δυστυχώς για τρίτη χρονιά στη σειρά, οι κοινότητες που αποκαλούμε πατρίδα στην πολιτεία Καλιφόρνια βιώνουν την τραγωδία στον απόηχο των πυρκαγιών.

        All Within My Hands Foundation
      
Το ίδρυμα All Within My Hands Foundation θα ήθελε να στηρίξει τους πληγέντες στη βόρεια και νότια Καλιφόρνια. δωρίζοντας 100.000 δολάρια για να βοηθήσει στην ανακούφιση, σημειώνεται στην ανακοίνωση.
Η οικονομική βοήθεια θα διοχετευθεί στο Ταμείο Ενίσχυσης της Κομητείας Σονόμα και στο Ταμείο Ανακούφισης από τις Πυρκαγιές. Σύμφωνα με τη μπάντα, «και οι δύο οργανώσεις είναι προσηλωμένες στις προσπάθειες ανάκαμψης, βοηθώντας τους κατοίκους που βρέθηκαν αντιμέτωποι με τις καταστροφικές πυρκαγιές να επιστρέψουν στην ομαλότητα».
Το ίδρυμα All Within My Hands ιδρύθηκε από τους Metallica τον Φεβρουάριο του 2017, με την οργάνωση να συνεργάζεται με πολλές φιλανθρωπικές πρωτοβουλίες, όπως το Feeding America και το American Association of Community Colleges.
Όραμα του γνωστού συγκροτήματος είναι να βελτιώσει τις ζωές εκείνων που έχουν ανάγκη, ενώ τον φετινό Αύγουστο, έγινε γνωστό ότι οι Metallica έκανε δωρεά ύψους 250.000 ευρώ σε μια οργάνωση που κατασκευάζει στο Βουκουρέστι το πρώτο ογκολογικό νοσοκομείο παίδων στη Ρουμανία.

        Δείτε ακόμα: Οι Metallica κάνουν δωρεά ύψους 250.000 ευρώ για την κατασκευή ογκολογικού νοσοκομείου
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
