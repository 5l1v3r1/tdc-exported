
# पंचकुला हिंसा मामला: राम रहीम की करीबी हनीप्रीत को जमानत, आईं जेल से बाहर

Published at: **2019-11-06T11:19:33+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/national/story-honeypreet-gets-bail-in-panchkula-violence-case-may-come-out-today-2834932.html)

पंचकुला में हिंसा के मामले में डेरा सच्चा सौदा प्रमुख राम रहीम की करीबी हनीप्रीत को बड़ी राहत मिली है। दरअसल हनीप्रीत को कोर्ट द्वारा जमानत दे दी गई है और वे जेल से बाहर भी आ गई हैं। गौरतलब है कि पिछली सनवाई में उनपर से देशद्रोह की धारा को हटा दिया गया था। इसके बाद हनीप्रीत को वकील ने कोर्ट में जमानत याचिका दर्ज की थी। अंबाला जेल में बंद हनीप्रीत वीडियो कॉन्फ्रेंसिंग के जरिए पेश हुई थीं।
हनीप्रीत की जमानत याचिका पर जस्टिस सुरेंद्र गुप्ता ने फाइल देखते ही सुनवाई से इंकार कर दिया था। याचिका में कहा गया था दंगा भड़काने को लेकर 27 अगस्त 2017 को शिकायत दर्ज करवाई गई थी। तब सिर्फ आदित्य इंसा और सुरिंदर धीमान के खिलाफ हिंसा की शिकायत दर्ज हुई थी।
