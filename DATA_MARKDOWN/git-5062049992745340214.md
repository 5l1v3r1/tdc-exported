
# Turné Federera: Vybral pět destinací a hvězdná jména

Published at: **2019-11-06T14:56:00+00:00**

Author: ****

Original: [Tenisový svět](https://www.tenisovysvet.cz/article/detail/10636--turne-federera-vybral-pet-destinaci-a-hvezdna-jmena)


        Sezóna mu skončí o poznání později. Roger Federer se ihned po uplynutí Turnaje mistrů vydá na turné do Latinské Ameriky, kde postupně odehraje exhibiční zápasy v pěti různých zemích. Jeho soupeři budou Juan Martín Del Potro a Alexander Zverev.
      
Již příští týden začne Turnaj mistrů. Závěrečný podnik pro osm nejlepších tenistů sezóny se při předposlední akci v Londýně neobejde ani bez Rogera Federera, který byl vylosovaný do základní skupiny Björna Borga. V té ho mimo jiné čeká jeden z největších zápasů celého turnaje proti světové dvojce Novaku Djokovičovi.
Postoupí-li Federer do nedělního finále, tak ho od dalšího tenisového zápasu budou dělit pouhé dva dny. Švýcarského hráče v úterý 19. listopadu v chilském Santiagu vyzve další účastník Turnaje mistrů a obhájce titulu Alexander Zverev. S německým soupeřem se v rámci latinského turné ještě utká v kolumbijské Bogotě (22.11.) v Mexico City (23.11.) a také v ekvádorském Quitu (24.11).
