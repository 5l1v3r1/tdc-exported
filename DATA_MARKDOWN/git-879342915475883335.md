
# Гончарук назвав кроки України щодо скорочення держборгу

Published at: **2019-11-05T17:02:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/ekonomika/honcharuk-nazvav-kroky-ukrayiny-shhodo-skorochennya-derzhborhu)


        Прем'єр-міністр Олексій Гончарук розповів, які кроки здійснюватиме Україна, аби не нарощувати борги.
      
Про це він заявив під час презентації держбюджету на 2020 рік у вівторок, 5 листопада.
Згодом Україна зменшуватиме обсяги залучених запозичень, що допоможе скоротити державний борг. Також прем'єр зазначив, що Україна постійно проводить консультації з МВФ про те, аби не нарощувати борги і зменшувати дефіцит бюджету.
«Єдине, про що ми постійно консультуємося з МВФ - це про те, аби не продовжувати нарощувати борги. Фактично їх цікавить реалістичність бюджету. Це щоб ми нікого не обманювали і не закладали туди якісь фантастичні цифри. Друге: щоб не збільшувався дефіцит державного бюджету. Тому щороку ми будемо зменшувати суму, яку повинні запозичувати. Такий зв'язок бюджетного процесу з МВФ реальний», - сказав Гончарук.
Раніше Гончарук анонсував підвищення пенсій у 2020 році.
Також нагадаємо, місія МВФ поки що не підтвердила дату прибуття до України.
Хочете обговорити цю новину? Долучайтеся до телеграм-чату CHORNA RADA
