
# Tommy Hilfiger, una dintre cele mai cunoscute figuri din lumea modei şi-a vândut penthouseul pe „nimic”. A fost nevoie de peste cinci ani şi de multe discounturi pentru ca ca tranzacţia să aibă loc

Published at: **2019-11-02T21:00:00+00:00**

Author: **Iulian Tenchiu**

Original: [Ziarul Financiar](https://www.zf.ro/business-international/tommy-hilfiger-una-dintre-cele-mai-cunoscute-figuri-din-lumea-modei-si-a-vandut-penthouseul-pe-nimic-a-fost-nevoie-de-peste-cinci-ani-si-de-multe-discounturi-pentru-ca-ca-tranzactia-sa-aiba-loc-18484797)

Mogulul american Tommy Hilfiger, alături de soţia sa Dee Ocleepo şi-au vândut penthouse-ul din celebrul hotel american The Plazza, pentru 31.25 milioane de dolari. În 2013, apartamentul era evaluat la 80 milioane de dolari, dar designerul a dat verde vânzării după ce vreme de şase ani nimeni nu s-a înghesuit să cumpere, motiv pentru care a fost nevoit să modfice de câteva ori preţul iniţial, scrie CNBC.
„The Plazza este una dintre cele mai iconice clădiri din New York, sau chiar din lume”, a declarat Tommy Hilfiger pentru CNBC.
Hilfiger a cumpărat două apartamente din The Plazza, care l-ar fi costat 25,5 mil. dolari în 2008. După ce a intrat în posesia acestora, designerul a apelat la profesionişti şi a combinat cele două apartamente într-unul singur.
Pe lângă un spaţiu uriaş, apartamentul era dotat cu un living room în care trona un şemineu şi oferea totodată o privelişte impresionantă către Central Park.
Camera preferată a designerului este un dormitor unde pot fi găsi perne cu monograma designerului şi un pat king-size. O uşă discretă odată deschisă le oferea acces lui Olceepo şi Hilfiger la o terasă privată de unde poate fi văzut întregul Central Park.
„Imi place să mă trezesc de dimineaţă şi împreună cu soţia mea să ne bucurăm de o cafea şi de priveliştea pe care ne-o oferă parcul. E liniştit şi maiestuos”, a mai spus Tommy Hilfiger.
Acest penthouse mai vine dotat cu câteva caracteristici unice. La câţiva paşi de bucătărie se află o cameră foarte specială pentru designerul american şi copiii acestuia, numită Eloise Dome.
Eloise este practic camera unde familia designerului îşi bea ceaiul, iar arhitectura acestei camere a fost inspirată de cărţile pentru cei mici cu acelaşi nume, apărute în anii '50. Designerul a mers chiar până în a îl angaja pe cel ce a creat ilustraţiile cărţilor Eloise, pentru a picta pereţii acestei încăperi.
„Aceasta este camera pe care cei mici au îndrăgit-o cel mai mult”, a mai spus designerul.
Celebrul cuplu a decis să vândă acest penthouse pentru că „ne-am schimbat total stilul de viaţă”.
„Locuim într-un avion timp de jumătate de an pentru că am ales să călătorim în jurul lumii. Cu toate acestea, acest apartament ne-a servit foarte bine timp de peste 10 ani”, a mai spus Hilfiger.
