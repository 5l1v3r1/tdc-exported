
# מנשנגלדבאך ניצחה, שמינייה אדירה ללייפציג

Published at: **2019-11-02T18:27:00+00:00**

Author: **מערכת אתר ערוץ הספורט**

Original: [Sport5.co.il](https://www.sport5.co.il/articles.aspx?FolderID=609&docID=327144&lang=HE)

איזה מחזור מטורף קיבלנו הערב (שבת) בליגה הגרמנית. במקביל להפסד המביך של באיירן מינכן ולניצחון של דורטמונד, נערכו שלושה משחקים נוספים לא פחות מעניינים בהם נרשמה גם שמינייה לטובת לייפציג (שלושער ושלושה בישולים לטימו ורנר), וגם מוליכת הטבלה בורוסיה מנשנגלדבאך המשיכה בשלה עם 1:2 על לברקוזן ושמרה על פער של שלוש נקודות מהמקום השני.
לברקוזן - בורוסיה מנשנגלדבאך 2:1מאז שנות השביעים העליזות, הסייחים לא מצאו את עצמם במקום הראשון בבונדסליגה ולא נראה שהם מורידים רגל מהדוושה. מרקוס תוראם שנמצא בכושר אדיר בישל אחרי 18 דקות לאוסקר ונדט השבדי, שהרשית מחזור שני ברציפות.
קווין פולאנד (25) הצליח להשוות זמנית, עד שתוראם בעצמו עם השער החמישי שלו העונה (42) החזיר את היתרון לאורחים שמשיגים ניצחון שישי בשבעת המחזורים האחרונים ומתאוששים יפה מההדחה לדורטמונד בסיבוב השני של הגביע. לאון ביילי הורחק בתוספת הזמן, ופטר בוס ירד למקום העשירי והוא מפגר כבר ב-7 נקודות מהפסגה, בה אוחזת גלדבאך הנהדרת.
