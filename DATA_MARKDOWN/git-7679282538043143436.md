
# बॉलीवुड मसाला: पढ़ें बॉलीवुड की 10 बड़ी खबरें और गॉसिप

Published at: **2019-11-06T05:10:38+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-bollywood-trending-latest-news-top-10-entertainment-latest-news-ranu-mondal-misbehave-with-a-fan-for-selfie-2834538.html)

1- स्टार बनते ही रानू मंडल के बदले तेवर, फैन के साथ की बदतमीजी तो ट्विटर पर हुईं ट्रोल
सोशल मीडिया स्टार रानू मंडल एक सेलिब्रिटी बन चुकी हैं। उनकी आवाज के दीवाने हुए हिमेश रेशमिया ने उन्हें अपनी फिल्म में गाना गाने का मौका दिया था जिसके बाद से ही वे लोगों की आंखों का तारा बन गईं। लंबे वक्त से रानू मंडल के वीडियो सोशल मीडिया पर नहीं आए थे। लेकिन अब उनका एक वीडियो सोशल मीडिया पर वायरल हो रहा है और रानू मंडल अपनी आवाज के कारण नहीं बल्कि फैन के साथ बदतमीजी करने की वजह से सुर्खियों में बनी हुई हैं। 
2- Video: रणवीर सिंह ने सबके सामने मेकअप आर्टिस्ट को बुलाया 'भाभी', वीडियो शेयर कर बयां किया दर्द
कुछ ही स्टार ऐसे होते हैं, जो रणवीर सिंह की तरह दर्शकों का ऑफ स्क्रीन भी मनोरंजन कर पाते हैं। इस बात को अभिनेता ने एक बार फिर साबित कर दिया है। 
3- अमिताभ, आयुष्मान फिर से करेंगे गुलाबो सिताबो की शूटिंग, जानें कब रिलीज होगी फिल्म
बॉलीवुड के महानायक अमिताभ बच्चन और आयुष्मान खुराना फिल्म गुलाबो सिताबो के कुछ हिस्सों की शूटिंग फिर से करेंगे। 
4- 'PANIPAT' TRAILER: अर्जुन कपूर नहीं लगे दमदार, संजय दत्त ने जीता लोगों का दिल
फिल्मकार आशुतोष गोवरिकर की अगली फिल्म 'पानीपत' का ट्रेलर रिलीज हो गया है। जहां कुछ लोगों का मानना है कि यह फिल्म ब्लॉकबस्टर साबित होगी, वहीं कुछ फिल्म में सदाशिव राव भाऊ का किरदार निभा रहे अजुर्न से ज्यादा प्रभावित नहीं लग रहे हैं। सन 1761 पर आधारित 'पानीपत' मराठा साम्राज्य के बारे में है। इसमें अजुर्न कपूर मराठा सेना के सेनानायक सदाशिव राव भाऊ के किरदार में दिख रहे हैं, जबकि अफगानिस्तान के राजा अहमद शाह अब्दाली के किरदार को संजय दत्त निभा रहे हैं। ट्रेलर को देखकर साफ तौर पर जाहिर होता है कि फिल्म में युद्ध के हिंसक दृश्यों का इस्तेमाल भरपूर मात्रा में किया गया है।
5- VIDEO: बच्चे ने कहा 'आंटी' तो भड़कीं स्वरा भास्कर, लोगों ने किया ट्रोल
अभिनेत्री स्वरा भास्कर फिर से विवादों में आई गई हैं। महज चार साल की उम्र के बच्चे के खिलाफ अपमानजनक शब्दों का इस्तेमाल करने के चलते लोगों ने स्वरा को आड़े हाथों ले लिया है। हाल ही में 'सन ऑफ एबिश' चैट शो में स्वरा आई हुई थीं और इसी शो का एक वीडियो इस वक्त सोशल मीडिया पर वायरल है, जिसके चलते स्वरा को ट्रोलिंग का सामना करना पड़ रहा है। वीडियो में स्वरा को एक बाल कलाकार के लिए असंवेदनशील टिप्पणी करते हुए देखा जा रहा है जिनके साथ स्वरा फिल्म इंडस्ट्री में अपने शुरुआती दिनों में कई विज्ञापनों में काम भी कर चुकी हैं। दरअसल, स्वरा इस वजह से भड़क गईं, क्योंकि बच्चे ने उन्हें 'आंटी' कहकर बुलाया था।
6- भागलपुर के आदर्श की प्रतिभा अब दिखेगी छोटे पर्दे पर, मनीष पॉल के साथ आएंगे नजर
कभी पागल, तो कभी झक्की कहे जाने वाले भागलपुर के बरारी स्थित रिफ्यूजी कॉलोनी के आदर्श आनंद ने न सिर्फ ऐसे लोगों की बोलती बंद कर दी है, बल्कि भागलपुर का नाम भी रोशन किया है। आदर्श का चयन जीटीवी के कार्यक्रम मूवी मस्ती विथ मनीष पॉल के लिए हुआ है। इसका प्रसारण जल्द किया जाएगा। वह रेडियो एक्टिव 90.4 एफएम भागलपुर में आरजे है।
7- न्यूड फोटो लीक होने के बाद पाक की सिंगर ने छोड़ी इंडस्ट्री, कहा- अल्लाह मेरे पाप माफ करें
पाकिस्तानी पॉप सिंगर रबी पीरजादा की हाल ही में न्यूड फोटोज और वीडियोज लीक हो गए थे। रबी ने इसके बाद ट्विटर पर फोटोज और वीडियो को फैलाने से मना किया था। लेकिन इन सबके बाद रबी ने एंटरटेनमेंट इंडस्ट्री छोड़ने का फैसला किया है। रबी ने सोशल मीडिया पर इसकी जानकारी दी है। रबी ने ट्वीट किया, मैं रबी परिजादा इंडस्ट्री छोड़ रही हूं। अल्लाह मेरे पाप को माफ करे और लोगों का मेरे प्रति नजरिया बदले।
8- Panipat का ट्रेलर देखकर यूजर्स ने सोशल मीडिया पर दिए ये रिएक्शन
अर्जुन कपूर, संजय दत्त और कृति सनन स्टारर फिल्म 'पानीपत' का ट्रेलर रिलीज हो गया है। इस फिल्म के ट्रेलर का इंतजार फैन्स बेसब्री से कर रहे थे और अब फिल्म का ट्रेलर फाइनली आ गया है। ट्रेलर में जबरदस्त एक्शन देखने को मिल रहा है। फिल्म 'पानीपत' में अर्जुन कपूर सदाशिव राव भाऊ के किरदार में नजर आ रहे हैं। संजय दत्त अफगानिस्तान के एक क्रूर राजा अहमद शाह अब्दाली का किरदार निभा रहे हैं। तो वहीं कृति सेनन सदाशिव राव भाऊ की दूसरी पत्नी पार्वती बाई के किरदार में हैं।
9- Panipat का ट्रेलर रिलीज, संजय दत्त के किरदार ने किया इम्प्रेस
अर्जुन कपूर, संजय दत्त और कृति सनन स्टारर फिल्म पानीपत का ट्रेलर रिलीज हो गया है। बता दें कि अर्जुन की ये फिल्म तीसरी लड़ाई पर आधारित है जो अब्दाली और मराठाओं के बीच 14 जनवरी 1761 में लड़ी गई थी। फिल्म पानीपत में अर्जुन कपूर सदाशिव राव भाऊ के किरदार में नजर आ रहे हैं। संजय दत्त अफगानिस्तान के एक क्रूर राजा अहमद शाह अब्दाली का किरदार निभा रहे हैं। तो वहीं कृति सेनन सदाशिव राव भाऊ की दूसरी पत्नी पार्वती बाई के किरदार में हैं।
10- रकुल प्रीत सिंह बोलीं- आज के समय में प्यार अपना मतलब खो चुका है
रकुल प्रीत सिंह हाल ही में सोफी चौधरी के शो वर्क इट अप में पहुंचीं। इस दौरान उन्होंने सोफी के साथ एक्सरसाइज करते हुए कई दिलचस्प बातें बताईं। इस दौरान रकुल ने कहा कि आज के समय में प्यार अपना मतलब खो चुका है। रकुल ने कहा, 'मेरा किसी से अफेयर नहीं रहा और न है। मैं खुद को काम में बहुत व्यस्त रखती हूं। मैं सिंगल हूं।'
