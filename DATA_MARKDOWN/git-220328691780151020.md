
# Селена радва феновете на 24 ноември

Published at: **2019-11-02T12:18:00+00:00**

Author: **Агенция Стандарт**

Original: [Стандарт Новини](https://standartnews.com/lifestyle-lyubopitno/selena-radva-fenovete-na-24-noemvri-405638.html)

Американските музикални награди винаги са заемали  специално място в сърцето и кариерата на Селена Гомес. Поп звездата се кани да завладее тяхната сцена и на 24 ноември. Тогава е и голямото й завръщане след двегодишен антракт.  Тя ще изпълни новите се парчета, които излязоха миналата седмица и провокираха силни вълнения сред феновете й. Гомес ще се присъедини към най-близката си приятелка Тейлър Суифт, която също ще е звезда в зрелището. 27-годишната Селена за последно беше на шоуто през 2017-а, когато тя се появи пред публика за първи път след бъбречната трансплантация. Сега феновете очакват епичния ренесанс след сложния момент в живота и кариерата й.  „Всичко вече има различно значение за мен – сега знам къде бях и колко време ми отне, за да преодолея тъмнината“, споделя Гомес.      
 
