
# سفارتخانه آمریکا در هر کشوری منشاء بدبختی است/ آمریکایی‌ها همواره به دنبال چپاول ملت‌ها و منافع خود هستند

Published at: **2019-11-04T11:58:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544763.html/%D8%B3%D9%81%D8%A7%D8%B1%D8%AA%D8%AE%D8%A7%D9%86%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%87%D8%B1-%DA%A9%D8%B4%D9%88%D8%B1%DB%8C-%D9%85%D9%86%D8%B4%D8%A7--%D8%A8%D8%AF%D8%A8%D8%AE%D8%AA%DB%8C-%D8%A7%D8%B3%D8%AA--%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%87%D8%A7-%D9%87%D9%85%D9%88%D8%A7%D8%B1%D9%87-%D8%A8%D9%87-%D8%AF%D9%86%D8%A8%D8%A7%D9%84-%DA%86%D9%BE%D8%A7%D9%88%D9%84-%D9%85%D9%84%D8%AA-%D9%87%D8%A7-%D9%88-%D9%85%D9%86%D8%A7%D9%81%D8%B9-%D8%AE%D9%88%D8%AF-%D9%87%D8%B3%D8%AA%D9%86%D8%AF)

سخنگوی سپاه پاسداران انقلاب اسلامی گفت: سفارت‌خانه آمریکا در هر کشوری منبع و منشاء بدبختی آن کشور، بستری برای چپاول منابع ملت‌ها و تحقیر آن‌ها و به بند کشیدن ملت‌ها کارکرد سفارتخانه‌های آمریکا است.
به گزارش شبکه اطلاع رسانی راه دانا؛ به نقل از جهانبین نیوز، سردار رمضان شریف مسئول روابط عمومی و سخنگوی سپاه پاسداران انقلاب اسلامی در اجتماع بزرگ عاشوراییان استکبار ستیز که در شهرکرد به مناسبت ۱۳ آبان برگزار شد اظهار کرد: امروز ما به یاد سه مناسبت و سه اتفاق تاثیرگذار اینجاییم.
وی با بیان اینکه امروز ما اینجا جمع شدیم تا از دانش‌آموزان شهیدی که در چنین روزی برای مبارزه با رژیم شاه به خاک و خون کشیده شدند یاد کنیم اضافه کرد: تسخیر جاسوس‌خانه آمریکایی‌ها به دست جوانان ایرانی مرحله تعیین‌کننده در روند پیشرفت، استقلال، آزادی و تداوم انقلاب بود.رمضان شریف افزود: امروز که نزدیک به ۴۰ سال از اقدام دانشجویان در تسخیر لانه جاسوسی آمریکا می‌گذرد ما به اهمیت کار آن‌ها بیشتر پی بردیم چون میبینیم سفارت‌خانه آمریکا در هر کشوری منبع و منشا بدبختی آن کشور است و بستری برای چپاول منابع ملت‌ها و تحقیر آن‌ها می‌باشد و به بند کشیدن ملت‌ها کارکرد سفارتخانه‌های آمریکا است.مسئول روابط عمومی سپاه پاسداران انقلای با اشاره به اینکه برخی در ابتدای انقلاب به کار دانشجوها در تسخیر لانه جاسوسی امریکا خرده می‌گرفتند ادامه داد: امروز بعد از ۴۰ سال وقتی اتفاقات را مرور می‌کنیم می‌بینیم اهمیت این اقدام را زیرا کار دانشجویان توانست بقا و تداوم انقلابرا شکل دهد.وی اضافه کرد: امروز مثل آفتاب روشن است آمریکایی‌ها به دنبال چه هستند، رئیس جمهور آمریکا بعد از همه شرارت‌ها در شامات، عراق، یمن و... برا صراحت گفت تنها چیزی که برای ما مهم است نفت می‌باشد، این جمله ثابت می‌کند همه شعارهای حقوق بشری و حمایت از جامعه بشری حرف‌های بی‌اساسی است برای تداوم حضور مستکبران در کشورها و تسخیرمنابع آن‌ها.رمضان شریف گفت: لطف خدا این است که رئیس جمهوری در آمریکا روی کار آمده که همه سیاست‌های پنهان این کشور را با صراحت بیان می‌کند.رمضان شریف اظهار کرد :  امروز به فضل الهی و به برکت الهام بخش انقلاب اسلامی در ایران آمریکا به مرحله ای رسید که نقاب را از صورت برداشته و نیات خود را بر ملا کند .وی تصریح کرد: همه فریاد امام و رهبر معظم انقلاب اسلامی این بود که افکار عمومی ملت ها را از  نیات آمریکا با خبر کند و امروز آمریکا به مرحله ای رسیدن که با دستان خالی اما با صراحت نیات خود را ثابت می کنند.وی با اذعان بر اینکه انقلاب  اسلامی در طول هشت سال دفاع مقدس و در طول چهل سال انقلاب  با ایثار و متانت توانسته است آمریکا را به عقب برگرداند خاطر نشان کرد: در هر مرحله ای نگاه کنید پیروزی از انقلاب اسلامی ایران است.رمضان شریف بیان داشت : در راس همه این موارد ما باید بتوانیم به هدایت امام گونه و رهبری امام خامنه ای اشاره کنیم که رهبر ما با تدبیر حکیمانه خود انقلاب اسلامی را به مرحله رشد و شکوفایی رسانده است.وی با تاکید بر اینکه امروز دنیا به ملت ایران افتخار می کند اذعان داشت : در این وضعیت فعلی بسیار غم وانگیز است که متاسفانه هنوز بعضی ها نمی خواهند به دشمنی آمریکا اعتراف کنند .وی یاد اور شد : ۴۰ سال است که آمریکایی ها تلاش می کنند کسانی که آن ها را از در بیرون کرده اند از پنجره داخل آیند اما به قول رهبر این تکرار شدنی نخواهد بود.رمضان شریف گفت : ۴۰ سال مقاومت کردیم که بتوان کشور را استحکام بخشیم و در صنعت نظامی و دفاعی به استقلال و خود کفایی برسیم  و تمام کسانی که سرمایه امریکا بودند در منطقه نابود کنیم.وی عنوان کرد: در طول چهل سال و انقلاب اسلامی توانسته ایم جایگاه زن را در جامعه ارزش دهیم.رمضان شریف اظهار کرد: امریکایی ها و دشمنان ما از خلا ء های موجود در کشور ما سوء استفاده کند و آن خلاء ها فاصله بین نسلی است .وی تصریح کرد: جوانان ما باید این را در نظر داشته باشند که پدران و مادران ان ها با از خود گذشتگی ایران را از چنگ آمریکا گرفتند و در اختیار شما گذاشتند اجازه ندهید آن ها بر شما غلبه کنند.رمضان شریف به دانش آموزان توصیه کرد سواد رسانه ای خود را بالا ببرند و اخبار را از رسانه های معتبر دریافت کنند زیرا صاحبان قدرت می خواهند جوانان را به بیراهه بکشانند.وی در پایان خاطر نشان کرد  : فضای مجازی بستری را آماده کنند بزای امنیت شما فضای مجازی ، سواد رسانه ای نیاز جدی امروز جامعه است برای پیام های متعدد و دستاوردهای آن .انتهای پیام/
 
