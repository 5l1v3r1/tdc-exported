
# Εκρηκτική η κατάσταση στη Λέσβο: Μέσα σε λίγες ώρες έφτασαν οκτώ βάρκες με 323 πρόσφυγες και μετανάστες

Published at: **2019-11-01T12:29:00+00:00**

Author: ****

Original: [enikos.gr](http://www.enikos.gr/society/681618/ekriktiki-i-katastasi-sti-lesvo-mesa-se-liges-ores-eftasan-okto-v)

Οι πρόσφυγες και μετανάστες που φθάνουν στο βόρειο Αιγαίο αγγίζουν τις ροές που παρατηρήθηκαν το φθινόπωρο του 2015, σύμφωνα με δημοσίευμα του ΑΠΕ-ΜΠΕ.
Από τα μεσάνυχτα της Πέμπτης σε διάφορα σημεία της Λέσβου έφθασαν οκτώ βάρκες με 323 άτομα, τα οποία και προωθούνται στο Κέντρο Υποδοχής και Ταυτοποίησης της Μόριας, με αποτέλεσμα ο καταυλισμός να ξεπερνά πλέον τις 15.000 άτομα.
Σύμφωνα με τα στοιχεία της Γενικής Αστυνομικής Διεύθυνσης τον Οκτώβριο του 2019 πέρασαν στα νησιά του βορείου Αιγαίου 6.868 άτομα. Από αυτά 3.474 πέρασαν στη Λέσβο, 1.820 στη Χίο και 1.556 στη Σάμο.

        Φεύγουν περίπου 900
      
Στο μεταξύ αργά χθες το βράδυ έγινε γνωστή, η αναχώρηση σήμερα από τον καταυλισμό της Μόριας 815 αιτούντων άσυλο.
Η μεταφορά θα γίνει σε λιμάνι της Αττικής το απόγευμα, από το λιμάνι της Μυτιλήνης, με δυο αρματαγωγά πλοία του Πολεμικού Ναυτικού.
Άλλα 58 άτομα θα φύγουν από τη Μόρια το απόγευμα της ερχόμενης Κυριακής με το πλοίο της γραμμής για Πειραιά.
