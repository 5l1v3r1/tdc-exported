
# Marvel stüdyosunda panik: Angelina Jolie ve Richard Madden dışarı çıkarıldı

Published at: **2019-11-05T13:09:00+00:00**

Author: ****

Original: [medya faresi](http://www.medyafaresi.com/haber/marvel-studyosunda-bomba-panigi-angelina-jolie-ve-richard-madden-tahliye-edildi/926309)

Gelecek yıl 6 Kasım'da seyirciyle buluşacak olan Marvel Sinematik Evreni(MCU) filmi 'The Eternals'ın çekimleri İspanya'da devam ediyor. 
Independent'ın haberine göre, filmin bir sahnesi için Kanarya Adaları'na bağlı Fuerteventura Adası'nda bulunan film ekibi sette henüz patlamamış bir bomba bulunmasıyla panik yaşadı ve çekimlere ara vermek zorunda kaldı. 
Sette başrol oyuncuları Angelina Jolie ile Richard Madden'in de bulunduğu ve ihbar üzerine güvenli bölgelere sevk edildikleri belirtildi. 
Sette çalışan bir kişi The Sun'a yaptığı açıklamada "Gerçekten çok korkutucuydu. Yüzyıllardan beri el değmemiş bir bomba. Ama ona yaklaştığımızda ne olacağını bilemeyiz" diye konuştu. 
Bombanın bölgeye nasıl geldiği bilinmiyor ancak  Fuerteventura Adası'nın İkinci Dünya Savaşı zamanında Alman askeri üssü olarak kullandığı belirtiliyor. 
Yönetmen koltuğunda Chloe Zhao'nun oturduğu 'The Eternals' 'Thena' rolünde Angelina Jolie, 'Ajak' rolünde Salma Hayek, 'Sersi' rolünde Gemma Chan, 'Dane Whitman/Black Knight' rolünde Kit Harington, 'Ikaris' rolünde Richard Madden, Kingo rolünde de Kumail Nanjiani yer alıyor. 
Film, tarihi ve medeniyetleri şekillendiren ölümsüz bir varlık yarışına odaklanıyor.
