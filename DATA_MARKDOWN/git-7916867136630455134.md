
# Jasikevičius: „Ištraukėme tokias rungtynes, kurias, atrodė, ilgą laiką patys atidavinėjome“

Published at: **2019-11-01T23:09:00+00:00**

Author: **https://www.facebook.com/jmiklovas**

Original: [basketnews.lt](https://www.basketnews.lt/news-134225-jasikevicius-istraukeme-tokias-rungtynes-kurias-atrode-ilga-laika-patys-atidavinejome.html)

Nuotr.: BasketNews.lt/D.Lukšta Nuotr.: BasketNews.lt/D.Lukšta Nuotr.: BasketNews.lt/D.Lukšta Nuotr.: BasketNews.lt/D.Lukšta Nuotr.: BasketNews.lt/D.Lukšta
„Tik nepanikuokite. Jie turi problemą, ne jūs“, – per minutės pertraukėlę trečiajame kėlinyje, kai Stambulo „Fenerbahče“ eilinį kartą rungtynėse pabėgo į priekį, savo žaidėjams šaukė Šarūnas Jasikevičius.
Nors jo auklėtiniai vis sugrįždavo į rungtynes, kelios prastos atkarpos vėl blokšdavo atgal per 7-8 taškus.
Tokių nuopolių buvo tiek daug, kad Jasikevičius prisipažino galiausiai nelabai ir tikėjęs, kad pavyks perlaužti rungtynes.
Tik ne tada, kai prasidėjus paskutinei mačo minutę deficitas buvo 7 taškai.
„Buvo svarbu išlikti kuo arčiau ir su galimybe smogti. Iš mano pusės atrodė, kad ta galimybė jau neateis. Mes kišdavome pagalius sau į ratus“, – po dvikovos kalbėjo Jasikevičius.
Pradėjus tiksėti paskutinėms 60 sekundžių, „Žalgiris“ atsiliko 69:76, tačiau pelnė 10 taškų iš eilės ir triumfavo nuščiuvusioje Stambulo arenoje.
„Fantastinė pergalė, – sakė Jasikevičius. – Ištraukėme tokias rungtynes, kurias, atrodė, ilgą laiką patys atidavinėjome. Ir tos klaidos, ir tie gynybiniai nesusišnekėjimai. Bet šitoje situacijoje buvo labai svarbu būti šalia, kuo ilgiau išlikti šioje situacijoje, nes tokiai organizacijai kaip jie, ir tokiems dideliems žaidėjams tai yra kažkoks nervingumas būti tokioje situacijoje.“
