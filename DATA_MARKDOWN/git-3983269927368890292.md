
# La protesta de la plaça Universitat es consolida i els acampats ja són un miler

Published at: **2019-11-02T20:33:00+00:00**

Author: **Redacció**

Original: [CCMA](https://www.ccma.cat/324/la-protesta-de-la-placa-universitat-es-consolida-i-els-acampats-ja-son-un-miler/noticia/2960415/)

Ja són més de 1.000 les persones que estan acampades a la plaça Universitat de Barcelona. La majoria són estudiants universitaris -la "generació del 14-O"- i ja fa quatre dies que van decidir plantar-hi les seves tendes. 
Els participants consideren que la mobilització "es consolida" i, segons destaquen en un comunicat, són més de 500 tendes. 
Protesten per la sentència del procés, però les seves reivindicacions van més enllà de la independència.
La quarta jornada de l'acampada s'ha centrat en la "lluita internacionalista", amb xerrades sobre la situació de pobles com el sahrauí, el kurd i diversos de l'Amèrica Llatina. La tarda dels joves acampats a plaça Universitat ha començat amb Ira, un grup de rap amb lletres feministes i reivindicatives. 
 
Tot i que n'hi ha que no volen parlar davant les càmeres, sí que n'hi ha que expliquen qui són i per què estan acampats, com, per exemple, l'Ernest:

        Alerten d'un possible desallotjament imminent
      
 
 
Els acampats alerten d'un "possible imminent desallotjament, després de les últimes mediacions amb Mossos i institucions públiques", segons diuen en un comunicat, i fan una crida a acampar per poder mantenir la protesta.
 
