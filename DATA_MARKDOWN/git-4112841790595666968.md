
# Scenárista Avengers: Endgame vysvetľuje, prečo pri Captainovi America zmenili pravidlá používania Mjolniru

Published at: **2019-11-04T09:24:00+00:00**

Author: **Dominik Vetrák**

Original: [REFRESHER](https://refresher.sk/76179-Scenarista-Avengers-Endgame-vysvetluje-preco-pri-Captainovi-America-zmenili-pravidla-pouzivania-Mjolniru)


        Captain America s Mjolnirom dokázal niečo, čo nám predošlý film vyvrátil.
      
Scenáristi Avengers: Endgame sa po premiére vyjadrovali k množstvu udalostí vo filme. Až teraz sa však jeden zo scenáristov, konkrétne Christopher Markus, rozhovoril o Mjolnire a o tom, ako ho využil Captain America.
Ten s ním počas súboja s Thanosom dokázal privolať blesky. Scéna bola sama o seba doslova epická. Čakali sme na ňu už od prvého filmu Avengers a keď sa to konečne stalo, málokomu zrejme napadlo, že si tvorovia odporujú. 
V Thor: Ragnarok nám (a hlavne Thorovi) Odin prezradil, že privolávať blesky nikdy nebola schopnosť Mjolniru. Stále to robil Thor, pričom kladivo slúžilo ako usmerňovač Thorovej sily. Markus konkrétne spomína na to, že o tom viedli debaty. Keďže v Ragnaroku zaviedli isté pravidlo, mali by ho aj dodržiavať. Celá scéna im ale prišla natoľko úžasná, že sa rozhodli ohnúť svoje pravidlá a nechať Capa privolať blesky, hoci by to v skutočnosti nemal nijako dokázať. 
