
# Διπλό στο «Τάσος Μάρκου» για τον Απόλλωνα! (ΔΗΛΩΣΕΙΣ προπονητών)

Published at: **2019-11-03T18:49:00+00:00**

Author: **Αντώνης Κέστας**

Original: [SIGMALIVE](https://www.sigmalive.com/sports/team/apollon/595538/diplo-sto-tasos-markou-gia-ton-apollona-diloseis-proponiton)

Σημαντική νίκη, μέσα στο Τάσος Μάρκου πέτυχε ο Απόλλωνας, καθώς επικράτησε με 0-3 της ΕΝΠ. Η ομάδα της Λεμεσού έφτασε τους 10 βαθμούς ενώ οι «βυσσινί» έμειναν στους 4 βαθμούς. Τα τέρματα για τους φιλοξενούμενους πέτυχαν οι Γκακμπέ, Πέδρο και Αγκίρε.  Ο Απόλλωνας ήταν καλύτερος από την Ένωση στο πρώτο ημίχρονο, είχε τις ευκαιρίες και τον έλεγχο του αγώνα ενώ κατάφερε μάλιστα να πάρει προβάδισμα στο σκορ. Συγκεκριμένα, στο 11ο λεπτό της αναμέτρησης, ο Αγκίρε από αριστερά, έφερε την μπάλα στην περιοχή και ο Γκακπέ με κοντινή προβολή έκανε το 0-1, σκορ με το οποίο οι δύο ομάδες οδηγήθηκαν στα αποδυτήρια. 
Στην επανάληψη, οι δύο ομάδες μπήκαν πολύ καλά στον αγώνα και προσπάθησαν να πετύχουν τέρμα. Αρχικά απείλησε ο Απόλλωνας με τους Αγκίρε και Γκακπέ ενώ οι η Ένωση απάντησε στο αμέσως επόμενο λεπτό με τον Θεοδώρου.  Η ομάδα του Αυγουστή στο 64' κατάφερε να πετύχει δεύτερο τέρμα, αυτή την φορά με τον Πέδρο. Ο Γκακμπέ γύρισε στην περιοχή των γηπεδούχων, η μπάλα πέρασε από τον Παπουλή, κατέληξε στον Πορτογάλο, ο οποίος με ψύχραιμο πλασέ έκανε το 0-2 για τον Απόλλωνα.  Οι γαλάζιοι που ήταν καλύτεροι, έψαξαν και τρίτο τέρμα και τα κατάφεραν στο 79' με σκόρερ τον Αγκίρε, ο οποίος για άλλη μια αγωνιστική είχε πολύ καλή παρουσία. Ο Ισπανός έπιασε ένα όμορφο σουτ εντός περιοχής, νίκησε τον τερματοφύλακα της ΕΝΠ, Πέτρου, κάνοντας το 0-3.  Μέχρι το τέλος το σκορ δεν άλλαξε και ο Απόλλωνας επέστρεψε στα νικηφόρα αποτελέσματα μετά από δύο συνεχόμενες ήττες.  
 ΔΗΛΩΣΕΙΣ ΠΡΟΠΟΝΗΤΩΝ  «Στόχος είναι να γεμίσουμε το Τσίρειο» «Όταν μια ομάδα δέχεται εφτά γκολ σε δυο παιχνίδια»  
