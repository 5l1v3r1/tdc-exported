
# طرح جدید زیرمجموعه پتروشیمی خلیج فارس افتتاح شد / سود تولید و فروش ۷ ماهه

Published at: **2019-11-05T00:00:00+00:00**

Author: ****

Original: [boursepress.ir](http://boursepress.ir/news/138420/%D8%B7%D8%B1%D8%AD-%D8%AC%D8%AF%DB%8C%D8%AF-%D8%B2%DB%8C%D8%B1%D9%85%D8%AC%D9%85%D9%88%D8%B9%D9%87-%D9%BE%D8%AA%D8%B1%D9%88%D8%B4%DB%8C%D9%85%DB%8C-%D8%AE%D9%84%DB%8C%D8%AC-%D9%81%D8%A7%D8%B1%D8%B3-%D8%A7%D9%81%D8%AA%D8%AA%D8%A7%D8%AD-%D8%B4%D8%AF-%D8%B3%D9%88%D8%AF-%D8%AA%D9%88%D9%84%DB%8C%D8%AF-%D9%88-%D9%81%D8%B1%D9%88%D8%B4-%DB%B7-%D9%85%D8%A7%D9%87%D9%87)


        مدیرعامل پتروشیمی تندگویان از افتتاح طرح اصلاح تولید واحد پلی اچ با ظرفیت ۴۸۰ تن و پس از ۱۶ سال خبر داد و آخرین تولید و فروش و سود ۷ ماهه این زیرمجموعه هلدینگ پتروشیمی خلیج فارس را اعلام کرد .
      
به گزارش پایگاه خبری بورس پرس، رضا قاسمی شهری با اعلام افتتاح دیروز طرح بهینه‌سازی و اصلاح تولید واحد پلی اچ با حضور مدیرعامل هلدینگ پتروشیمی خلیج فارس ، گفت: با افتتاح این طرح جدید ، تولید روزانه پلی اچ پس از ۱۶ سال از ۴۰۰ به ۴۸۰ تن افزایش خواهد یافت و ایران در زمینه تولید ماده شیمیایی PET در خاورمیانه سرآمد خواهد شد.
وی افزود: افزایش ظرفیت این واحد در نیمه دوم سال کمک بسیار مناسبی برای تولید این شرکت پتروشیمی و جبران کاهش فروش پلی اچ بوده که در سال جاری با کاهش ۷ درصدی فروش نسبت به سال گذشته مواجه شده است.
به گفته قاسمی ، حجم تولید و فروش ۷ ماهه پتروشیمی تندگویان ۶۶۷ و ۳۰۴ هزار تن بوده که با سود بیش از ۱.۲ هزار میلیارد  تومانی همراه شده است.
انتهای پیام
