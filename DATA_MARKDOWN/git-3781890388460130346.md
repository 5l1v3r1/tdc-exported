
# ไซปรัสจ่อริบคืนพาสปอร์ตกลุ่มไฮโซกัมพูชา

Published at: **2019-11-06T16:39:00+00:00**

Author: ****

Original: [เดลินิวส์](https://www.dailynews.co.th/foreign/740362)


        รัฐบาลไซปรัสประกาศเมื่อวันพุธ จะเริ่มกระบวนการยึดคืนหนังสือเดินทาง หรือพาสปอร์ต จากชาวต่างชาติ 26 คน รวมถึงกลุ่มคนร่ำรวยที่เป็นเครือญาติและคนใกล้ชิดนายกฯฮุน เซน ของกัมพูชา ซึ่งได้สัญชาติไซปรัส จากการนำเงินก้อนโตไปลงทุนในประเทศ
      
สำนักข่าวรอยเตอร์รายงานจากกรุงเอเธนส์ ประเทศกรีซ เมื่อวันที่ 6 พ.ย. ว่า ไซปรัส ประเทศเกาะขนาดเล็กทางฟากตะวันออกของทะเลเมดิเตอร์เรเนียน สั่นสะเทือนจากการถูกเปิดโปง โครงการลงทุนแลกพาสปอร์ต โดยรายงานพิเศษของสำนักข่าวรอยเตอร์เมื่อเดือนที่แล้ว ซึ่งระบุรายชื่อกลุ่มผู้ได้ประโยชน์จากโครงการ รวมถึง ผู้บัญชาการตำรวจแห่งชาติ และรัฐมนตรีกระทรวงการคลังกัมพูชาการเพิกถอนสิทธิความเป็นพลเมือง เป็นสิ่งที่แทบไม่เคยปรากฏ และความเคลื่อนไหวของทางการไซปรัส มีขึ้นหลังจากเจ้าหน้าที่ดำเนินการสอบสวน ตามรายงานของรอยเตอร์นายคอนสแตนตินอส เพทริเดส รัฐมนตรีกระทรวงมหาดไทยไซปรัส เผยต่อสื่อมวลชน  หลังการประชุมคณะรัฐมนตรีเป็นเวลา 4 ชั่วโมง ในกรุงนิโคเซีย เมื่อวันพุธ ว่า คณะรัฐมนตรีมีมติยืนยันเจตนารมณ์ของรัฐบาล ในการยึดมั่นต่อเงื่อนไขของโครงการลงทุนไซปรัส
นายเพทริเดสไม่เปิดเผยสัญชาติ และตัวตนของชาวต่างชาติ 26 คนที่จะถูกยึดคืนพาสปอร์ต แต่แหล่งข่าววงในรัฐบาลเผยว่า ประกอบด้วยชาวรัสเซีย 9 คน ชาวกัมพูชา 8 คน ชาวจีน 5 คน ชาวเคนยา 2 คน ชาวมาเลเซียและชาวอิหร่านประเทศละ 1 คน โดยกลุ่มคนเหล่านี้เกี่ยวพันกับโครงการลงทุนในไซปรัส 9 โครงการสาธารณรัฐไซปรัสเริ่มโครงการลงทุนแลกพาสปอร์ตเมื่อปี พ.ศ. 2556 โดยชาวต่างชาติสามารถนำเงินไปลงทุนในไซปรัส อย่างน้อย 2 ล้านยูโร (67 ล้านบาท) ก็จะได้สัญชาติ และสามารถเดินทางได้อย่างเสรี ทั่วทั้ง 28 ประเทศสมาชิกสหภาพยุโรป หรือ อียูนับตั้งแต่เริ่มโครงการ รัฐบาลไซปรัสอนุมัติสิทธิความเป็นพลเมือง แก่ชาวต่างชาติรวมทั้งสิ้น 1,864 ราย แต่ถ้ารวมสมาชิกในครอบครัวด้วย จำนวนผู้ได้รับเกือบ 4,000 คน.ภาพ - REUTERS 
