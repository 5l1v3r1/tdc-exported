
# Мъж обръсна главата на бившата си и си поиска обратно парите за новите ѝ гърди

Published at: **2019-11-06T22:56:00+00:00**

Author: ****

Original: [Blitz.bg](https://blitz.bg/svyat/mzh-obrsna-glavata-na-bivshata-si-i-si-poiska-obratno-parite-za-novite-grdi_news707814.html)

https://blitz.bg/svyat/mzh-obrsna-glavata-na-bivshata-si-i-si-poiska-obratno-parite-za-novite-grdi_news707814.html Blitz.bg
Мъж обръсна половината коса на бившата си възлюбена заради опита й да види дъщеря си. Грозната случка се е разиграла в един от баровските квартали край Москва. 30-годишната Ярослава отишла в дома на мъжа си, за да види дъщеричката си, която имала рожден ден. Детето било насила взето от бащата след раздялата им.Мъжът, обаче, поискал от жена си да му плати за срещата с детето и заявил, че това са пари, които тя му дължи, защото той ги е инвестирал в нея. Те били изхарчени за пластична операция за уголемяване на бюста, хиалурон в устните, както и за скъпи тоалети. 
По думите на бившата съпруга тя отишла в дома на мъжа си, но той затворил детето в колата и започнал да изяснява отношенията си с нея. "Приближаваше се все по-близо, аз се стараех да се държа на разстояние, защото знаех на какво е способен. Но той ме удари по слепоочието и аз паднах на земята. Седна върху мен и започна да ме бие по лицето и гърдите. После извади машинка и ми обръсна половината коса", разказва Ярослава, цитирана от местните медии. 
Виковете на жената били чути от минаваща наблизо двойка, която се притекла на помощ и извикала полиция и линейка. Лекарите диагностицирали пребитата жена със затворена черепно - мозъчна травма, мозъчно сътресение и множество наранявания и синини по лицето и гърдите."Той ме заплашваше, че ще ме връща на мъжа ми на части", спомня си с ужас пребитата жена. От полицията разкриват, че Ярослава и Александър престанали да живеят заедно преди година, но жената и до момента не може да си вземе детето. Не й помагали нито от социалните, нито в съда. "Той е богат и има връзки. Когато разбра, че съм се омъжила, започна да ме заплашва. Блокирах го навсякъде, той започна да изпраща мои интимни снимки на съпруга ми и на приятелите. А полицията не реагира по никакъв начин", оплаква се Ярослава.  
