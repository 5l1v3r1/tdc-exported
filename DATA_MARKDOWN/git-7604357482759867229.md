
# Mourad (20) steekt man dood omdat die gestolen pet terug wil

Published at: **2019-11-05T23:19:23+00:00**

Author: **Tom Lallemand**

Original: [SCEPTR](https://sceptr.net/2019/11/mourad-20-steekt-man-dood-omdat-die-gestolen-pet-terug-wil/)


        In Laken is afgelopen weekend een jongeman neergestoken op een trouwfeest omdat hij probeerde zijn gestolen pet terug te krijgen. De 20-jarige Mourad had die gestolen en weigerde ze terug te geven. Dader en slachtoffer zouden elkaar niet gekend hebben. Dat meldt Het Laatste Nieuws. 
      
Vrijdagavond werd in de Stapelhuisstraat in het Brusselse Laken een trouwfeest georganiseerd. Wat een gezellige feestnacht moest worden, draaide echter helemaal anders uit. 
Tijdens het trouwfeest werd de pet van de 19-jarige Dimitri gestolen. Later die avond zag Dimitri dat een andere jongeman, de 20-jarige Mourad, in het bezit was van zijn gestolen pet. Dimitri sprak de jongeman daarop aan en vroeg zijn pet terug, maar die weigerde om ze terug te geven. 
Beide heren gingen vervolgens naar de ingang van de feestzaal om daar hun ruzie verder te zetten. Op dat moment trok Mourad een mes en stak hij Dimitri daarbij verschillende keren in de hals. De hulpdiensten kwamen massaal ter plaatse, maar het slachtoffer overleed ter plaatse.
Voor Dimitri stierf, wees hij Mourad nog aan als dader. Ook enkele ooggetuigen wezen de allochtoon aan als de moordenaar. Zelf ontkende hij alles, maar hij werd toch gearresteerd door de politie. “Het parket heeft een onderzoeksrechter aangesteld. De jongeman werd al voorgeleid en wordt aangehouden voor moord”, aldus Stephanie Lagasse van het Brussels parket aan Het Laatste Nieuws. 
