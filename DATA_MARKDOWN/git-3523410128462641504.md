
# 
        شورای عالی قضایی اقلیم کردستان منحل می شود
      

Published at: **2019-11-07T15:23:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638688/%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D9%82%D8%B6%D8%A7%DB%8C%DB%8C-%D8%A7%D9%82%D9%84%DB%8C%D9%85-%DA%A9%D8%B1%D8%AF%D8%B3%D8%AA%D8%A7%D9%86-%D9%85%D9%86%D8%AD%D9%84-%D9%85%DB%8C-%D8%B4%D9%88%D8%AF)

به گزارش بولتن نیوز، حاکم شیخ لطیف با انتشار مطلبی در صفحه شخصی خود در شبکه اجتماعی فیس بوک، شورای قضایی اقلیم کردستان را به عنوان عالی ترین نهاد قضایی اقلیم مورد انتقاد قرار داد.
 
حقوق دان برجسته در اقلیم کردستان، خاطرنشان کرده که این شورا عملا وجود خارجی نداشته و تبدیل به نهادی حزبی شده و فاقد کارایی لازم در اقلیم است.
 
وی احزاب خواهان اصلاحات را که در دولت کنونی اقلیم مشارکت کرده اند، مورد انتقاد قرار داده و از آنان می خواهد که یا سکوت اختیار کرده و به سهمی که از قدرت و مناصب اقلیم و منافع اقتصادی به آنان رسیده اکتفا کنند و در غیر این صورت، اگر در عزم خود برای اصلاحات جدی هستند شورای قضایی اقلیم را منحل کنند.
 
حاکم شیخ لطیف تاکید کرده که تصمیمات شورای قضایی اقلیم به دلیل سلطه احزاب بر آن فاقد مشروعیت است و باید احزاب اپوزیسیون از مردم بخواهند که تصمیمات این شورا را قبول نکرده و بر انحلال این شورا تاکید  کنند.
 
همچنین گفت که این شورا تا زمانی که تشکیل دوباره آن بر اساس استفاده از افراد کارشناس، توانا، متخصص و بی طرف و فاقد گرایشات و وابستگی حزبی نباشد، فاقد مشروعیت است.
 
انحلال این نهاد وابسته به بارزانی ها می تواند خبر خوبی در راستای اجرای واقعی عدالت برای مردم کردستان عراق باشد.
 
انتهای پیام/#
