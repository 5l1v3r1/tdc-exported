
# У п'ятницю похолодає у двох регіонах, але сумувати не варто

Published at: **2019-11-07T10:02:51+00:00**

Author: ****

Original: [Українська правда](https://www.pravda.com.ua/news/2019/11/7/7231251/)

Найближчої доби температура в Україні трохи знизиться в двох регіонах, дощі ймовірні на Заході України.
Джерело: Facebook-сторінка синоптика Наталки Діденко
Деталі: У п’ятницю – невелике зниження температури повітря в західних та північних областях до +9+14 градусів.
На Півдні, Сході, у більшості центральних областей тепла погода втримається на рівні +14+20 градусів.
Дощі пройдуть найближчої ночі на Півночі України, а в п’ятницю вдень опади ймовірні лише в західній частині. На решті території переважатиме суха повітряна маса.
Вітер буде зі сходу, північного сходу, слабкий або помірний.
У Києві 8-го листопада вночі пройдуть дощі, вдень буде сухо.
Температура повітря мінімально становитиме +7+9 градусів, максимально +11+13 градусів.
За словами синоптика, журитися з приводу невеликого похолодання не варто – на вихідних знову потепліє.
Пряма мова: "Якщо ви приготувалися до подальшого і цілком природного зниження температури повітря, захотіли солодко посумувати і навіть трохи поплакати від осінньої холодної похмурості, нічого у вас не вийде. Вихідними до нас знову прийде потепління! Доведеться радіти".
