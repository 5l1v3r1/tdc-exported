
# دستگیری 2 سرکرده داعشی در صلاح‌الدین/ اعترافات بیوه ابوبکر البغدادی درباره داعش

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697294/%D8%AF%D8%B3%D8%AA%DA%AF%DB%8C%D8%B1%DB%8C-2-%D8%B3%D8%B1%DA%A9%D8%B1%D8%AF%D9%87-%D8%AF%D8%A7%D8%B9%D8%B4%DB%8C-%D8%AF%D8%B1-%D8%B5%D9%84%D8%A7%D8%AD%E2%80%8C%D8%A7%D9%84%D8%AF%DB%8C%D9%86-%D8%A7%D8%B9%D8%AA%D8%B1%D8%A7%D9%81%D8%A7%D8%AA-%D8%A8%DB%8C%D9%88%D9%87-%D8%A7%D8%A8%D9%88%D8%A8%DA%A9%D8%B1-%D8%A7%D9%84%D8%A8%D8%BA%D8%AF%D8%A7%D8%AF%DB%8C-%D8%AF%D8%B1%D8%A8%D8%A7%D8%B1%D9%87-%D8%AF%D8%A7%D8%B9%D8%B4)

منابع عراقی از دستگیری دو سرکرده گروه تروریستی داعش در شرق استان صلاح الدین خبر دادند.
به گزارش خبرگزاری تسنیم به نقل از شبکه السومریه، یگان اطلاعات نظامی از دستگیری دو سرکرده داعش در یک عملیات امنیتی خبر داد.
فراس الزبیدی مدیر اطلاع رسانی یگان اطلاعات نظامی عراق گفت نیروهای اطلاعات تیپ سوم واکنش سریع دو سرکرده داعشی را در طوزخورماتو دستگیر کردند که این دو نفر سلاح و مهمات به همراه داشتند.

        اطلاعات فراوان بیوه ابوبکر البغدادی درباره داعش
      
خبر دیگر اینکه یک مسئول ترکیه‌ای فاش کرد که بیوه ابوبکر البغدادی سرکرده گروه تروریستی داعش که آمریکا اخیرا از کشته شدن وی خبر داد،‌اطلاعات فراوانی درباره داعش ارائه کرده است.
این مسئول ترکیه‌ای که نامش فاش نشده است، نام بیوه البغدادی، رانیه محمود ولی نام واقعی‌اش فوزی محمد القبیسی است. شایعه شده است که همسر اول البغدادی در عملیات نظامیان آمریکایی در ماه گذشته میلادی در سوریه کشته شد.
