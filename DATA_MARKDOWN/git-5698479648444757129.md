
# زنان فوتبالیست حرفه‌ای استرالیایی دستمزد برابر با مردان دریافت می‌کنند

Published at: **2019-11-06T09:18:41+00:00**

Author: **یورونیوز فارسی **

Original: [euronews](https://farsi.euronews.com/2019/11/06/australia-women-s-football-team-in-landmark-pay-deal)

فدراسیون فوتبال استرالیا اعلام کرد که دستمزد بازیکنان حرفه‌ای زن این کشور برابر با دستمزد بازیکنان مرد می‌شود. اما احتمالا مردان فوتبالیست به‌دلیل دریافت جایزه‌های نقدی بیشتر در مسابقات در نهایت درآمد بیشتری خواهند داشت.
تیم فوتبال زنان استرالیا در حال حاضر در رده هشتم جهان قرار دارد در حالیکه تیم فوتبال مردان این کشور در رتبه ۴۴ ایستاده است.
دیوید گالوپ، رئیس فدراسیون فوتبال استرالیا گفت:« این گامی بزرگ برای کاهش شکاف دستمزد زن و مرد بین دو تیم فوتبال است.»
بازیکنان حرفه‌ای زن در استرالیا با این تصمیم، افزایش قابل توجهی در دستمزدشان خواهند داشت. دستمزد فعلی آن‌ها ۱۰۰ هزار دلار در سال است.
اعضای تیم ملی فوتبال زنان اسرالیا همچنین شرایط آموزش برابر و سایر حقوق مانند مسافرت‌های هوایی در کلاس تجاری را که هم اکنون در اختیار تیم ملی مردان است دریافت می‌کنند.
اختلاف بین حقوق دریافتی فوتبالیست‌های زن و مرد در جام جهانی زنان در ژوئیه گذشته به‌طور گسترده مورد بحث قرار گرفت.
تیم فوتبال زنان آمریکا که در رده نخست جهان قرار دارد در ماه مارس گذشته شکایتی را علیه فدراسیون فوتبال این کشور مبنی بر پرداخت حقوق و شرایط مساوی به جریان انداخت و مدعی تبعیض شد.
اعضای تیم ملی زنان آمریکا برای قهرمانی در جام جهانی اخیر چهار میلیون دلار دریافت کردند. این در حالی است که تیم ملی فوتبال مردان فرانسه پس از قهرمانی در جام جهانی ۲۰۱۸ روسیه، ۳۸ میلیون دلار دریافت کرد.

        بیشتر بخوانید:
        شکایت قضایی تیم ملی فوتبال زنان آمریکا از شرایط تبعیض آمیز جنسیتی
      
