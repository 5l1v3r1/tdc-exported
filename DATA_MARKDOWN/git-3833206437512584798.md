
# Зашеметяващо! Момичетата на Локо-Пълдин вкараха 46 гола в 4 мача

Published at: **2019-11-04T14:18:00+00:00**

Author: ****

Original: [Plovdiv24.bg](https://www.plovdiv24.bg/sport/911106.html)

Отборът на Локомотив-Пълдин спечели дежурната си шампионска купа от регионалните турнири по футбол за момичета до 13 години. Възпитаничките на треньора Ангел Славов вдигнаха поредния си трофей, този път от надпреварата под егидата на БФС, която приключи в Стара Загора.
В първия мач Локо-Пълдин разгроми домакините от Локомотив (Стара Загора) с 15:0. Във втория двубой червено-черните се саморазправиха със съгражданките си от ФК Енко (Пловдив) със 7:1.
Последваха още две разгромни победи за Локо-Пърдин - срещу ЖФК Бургас с 10:3 и срещу Златоград с 14:4.
Така тимът на Ангел Славов стана победител с 4 победи от 4 мача и фрапиращата голова разлика 46:8.
