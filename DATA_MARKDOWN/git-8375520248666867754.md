
# Вакарчук обурений нерішучістю Зеленського

Published at: **2019-11-02T20:10:22+00:00**

Author: ****

Original: [ГЛАВКОМ](https://glavcom.ua/country/politics/vakarchuk-obureniy-nerishuchistyu-zelenskogo-637261.html)

Народний депутат України та лідер партії «Голос» Святослав Вакарчук вважає, що президент Володимир Зеленський повинен як гарант реалізувати свій план по поверненню миру на Донбасі, а не питати в людей, що йому робити.
Про це народний депутат заявив в ефірі токшоу «Свобода слова» Савіка Шустера.
Вакарчук нагадав, що президент є не тільки адміністративної главою держави, але і верховним головнокомандувачем. Тому, вважає лідер «Голосу», Зеленському варто проявити лідерство у військових і геополітичних справах.
«В нас президент – верховний головнокомандувач, він має іти вперед. Це дуже важливо у військових і геополітичних справах. Люди довіряють президенту, який здійснює міжнародну політику. Він виграв вибори з тим, що у нього є план, як зробити мир. Якщо такий план у нього є, то хай він його реалізує. Але не треба питати у людей, що от ви мене вибрали, а тепер скажіть, що мені робити. Так не можна. Він має проявити лідерство і робити те, в чому впевнений. Але при цьому має чітко пояснювати свої кроки суспільству і йти вперед», – наголосив Вакарчук.
Нагадаємо, нещодавно Вакарчук розродився критикою Зеленського через скандальне відео з Золотого.
