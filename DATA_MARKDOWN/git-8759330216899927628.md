
# 'Standard-kleedkamer woedend na nieuws over woonplaats van scheidsrechter D'hondt'

Published at: **2019-11-04T08:47:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902320/-standard-kleedkamer-woedend-na-nieuws-over-woonplaats-van-scheidsrechter-d-hondt-.html)


        Bij Standard was men razend na de partij tegen KAA Gent. De Rouches gaven een 0-1 voorsprong nog uit handen en verloren uiteindelijk met 3-1. Achteraf was scheidsrechter Lothar D'hondt de gebeten hond.
      
Bij Standard voelde men zich benadeeld na de strafschop voor Gent en viseerde men D'hondt. Dat werd er niet minder op toen men in de kleedkamer van Standard wat meer info te weten kwam over D'hondt. Zo meldt Het Laatste Nieuws.
De scheidsrechter bijkt namelijk afkomstig te zijn uit Evergem, een gemeente op slechts een paar kilometer van Gent. Nieuws dat niet meteen positief werd onthaald door Standard. Volgens het dagblad maakte het 'de woede bij Standard alleen maar groter'.
WoedeAchteraf liet men zich dan ook bijzonder negatief uit over de scheidsrechter. "Een trainer kan een elftal voorbereiden", legde Michel Preud'homme uit. "Maar sommige aspecten van het voetbal liggen in handen van andere mensen. Daar hebben wij geen controle over. Over dié dingen zijn wij niet blij."
Ook Obbi Oularé was absoluut niet tevreden. "Ik ben gewoon boos. We moeten ook naar onszelf kijken, maar als de scheidsrechters niet neutraal genoeg zijn wordt het moeilijk. Ik ben niet iemand die vaak over scheidsrechters begint. Maar het is heel frustrerend als ik de tweede en de derde goal zie. In mijn ogen is er ofwel vooraf fout voor ons, ofwel is er gefloten voor ik weet niet wat", gaf hij aan bij Sporza.
