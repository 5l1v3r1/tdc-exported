
# رفع بوی نامطبوع اطراف فرودگاه بین‌المللی تهران

Published at: **2019-11-01T13:23:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543862.html/%D8%B1%D9%81%D8%B9-%D8%A8%D9%88%DB%8C-%D9%86%D8%A7%D9%85%D8%B7%D8%A8%D9%88%D8%B9-%D8%A7%D8%B7%D8%B1%D8%A7%D9%81-%D9%81%D8%B1%D9%88%D8%AF%DA%AF%D8%A7%D9%87-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%AA%D9%87%D8%B1%D8%A7%D9%86)

استاندار تهران گفت: با اقدامات صورت گرفته و احداث تصفیه‌خانه‌ها، بوی نامطبوع اطراف فرودگاه بین‌المللی تهران رفع شده است.
به گزارش شبکه اطلاع رسانی راه دانا؛ انوشیروان محسنی بندپی، در پاسخ به پرسشی مبنی بر رفع بوی نامطبوع فرودگاه بین‌المللی امام خمینی(ره) اظهار داشت: بارها این موضوع در جلسات مختلف مطرح شد و تمامی مقامات کشور پیگیر رفع این بوی نامطبوع بودند که نهایتا در حال حاضر با اقدامات صورت گرفته، این بو رفع شده است و می‌توانید نفس عمیقی در این محدوده بکشید. 
وی یادآور شد: دو صنعت در اطراف فرودگاه بین‌المللی وجود داشت که اخیرا تصفیه‌خانه فاضلاب آن را افتتاح کردیم و فاز دوم تصفیه خانه اسلامشهر نیز در حال سپری کردن مراحل نهایی و افتتاح است. 
محسنی بندپی یادآور شد: به واحدهای دام‌گستر نیز تسهیلات ارائه داده‌ایم تا نسبت به احداث تصفیه‌خانه هرچه سریعتر اقدام کند؛ بنابراین دیگر مشکلی در محدوده فرودگاه بین‌المللی درخصوص انتشار بوی نامطبوع نداریم.
منبع: فارس
