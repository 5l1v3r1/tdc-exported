
# فردا تشکیل جلسه شورای حکام آژانس درباره ایران

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697119/%D9%81%D8%B1%D8%AF%D8%A7-%D8%AA%D8%B4%DA%A9%DB%8C%D9%84-%D8%AC%D9%84%D8%B3%D9%87-%D8%B4%D9%88%D8%B1%D8%A7%DB%8C-%D8%AD%DA%A9%D8%A7%D9%85-%D8%A2%DA%98%D8%A7%D9%86%D8%B3-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86)

شورای حکام آژانس قرار است فردا پنجشنبه موضوع پادمان‌های ایران را مورد بررسی قرار دهد.
به گزارش خبرگزاری مهر، شورای حکام آژانس بین‌المللی انرژی اتمی فردا پنجشنبه در وین تشکیل جلسه خواهد داد حال آنکه گزارش مدیرکل موقت درباره موضوع پادمان در ایران در دستور کار این نشست قرار دارد.
این در حالی است که وال استریت ژورنال به نقل از برخی منابع می‌گوید احتمالا‍ً این جلسه بر موضوع تورقوزآباد و اتهامات مبنی بر موارد اعلام نشده از سوی ایران متمرکز است و چهارمین گام برجامی این کشور را شامل نمی‌شود.
همزمان، رویترز در خبری مدعی شد ایران مدارک سفر  یکی از بازرسان آژانس بین‌المللی انرژی اتمی را ضبط کرده و این موضوع نیز در نشست فردای شورای حکام مورد بررسی قرار خواهد گرفت.
صحت و سقم ادعای رویترز هنوز از سوی هیچ یک از طرفین تائید یا تکذیب نشده است. 
جلسه شورای حکام در حالی برگزار می‌شود که سرگئی لاوروف وزیر خارجه روسیه می‌گوید ایران با برداشتن گام چهارم پروتکل الحاقی توافقات پادمانی آژانس را نقض نکرده است.
به گفته وی، تمام اقدامات ایران تحت نظارت آژانس بین المللی انرژی اتمی قرار دارد و این کشور بارها اعلام کرده که اقداماتش در خصوص کاهش تعهدات هستهای قابل برگشت است.
