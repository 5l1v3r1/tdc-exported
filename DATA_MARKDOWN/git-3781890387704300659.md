
# ซื้อเลขจำนวนพระสวดงาน'วันปิยะ'อดีตผญบ.รวย12 ล.

Published at: **2019-11-01T16:35:00+00:00**

Author: ****

Original: [เดลินิวส์](https://www.dailynews.co.th/regional/739564)


        อดีตผู้ใหญ่บ้าน เปิดทีวีดูข่าว วัน"ปิยะมหาราช"ซื้อเลขจำนวนพระสงฆ์ที่มาสวดในงาน 375 ตกเย็นรวยเป็นเศรษฐีคนใหม่รับเละ 12 ล้าน
      
เมื่อวันที่ 1 พ.ย. ผู้สื่อข่าวได้รับแจ้งว่าที่  จ.สุรินทร์  มีเศรษฐีคนใหม่  ที่บ้านเลขที่ 49 หมู่ 9 ต.แจนแวน อ.ศรีณรงค์ ซึ่งเป็นบ้านพักของ นายยก ทองอ้ม อายุ 72ปี อดีตผู้ใหญ่บ้านเกาะ ถูกรางวัลที่ 1 งวดปะจำวันที่ 1พ.ย.หมายเลข 967375 จำนวน 2 คู่ 2 ใบ รับเงิน 12 ล้าน จึงรุดไปตรวจสอบพบว่า มีเพทื่อยบ้านหลังทราบข่าวต่างพากันมาแสดงความยินดีอย่างล้นหลาม
นายยก เศรษฐีคนใหม่ เปิดเผยว่า ตนอาศัยอยู่กับ นางยงค์ ทองอ้ม 69 ปี ภรรยากันสองคนตายาย  ในวันที่ 23 ต.ค.ที่ผ่านมา ตนได้เปิดรายการโทรทัศน์ ในวันที่ 23 ต.ค. “วันปิยะมหาราช” ที่ผ่าน  ได้ซื้อเลขตามพระที่นิมนต์มา 375 องค์ และเมื่อคืนวันที่31 ต.ค .ที่ผ่านมาได้ฝันว่า มีคนนำข้าวของมาให้ที่บ้านเต็ม ช่วงเช้าวันนี้ ได้มีคนมาขายลอตเตอรี่  มาขายหน้าบ้าน จึงซื้อเอาเลข75 มา1คู่  และซื้อหวยใต้ดินเลข75  โดยปกติแล้ว ตนเองจะ ซื้อลอตเตอรี่งวดละ 1 ใบถึง 2 ใบ และซื้อหวยใต้ดินบ้างเล็กน้อย ไม่คิดไม่ฝันว่าจะถูกรางวัลที่1ในเวลาไม่นานได้เป็นกลายเป็น เศรษฐี ในเวลาไม่กี่ชั่วโมง. 
