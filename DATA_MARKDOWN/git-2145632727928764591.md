
# Un algoritm creat de cercetătorii ruşi redă imagini pornind de la undele cerebrale ale oamenilor

Published at: **2019-11-04T22:00:00+00:00**

Author: **Adrian Popovici**

Original: [DESCOPERĂ](https://www.descopera.ro/stiinta/18537097-un-algoritm-creeaza-imagini-pornind-de-la-undele-cerebrale)

Cu ajutorul unei tehnici neinvazive, un algoritm poate „citi” undele cerebrale şi realiza imagini pornind de la acestea.
O echipă de la Institutul pentru Fizică şi Tehnologie din Moscova şi de la Neurobotics a reuşit să creeze un algoritm de inteligenţă artificială (AI) care potae să interpreteze undele cerebrale pentru a crea o imagine a ceea ce subiecţii pot vedea în timp real, notează Futurism.
În cadrul acestui studiu, voluntarii au purtat pe cap electrozi în timp ce urmăreau pe un monitor fragmente de clipuri video de câte 10 secunde. Subiectul acestor clipuri a fost clasificat în cinci categorii. Folosind datele oferite de către electroencefalograme (EGG), oamenii de ştiinţă au putut identifica categoria din care făcea parte fiecare clip video.
Cea de a doua fază a acestui studiu a implicat crearea a două reţele neurale artificiale, primul poate să transforme undele electroencefalogramelor în sunete comparabile, în timp ce cel de al doilea poate să genereze imagini legate de trei dintre categoriile studiate pornind de la datele EGG. Atunci când cele două reţele funcţioneză în tandem, EGG poate fi folosit pentru a crea imagini care prezintă cu o accurateţe ridicată ceea ce voluntarii văd în timp real.
