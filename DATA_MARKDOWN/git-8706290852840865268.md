
# Προφυλακιστέος ο σωφρονιστικός υπάλληλος που σκότωσε τον κουνιάδο του στα Μέγαρα - Επικαλείται σοβαρά ψυχολογικά προβλήματα

Published at: **2019-11-05T13:10:00+00:00**

Author: ****

Original: [enikos.gr](http://www.enikos.gr/society/682428/profylakisteos-o-sofronistikos-ypallilos-pou-skotose-ton-kouniado)

Της Άννας Κανδύλη
Προφυλακιστέος κρίθηκε ο 50χρονος σωφρονιστικός υπάλληλος από τα Μέγαρα που κατηγορείται ότι πυροβόλησε και σκότωσε το 48χρονο κουνιάδο του και τραυμάτισε τη σύζυγο του θύματος.
Ο κατηγορούμενος ενώπιον του 3ου τακτικού ανακριτή υποστήριξε ότι δεν θυμάται τις πράξεις του. Σύμφωνα με πληροφορίες, κατά την απολογία του, ισχυρίστηκε ότι το απόγευμα της Πέμπτης πήγε στο σπίτι της εν διαστάσει συζύγου του, αποχαιρέτησε το παιδί του, με σκοπό στη συνέχεια να αυτοκτονήσει.
Η υπεράσπισή του υπέβαλε αίτημα διενέργειας ψυχιατρικής πραγματογνωμοσύνης, ενώ προσκόμισε ήδη στον ανακριτή ιατρικά πιστοποιητικά και φαρμακευτικές συνταγές που λάμβανε, προκειμένου να πείσει για τους ισχυρισμούς του ότι έπασχε από σοβαρά ψυχολογικά προβλήματα.
