
# Трамп назвав свої відносини з Росією і Україною «дуже хорошими»

Published at: **2019-11-04T06:10:02+00:00**

Author: ****

Original: [Слово і Діло](https://www.slovoidilo.ua/2019/11/04/novyna/svit/tramp-nazvav-svoyi-vidnosyny-rosiyeyu-ukrayinoyu-duzhe-xoroshymy)


        Президент США Дональд Трамп заявив, що у нього дуже хороші стосунки з Росією, Україною і Китаєм.
      
Цю заяву він зробив 3 листопада в бесіді з журналістами на Південній галявині Білого дому.
«У мене дуже хороші стосунки з Україною. У мене дуже хороші стосунки з Росією. У мене дуже хороші стосунки з Китаєм. Люди не розуміють, я можу жити», - заявив американський лідер.
2 листопада The Washington Post з посиланням на діючих і колишніх співробітників американської адміністрації повідомила про те, що Трамп відчував «неприборкану ненависть» до України з перших днів свого президентства. Однією з причин такого ставлення нібито стала інформація про допомогу Києва демократам під час виборчої кампанії 2016 року в США.
31 жовтня палата представників конгресу Сполучених Штатів ухвалила резолюцію на підтримку початку процедури імпічменту президента країни. 24 вересня демократи почали процедуру імпічменту Трампа, звинувативши його у зловживанні владою і тиску на керівництво України.
Хочете обговорити цю новину? Долучайтеся до телеграм-чату CHORNA RADA
