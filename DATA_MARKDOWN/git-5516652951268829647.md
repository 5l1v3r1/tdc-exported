
# Μια καρέκλα προπονητή στην Α' Κατηγορία, τρίζει και μάλιστα πολύ έντονα

Published at: **2019-11-06T18:10:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425209/mia-karekla-proponhth-sthn-a-kathgoria-trizei-kai-malista-poly-entona)


        -Και όμως μια καρέκλα προπονητή στην Α' Κατηγορία, τρίζει και μάλιστα πολύ έντονα, όπως λένε οι δικές μου πληροφορίες... Και ίσως σημειωθούν εξελίξεις σύντομα...
      
-Η ειρωνεία είναι ότι η ομάδα αυτή, της οποίας το όνομα μην περιμένετε να αποκαλύψω σήμερα, δείχνει το τελευταίο διάστημα ένα πολύ καλύτερο πρόσωπο σε σχέση με το ξεκίνημα...

        -Αλλά απ' ό,τι φαίνεται αυτό δεν είναι ικανό για να εξομαλύνει τις σχέσεις που φαινομενικά δεν είναι και τόσο καλές και το γυαλί έχει ραγίσει...
      
-Νομίζω ότι πολύ σύντομα θα πρέπει να περιμένουμε εξελίξεις και ενδεχομένως θα έχουμε αλλαγές. Θα δείξει...

        -Μόνο τυχαία δεν είναι η μέχρι τώρα πορεία του Αστέρα. Εκεί στην Παστίδα έχουν κάνει κάτι πολύ σημαντικό...
      
-Πήραν τους παίκτες του Εφηβικού τους και τα τελευταία δυο χρόνια τους έδωσαν χρόνο συμμετοχής στην ανδρική ομάδα. Και τα αποτελέσματα είναι ορατά...

        -Έχουν κάνει με τον καλύτερο τρόπο αυτό που πρέπει να κάνουν όλες οι ομάδες του τοπικού και θα έπρεπε μάλιστα να είναι το αυτονόητο...
      
-Να έχουν εφηβικό τμήμα και από εκεί και πέρα να προωθούν στην ανδρική ομάδα τα παιδιά που αξίζουν και έχουν προοπτική να εξελιχθούν... Τόσο απλά...

        -Αυτό έγινε στην Παστίδα τα τελευταία χρόνια. Και να που ήρθε η ώρα να φανούν τα αποτελέσματα εντός αγωνιστικού χώρου...
      
-Δεν είναι λοιπόν καθόλου τυχαίο αυτό που έχει συμβεί. Είναι η λογική εξέλιξη των πραγμάτων. Έτσι είναι το ποδόσφαιρο όταν ακολουθείς τα σωστά βήματα...
