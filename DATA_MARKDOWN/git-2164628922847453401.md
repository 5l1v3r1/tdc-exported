
# На Закарпатті водій легковика скоїв ДТП і помер на місці (ФОТО)

Published at: **2019-11-03T12:08:00+00:00**

Author: ****

Original: [PRESS-ЦЕНТР](http://press-centr.com/ua/news/42607_Na-Zakarpatti-vodiy-lehkovika-skov-DTP-i-pomer-na-mistsi-FOTO)


        Неподалік села Тишів Воловецького району 37-річний іршавчанин, керуючи автомобілем "Cherry", не впорався з керуванням та допустив зіткнення з вантажівкою. У результаті ДТП, водій легковика помер на місці інциденту.
      
Вчора, 2 листопада, близько 16:00 до поліції надійшло повідомлення про аварію зі смертельним наслідком на Воловеччині.
Прибувши за викликом слідчо-оперативна група з’ясувала, що водій легковика "Cherry" – 37-річний іршавчанин, – рухаючись зі сторони Львова у напрямку селища Нижні Ворота, на відрізку дороги неподалік села Тишів Воловецького району, перевищивши швидкість, не впорався з керуванням, виїхав на зустрічну смугу і зіткнувся з вантажним автомобілем "MAN" під керуванням 46-річного іноземця.
Внаслідок отриманих травм водій легковика помер на місці автопригоди.
За фактом порушення правил безпеки дорожнього руху, що призвели до смерті потерпілого, у поліції відкрили кримінальне провадження за частиною 2 статті 286 Кримінального кодексу України. Слідство у справі триває.
Про це повідомляє відділ комунікації поліції Закарпатської області
 
