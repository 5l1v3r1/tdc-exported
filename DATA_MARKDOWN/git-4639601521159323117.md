
# Επιμένουν για την ανεξαρτησία τους οι Σκωτσέζοι

Published at: **2019-11-02T18:39:14+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/world/epimenoun-gia-tin-aneksartisia-tous-oi-skotsezoi/)

Σχεδόν 20.000 άνθρωποι κατέβηκαν στους δρόμους της Γλασκώβης, σε μια ακόμα διαδήλωση υπέρ της ανεξαρτησίας της Σκωτίας από τη Βρετανία.
Η Νίκολα Στέρτζον, η επικεφαλής της κυβέρνησης της Σκωτίας και του Σκωτικού Εθνικού Κόμματος (SNP) έδωσε το παρών σε αυτήν τη συγκέντρωση, κάτι που συμβαίνει για πρώτη φορά εδώ και πέντε χρόνια.

        Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες
      
«Μια ανεξάρτητη Σκωτία είναι πιο κοντά από ποτέ. Βρίσκεται πραγματικά σε απόσταση αναπνοής», ανέφερε η Στέρτζον σε μια ανακοίνωση που δόθηκε στη δημοσιότητα λίγες ώρες πριν από τη σαββατιάτικη διαδήλωση.
Την Παρασκευή, η πρώτη υπουργός της Σκωτίας ανακοίνωσε ότι θα ζητήσει τη διεξαγωγή νέου δημοψηφίσματος για την ανεξαρτησία πριν από τα τέλη Δεκεμβρίου.
Αναφερόμενη στις πρόωρες βουλευτικές εκλογές της 12ης Δεκεμβρίου, είπε ότι «είναι η ευκαιρία της Σκωτίας να γλιτώσει το Brexit και να θέσει το μέλλον μας στα δικά μας χέρια», καλώντας τους ψηφοφόρους να στηρίξουν το SNP ώστε να ενισχυθεί η θέση αυτή.
Στο πρώτο δημοψήφισμα για την ανεξαρτησία της Σκωτίας, το 2014, το 55% των ψηφοφόρων τάχθηκε κατά.
Στο δημοψήφισμα για το Brexit το 2016 με σαφή πλειοψηφία (62%) οι Σκωτσέζοι τάχθηκαν υπέρ της παραμονής στην Ευρωπαϊκή Ένωση, και σε αυτό το γεγονός βασίζονται πολλοί για να ζητήσουν τη διεξαγωγή νέου δημοψηφίσματος για την ανεξαρτησία.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
