
# Un chinez şi-a tăiat un deget deoarece credea că veninul viperei care l-a muşcat îl va omorî

Published at: **2019-11-03T22:00:00+00:00**

Author: **Adrian Popovici**

Original: [DESCOPERĂ](https://www.descopera.ro/natura/18522373-un-chinez-si-a-taiat-un-deget-deoarece-credea-ca-veninul-viperei-care-l-a-muscat-il-va-omori)

Vipera care l-a muşcat este cunoscută în regiune ca „şarpele cinci paşi”.
Un fermier din provincia Zhejiang, China, se află în mijlocul unei situaţii neobişnuite, mai exact acesta a fost muşcat de către un exemplar din specia Deinagkistrodon acutus şi pentru a nu fi expus pericolului reprezentat de veninul acestui şarpe şi-a secţionat un deget, notează Science Alert.
Bărbatul, care în presa locală este numit Zhang, şi-a tăiat degetul arătător al mâinii drepte deoarece a vrut să împiedice împrăştierea veninului în întreg corpul şi ca urmare să moară. În luarea unei astfel de decizii radicale, bărbatul a avut doi factori extrem de importanţi, cunoaşterea comună asupra acestei vipere, fiind numită popular „şarpele cinci paşi” pentru viteza cu care îşi răpune victimele. Cel de al doilea factor a fost reprezentat de către cazul unuia dintre vecinii săi care a fost şi el muşcat şi a murit la scurt timp.
Medicii de la Spitalul de Medicină Trdiţională Chinezească din Hangzhou, aflat la 80 de kilometri de localitatea bărbatului, unde acesta s-a dus să primească îngrijiri medicale, explică faptul că amputarea degetului nu era necesară, după cum explică şi dr. Yuan Chengda: „Nu era deloc necesar să îl taie. Şarpele cinci paşi nu este atât de toxic”.
Din nefericire, medicii nu au putut să îi reataşeze degetul bărbatului şi asta deoarece acesta la lăsat unde şi l-a amputat.
Veninul de Deinagkistrodon acutus este o hemotoxină puternică care afectează celule sanguine şi duce la apariţia sângerărilor. Cazurile raportate de-a lungul timpului arată că cele mai mari exemplare ale acestei specii pot reprezenta un pericol real pentru oameni.
Medicii atrag atenţia asupra faptului că „metodele” de îngrijire medicală tradiţionale în cazul unor muşcături de şarpe nu sunt eficiente, putând chiar să facă mai mult rău. „Unii au folosit cuţite pentru a-şi tăia degetele de la mână sau degetele de la picioare, unii au folosit frânghii sau fire de fier pentru a lega strâns membrul muşcat, iar unii au încercat chiar să distrugă otrava din corpul lor, prin arderea pielii”, a explicat dr. Yuan. El recomandă transportarea către cel mai aproiat spital sau punct în care o persoană muşcată poate primi îngrijiri medicale şi să evite spălarea rănii, o astfel de acţiune împiedicând extragerea veninului necesar administrării antidotului potrivit.

        Citeşte şi:
      

        
          10 lucruri interesante despre serpi
        
      

        
          Mit sau adevăr: poate un şarpe mort să muşte şi să ucidă un om? (VIDEO)
        
      

        
          Top 10 Cei mai veninosi serpi din lume
        
      

        
          Cele mai ciudate efecte ale muşcăturilor de şerpi veninoşi
        
      
