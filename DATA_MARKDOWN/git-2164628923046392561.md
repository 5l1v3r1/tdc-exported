
# На Тернопільщині намагаються зупинити смертельно небезпечну хворобу

Published at: **2019-11-01T14:06:00+00:00**

Author: ****

Original: [PRESS-ЦЕНТР](http://press-centr.com/ua/news/42580_Na-Ternopilshchini-namahayutsya-zupiniti-smertelno-nebezpechnu-khvorobu)


        З нагоди Всесвітнього дня боротьби з інсультом на Тернопільщині розпочалася акція «Стоп інсульт-2019».
      
Жителям краю просто неба вимірюють артеріальний тиск, а також консультують щодо ризику інсульту.
Лише третина українців знає про власну проблему підвищеного артеріального тиску, – повідомляє Центр громадського здоров’я. Більшість краян нехтує профілактикою інсульту. Адже тільки минулого року на Тернопільщині сталося понад три тисячі інсультів.
За словами лікарів, інсульт розвивається внаслідок раптового припинення кровопостачання частини головного мозку або крововиливу в порожнину черепа та стискання тканини мозку кров’ю. Внаслідок цього гинуть нервові клітини ураженої ділянки, що викликає порушення або втрату функцій тих частин тіла, якими вони керують. Щоб попередити інсульт, фахівці рекомендують насамперед стежити рівнем артеріального тиску.

        Фото ілюстративне
      
