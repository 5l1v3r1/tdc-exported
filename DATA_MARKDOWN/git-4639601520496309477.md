
# Καιρός : Έκτακτο δελτίο επιδείνωσης – Δείτε πού έρχονται καταιγίδες και χαλάζι (χάρτες)

Published at: **2019-11-07T11:41:48+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/society/kairos-ektakto-deltio-epideinosis-deite-pou-erxontai-kataigides-kai-xalazi-xartes/)

Για νέα επιδείνωση του καιρού που θα περιλαμβάνει ισχυρές βροχές και καταιγίδες σε αρκετές περιοχές της χώρας προειδοποιεί η Εθνική Μετεωρολογική Υπηρεσία με έκτακτο δελτίο επιδείνωσης του καιρού.
Σύμφωνα με την ΕΜΥ, οι  ισχυρές βροχές και καταιγίδες οι οποίες εκδηλώνονται στο βόρειο Ιόνιο και την Ήπειρο αναμένεται να συνεχιστούν και να επεκταθούν και σε άλλες περιοχές.

        Bloomberg : Το μάτι στους επενδυτές κλείνει η κυβέρνηση
      
Πιο συγκεκριμένα:
Σύμφωνα με το meteo.gr,  οι βροχές και οι καταιγίδες που εκδηλώνονται το πρωί της Πέμπτης 7/11, στο Βόρειο Ιόνιο και στην Ήπειρο έως το βράδυ θα επεκταθούν στο σύνολο της Δυτικής Ελλάδας, ενώ τις νυκτερινές ώρες θα κινηθούν ανατολικότερα.
Κατά τη διάρκεια τη νύχτας προς Παρασκευή βροχές και καταιγίδες θα εκδηλωθούν σε πολλές περιοχές της ηπειρωτικής χώρας, στις Σποράδες και στα νησιά του Βορείου Αιγαίου. Τα φαινόμενα θα είναι τοπικά έντονα και σε ορισμένες περιπτώσεις θα συνοδευτούν από χαλαζοπτώσεις και πολύ ενισχυμένους ριπαίους ανέμους.
Στο χάρτη που ακολουθεί παρουσιάζονται τα εκτιμώμενα αθροιστικά ύψη βροχόπτωσης έως το ξημέρωμα της Παρασκευής, και επισημαίνονται οι περιοχές όπου περιμένουμε τα εντονότερα φαινόμενα.
Την Παρασκευή 08/11, ισχυρές βροχές και καταιγίδες που τοπικά θα συνοδεύονται από χαλαζοπτώσεις και πολύ ενισχυμένους ριπαίους ανέμους θα εκδηλωθούν σχεδόν στο σύνολο της ηπειρωτικής χώρας, συμπεριλαμβανομένης της Αττικής και της Θεσσαλονίκης, στις Κυκλάδες, στις Σποράδες και στα νησιά του Βορείου Αιγαίου. Μέχρι το βράδυ πάντως τα φαινόμενα θα περιοριστούν στη βορειοανατολική χώρα, ενώ στις υπόλοιπες περιοχές ο καιρός θα βελτιωθεί πρόσκαιρα.
Η Γενική Γραμματεία Πολιτικής Προστασίας (www.civilprotection.gr) του Υπουργείου Προστασίας του Πολίτη, έχει ενημερώσει τις αρμόδιες υπηρεσιακά εμπλεκόμενες κρατικές υπηρεσίες, καθώς και τις περιφέρειες και τους δήμους της χώρας, ώστε να βρίσκονται σε αυξημένη ετοιμότητα πολιτικής προστασίας, προκειμένου να αντιμετωπίσουν άμεσα τις επιπτώσεις από την εκδήλωση των έντονων καιρικών φαινομένων.
Παράλληλα, η Γενική Γραμματεία Πολιτικής Προστασίας συνιστά στους πολίτες να είναι ιδιαίτερα προσεκτικοί, μεριμνώντας για τη λήψη μέτρων αυτοπροστασίας από κινδύνους που προέρχονται από την εκδήλωση των έντονων καιρικών φαινομένων.
Ειδικότερα, σε περιοχές όπου προβλέπεται η εκδήλωση έντονων βροχοπτώσεων, καταιγίδων ή θυελλωδών ανέμων:
Για πληροφορίες και ανακοινώσεις σχετικά με την επικρατούσα κατάσταση και την βατότητα του οδικού δικτύου λόγω εισροής πλημμυρικών υδάτων σε αυτό οι πολίτες μπορούν να επισκεφθούν την ιστοσελίδα της ΕΛ.ΑΣ. www.astynomia.gr.
Για περισσότερες πληροφορίες και οδηγίες αυτοπροστασίας από τα έντονα καιρικά φαινόμενα, οι πολίτες μπορούν να επισκεφθούν την ιστοσελίδα της Γενικής Γραμματείας Πολιτικής Προστασίας στην ηλεκτρονική διεύθυνση www.civilprotection.gr.

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
