
# Centenars de persones protesten convocats pels CDR amb el lema Mori el mal govern

Published at: **2019-11-02T21:44:00+00:00**

Author: **Redacció**

Original: [CCMA](https://www.ccma.cat/324/centenars-de-persones-protesten-convocats-pels-cdr-sota-el-lema-mori-el-mal-govern/noticia/2960432/)

Centenars de persones han participat a la protesta dels CDR pel centre de Barcelona contra el govern de la Generalitat.
Els CDR han convocat l'acció de protesta aprofitant l'acampada a la plaça Universitat. Han denunciat la "repressió exercida en les darreres setmanes per part dels governs".
Amb el lema "Mori el mal govern", també han criticat que l'executiu de Quim Torra no hagi ofert una resposta institucional a la sentència del procés.
També han demanat la dimissió del conseller d'Interior, Miquel Buch.
Els manifestants s'han concentrat aquesta tarda a la plaça Universitat. Ja al capvespre, han marxat fins a la plaça de Sant Jaume.
Allà, han cremat alguna fotografia i una bandera espanyola.
 
