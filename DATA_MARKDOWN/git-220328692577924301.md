
# Евакуираха Джоли и Мадън

Published at: **2019-11-05T13:22:00+00:00**

Author: **Агенция Стандарт**

Original: [Стандарт Новини](https://standartnews.com/lifestyle-lyubopitno/evakuirakha-dzholi-i-madn-405933.html)

Анджелина Джоли и Ричард Мадън бяха евакуирани от терена на филма „Вечните“ на Марвел, след като бе открита невзривена бомба в близост до снимачната площадка, намираща се на канарския остров Фуертевентура. Цялата суматоха е настъпила, докато военните е трябвало да обезвредят устройството, за което се смята, че е останало от нацистка база от Втората световна война. The Sun цитира очевидци: „Беше ужасяващо - бомбата може би е там от десетилетия, но ако беше докосната, кой знае какво можеше да се случи. Някои от най-големите звезди в света бяха на сцената и никой не желаеше да рискува. За щастие, експертите се справиха." Според публикацията, зяпачи са потвърдили за невъобразимата паника, настанала пред камерите.    
