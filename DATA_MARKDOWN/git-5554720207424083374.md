
# आयुष्मान खुराना से फैन ने पूछा- ‘इतनी फिल्में इकट्ठी एक साथ कैसे कर लेते हैं?’, अभिनेता ने दिया मजेदार जवाब

Published at: **2019-11-07T17:29:34+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/ayushmann-khurrana-gives-hilarious-reply-at-ashayushmann-session-on-twitter/271712/)

मशहूर अभिनेता आयुष्मान खुराना बॉलीवुड की उन हस्तियों में से एक हैं, जो अपने फैंस से जुड़े रहने के लिए सोशल मीडिया का खूब इस्तेमाल करते हैं और इसिलिए वो आए दिन सोशल मीडिया पर कुछ न कुछ शेयर भी करते रहते हैं। इस बीच, आयुष्मान खुराना ने ट्विटर पर ‘आस्क आयुष्मान’ (#AshAyushmann) का एक ओपन सेशन रखा जिसमें उनके फैंस से उनसे कई सारे सवाल पूछे। अभिनेता ने भी फैंस को निराश नहीं किया और कई सारे सवालों के जवाब दिए। इनमें से कुछ सवाल काफी मजेदार भी थे जिनके आयुष्मान ने भी मजाकिया जवाब दिए।
हालांकि, इस दौरान एक फैन ने उनसे पूछा कि वह इतनी फिल्में इकठ्ठी एक साथ कैसे कर लेते हैं? फैन के इस सवाल पर आयुष्मान खुराना ने ट्वीट कर जबरदस्त जवाब दिया, जो खूब वायरल भी हो रहा है। आयुष्मान खुराना ने फैन के सवाल का जवाब देते हुए लिखा, “मम्मी पिन्नियां भेजती हैं चंडीगढ़ से, उससे ताकत मिल जाती है थोड़ी।” इसके अलावा भी आयुष्मान खुराना ने कई सोशल मीडिया यूजर का जवाब दिया।
आयुष्मान खुराना का यह जवाब अब सोशल मीडिया पर खूब वायरल हो रहा है। फैंस उनके इस जवाब को खूब पसंद कर रहे है और इस पर जमकर अपनी प्रतिक्रिया भी दे रहे हैं।
