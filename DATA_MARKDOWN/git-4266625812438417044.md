
# Затримано підозрюваного у вбивстві 14-річної одеситки, ним виявився підліток

Published at: **2019-11-04T17:12:00+00:00**

Author: ****

Original: [ZIK.UA](https://zik.ua/news/2019/11/04/zatrymaly_pidozryuvanogo_u_vbyvstvi_14richnoi_odesytky_1683447)


        Поліція затримала неповнолітнього, на якого зібрано достатньо доказів прямої причетності до вбивства 14-річної мешканки Одеси.
      
Як повідомляє пресслужба поліції Одеської області, хлопець переховувався у своїх знайомих.
Зокрема, поліція встановила та затримала неповнолітнього, якого останнім бачили з загиблою, 14-річною дівчинкою, тіло якої знайшли напередодні в лісосмузі. Він переховувався у своїх знайомих.
Затриманий – 15-річний одесит, який перебуває на профілактичному обліку у поліції та, крім того, влітку цього року був засуджений до умовного терміну за грабіж
В поліції вказують, що в ході слідчо-розшукових заходів зібрано достатньо доказів прямої причетності підлітка до вбивства дівчинки. Зокрема, встановлено, що після вчиненого він викрав мобільний телефон убитої.
Повідомляється, що зараз з підозрюваним проводяться невідкладні слідчі дії, вирішується питання про обрання запобіжного заходу.
Нагадаємо, учора на території Лиманського району Одеської області знайшли тіло 14-річної дівчинки з ознаками насильницької смерті.
Про те, що донька не повернулася додому, поліцейським 2 листопада ввечері повідомила мати дівчинки. 
Переглянувши камери відеоспостереження, правоохоронці встановили напрямок руху дитини, а також розшукали та опитали осіб, із якими вона була вчора. Ті розповіли, що усі разом відпочивали за межами міста, а потім дівчинка кудись пішла з неповнолітнім хлопцем з їхньої ж компанії. Не дочекавшись їхнього повернення, решта приятелів роз’їхалася по домівках
 
