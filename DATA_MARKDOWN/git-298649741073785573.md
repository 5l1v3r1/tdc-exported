
# “Oltre il 74% l’adesione allo sciopero dei benzinai” (sindacati)

Published at: **2019-11-06T16:31:59+00:00**

Author: ****

Original: [Askanews](http://www.askanews.it/economia/2019/11/06/oltre-il-74-ladesione-allo-sciopero-dei-benzinai-sindacati-top10_20191106_173159/)

Roma, 6 nov. (askanews) – Da questa mattina alle ore 6.00, i Gestori degli impianti di rifornimento carburanti, sia di rete autostradale che ordinaria, sono chiusi per lo sciopero nazionale proclamato da Faib Confesercenti, Fegica Cisl e Figisc/Anisa Confcommercio per le giornate del 6 e 7 novembre.
Dai primi dati che affluiscono dalle strutture sindacali territoriali, il grado di adesione medio nazionale che si attesta oltre il 74%.
Elementi accolti con soddisfazione dalle Federazioni sindacali, tanto più in presenza del continuo moltiplicarsi di impianti presidiati da lavoratori senza contratto o con contratti precari e illegali, se non gestiti direttamente dalla criminalità organizzata. Lo sciopero dei Gestori attualmente in corso avrà termine alle ore 6.00 di venerdì 8 novembre.
cam/int5
