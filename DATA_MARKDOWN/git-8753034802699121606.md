
# En person død i trafikkulykke i Flåm

Published at: **2019-11-01T19:24:20+00:00**

Author: **NTB**

Original: [Aftenbladet](https://www.aftenbladet.no/innenriks/i/QoX9yJ/en-person-doed-i-trafikkulykke-i-flaam)

Politiet mottok melding om ulykken klokken 18.38 fredag kveld.
Hendelsesforløpet er ikke kjent, men politiet opplyser om at tre biler og tre personer var involvert i ulykken, opplyser politiet i en pressemelding.
– En person satt fastklemt en stund, men ble raskt frigjort av brannvesenet. Luftambulansen har landet og driver behandling på stedet, sa operasjonsleder Bjarte Rebnord i Vest politidistrikt til NTB ved 19-tiden.
En annen person er fraktet til sykehus med ukjent skadeomfang.
Både Fretheimtunnelen, Flenjatunnelen og Gudvangatunnelen er stengt som følge av ulykken. Politiet forsøker i samarbeid med Vegtrafikksentralen å organisere omkjøring og en eventuell kolonnekjøring i det aktuelle området på E16.
