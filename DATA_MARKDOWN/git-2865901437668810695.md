
# Zlatna desnica Polarda, neverovatni Mapipi i pakleni skram doneli ranjenim Gazelama treću krunu

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/ostali-sportovi/vesti/zlatna-desnica-polarda-neverovatni-mapipi-i-pakleni-skram-doneli-ranjenim-gazelama-trecu-krunu/341387)

Južna Afrika je u Japanu osvojila Svetski kup u ragbiju pošto je sa 32:12 (12:6) slavila protiv favorizovane ekipe Engleske, a Sija Kolisi postao je prvi crnoputi kapiten koji je da podigao prestižni pehar. Takođe, ekipa JAR-a je prva ostvarila ovaj uspeh iako je doživela poraz na putu do titule (od N. Zelanda)
Englezi nisu uspeli da ponove meč iz polufinala kada su očigledno pregoreli srušivši tada još aktuelne šampiona planete, Novozelanđane. Znalački su to iskoristili Južnoafrikanci i osvojili treću svetsku krunu zadržavši tako trofej Veba Elisa na južnoj polulopti barem još četiri godine.
Kako smo i pretpostavili u najavi finala tako se i odigralo, pošto je većina poena na meču postignuta šutom. Ključ današnjeg uspeha Gazela je to što je selektor Rasi Erasmusm jednostavno pročitao igru izabranika Edija Džonsa, a Australijski stručnjak na klupi Engleza nije imao odgovor na agresivnu, ali pametnu igru protivnika.
Gazele su odmah krenulo jako i uporno gurajući favorizovane rivale u njihovu polovinu. Početna inicijativa, koju su uspešno u pobedu upravo Englezi ostvarili protiv Novog Zelanda u polufinalu iznenadivši tako verovatno najboklji tim sveta, sada je recept koji su primenili Afrikaneri. I to uspešno, pošto su nakon devet minuta stigli do prednosti iz penala koji je izveo Andre Polard. Selektor Springboksa Erasmus mogao je samo da sanja ovakav start
Na izjednačenje se čekalo do 22. minuta kada je Oven Farel iskoristio takođe penal, te je meč krenuo od nule, a delovalo je da su se Englezi konačno oslobodili čeličnog stiska Južnoafrikanaca. Međutim, nakon odličnog napada Gazele, koje su imale nekoliko povreda značajnih igrača tokom prvog dela meča, ponovo su vratile prednost od tri poena nakon samo tri minuta i to naravno šutem fantastičnog Polarda.
Ruže su tokom većeg dela prvog poluvremena delovale pogubljeno, posebno kada bi njihovi protivnici silovito kretali u napad. Reprezentacija koja je totalno zaustavila prošlog vikenda Ol blekse, sada su doživljavali to isto. Međutim, opterećeni povredama, koje su uzrokovale dosta grešaka Južnoafrikanci su popuštali, te je došlo do izjednačenja pet minuta pre kraja prvog dela finala u Jokohami.
Ali, ranjene Gazele se nisu predavale i ponovo su uspele da se proguraju do nova dva penala, a Polard je naravno bio neumoljiv oba puta. S obzirom na ono što se videlo u prvih 40 minuta igre za titulu, pre svega zbog dominacije Afrikanera u skramu, sasvim zasluženo su otišli na odmor sa šest poena prednosti.
Kako je završeno prvo, tako je počelo drugo poluvreme, naravno golom neverovatnog Polarda iz penala nakon pet minuta igre. Englezi su u tim momentima delovali kao tim koji jednostavno ne može da pobedi. Uspele su Ruže ipak, zahvaljujući manjim promenama u timu i taktici da ubrzo smanje zaostatak na šest poena 9:15, naravno preciznim šutem Farela. To kao da im je dalo krila, a sa druge strane Gazele kao da je stigao umor, te su njihove greške načinjene uglavnom pod pritiskom osokoljenih Engleza počele polako da vraćaju egal na terenu. Nakon 15 minuta igre u drugom poluvremenu usledio je prvi promašaj Farela sa penala i to u trenutku kada je njegov tim bio u naletu.
Odmah je, očekivano usledila kazna, a ubitačni Andre Polard je ponovo bio neumoljiv za 18:9. Igra se rasplamsala, jer Englezi jednostavno nisu više smeli da dozvole dalji razvoj situacije koja im nije išla u korist, te su brzo uzvratili, ponovo prteko šuta Ovena Farela za 18:12. Čekao se taj jedan esej koji bi ili obrnuo stanje na terenu u Jokohamil ili bi definitivno rešio pitanje pobednika. Usledio je prvi promašaj Polarda u meču, kada lopta nije ni stigla do gola. Da je u tom 63. minutu bio na visini zadatka, možda bi i završio posao za reprezentaciju sa Crnog kontinenta.
Taj esej koji je čekao doašo je naklon konfuzne situacije na terenu iz koje su Afrikaneri izašli kao jači, to jest Makazole Mapimpi koji se ušeo u zonu protiuvnika. Slavlje je već tada moglo da polčne po Južnoj Africi. Levo krilo Gazela je deifitnivno uz Polarda bio najbolji u ovom finalu. Polard je uradio svoj deo posla, dodao još dva poena iz šuta za neuhvatljivo vođstvo od 25:12. Sve je bilo gotovo u 73. minutu kada je za Južnu Afriku, nakon iznužđene greške Ruža drugi esej postigao prebrzi Česlin Kolbe. Slavlje je već tada moglo da počne, jer 20 poena prednosti je bilo nemoguće stići.
Naredni Svetski kup vraća ragbi na kontinent odakle je krenuo u osvajanja sveta, pošto je Francuska domaćin 2023.
