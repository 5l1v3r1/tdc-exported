
# Κάκιστη η Μπαρτσελόνα, έμεινε στο Χ με την Σλάβια Πράγας

Published at: **2019-11-05T21:55:00+00:00**

Author: **SigmaliveSports**

Original: [SIGMALIVE](https://www.sigmalive.com/sports/football/595921/kakisti-i-mpartselona-emeine-sto-quotxquot-me-tin-slavia-pragas)

Το... φάντασμα την Μπαρτσελόνα δεν μπόρεσε να κερδίσει στην έδρα της ούτε την Σλάβια Πράγας (0-0), με τον «Καμπ Νου» να... αποδοκιμάζει μετά το σφύριγμα της λήξης. Πρώτη φορά από το 2012 δεν βάζει γκολ σε ματς ομίλων η Μπαρτσελόνα! Η Μπαρτσελόνα δεν κατάφερε να κερδίσει ούτε την Σλάβια Πράγας (0-0), με τους γηπεδούχους βρίσκονται στην 1η θέση του ομίλου με 8 βαθμούς και τους φιλοξενούμενους στην τελευταία με 2.  Το ματς Η Μπαρτσελόνα από τα πρώτα λεπτά πίεζε την Σλάβια Πράγας, παρόλα αυτά οι φιλοξενούμενοι ήταν πολύ στημένοι, με αποτέλεσμα η ισπανική ομάδα να τα βρίσκει... σκούρα. Μόλις στο 11ο λεπτό του αγώνα ο Σεμέδο έκανε υπέροχο συρτό σουτ, με τον Κολάρ να κάνει μία εντυπωσιακή επέμβαση. Στο 35ο λεπτό του αγώνα, η «Μπάρτσα» έχασε μία τεράστια ευκαιρία. Ο Μέσι έφυγε στην αντεπίθεση έκανε ότι ήθελε την άμυνα της Σλάβια, αλλά το σουτ σταμάτησε στη συμβολή των δοκών.  Μόλις δύο λεπτά αργότερα, ο τερματοφύλακας της Σλάβια Πράγας κάνει το λάθος, ο Βιντάλ κλέβει αλλά η πάσα του είναι πολύ κακή και έτσι η ευκαιρία χάνεται. Ο Μέσι βγήκε τετ α τετ με τον Κολάρ με τον τερματοφύλακα της Σλάβια Πράγας να κάνει μία εντυπωσιακή επέμβαση και έτσι κράτησε το 0-0.  Στην τελευταία φάση του πρώτου ημιχρόνου η Σλάβια Πράγας κόντρα στην ροή του ματς σκόραρε με το γκολ να ακυρώνεται, διότι υπήρχε οφσάιντ. Αξιοσημείωτο είναι το γεγονός ότι στο ημίχρονο της αναμέτρησης έγινε αλλαγή ο Άλμπα λόγω ενοχλήσεων, όπως ενημέρωσε η Μπαρτσελόνα.  Με την έναρξη του δευτέρου ημιχρόνου, το σκηνικό δεν άλλαξε, με τους γηπεδούχους να πιέζουν. Στο 55΄ του αγώνα ο Ντεμπελέ έκανε μία πανέμορφη σκαφτή πάσα, με τον Κολάρ να αποκρούει το σουτ του Σέρτζι Ρομπέρτο. Τρία λεπτά αργότερα ο Βιντάλ σκόραρε, με τον επόπτη να σηκώνει την σημαία σωστά, μιας και ο Λιονέλ Μέσι ήταν σε θέση οφσάιντ.  Η «Μπάρτσα» συνέχισε να έχει την κατοχή, με την Σλάβια Πράγας να γίνεται επικίνδυνη στις αντεπιθέσεις. Η Σλάβια όσο περνούσα η ώρα ανέβαζε την απόδοση της με τους γηπεδούχους να... προβληματίζουν. Η μεγάλη φάση για τους γηπεδούχους ήρθε στο 78΄με τον Φατί να γυρίζει την μπάλα στην περιοχή, τον Μέσι να την βρίσκει με το μυτάκι και τον Κολάρ να κάνει άλλη μία εντυπωσιακή επέμβαση. Οι γηπεδούχοι παρότι είχαν ευκαιρίες το ποδόσφαιρο που έπαιζαν δεν θύμιζε σε καμία περίπτωση την Μπαρτσελόνα που τόσα χρόνια έχουμε συνηθίσει.
