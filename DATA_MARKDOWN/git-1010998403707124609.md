
# Увеличава се броят на жертвите след пожара във влак в Пакистан

Published at: **2019-11-01T07:10:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/uvelichava-se-brojat-na-zhertvite-sled-pozhara-v-patnicheski-vlak-v-pakistan.html)

Броят на жертвите при пожара в пътнически влак в Пакистан нарасна на 74.
Местните власти обявиха, че са започнали разследване на лицата и факторите, отговорни за тежкия инцидент.
Потвърдено официално вече е, че пламъците са тръгнали от експлозия на две газови бутилки и печка в един от вагоните, където пътници приготвяли закуската си.
Охраната на влака първоначално ги спряла, когато забелязала, че готвят в купето, но след това те отново продължили своята дейност.
Изгорели са 3 вагона. Властите обявиха, че ще изплатят обезщетение от милион и половина рупии или около 10 хиляди долара на семействата на починалите пътници при нещастния случай.
