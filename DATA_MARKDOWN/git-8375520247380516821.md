
# Усик хоче битися з Чісорою

Published at: **2019-11-07T10:20:44+00:00**

Author: ****

Original: [ГЛАВКОМ](https://glavcom.ua/sport/news/usik-hoche-bitisya-z-chisoroyu-638352.html)

Очільник промоутерської компанії Matchroom Едді Хірн повідомив про можливість організації поєдинку між українцем Олександром Усиком і британцем Дереком Чісорою.
«Усик – обов’язковий претендент по лінії WBO. Він хоче битися з Чісорою. Усик може почекати, що буде після бою Джошуа – Руїс. Чи може побитися з Чісорою, а вже потім чекати на результат поєдинку Джошуа – Руїс. Можливо, Чісора та Усик зустрінуться наступного року в бою за титул WBO», - передає слова Хірна Boxing News 24.
Нагадаємо, Олександр Усик успішно дебютував у надважкій ваговій категорії, здолавши технічним нокаутом американця Чезза Візерспуна. Після цього в таборі Усика повідомили про готовність до чемпіонських боїв.
