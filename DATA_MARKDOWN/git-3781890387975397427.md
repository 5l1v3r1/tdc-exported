
# แบนแก้วจานช้อนส้อมพลาสติก แก้ปัญหา'ขยะ'ล้นโลก

Published at: **2019-11-06T01:00:00+00:00**

Author: ****

Original: [เดลินิวส์](https://www.dailynews.co.th/article/740057)


        ไปไกลกว่าถุงที่แรกของโลก! ฝรั่งเศสแบนแก้วจานช้อนส้อมพลาสติกเริ่มปี 2020 เพื่อแก้ปัญหาขยะล้นโลก
      
รัฐบาลฝรั่งเศสออกกฎหมายที่จะทำให้การกินบาร์บีคิวปิกนิกหรือปาร์ตี้วันเกิดเปลี่ยนไป เพราะตั้งแต่ปี 2020 เป็นต้นไป แก้วจานช้อนส้อมพลาสติกแบบใช้ครั้งเดียวทิ้งส่วนใหญ่จะถูกห้ามใช้ปลายเดือนสิงหาคมที่ผ่านมา รัฐบาลในฝรั่งเศสได้ออกนโยบายใหม่ยกเลิกภาชนะใช้แล้วทิ้ง เพื่อที่จะสร้างเศรษฐกิจและสังคมที่ยั่งยืนมากขึ้น สิ่งที่ยังใช้อยู่ได้มีเพียงแค่ภาชนะใช้แล้วทิ้งแบบที่ย่อยสลายได้เท่านั้นกฎหมายนี้ออกมาหลังจากกฎหมายแบนถุงพลาสติกของเมื่อปีที่แล้วทั้งหมดนี้สอดคล้องกับกฎหมายหลักของประเทศ ‘Energy Transition for Green Growth Act’ ที่มุ่งให้ประเทศฝรั่งเศสเป็นประเทศบุกเบิกในการลดการปล่อยก๊าซเรือนกระจกกระจายรูปแบบพลังงานและเพิ่มการใช้งานของแหล่งพลังงานหมุนเวียน
ทุกๆ ปีถ้วยพลาสติกกว่า 4.73 พันล้านถ้วยถูกใช้และทิ้งในฝรั่งเศสมีเพียง 1% ที่ถูกนำไปรีไซเคิลเป้าหมายของการแบนครั้งนี้ จึงเพื่อลดประมาณสร้างขยะพลาสติกและผลักดันให้คนหันมาผลิตผลิตภัณฑ์ที่ย่อยสลายได้ ภาชนะใช้แล้วทิ้งที่จะไม่ถูกแบนในครั้งนี้ต้องทำจากวัสดุที่ย่อยสลายได้อย่างน้อย 50% และภายในปี 2025 จะมีการเพิ่มขึ้นเป็นอย่างน้อย 60%แน่นอนว่าไม่ใช่ทุกคนที่มีความสุขกับการแบนครั้งนี้บริษัท Pack2Go บริษัทที่ผลิตแพคเกตจิงอาหารในยุโรปได้ออกมาแย้งการแบนครั้งนี้ว่า เป็นการละเมิดหลักการของการเคลื่อนย้ายเสรีของสินค้าภายในสหภาพยุโรป (European law on the free movement of goods)การแบนนี้จึงถูกเลื่อนไปก่อนเป็นปี 2020 เนื่องจากมันจะทำให้ครอบครัวที่มีฐานะยากจากลำบาก เพราะพวกเขายังคงต้องใช้ภาชนะใช้แล้วทิ้งพวกนี้อยู่ โดยวัสดุแบบเป็นมิตรนั้นยังมีราคาแพงกว่าแบบปัจจจุบัน
อย่างไรก็ตาม ถ้ามนุษย์ยังคงใช้ภาชนะที่ใช้แล้วทิ้งอย่างนี้ต่อไปเรื่อยๆ ภายในปี 2050 มีการคาดการณ์ว่าจะมีพลาสติกในท้องทะเลมากกว่าปลา เพราะทุกๆ ปีจะมีพลาสติก 8 ล้านตันลงสู่ทะเล ดังนั้นควรมีการจัดการที่เด็ดขาดเพื่อที่จะไม่ให้เรื่องนี้เกิดขึ้นประเทศไทยเองก็กำลังมีกฏหมายแบนถุงพลาสติกที่เริ่มในปีหน้าที่ถือเป็นการเริ่มต้นที่ดีและเนื่องจากเราสร้างขยะพลาสติกลงทะเลมากสุดเป็นอันดับ 6 ของโลก ปัจจุบันนี้ทำอะไรเพื่อแก้ไขปัญหานี้เพียงพอหรือยัง...................................คอลัมน์ : พุ่มไม้ใบบังโดย “ร่มธรรม ขำนุรักษ์”ขอบคุณภาพจาก globalcitizen ที่มาและข้อมูลเพิ่มเติมGlobal Citizen
