
# У Харкові сталася стрілянина: один постраждалий

Published at: **2019-11-05T21:38:00+00:00**

Author: ****

Original: [НВ](https://nv.ua/ukr/ukraine/events/strilyanina-v-harkovi-video-novini-harkova-50051824.html)

Як повідомляє прес-служба поліції області, інцидент стався близько 19:00 на вулиці Валентинівська.
У результаті події до лікарні з кульовими пораненнями госпіталізований 30-річний чоловік. Йому надається медична допомога. Стан його здоров’я задовільний.
За словами очевидців було встановлено, що біля спортивного клубу стався конфлікт з подальшою стріляниною. У результаті події також було пошкоджено автомобіль Mitsubishi.
Як повідомили правоохоронці, до Московського відділу поліції доставлені 14 осіб для з’ясування всіх обставин події.
З місця інциденту співробітники поліції вилучили гільзи і кулі, які будуть направлені на експертне дослідження.
Інформація внесена до Єдиного реєстру досудових розслідувань за ч. 2 ст. 15, ч.1 ст. 115 (замах на умисне вбивство) ККУ.
