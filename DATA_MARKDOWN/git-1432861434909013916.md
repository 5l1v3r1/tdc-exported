
# Лига Европа НА ЖИВО: Еспаньол - Лудогорец

Published at: **2019-11-07T18:52:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/ludogorec/liga-evropa-na-zhivo-espanxol---ludogorec-1404069.html)

С едва втория си допуснат гол Лудогорец беше повален за първи път в Лига Европа през настоящия сезон и сега "орлите" ще търсят реванш срещу Еспаньол в Каталуня. Българският шампион се изправя срещу испанския тим в четвъртък вече в опит да направи решаваща крачка към елиминационната фаза на втория по сила европейски клубен турнир. 
Срещата между двата тима стартира в 22:00 часа българско време и ще се проведе на стадион "Корнея-Ел Прат". Може да следите Еспаньол - Лудогорец НА ЖИВО в SportLive.bg. 

        ПРЕДИ ДВУБОЯ 
      
Лудогорец стартира груповата фаза ударно с великолепен обрат срещу ЦСКА Москва - от 0:1 до 5:1 в Разград, като големият герой беше безспорно Клаудуо Кешеру, реализирал хеттрик във вратата на Игор Акинфеев. Във втория кръг пък беше опустошен Ференцварош в Унгария и, въпреки че близо час възпитаниците на Станислав Генчев играха с човек по-малко, успяха да спечелят с 3:0, а единият гол беше вкаран с 10 човека на терена. 
Срещу Еспаньол обаче "орлите" се провалиха в домакинския си мач (загуба с 0:1). Отборът не изигра добър мач, а очевидно липсваше Клаудио Кешеру. Испанците от своя страна изиграха един от по-добрите си двубои през сезона и с успеха си поведоха в групата в Лига Европа с актив от 7 точки - една повече от Лудогорец. 
Българският тим обаче може да се възползва тази вечер от слабата домакинска форма на Еспаньол. Отборът няма победа от август насам на собствения си стадион, докато Лудогорец за последно допусна поражение извън Разград през юли. 

        Очаквайте стартовите състави към 21:00 часа! 
      
