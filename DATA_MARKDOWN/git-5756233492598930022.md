
# سانحه رانندگی در آزادراه خلیج فارس خوزستان/ یک نفر کشته شد

Published at: **2019-11-01T19:06:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619269/%D8%B3%D8%A7%D9%86%D8%AD%D9%87-%D8%B1%D8%A7%D9%86%D9%86%D8%AF%DA%AF%DB%8C-%D8%AF%D8%B1-%D8%A2%D8%B2%D8%A7%D8%AF%D8%B1%D8%A7%D9%87-%D8%AE%D9%84%DB%8C%D8%AC-%D9%81%D8%A7%D8%B1%D8%B3-%D8%AE%D9%88%D8%B2%D8%B3%D8%AA%D8%A7%D9%86-%DB%8C%DA%A9-%D9%86%D9%81%D8%B1-%DA%A9%D8%B4%D8%AA%D9%87-%D8%B4%D8%AF)


        رئیس سازمان آتش نشانی و خدمات ایمنی شهرداری اهواز گفت: سانحه رانندگی در جاده اهواز به ماهشهر (آزاد راه خلیج فارس) یک کشته و ۲ مجروح بر جای گذاشت.
      

        آفتاب‌‌نیوز :
      
ابراهیم قنبری جمعه در این باره اظهار داشت: این سانحه در ساعت ۲۰:۲۶ پنجشنبه شب در آزادراه خلیج فارس به وقوع پیوست.
به گزارش روابط عمومی سازمان آتش نشانی و خدمات ایمنی شهرداری اهواز، وی افزود: در این سانحه یک دستگاه ماشین سنگین تریلی با یک دستگاه سواری ۲۰۶ در جاده برخورد کرد که یک سرنشین خودرو پژو ۲۰۶ در دم جان باخت و ۲ نفر مجروح و بلافاصله به بیمارستان اعزام شدند.
رئیس سازمان آتش نشانی و خدمات ایمنی شهرداری اهواز در پایان از شهروندان درخواست کرد: به هنگام رانندگی، رعایت قوانین و مقررات راهنمایی و رانندگی را مورد توجه قرار داده و با سرعت مطمئنه در مسیر حرکت کرده و از انجام هر گونه اعمالی که موجب بروز تصادف شود، خودداری کنند.
