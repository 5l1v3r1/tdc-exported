
# ۶ هزار طرح اشتغال روستایی در لرستان اجرا می‌شود

Published at: **2019-11-05T11:21:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545084.html/--%D9%87%D8%B2%D8%A7%D8%B1-%D8%B7%D8%B1%D8%AD-%D8%A7%D8%B4%D8%AA%D8%BA%D8%A7%D9%84-%D8%B1%D9%88%D8%B3%D8%AA%D8%A7%DB%8C%DB%8C-%D8%AF%D8%B1-%D9%84%D8%B1%D8%B3%D8%AA%D8%A7%D9%86-%D8%A7%D8%AC%D8%B1%D8%A7-%D9%85%DB%8C-%D8%B4%D9%88%D8%AF)

معاون اشتغال و خودکفایی کمیته امداد لرستان گفت: امسال پیش بینی می‌شود 6 هزار طرح اشتغال روستایی در لرستان اجرا شود.
به گزارش شبکه اطلاع رسانی راه دانا امین‌الله کردعلیوند در گفت‌وگو با خبرنگار سفیر افلاک، اظهار داشت: امسال نزدیک ۱۰۵ میلیارد تومان اعتبار تبصره۱۶، ۴۸میلیارد تومان در مشاغل روستایی و۲۰میلیارد تومان از منابع امداد و هم افزایی برای تسهیلات اشتغال مددجویان اختصاص یافته است.
وی با بیان اینکه در سال جاری منابع اشتغال روستایی ۴۸ میلیارد تومان است، افزود: تاکنون ۵۷ میلیارد تومان طرح ثبت سامانه و به بانک‌ها ابلاغ شده است.
معاون اشتغال وخود کفایی کمیته امداد لرستان عنوان کرد: پیش بینی می‌شود در سال ۹۸ نزدیک به ۶هزار طرح اشتغال روستایی در لرستان اجرایی شود.
وی بیان کرد: طی سال گذشته ۱۵۰ میلیارد تومان اعتبار به ۵ هزار و ۵۰۰ طرح اشتغال‌به مددجویان این نهاد پرداخت شد.
کردعلیوند با اشاره به افزایش سقف تسهیلات اشتغال‌زایی تصریح کرد: سرانه پرداختی تسهیلات در سال گذشته ۲۰ میلیون تومان بوده که این میزان در سال جاری به ۵۰ میلیون تومان رسیده است.
وی با اشاره به نقش و اهمیت آموزش‌های فنی و حرفه‌ای در ایجاد شغل و پایدارسازی مشاغل گفت: ۱۵۰۰ مددجوی لرستانی از سال ۹۸ با حمایت کمیته امداد، آموزش‌های فنی و حرفه‌ای را برای ایجاد شغل مناسب فرا گرفتند و پیش بینی می‌شود تا۴ هزار و۵۰۰نفر افزایش یابند.
معاون اشتغال وخود کفایی کمیته امداد لرستان خاطرنشان کرد: در سال ۹۸ طی ۳مرحله قریب به یک  میلیارد و۲۰۰میلیون تومان فروش محصولات مددجویی از جمله فرش،گلیم و تابلوفرش داشته‌ایم و بازار خرید آنها توسط کمیته تضمینی است.
انتهای پیام/
