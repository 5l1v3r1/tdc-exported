
# Gillono vedamos „Pieno žvaigždžės“ nutraukė tris savaites trukusią nesėkmių seriją

Published at: **2019-11-03T18:26:00+00:00**

Author: ****

Original: [basketnews.lt](https://www.basketnews.lt/news-134280-gillono-vedamos-pieno-zvaigzdzes-nutrauke-tris-savaites-trukusia-nesekmiu-serija.html)

Nuotr.: BNS
Nuotr. BNS
Po trijų pralaimėjimų paeiliui „Betsafe-LKL“ Pasvalio „Pieno žvaigždės“ (3-5) sugrįžo į pergalių kelią.
Gedimino Petrausko auklėtiniai savo aikštėje 87:66 (21:20, 22:20, 23:9, 21:17) palaužė Kėdainių „Nevėžį“ (2-6).
Dvikovą sėkmingiau pradėjo svečiai (12:4), tačiau pasvaliečiai netruko perimti iniciatyvos ir antrajame kėlinyje po Edgaro Lasenbergo baudos metimo įgijo apčiuopiamą pranašumą (35:29), o į pertrauką išėjo ilsėtis pirmaudama 43:40.
Mačo lūžis įvyko trečiajame kėlinyje, kurį pasvaliečiai, vedami Johno Gillono, laimėjo 23:9 ir įgijo solidžią persvarą – 66:49.
„Nevėžio“ visas pastangas prisivyti šeimininkus pražudė Arvydo Šikšniaus ir Miha Laporniko tritaškiai, po kurių komandas jau skyrė 20 taškų – 74:54.
Rezultatyviausiai nugalėtojų gretose žaidęs Gillonas per 36 minutes pelnė 22 taškus (5/7 dvit., 3/5 trit., 3/5 baud.), atkovojo 5 kamuolius, atliko 4 rezultatyvius perdavimus ir surinko 28 naudingumo balus.

        „Pieno žvaigždės“: Johnas Gillonas 22 (5/7 dvit., 28 naud. bal.), Trevoras Thompsonas 16 (8/9 baud., 10 atk. kam., 27 naud. bal.), Miha Lapornikas ir Laimonas Kisielius po 13, Paulius Petrilevičius 12, Arvydas Šikšnius 10 (6 rez. perd.).
      

        „Nevėžis“: Georgios Kalaitzakis 15 (8 atk. kam., 21 naud. bal.), Zakharas Vediščevas 11, Panaigiotis Kalaitzakis 10.
      

        Rungtynių apžvalga:
      
