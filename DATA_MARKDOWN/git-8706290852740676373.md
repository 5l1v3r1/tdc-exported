
# Αποκαλυπτική η Lady Gaga για τη σχέση της με τον Μπράντλεϊ Κούπερ - ΦΩΤΟ

Published at: **2019-11-07T04:34:00+00:00**

Author: ****

Original: [enikos.gr](http://www.enikos.gr/lifestyle/682724/apokalyptiki-i-lady-gaga-gia-ti-schesi-tis-me-ton-brantlei-kouper)

Φρενίτιδα προκάλεσαν οι δυο τους τον Φεβρουάριο κατά την εμφάνισή τους στην τελετή απονομής των Όσκαρ, δημιουργώντας όργιο φημών για ειδύλλιο ανάμεσά τους, ειδύλλιο που οδήγησε τον Μπράντλεϊ Κούπερ σε χωρισμό από την Ιρίνα Σάικ.
Η Lady Gaga σε συνέντευξή της στο τεύχος Δεκεμβρίου της αμερικανικής έκδοσης του Elle μιλά ανοιχτά για την πραγματικότητα πίσω από την εικόνα και αποκαλύπτει τι πραγματικά συμβαίνει ανάμεσα σε εκείνη και τον Χολιγουντιανό σταρ. Όπως είπε εκείνη και ο Κούπερ ήθελαν τους θαυμαστές τους να πιστεύουν ότι ήταν ερωτευμένοι και να νιώσουν αυτήν την "ενορχηστρωμένη" χημεία" ανάμεσά τους στη διάρκεια της εμφάνισής τους στα Όσκαρ.
Τον Ιούνιο, μόλις τέσσερις μήνες μετά την πολυσυζητημένη αυτή εμφάνιση, ο Μπράντλεϊ χώρισε από το μοντέλο Ιρίνα Σάικ με την οποία έχουν μία κόρη, ενώ λίγο νωρίτερα, τον Φεβρουάριο, η popstar χώρισε από τον αρραβωνιαστικό της Κρίστιαν Καρίνο.
Η Gaga είπε στο περιοδικό: "Δημιουργήσαμε μία ερωτική ιστορία. Για εμένα ως ερμηνεύτρια και ως ηθοποιό φυσικά και θέλαμε οι άνθρωποι να πιστέψουν ότι ήμασταν ερωτευμένοι. Και θέλαμε οι άνθρωποι να νιώσουν αυτήν την αγάπη στα Όσκαρ. Θέλαμε να περάσει από τις ακτίνες της κάμερας σε κάθε τηλεόραση απ' όπου μας παρακολουθούσαν. Και το δουλέψαμε σκληρά και για μέρες.
Kαταστρώσαμε τα πάντα, ήταν ενορχηστρωμένη ως εμφάνιση".
Η Gaga πρόσθεσε ότι ο Μπράντλεϊ και εκείνη πήραν την αντίδραση που επιζητούσαν: "Ειλικρινά, όταν το συζητήσαμε είπαμε ΄λοιπόν κάναμε καλή δουλειά!'".
