
# Finanţe personale. Bursa de la Bucureşti creşte cu 40% în primele 10 luni din 2019 cu tot cu dividende. În octombrie, investitorii au avut un randament negativ de 0,6%

Published at: **2019-11-04T00:00:00+00:00**

Author: **Tibi Oprea**

Original: [BusinessMagazin](https://www.businessmagazin.ro/actualitate/finante-personale-bursa-de-la-bucuresti-creste-cu-40-in-primele-10-luni-din-2019-cu-tot-cu-dividende-in-octombrie-investitorii-au-avut-un-randament-negativ-de-0-6-18538183)

Bursa de la Bucureşti a livrat investitorilor un randament de 40,1% în primele 10 luni din 2019, dinamică reflectată prin evoluţia indicelui BET-TR, care urmăreşte şi randa­men­tul dividendelor plătite de cele mai tranzacţionate com­panii, potrivit datelor BVB agregate de ZF.
Bursa de la Bucureşti a livrat investitorilor un randament de 40,1% în primele 10 luni din 2019, dinamică reflectată prin evoluţia indicelui BET-TR, care urmăreşte şi randa­men­tul dividendelor plătite de cele mai tranzacţionate com­panii, potrivit datelor BVB agregate de ZF.
Spre comparaţie, în primele 10 luni din 2018 ran­da­mentul livrat investitorilor a fost de doar 19%.
„Doi factori au contribuit decisiv la înregistrarea unui asemenea randament în primele 10 luni ale lui 2019. Primul este unul indirect, anume efectele OUG114, care prin apari­ţia sa a afectat semnificativ cotaţiile acţiunilor la sfârşitul anu­lui 2018, motiv pentru care începutul anului 2019 a con­sem­nat o bază de raportare scăzută. Al doilea factor este strâns legat de dimensiunea dividendelor plătite de com­pa­nii investitorilor, dividende care au susţinut pentru o lungă pe­rioadă de timp interesul participanţilor la piaţă“, spune Mihai Chişu, unul dintre cei mai vechi brokeri de la bursa locală, pentru ZF.
Pe de altă parte, randamentul investiţiilor din octombrie 2019 a fost negativ, de minus 0,6%, respectiv cel mai scăzut din anul 2019, potrivit calculelor ZF. Spre comparaţie, octombrie 2018 a consemnat o creştere a BET-TR de 1,2%.
