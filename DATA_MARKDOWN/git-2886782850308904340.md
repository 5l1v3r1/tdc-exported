
# Hamilton ismét világbajnok

Published at: **2019-11-03T20:58:10+00:00**

Author: **Euronews **

Original: [euronews](https://hu.euronews.com/2019/11/03/lewis-hamilton-a-mercedessel-hatodszorra-vilagbajnok-a-formula-1-ben)

Lewis Hamilton beírta magát a brit sporttörténelembe, miután a Forma1 amerikai nagydíjon másodikként ért célba a fin Valtteri Bottas mögött. Ezzel megszerezte hatodik világbajnoki címét.
A 34 éves versenyző ezzel felülmúlta a sport argentin legendája, Juan Manuel Fangio sorozatát, és megközelítette Michael Schumacher hétszeres rekordját.
A texasi pályán Hamiltonnak elég volt az első nyolc között befutni, a pilóták között így magabiztosan nyerte a sorozatot.
A konstruktőrök között is egyértelmű volt a Mercedes fölénye, a második helyen a Ferrari, a harmadikon pedig a Red Bull csapata végzett.
