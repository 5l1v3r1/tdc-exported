
# Puikiai sezoną pradėjęs Domantas Sabonis patyrė traumą

Published at: **2019-11-02T21:57:00+00:00**

Author: ****

Original: [basketnews.lt](https://www.basketnews.lt/news-134261-puikiai-sezona-pradejes-domantas-sabonis-patyre-trauma.html)

Nuotr.: AP - Scanpix
Nuotr. AP - Scanpix
Galingai NBA sezoną pradėjęs Domantas Sabonis iškrito iš rikiuotės. 23-ejų lietuvis patyrė kairės blauzdos sumušimą ir šeštadienį nesitreniravo su Indianos „Pacers“ komanda.
„Pacers“ naktį iš sekmadienio į pirmadienį savo aikštėje priims Čikagos „Bulls“ ekipą. Ar Sabonis dalyvaus rungtynėse, sprendimas bus priimtas prieš pat mačą.
Indianos komanda šiuo metu verčiasi be pagrindinio vidurio puolėjo Myleso Turnerio, kuris dėl čiurnos traumos negalės rungtyniauti mažiausiai savaitę.
Puikiai startavęs Sabonis per pirmąsias penkerias rungtynes vidutiniškai rinko po 21,8 taško, atkovojo po 11,4 kamuolio ir atliko po 2,6 rezultatyvaus perdavimo.
Indianos ekipa pirmenybes pradėjo trimis pralaimėjimais, tačiau laimėjo paskutiniąsias dvejas rungtynes.
