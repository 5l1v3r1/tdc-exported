
# Με Κόβατς στον πάγκο της η Μπάγερν κόντρα στον Ολυμπιακό

Published at: **2019-11-03T14:31:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/greece/595530/me-kovats-ston-pagko-tis-i-mpagern-kontra-ston-olympiako)

Ο Νίκο Κόβατς παραμένει στην τεχνική ηγεσία της Μπάγερν τουλάχιστον για τα παιχνίδια με Ολυμπιακό και Ντόρτμουντ. Μετά το πέρας αυτών των αγώνων η διοίκηση των Βαυαρών θα επανεκτιμήσει την κατάσταση. Η συντριβή (5-1) από την Άιντραχτ στη Φρανκφούρτη προκάλεσε τριγμούς στα θεμέλια της Μπάγερν. Δεν είναι λίγο πράγμα να δέχεσαι πέντε γκολ και να είσαι η ομάδα με τα 29 πρωταθλήματα Γερμανίας και τα πέντε Champions League. Η ντροπιαστική εμφάνιση για τους Βαυαρούς ήρθε τέσσερις μέρες πριν από τον αγώνα με τον Ολυμπιακό. Αμέσως μετά την ήττα από την Άιντραχτ τέθηκε θέμα Νίκο Κόβατς. Ο Κροάτης προπονητής, πάντως, θα κοουτσάριε τη Μπάγερν τόσο με τον Ολυμπιακό όσο και με τη Ντόρτμουντ. Αυτήν την απόφαση πήραν οι άνθρωποι της Μπάγερν, οι οποίοι θα επανεκτιμήσουν την κατάσταση αφού περάσουν αυτά τα δύο παιχνίδια. Η κατάσταση στην ομάδα δεν είναι καθόλου καλή και η διοίκηση πήρε την απόφαση να μην είναι ανοιχτή για τους οπαδούς η προπόνηση της της Δευτέρας (3/11), όπως ήταν προγραμματισμένο. Η Μπάγερν με 5 νίκες, 3 ισοπαλίες και 2 ήττες βρίσκεται πλέον στην 4η θέση της Μπουντεσλίγκα. Η αναμέτρηση με τον Ολυμπιακό θα γίνει την Τετάρτη (6/11, 19.55) στο Μόναχο. 
