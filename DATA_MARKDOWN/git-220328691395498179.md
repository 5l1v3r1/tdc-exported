
# Ловецът на бежанци Динко с нов удар

Published at: **2019-11-04T19:04:39+00:00**

Author: **Стандарт**

Original: [Стандарт Новини](https://standartnews.com/balgariya-krimi/lovetst-na-bezhantsi-dinko-s-nov-udar-405871.html)

Ловецът на бежанци "Динко Вълев направи нов удар. Малко по-рано днес той залови група афганистански бежанци на АМ "Тракия" при Ихтиман, пише Trafficnews.bg.
Динко пътувал към столицата, когато видял група от 35 човека да бягат към гората, чакайки някого. Веднага след това Вълев публикува две видеа в личния си профил, като на едното от тях той задава въпроси на един от афганистанците, който го ударил в опит да се спаси и да избяга. От клипчето става ясно, че бежанците, скрили се в гората, са около 10 души и отиват към Сърбия.
На следващото публикувано видео се вижда пристигналият на място полицейски патрул, а въпросният чужденец е с белезници. "Аз съм без думи" - пише Динко Вълев. Преди няколко години, той лично залови група сирийци, проникнали у нас. Мястото бе на метри от границата с Турция, близо до село Долно Ябълково. Тогава, от гората излизат 11 мъже, три жени и едно дете, както по-късно става ясно - от Сирия.
 
