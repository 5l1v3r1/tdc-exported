
# PSG-coach Tuchel over Club Brugge: Ik denk niet dat ze dat 90 minuten volhouden

Published at: **2019-11-05T17:46:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902527/psg-trainer-tuchel-club-brugge-speelt-agressief-en-hun-stijl-is-een-beetje-gek-.html)


        Club Brugge gaat woensdagavond op bezoek bij Paris Saint-Germain. Thuis ging Blauw-Zwart met 0-5 onderuit. Toch zag hoe PSG-trainer Thomas Tuchel dat Club Brugge een ploeg is met veel lef.
      
"Club Brugge is een heel moedige ploeg die geen schrik heeft om hoog druk te zetten", wordt Tuchel geciteerd door Sportwereld. "Ze spelen heel agressief en hun stijl is een beetje bizar. Een beetje gek zelfs. Ze spelen niet heel gestructureerd en staan overal op het veld één tegen één. Dat is heel bijzonder op dit niveau."
Geduldig zijnIn het vorige duel tussen Club Brugge en PSG kwamen de Fransen pas laat op stoom. "Uiteindelijk hebben we ons aan hun spel kunnen aanpassen door kalm te blijven en heel precies te spelen. Dat moeten we woensdag ook doen. Ik verwacht dat ze zeker opnieuw enkele minuten hoog druk te zetten, maar op Real Madrid konden ze dat niet 90 minuten volhouden. Ik denk dat dat bij ons ook niet kan, maar het hangt van onszelf af."
"We zullen klaar moeten zijn", wil Tuchel Club Brugge niet onderschatten. "We moeten ons voorbereiden op alle mogelijke scenario’s en heel snel beslissingen moeten nemen. In Dijon (waar PSG vorige vrijdag verloor, nvdr.) hebben we een lesje geleerd."
