
# Καιρός : Βροχές και καταιγίδες το απόγευμα – Δείτε που

Published at: **2019-11-04T10:15:58+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/society/kairos-vroxes-kai-kataigides-to-apogeyma-deite-pou/)

Οι βροχές που εκδηλώνονται σήμερα κατά περιόδους στην Αττική, είναι πολύ πιθανό να ενταθούν πρόσκαιρα από τις απογευματινές ώρες και να εκδηλωθούν τοπικές καταιγίδες, σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών.
Έντονες κατά τόπους βροχοπτώσεις εκδηλώθηκαν το πρωί της Δευτέρας στη Δυτική Ελλάδα και στην Πελοπόννησο, με τα φαινόμενα στο Βόρειο Ιόνιο, στην Ήπειρο και στη Νότια Πελοπόννησο να συνοδεύονται από σποραδικές καταιγίδες.
Διαβάστε ακόμη : Αμερικανική στρατιωτική «απόβαση» στην Ελλάδα – Οι βάσεις, τα drones και τα tankers Τα μεγαλύτερα ύψη βροχόπτωσης που καταγράφηκαν από το δίκτυο αυτόματων μετεωρολογικών σταθμών του Εθνικού Αστεροσκοπείου Αθηνών / meteo.gr το πρωί της Δευτέρας, ήταν στα Δερβίζιανα Ιωαννίνων (50 χιλιοστά), στην Καλαμάτα (48), στους Μολάους Λακωνίας (47) και στη Δωδώνη (41 χιλιοστά).
Για το υπόλοιπο της ημέρας αναμένεται περαιτέρω ένταση των φαινομένων από τα δυτικά, όπου θα εκδηλωθούν τοπικά ισχυρές βροχές και καταιγίδες, καθώς και βαθμιαία επέκτασή τους σε πολλές περιοχές της χώρας.
Εκτός της Δυτικής Ελλάδας, αναμένεται να επηρεαστούν σημαντικά η Πελοπόννησος, η Δυτική και Ανατολική Μακεδονία, η Θράκη, το εσωτερικό της Θεσσαλίας, τα Δωδεκάνησα και προς το βράδυ οι Κυκλάδες.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
