
# Момиче на 14 г. е в кома след ужаса на спирката във Варна

Published at: **2019-11-04T10:37:00+00:00**

Author: **Елка Василева**

Original: [Dnes.bg](https://www.dnes.bg/notifikacii/2019/11/04/momiche-na-14-g-e-v-koma-sled-ujasa-na-spirkata-vyv-varna.428476)

Две момичета на по 14 години и мъж на 27 години са пострадалите при катастрофата във Варна, при която млад шофьор връхлетя с колата си върху хората на автобусна спирка. Инцидентът е станал към 7.40 ч. в понеделник сутрин на спирка „Тракия” на бул. „Владислав Варненчик", съобщиха от ОД на МВР в морската ни столица.
Пострадалите са откарани в болница. Едното от момичетата е в кома, в тежко състояние и с опасност за живота, другото е настанено в болница със счупена подбедрица, а мъжът е в реанимация с две счупени подбедрици и травма на главата, съобщи "24 часа".
Не е ясно защо младият водач е загубил контрол над управлението на колата си.
Работата по установяване на детайлите и обстоятелствата около инцидента продължава, обясниха от полицията. 
