
# Třetí Fantastická zvířata dostala zelenou

Published at: **2019-11-05T08:00:00+00:00**

Author: **Václav Limberk**

Original: [filmserver.cz](https://filmserver.cz/clanek/15352/treti-fantasticka-zvirata-dostala-zelenou/)

Studio Warner Bros. dalo oficiálně zelenou třetímu dílu Fantastických zvířat. Natáčení začne na jaře příštího roku. Autory scénáře jsou J. K. Rowling a Steve Kloves. Režírovat bude David Yates. V hereckém obsazení se vrátí Eddie Redmayne, Jude Law, Johnny Depp, Ezra Miller, Alison Sudol, Dan Fogler a Katherine Waterston. Jessica Williams, která se krátce objevila v předchozím díle, bude mít v trojce větší roli. Třetí díl Fantastických zvířat bude zasazen do Rio De Janeira v Brazílii. Premiéra v českých kinech bude 11. listopadu 2021.
