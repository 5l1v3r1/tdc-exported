
# Вертоліт Південної Кореї впав у море, сім осіб зникли безвісти

Published at: **2019-11-01T07:35:00+00:00**

Author: ****

Original: [ZIK.UA](https://zik.ua/news/2019/11/01/vertolit_pivdennoi_korei_vpav_u_more_sim_osib_znykly_bezvisty_1681229)


        Вертоліт Південної Кореї впав у море неподалік від спірних з Японією островів Токто, у результаті чого 7 осіб зникли безвісти.
      
Про це повідомляє Yonhap.
Інцидент трапився у четвер, 31 жовтня, приблизно о 23:26 (16:26 за Києвом). 
Як зазначається, вертоліт впав у воду незадовго після того, як вилетів з Токто. За попередньою інформацією, на борту повітряного судна знаходилося сім осіб, які зникли безвісти. 
Наразі у регіоні тривають пошукові операції, у яких задіяно десятки військових кораблів, вертольотів та іншої техніки. Також планують залучити до роботи 12 глибоководних дайверів. 
До слова, вертоліт ЕС 225 був виготовлений французькою компанією Airbus Helicopters, яка раніше належала Eurocopter Group. Судно може перевозити до 28 пасажирів та літати зі швидкістю 250 км/год протягом п'яти годин. 
Нагадаємо, нещодавно у центральному департаменті Кундінамарка в Колумбії вертоліт, який входив до складу президентського флоту, зазнав аварії. У результаті цього шестеро членів екіпажу загинули. 
