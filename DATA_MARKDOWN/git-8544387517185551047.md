
# ΟΑΕΔ: Αυτοί είναι οι λόγοι διαγραφής από το μητρώο ανέργων

Published at: **2019-11-05T14:14:35+00:00**

Author: **neolaia.gr Team**

Original: [neolaia.gr](https://neolaia.gr/2019/11/05/oaed-logoi-diagrafis-apo-to-mitroo-anergon/)

Αν είσαι κι εσύ εγγεγραμμένος στο μητρώο ανέργων του ΟΑΕΔ, πρέπει να γνωρίζεις ότι υπάρχουν κάποιοι συγκεκριμένοι λόγοι, για τους οποίους μπορεί να διαγραφεί κανείς από το μητρώο ανέργων του Οργανισμού.
Οι λόγοι, για τους οποίους μπορεί να χάσεις το δελτίο ανεργίας που διατηρείς στον Οργανισμό είναι οκτώ (8) και πρέπει να τους γνωρίζεις για παν ενδεχόμενο.
Σύμφωνα με τον ΟΑΕΔ, λοιπόν, οι ενδεικτικοί λόγοι διαγραφής από το μητρώο ανέργων είναι οι εξής:
1. Σε περίπτωση ανάληψης εξαρτημένης εργασίας ή οποιασδήποτε μορφής απασχόλησης, είτε με τη μεσολάβηση του ΟΑΕΔ είτε με ενέργειες του ίδιου του ανέργου.
2. Σε περίπτωση λήξης της άδειας διαμονής ή εργασίας αλλοδαπού (προκειμένου για πολίτες τρίτων χωρών).
3. Σε περίπτωση μη διαθεσιμότητας του ανέργου στην αγορά εργασίας (π.χ. ασθένεια, μετάβαση στο εξωτερικό, διοικητική κράτηση, φυλάκιση, κ.ά.).
4. Σε περίπτωση κύριας ασφάλισης στον ΟΓΑ, ΝΑΤ.
5. Σε περίπτωση συνταξιοδότησης εξ ιδίου δικαιώματος.
6. Σε περίπτωση μη ανανέωσης του δελτίου ανεργίας σε διάστημα έως και 5 (πέντε) ημερών μετά την αναγραφόμενη ημερομηνία λήξης ισχύος του δελτίου ανεργίας.
7. Σε περίπτωση φοίτησης, μαθητείας, πρακτικής άσκησης (εξαιρουμένης της πρακτικής άσκησης στο πλαίσιο προγράμματος επαγγελματικής κατάρτισης χωρίς εργασιακή σχέση).
8. Σε περίπτωση στράτευσης.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
