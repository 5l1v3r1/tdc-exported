
# Will Smith sa hrá na Batmana. Nahláškovaný trailer pre Bad Boys for Life sľubuje pokračovanie, na ktoré sme čakali skoro 20 rokov

Published at: **2019-11-05T16:14:00+00:00**

Author: **Dominik Vetrák**

Original: [REFRESHER](https://refresher.sk/76257-Will-Smith-sa-hra-na-Batmana-Nahlaskovany-trailer-pre-Bad-Boys-for-Life-slubuje-pokracovanie-na-ktore-sme-cakali-skoro-20-rokov)


        Trailer je plný explózií, hlášok, akcie a skvelej chémie medzi Martinom Lawrenceom a Willom Smithom.
      
Od premiéry Bad Boys 2 od Michaela Baya ubehlo už viac ako 16 rokov. Tak dlho sme čakali,  na dvojicu Mike-Marcus. A stále im to šliape nadmieru dobre. Chémia medzi hercami sa vôbec nevytratila a my si tak môžeme užívať hláškovania našich obľúbených hrdinov. Režisér Adil El Arbi a Bilall Fallah (obaja natočili Black, Patser a ďalšie, pričom sa upísali aj Policajtovi z Beverly Hills 4) sa snažili zachovať Bayov vizuál a my sme zatiaľ viac než spokojní. 
Dej nás zavedie do obdobia, keď Mike (Smith) stále aktívne poľuje na zločincov a udržiava sa v top forme, zatiaľ čo Marcus sa už teší na dôchodok a dennodenné riskovanie života ho už nebaví, obzvlášť, keď sa musí starať o rodinu. Mikeovi tak pridelia nový tím.
