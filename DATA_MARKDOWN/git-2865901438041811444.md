
# Zijeh pakovao, Ajaks dobio petu u nizu

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/fudbal/vesti/zijeh-pakovao-ajaks-dobio-petu-u-nizu/341313)

Ajaks je uspešno prebrodio gostovanje u Cvoleu, upisao novu pobedu od 4:2 i uvećao bodovnu prednost na tabeli Eredivizije, a ono što upada u oči na prvi pogled je da je kapiten Kopljanika Dušan Tadić posle dosta vremena uspeo da završi meč, a da ne upiše ni gol ni asistenciju. Naravno, opet je Srbin dejstvovao kao lider na terenu, a njegov poletni napad završio je posao za svega 20 minuta.
Dva puta Kvinsi Promes i jednom David Neres lako su nadigrali domaću odbranu i doneli veliku prednost timu Erika ten Haga od 3:0.
Shvativši da će odbranom samo doživeti katastrofu domaći fudbaleri su se oslobodili, a posle kiksa odbrane Kopljanika u 35. minutu Gustavo Hamer je smanjio rezultat. Zabrinuli su se gostujući fanovi za trenutak u 62. minutu kada je Mustafa Sajmak smanjio rezultat na 2:3, ali je na kraju to bilo sve što je Cvole prikazao.
Ajaks je iskusno sačuvao prednost, a posle još jedne lepe akcije Zijeh je drugom asistencijom na meču omogućio još jedan pogodak Davidu Neresu za konačnih i zasluženih 4:2 u 88. minutu.
Ovom pobedom (petom vezanom) Ajaks je pobegao pratiocima na devet bodova razlike i videćemo ko će uspeti da ga isprati tokom vikenda. 

        HOLANDIJA 1 - 12. kolo
      
PetakCvole - Ajaks 2:4 (0:3)/Hamer 35, Sajmak 62 - Promes 6, 11, Neres 20, 88/

        Subota
        
        
          18.30:  (3,30) RKC Valvajk  (3,45)  Herakles (2,05) 
          
          19.45:  (4,00) Sparta  (3,60)  PSV (1,90) 
          
          20.45:  (1,30) AZ Alkmar  (5,70)  Tvente (9,00) 
        
      

        Nedelja
        
        
          12.15:  (3,90) Emen  (3,70)  Vitese (1,90) 
          
          14.30:  (6,00) VVV Venlo (4,20) Fajenord (1,55) 
          
          14.30:  (2,15) Groningen  (3,35)  Viljem II (3,50) 
          
          14.30:  (1,20) Utreht  (7,25)  Fortuna Sitard (12,00) 
          
          16.45:  (3,25) Den Hag  (3,45)  Herenven (2,20) 
        
      

        
          *Kvote su podložne promenama
        
      
