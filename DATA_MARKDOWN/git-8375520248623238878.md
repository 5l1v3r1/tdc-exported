
# Потруїли собак, побили жінку і вдерлися до будинку: на Київщині сталося зухвале пограбування (фото, відео)

Published at: **2019-11-06T14:13:20+00:00**

Author: ****

Original: [ГЛАВКОМ](https://glavcom.ua/kyiv/news/potrujili-sobak-pobili-zhinku-i-vderlisya-do-budinku-na-kijivshchini-stalosya-zuhvale-pograbuvannya-foto-video-638102.html)

У селі Морозівка Баришівського району троє молодиків напали на жінку у її подвір’ї. Один з них щосили ударив жінку кулаком в обличчя та забризкав очі сльозогінним газом. Після чого вдерся до її будинку, звідки викрав гроші та оргтехніку. Після скоєння нападу злодії зникли у невідомому напрямку.
На пошуки нападників були орієнтовані наряди поліції Баришівського та прилеглих районів, розпочаті оперативно-розшукові заходи щодо їх затримання. Про це повідомляє пресслужба Головного управління Нацполіції в Київській області.
Правоохоронці вже за кілька днів встановили та затримали усіх учасників пограбування.
Одного з них, 22-річного молодика, затримали за місцем проживання у Бориспільському районі, ще двох чоловіків 25-ти та 36-річного віку – у столиці.
Наразі усі фігуранти злочину затримані у порядку ст. 208 КПК України і знаходяться в ізоляторі тимчасового тримання.
Затримані надали правдиві покази. Як з’ясувалось, вони завчасно готувались до злочину. Перебуваючи у селі Морозівка, старший з нападників помітив жінку, яка приїхала до магазину на дорогій автівці. Чолов’яга спочатку вислідкував, де вона проживає, потім підмовив своїх знайомих обікрасти її будинок.
Аби потрапити до помешкання безперешкодно, злодії двічі приїздили до подвір’я, щоб потруїти собак, які охороняли обійстя. Втретє вони приїхали вже реалізувати свій злочинний план.  
1 з 4на весь екран згорнути

        Всі фоторепоратажі
      
Викрадені гроші чоловіки поділили між собою, а два ноутбуки одразу продали через інтернет.
Працівники поліції встановлюють роль кожного фігуранта у скоєнні пограбування.  Перевіряють їх на причетність до скоєння інших аналогічних злочинів.
