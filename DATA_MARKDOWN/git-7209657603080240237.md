
# Rapina A22, fermati i portavalori. Il tesoro trovato a Reggio Emilia

Published at: **2019-11-02T11:34:24+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/modena/cronaca/rapina-a22-1.4865537)

Modena, 2 novembre 2019 – Come si sospettava sin dal primo momento, sarebbero stati i due addetti al trasporto, con la complicità del nipote di uno dei due, a fingere di essere stati rapinati, trafugando in questo modo preziosi per dieci milioni di euro, tra orologi, contanti e gioielli. Questo hanno stabilito le indagini della squadra mobile in merito alla, a questo punto, alla finta rapina che i due avevano denunciato essere avvenuta la notte tra mercoledì e giovedì sulla A22, poco prima del casello di Carpi, ai danni di un portavalori che stavano guidando.
I due sono stati sottoposti a fermo, dato che, a quanto pare, erano pronti a fuggire in Germania, mentre il nipote, un idraulico di Reggio Emilia, è stato denunciato, quest'ultimo si è dimostrato particolarmente collaborativo con le forze dell'ordine, indicando agli agenti dove trovare l'ingente bottino, ossia in un garage di via Goito a Reggio Emilia.
Sottoposti in queste ore ad interrogatorio, i due fermati sono un napoletano del 1984 residente in Germania e un crotonese del 1957 sempre residente in Germania. Mentre il nipote, parente del crotonese, è del 1975. A permettere agli investigatori di chiudere il cerchio in meno di 48 ore è stata un'immagine di un varco autostradale in cui è emersa l'immagine del furgone guidato dal nipote, poi l'accertamento sull'identità ha condotto alla parentela con una delle due guardie giurate che lavoravano proprio per la ditta che trasportava i valori.
"C'erano incongruenze tra le loro dichiarazioni e le prime immagini che abbiamo raccolto, spiega il Questore di Modena Maurizio Agricola (video), sottolineando come in appena 48 anni il caso sia stato risolto.
Iscriviti alla newsletterRimani sempre aggiornato sulle notizie nazionaliAccedi per Iscriverti
