
# Млада звезда на Челси: С това ниво сме главен претендент за всеки трофей

Published at: **2019-11-05T17:00:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/mlada-zvezda-na-chelsi-s-tova-nivo-sme-glaven-pretendent-za-vseki-trofej-1403156.html)

Един от най-перспективните футболисти както на Челси, така и на Англия - Мейсън Маунт, изрази увереност относно нивото на тима. В момента "сините" от Лондон са 4-ти във временното класиране на Англия.
"Искаме да печелим трофей и да сме на върха в първенството. Много сме близки като отбор, връзката е много добра. Достатъчно фокусирани и сплотени сме, за да печелим трофеи. Това е и следващата ни цел - да спечелим значим трофей. Ако продължим с това ниво на представяне, бихме били главен претендент за всяко състезание" - заяви Маунт. 
Тази вечер на "Стамфорд Бридж" Челси посреща Аякс в мач от груповата фаза на Шампионска лига. Двата отбора оглавяват групата с равен брой точки - 6. Мачът е с начален час 22:00 българско време. Къде можете да гледате сблъсъка - вижте в този материал на SportLive.
