
# Перебування Кулика на посаді у ГПУ може нашкодити державі, – Шинкаренко

Published at: **2019-11-06T19:30:00+00:00**

Author: ****

Original: [ZIK.UA](https://zik.ua/news/2019/11/06/perebuvannya_kulyka_na_posadi_u_gpu_mozhe_nashkodyty_derzhavi__shynkarenko_1685333)


        Перебування прокурора Костянтина Кулика на посаді в Генеральній прокуратурі може завдати шкоди нашій державі.
      
Про це в ефірі інформаційно-аналітичного проєкту «Чудова четвірка» на телеканалі ZIK заявив народний депутат України (фракція «Слуги народу») Іван Шинкаренко.
Пан Шинкаренко, коментуючи події, що відбуваються навколо прокурора Костянтина Кулика, зауважив, що питання про звільнення чи не звільнення скандального прокурора вже не стоїть, оскільки він точно буде звільнений, і в цьому нардепів особисто запевнив Руслан Рябошапка. Однак, він зазначив, що в цьому контексті більш важливе інше питання, що буде робити пан Кулик до моменту його звільнення.
«Як ви зазначили, що восени Джуліані отримував якісь документи від пана Кулика, то, на мою думку, це говорить про шпигунство на користь іншої держави. Тож питання перебування пана Кулика на посаді в Генеральній прокуратурі може зробити шкоду нашій державі таким шляхом, як це вже відбувалося, про що вже є свідчення», – заявив депутат.
