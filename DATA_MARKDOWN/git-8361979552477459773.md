
# «Нахабних і одіозних потрібно жорстко вчити». Портнов оприлюднив дані ще трьох авто Схем

Published at: **2019-11-02T15:13:00+00:00**

Author: ****

Original: [НВ](https://nv.ua/ukr/ukraine/events/portnov-oprilyudniv-dani-avto-shem-novini-ukrajini-50051278.html)

«Звісно, наступного разу я вчиню ще чіткіше і креативніше, але ключовий сигнал цієї історії - стурбованість про розкриття їх особистих даних», — написав Портнов в своєму Telegram-каналі.
Він пригрозив публікувати дані про всі їхні автомобілі, персональні відомості про причетних співробітників «одіозного ЗМІ», місця їх проживання, біографії, паспортні дані та «інші реквізити до десятого коліна».
За його словами, журналісти Радіо Свобода «здійснюють протиправну оперативно-технічну діяльність».
«Я НХ бачив вас, одіозне Радіо Свободи, разом з усією вашою стурбованістю», — заявив Портнов.
«Наводжу дані ще трьох ваших автомобілів, які займаються незаконною діяльністю. Нахабних і одіозних потрібно жорстко вчити », — сказав Портнов, прикріпивши фото номерів автомобілів Схем.
Читайте також:
Напередодні Андрій Портнов оприлюднив персональні дані члена знімальної групи програми Схеми: корупція в деталях.
Він опублікував персональні дані водія знімальної групи, яка займається розслідуванням діяльності Портнова. Зокрема, були опубліковані його повні паспортні дані та домашню адресу, номери авто, а також дані, що свідчать про стеження за його місцем проживання.
