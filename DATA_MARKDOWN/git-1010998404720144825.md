
# Мая Манолова: Разликите са преодолими, гласувайте!

Published at: **2019-11-03T12:56:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/maja-manolova-razlikite-sa-preodolimi-glasuvajte.html)

Всичко е преодолимо, всичко е в ръцете на столичани, разликите са преодолими, нека контролираният вот не решава съдбата на София. Това призова независимият кандидат за кмет на столицата Мая Манолова, която гласува в секцията в Шесто помощно училище в града.
„През цялата кампания представям моите идеи за София и решенията за натрупаните проблеми, така че е ясно за какво гласувах – за свободна, демократична и европейска София. Днес имам един-единствен призив: столичани, гласувайте, гласувайте, гласувайте! България очаква от нас знак за промяна към свобода и демокрация, без свобода и демокрация всички останали различния нямат значение”, подчерта Манолова.
По думите ѝ отговорността в момента е на всички: „Да не дадем възможност на контролирания вот да решава съдбата ни”.
Тя предпочете да не коментира резултатите от първия тур и дали има очаквания класирането да се промени на балотажа.
