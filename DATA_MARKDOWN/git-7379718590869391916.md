
# Elezioni britanniche: Nigel Farage non si presenta. Ecco perché

Published at: **2019-11-03T16:03:27+00:00**

Author: **Cecilia Cacciotto**

Original: [euronews](https://it.euronews.com/2019/11/03/elezioni-britanniche-nigel-farage-non-si-presenta-ecco-perche)

Nigel Farage alla fine non si candiderà a Westminster alle prossime elezioni politiche del 12 dicembre.
A affermarlo lo stesso leader del Brexit party in un'intervista dove ha precisato che si è trattato di una decisione difficile presa dopo una lunga riflessione, nella convinzione che potrà "servire meglio la causa" dedicandosi a sostenere i 600 candidati del partito nel Paese. "Non voglio rimanere in politica per il resto della mia vita", ha detto. E forse non ha tutti i torti visto che Farage è stato candidato al parlamento britannico per sette volte.
È anche vero che da qui al 12 la strada è ancora lunghina e Mr.Volubilità potrebbe ancora cambiare idea.
Probabilmente questa volta no, visti i tempi, è vero comunque che Farage ci ha abituati a continui Goodbye and Hello hello hello.
Dopo il referendum sulla Brexit nel 2016 a sorpresa annunciava il suo ritiro dalla scena politica giustificando la scelta con non meglio precisati problemi di famiglia per rientrare in politica dando vita a un nuovo partito, il Brexit party appunto.
La sua candidatura alle elezioni del Parlamento del Regno Unito sembrava annunciata quando qualche ora fa ha voluto precisare:
