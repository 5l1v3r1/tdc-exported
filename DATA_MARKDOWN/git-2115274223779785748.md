
# Tennis: Berrettini giocherà le Atp Finals, ​Monfils ko

Published at: **2019-11-01T21:32:00+00:00**

Author: **AGI - Agenzia Giornalistica Italia**

Original: [Agi](https://www.agi.it/sport/tennis/berrettini-6466398/news/2019-11-01/)

Matteo Berrettini è il terzo italiano a qualificarsi per le Atp Finals, dopo Adriano Panatta e Corrado Barazzutti. Il 23enne romano ha infatti ottenuto l'ultimo posto per le finali tra gli otto migliori tennisti dell'anno in programma a Londra dal 10 novembre, grazie alla sconfitta di Gael Monfils nei quarti di finale del torneo di Bercy. Il francese è stato battuto dal russo Denis Shapovalov 6-2, 6-2 e ha mancato la semifinale che gli avrebbe regalato il pass per Londra. 
