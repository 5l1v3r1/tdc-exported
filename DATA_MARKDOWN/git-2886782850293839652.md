
# BL-kedd: többen is a továbbjutás küszöbén

Published at: **2019-11-04T20:52:47+00:00**

Author: **Horváth Ferenc**

Original: [euronews](https://hu.euronews.com/2019/11/04/bl-kedd-tobben-is-a-tovabbjutas-kuszoben)

Sok még a nyitott kérdés a labdarúgó Bajnokok Ligájában, de a keddi játéknap néhányat tisztázhat ezek közül.
A Liverpool az E-csoport negyedikjét, a belga Genket fogadja, míg a jelenleg élen álló Napoli az osztrák Salzburg együttesét. Mindkét meccs hazai győzelmet ígér, ami el is döntené a továbbjutók kilétét.
- Nagy ambíciókkal várjuk a holnapi meccset - mondta a címvédő trénere. Kiegyenlített a csoport, még bármi megtörténhet itt. Tehát 100 százalékos teljesítményt kell nyújtanunk, fantasztikus atmoszférát kell teremtenünk, hogy a lehető legjobban megkeserítsük ellenfelünk életét - fogalmazott Jürgen Klopp.
Az F-csoportban nehezen megjósolható harcnak ígérkezik a Dortmund-Inter mérkőzés. A Borussia számára csak a győzelem lenne elfogadható eredmény. Minden más esetben álom maradna csupán számára a továbbjutás.
Különösen, hogy a Barcelona az egypontos Slavia ellen, a Nou Camp-ban, akár be is biztosíthatja - már most - a legjobb 16 közé jutást.
A G jelű négyesben a Zenit-Lipcse összecsapásból lehet, a Lyon profitál.
A H-csoportban pedig akár a Valencia örülhet, ha nem bír egymással az Ajax és a Chelsea.

        Bajnokok Ligája, csoportkör, 4. forduló,
      

        keddi program:
      

        F-csoport
      
18.55: Barcelona (spanyol)–Slavia Praha (cseh)
21.00: Borussia Dortmund (német)–Internazionale (olasz)

        E-csoport
      
21.00: Napoli (olasz)–Salzburg (osztrák)
21.00: Liverpool (angol)–Genk (belga)

        G-csoport
      
18.55: Zenit (orosz)–RB Leipzig (német)
21.00: Olympique Lyon (francia)–Benfica (portugál)

        H-csoport
      
21.00: Chelsea (angol)–Ajax (holland)
21.00: Valencia (spanyol)–Lille (francia)
