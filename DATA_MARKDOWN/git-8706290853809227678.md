
# Τραμπ: Η σχέση μου με τον Ερντογάν είναι πολύ καλή

Published at: **2019-11-02T00:06:00+00:00**

Author: ****

Original: [enikos.gr](http://www.enikos.gr/international/681754/trab-i-schesi-mou-me-ton-erntogan-einai-poly-kali)

Ο πρόεδρος των ΗΠΑ Ντόναλντ Τραμπ χαρακτήρισε "πολύ καλή" τη σχέση του με τον Τούρκο ομόλογό του, Ρετζέπ Ταγίπ Ερντογάν, μιλώντας σε δημοσιογράφους στον Λευκό Οίκο.
Αναφερόμενος στην κατάπαυση πυρός στη βορειοανατολική Συρία, σχολίασε ότι "κρατάει πολύ καλά".
Ο Αμερικανός πρόεδρος είπε επίσης ότι συνάντησή του με τον πρόεδρο της Κίνας Σι Τζινπίνγκ ενδέχεται να γίνει στην Αϊόβα. Οι δύο ηγέτες επρόκειτο να συναντηθούν αυτόν τον μήνα στο Σαντιάγκο, στο περιθώριο του Φόρουμ του APEC, που όμως ματαιώθηε λόγω της κοινωνικής αναταραχής στη Χιλή. "Εξετάζουμε πολλά μέρη" και "θα μπορούσε να γίνει ακόμη και στην Αϊόβα", την Πολιτεία όπου ο Σι Τζινπίνγκ έζησε το 1985 για να μελετήσει τη γεωργία.
Ο Τραμπ διαβεβαίωσε εξάλλου ότι οι εμπορικές συνομιλίες με το Πεκίνο πηγαίνουν καλά, επιβεβαιώνοντας τις δηλώσεις που είχαν κάνει νωρίτερα Αμερικανοί και Κινέζοι αξιωματούχοι περί επίτευξης προόδου.
Πηγή: ΑΜΠΕ
