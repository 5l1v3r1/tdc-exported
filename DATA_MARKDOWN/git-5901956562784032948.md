
# VIDEO: Tišino na Vrhniki presekalo tuljenje

Published at: **2019-11-03T11:35:00+00:00**

Author: **N. B., A. L.**

Original: [Slovenske novice](https://www.slovenskenovice.si/bralci/clanek/video-tisino-na-vrhniki-presekalo-tuljenje-245420)

VRHNIKA – Vsi vemo, skozi katera vrata se v trgovino vstopi in izstopi. Vsake toliko pa se najde kakšen junak, ki se odloči preveriti še kakšna druga vrata.Tako je danes pravcato paniko med nakupovalci pri enem od diskontnih trgovcev sprožil neki obiskovalec, moški, ki je pokljukal na zasilna vrata. Tišino v trgovini je nemudoma presekalo tuljenje alarma, ki je opozarjal na odpiranje vrat zasilnega izhoda. V tistem hipu je zaradi nenadnega glasnega zvoka verjetno marsikomu srce poskočilo za nekaj taktov hitreje.Bralka, ki se je oglasila iz vrhniške trgovine, je sporočila, da je nadležni alarm tulil skoraj pet minut, odpiralec zasilnih vrat pa je po tem, ko je zatulil alarm, menda pojasnjeval, da išče kolega.
