
# Javor odgovorio Inđiji: Čast i bruka žive dovijeka

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/fudbal/vesti/javor-odgovorio-indiji-cast-i-bruka-zive-dovijeka/341716)

Iako je kontroverzna utakmica između Inđije i Javora (2:3) odigrana još pre tri dana, polemika ne prestaje.
Prvo su se u zvaničnom saopštenju odmah posle utakmice žalili čelnici kluba iz Srema, zatim je reagovao i član sudijske komisije FSS-a Igor Radojičić koji je ocenio da su odluke glavnog arbitra Bojana Nikolića bile ispravne, a danas je svoj zvanični stav izneo i Javor Matis.
Klub iz Ivanjice je u obimnom saopštenju na svom sajtu naveo sve sporne situacije i zaključio da nema mesta primedbama od strane vojvođanskog kluba. U Javoru konstatuju da su čak i oštećeni u Inđiji, jer im je poništen gol zbog dosuđenog ofsajda, što prema njihovom mišljenju nije bio slučaj.
Ipak, Ivanjičani ističu da smatraju da su u pitanju bili "previdi arbitra" i nemaju nikakve sumnje u njegove namere, a njihovo kompletno saopštenje pročitajte OVDE.
