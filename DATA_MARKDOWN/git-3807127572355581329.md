
# Хит или Шит: Дженифър Анистън с къдрици

Published at: **2019-11-06T12:00:00+00:00**

Author: **Ивета Иванова**

Original: [Teenproblem.net](https://www.teenproblem.net/a/198-hit-or-shit/55476-hit-ili-shit-dzhenifar-anistan-s-kadrici/)

Дженифър Анистън се върна към корените си. Звездата редовно си изправя косата и се появява с права прическа по събития, но сега тя заложи на емблематичните си къдрици, които сме виждали в началото на кариерата ѝ.
Фризьорът Крис Макмилан решил да направи къдрава коса на Дженифър за премиерата на  "The Morning Show’s", на която актрисата присъства миналата седмица.
Стилисът споделя, че по рождение Анистън е с къдрава и чуплива коса на вълнички, а той само я е оформил с луксозни продукти.
Актрисата от "Приятели" много пъти е признавала, че е фенка на изправянето на косата и го прави от много време.
"Обичам косата си, когато е изправена. Когато бях малко момиченце, имах наистина много дълга и права коса - стигаше до кръста ми и под него. И когато майка ми ми позволи да правя каквото искам с косата си, аз я отрязах, което беше грешка. Никога повече не порасна толкова. И когато я подстригах късо, осъзнах, че вече е къдрава", коментирала е тя пред "Glamour".
Снимка: Reuters
