
# Мъж простреля шестима в бар в Марсилия

Published at: **2019-11-01T08:20:00+00:00**

Author: **Павел Гълъбов**

Original: [Dnes.bg](https://www.dnes.bg/eu/2019/11/01/myj-prostrelia-shestima-v-bar-v-marsiliia.428142)

Шестима души пострадаха вчера при нападение на въоръжен мъж в бар в южния френски град Марсилия, предаде Франс прес.
Нападателят, който пристигнал с мотоциклет, нахлул в бара и открил огън с пушка помпа, след което избягал. Това станало около 20.45 ч. Всички ранени са откарани в болница. Един е в тежко състояние, пише БТА. Засега не се знае нищо за самоличността на нападателя и мотивите му, но местни медии предполагат, че става дума за разчистване на сметки между престъпни групировки.
От началото на годината при подобни случаи в департамент Буш дю Рон са загинали 10 души, 7 от които - в Марсилия.
