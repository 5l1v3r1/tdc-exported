
# छठ पूजा : जाम से बचने को दो दिन गाजियाबाद के इन रास्तों पर जानें से बचें

Published at: **2019-11-01T09:55:42+00:00**

Author: **गाजियाबाद। लाइव हिन्दुस्तान टीम**

Original: [https://www.livehindustan.com](https://www.livehindustan.com/ncr/story-ghaziabad-traffic-police-issues-traffic-advisory-chhath-puja-2826698.html)

सुख-समृद्धि और मनोवांछित फल की प्राप्ति के लिए मनाए जाने वाले सूर्योपासना के महापर्व छठ (Chhath 2019) के मौके पर नदी और तालाब और घाटों पर उमड़ने वाली श्रद्धालुओं की भारी भीड़ के चलते गाजियाबाद ट्रैफिक पुलिस (Ghaziabad Traffic Police) ने लोगों को जाम से बचाने के लिए ट्रैफिक एडवाइजरी (Traffic Advisory for Ghaziabad) की है। 
लोक आस्था के महापर्व छठ को मुख्यत: बिहार और पूर्वी उत्तर प्रदेश के लोग (पूर्वांचली) मनाते हैं। उल्लेखनीय है कि चार दिनों के इस पर्व की गुरुवार को नहाय-खाय के साथ विधिवत शुरुआत हो गई। शुक्रवार को व्रत करने वाले खीर-रोटी का भोग लगाकर खरना करेंगे तथा शनिवार को अस्ताचलगामी सूर्य व रविवार को उदीयमान भगवान भास्कर को अर्घ्य देने के बाद पारण के साथ महापर्व छठ पर्व संपन्न हो जाएगा।
इस दिन नदियों, तालाब या फिर किसी पोखर के किनारे पर पानी में खड़े होकर भगवान सूर्य को अर्घ्य दिया जाता है। छठ पूजा की धार्मिक मान्यताएं भी हैं और सामाजिक महत्व भी है। लेकिन इस पर्व की सबसे बड़ी बात यह है कि इसमें धार्मिक भेदभाव, ऊंच-नीच, जात-पात भूलकर सभी एक साथ इसे मनाते हैं।

        गाजियाबाद की ट्रैफिक एडवाइजरी
      
दिनांक 2 व 3 नवंबर को छठ महापर्व के दृष्टिगत हिंडन घाट पर होने वाली भीड़ के दृष्टिगत भारी वाहनों का डायवर्जन निम्नवत किया जाएगा।
