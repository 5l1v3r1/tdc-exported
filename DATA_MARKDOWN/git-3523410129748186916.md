
# 
        تجمع طرفداران مورالس در پایتخت بولیوی
      

Published at: **2019-11-05T21:38:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638410/%D8%AA%D8%AC%D9%85%D8%B9-%D8%B7%D8%B1%D9%81%D8%AF%D8%A7%D8%B1%D8%A7%D9%86-%D9%85%D9%88%D8%B1%D8%A7%D9%84%D8%B3-%D8%AF%D8%B1-%D9%BE%D8%A7%DB%8C%D8%AA%D8%AE%D8%AA-%D8%A8%D9%88%D9%84%DB%8C%D9%88%DB%8C)

به گزارش بولتن نیوز، به نقل از بخش تصویری خبرگزاری فرانسه، طرفداران اوو مورالس، رئیس جمهور بولیوی ​روز دوشنبه در حمایت از وی تظاهرات کردند.
این خبرگزاری تصاویری از تظاهرات بومیان سرخپوست بولیوی را در حمایت از مورالس نشان داد. فلیکس اوریا، رئیس سرخپوستان گفت: «در صورت امکان ما تا آخر خواهیم رفت، ما ترسو نیستیم».
وی افزود: «کاماچو (لوئیس فرناندو کاماچو از چهره‌های مخالف بولیوی) کسی نیست. او حق ندارد مهلت یک روزه، یک ساعته یا دو ساعته به برادر ما ,​رئیس جمهور ما, ​بدهد تا او را به کناره گیری وادارد، ما مردم هستیم، رای ما کجاست؟»
آستبان یکی دیگر از روسای سرخپوستان گفت: «کاماچو هیچ قدرتی ندارد، ما هستیم که به او آخرین فرصت را می‌دهیم تا این کشور را,​ بولیوی را، ترک کند».
کارلوس مسا، نامزد شکست خورده در انتخابات ریاست جمهوری بولیوی روز یکشنبه خواهان برگزاری انتخاباتی جدید به منظور خروج کشور از بحران فعلی شد که پس از انتخابات دوباره و بحث انگیز مورالس در انتخابات اواخر اکتبر به وجود آمده است.
