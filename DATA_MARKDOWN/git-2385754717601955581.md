
# Καθοριστικό το επόμενο 48ωρο για τη 40χρονη που δέχτηκε επίθεση με acid

Published at: **2019-11-06T15:47:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596032/kathoristiko-to-epomeno-48oro-gia-ti-40xroni-pou-dextike-epithesi-me-acid)

Καθοριστικό αναμένεται να είναι το επόμενο 48ωρο για την εξέλιξη της υγείας της 40χρονης, από τη Ρουμανία, η οποία δέχθηκε επίθεση με καυστικό υγρό, σύμφωνα με τους θεράποντες ιατρούς της Μονάδας Εντατικής Θεραπείας Εγκαυμάτων του Γενικού Νοσοκομείου Λευκωσίας.
Όπως ενημερώθηκαν οι ανακριτές της υπόθεσης, η 40χρονη φέρει εγκαύματα στο 40% του σώματος της και συγκεκριμένα στο πρόσωπο, την κοιλιακή χώρα και τα πόδια και παραμένει διασωληνωμένη και σε κατάσταση καταστολής.Ο 57χρονος Ε/κ εν διαστάσει σύζυγος της, ο οποίος φέρεται να παραδέχθηκε ενοχή, αναμένεται να συλληφθεί δυνάμει δικαστικού εντάλματος και να οδηγηθεί αύριο ενώπιον του δικαστηρίου για έκδοση διατάγματος κράτησης του, σε σχέση με υπόθεση απόπειρας φόνου.Υπενθυμίζεται ότι ο 57χρονος φέρεται να περιέλουσε με καυστικό υγρό την εν διαστάσει σύζυγο του, ενώ αυτή βρισκόταν στην οικία φίλης της, η οποία τη φιλοξενούσε.Το θύμα μεταφέρθηκε αρχικά στο Γενικό Νοσοκομείο Λεμεσού και λόγω της κρισιμότητας της κατάστασης της κρίθηκε αναγκαία η μεταφορά στο Γενικό Νοσοκομείο Λευκωσίας, ενώ ο 57χρονος εντοπίστηκε και συνελήφθη λίγο αργότερα.
