
# Зеленський провів телефонну розмову з президентом Туреччини

Published at: **2019-11-06T21:18:00+00:00**

Author: ****

Original: [ZIK.UA](https://zik.ua/news/2019/11/06/zelenskyy_proviv_telefonnu_rozmovu_z_prezydentom_turechchyny_1685445)


        Президент України Володимир Зеленський провів телефонну розмову з президентом Туреччини Реджепом Таїпом Ердоганом.
      
Про це повідомляє пресслужба Офісу президента.
Згідно з повідомленням, під час розмови голови держав обговорили стан підготовки до проведення у Києві чергового засідання Стратегічної ради високого рівня під співголовуванням президентів України і Туреччини.
Зеленський та Ердоган відзначили обопільну налаштованість на подальше посилення співпраці за всіма напрямами, що становлять взаємний інтерес і погодилися з важливістю активізації переговорного процесу щодо підготовки до укладення Угоди про вільну торгівлю між Україною і Туреччиною.
Також, Володимир Зеленський  відзначив важливість співпраці з Туреччиною в контексті посилення обороноздатності України.
Зі свого боку Реджеп Таїп Ердоган наголосив на незмінності підтримки Туреччиною суверенітету та територіальної цілісності України. Він також привітав кроки Глави Української держави щодо мирного врегулювання ситуації на Донбасі.
Раніше повідомлялося, що президент України Володимир Зеленський провів шосту телефонну розмову з канцлером Німеччини Ангелою Меркель. 
