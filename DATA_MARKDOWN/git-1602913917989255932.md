
# Urmează Gala ZF 2019, 21 noiembrie 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde? Cum a fost în 2006 şi ce a spus Roland Berger atunci

Published at: **2019-11-05T22:05:00+00:00**

Author: **Alina-Elena Vasiliu**

Original: [Ziarul Financiar](https://www.zf.ro/companii/urmeaza-gala-zf-2019-21-noiembrie-30-ani-capitalism-30-ani-business-romania-3-generatii-antreprenori-duce-romania-departe-unde-2006-spus-roland-berger-18545114)

Primele două gale aniversare sub emblema Ziarului Financiar, din anii 2006 şi 2007, au adus la un loc nu doar mii de invitaţi reprezentativi pentru mediul local de business, ci şi nume internaţionale, precum invitatul special Roland Berger.
De-a lungul anilor, printre invitaţii speciali ai galelor ZF - cu funcţiile de la momentul respectiv - s-au regăsit Wolfgang Munchau - analist Financial Times (2011), Michel Cam­dessus - director general şi preşedinte al con­siliului executiv al Fondului Monetar Internaţional (2013), Jan Rostowski - fostul ministru de finanţe al Poloniei (2014), Andreas Treichl - CEO al grupului bancar austriac Erste şi Mark Andersen - strategul băncii elveţiene UBS (2017), Adrian Wooldridge - editorialist cu vechime al revistei economice The Economist (2018) şi alţii.
Gala ZF este, în fiecare an, prilejul cu care premiem cele mai valoroase companii din România, conform anuarului realizat de ZF în parteneriat cu casa de investiţii BT Capital Partners.
Cum arăta peisajul economic românesc la primele gale ale ZF?
