
# Захист Приходька скаржитиметься в Європейський суд

Published at: **2019-11-01T17:33:00+00:00**

Author: ****

Original: [ZIK.UA](https://zik.ua/news/2019/11/01/zahyst_pryhodka_skarzhytymetsya_v_yespl_1681775)


        Адвокат заарештованого в анексованому Криму активіста Олега Приходька Назім Шеіхмамбетов заявив, що захист здійснюватиметься, через розгляд скарг в міжнародних інститутах, зокрема в Європейському суді з прав людини і в комітетах ООН.
      
Про це повідомляє "Радіо Свобода".
"На жаль, в рамках чинного в Криму законодавства домогтися справедливості і виправдання неможливо...Протягом останніх п’яти років судові засідання в Криму демонструють очевидну стабільність в частині відмови в задоволенні клопотань сторони захисту і, з іншого боку, задоволенні клопотань співробітників силових структур, зокрема ФСБ", - сказав адвокат.
Раніше повідомлялося, що кримський суд не задовольнив апеляцію щодо арешту українського активіста Олега Приходька, залишивши його під вартою до 10 грудня. 
