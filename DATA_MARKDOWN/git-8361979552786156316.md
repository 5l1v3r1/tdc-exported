
# Митниця Фінляндії поверне громадянам 11,5 млн євро через помилку в курсах валют

Published at: **2019-11-06T16:08:00+00:00**

Author: ****

Original: [НВ](https://nv.ua/ukr/biz/finance/mitnicya-kurs-valyut-mitnicya-finlyandiji-poverne-11-5-mln-yevro-cherez-pomilku-v-kursi-valyut-novini-svitu-50051999.html)

Митниця Фінляндії поверне громадянам близько 11,5 млн євро через те, що протягом трьох років використовувала неправильні курси валют при розмитненні товарів, повідомляє Європейська правда.
Помилкові суми стягувалися з клієнтів з 1 травня 2016 року по 30 червня 2019 року.
Неправильні курси валют використовувалися, зокрема, при конвертації російських рублів, доларів США і шведських крон.
Всього неправильні розрахунки використовувалися в 960 тис. випадків. В результаті сума компенсацій клієнтам становить близько 11,5 млн євро.
Митниця має намір повернути помилково сплачені гроші якомога швидше. Суми менше 10 євро митниця буде повертати без додаткового запиту. Для цього потрібно оформити спеціальну заяву, яку можна знайти на сайті фінської митниці.
Раніше повідомлялося, що Держмитниця України має намір запустити електронний сервіс для скарг.
