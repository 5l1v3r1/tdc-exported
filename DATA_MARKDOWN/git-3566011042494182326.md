
# خدمات‌رسانی بسیج و سپاه در نقاط سیل‌زده گلوگاه

Published at: **2019-11-04T10:31:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544714.html/%D8%AE%D8%AF%D9%85%D8%A7%D8%AA-%D8%B1%D8%B3%D8%A7%D9%86%DB%8C-%D8%A8%D8%B3%DB%8C%D8%AC-%D9%88-%D8%B3%D9%BE%D8%A7%D9%87-%D8%AF%D8%B1-%D9%86%D9%82%D8%A7%D8%B7-%D8%B3%DB%8C%D9%84-%D8%B2%D8%AF%D9%87-%DA%AF%D9%84%D9%88%DA%AF%D8%A7%D9%87)

با وقوع بارندگی‌های شدید در مناطق مختلف گلوگاه و وقوع سیل، نیروهای بسیج شهرستان همراه با سایر نیروهای امدادی در حال خدمت رسانی به سیل زدگان هستند.
به گزارش شبکه اطلاع رسانی راه دانا؛ به نقل از بلاغ، با وقوع بارندگی های شدید در مناطق مختلف گلوگاه و وقوع سیل، نیروهای بسیج شهرستان همراه با سایر نیروهای امدادی در حال خدمت رسانی به سیل زدگان هستند.
فرمانده ناحیه مقاومت بسیج گلوگاه با بیان اینکه 100 نفر با همت گروه جهادی و بسیجیان تاکنون در مناطق سیل‌زده به‌کار گرفته شدند، گفت: امروز 150 نفر نیروهای جهادی برای پاک‌سازی مناطق‌ سیل‌زده وارد روستاهای لمراسک و سیدمحله می‌شوند.
سیدحسن یوسفی با اشاره به نیروهای سپاه و بسیج در منطقه‌های سیل‌زده گلوگاه در همان ساعات اولیه وقوع سیل، اظهار کرد: در ایام وقوع بحران و پس از آن کار سختی توسط سپاه و دیگر نیروهای بسیجی در مناطق سیل‌زده انجام شد و سپاه در زمان وقوع سیل ساعت ۲:۳۰ با حضور به موقع خود ضمن امیدآفرینی برای مردم، تلاش کرد تا اقدامات در خور توجهی را ارائه کنند.‌
 
انتهای پیام/
