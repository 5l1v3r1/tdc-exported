
# Студентските протести в Атина бяха белязани от насилие

Published at: **2019-11-04T15:02:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/studentskite-protesti-v-atina-bjaha-beljazani-ot-nasilie.html)

Студентският протест в гръцката столица Атина беше белязан от насилие, след като младежи с качулки хвърлиха самоделни бомби срещу полицаи.
Униформените отговориха с употребата на сълзотворен газ, за да ги разпръснат, съобщава „Фокус”.
Студентите протестират срещу реформите в образователната система, предприети от консервативното правителство на премира Кириакос Мицотакис, включително плановете за изкореняването на т.н. „вечни студенти“, като задължат обучаващите се да вземат диплома в определен срок.
Протестите са също и срещу премахване на закона, който забранява достъпа на полицейски служители в кампусите.
Студентите призовават и за наемане на повече университетски преподаватели и персонал.
