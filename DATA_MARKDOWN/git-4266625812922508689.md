
# Рябошапка не бачить підстав для вручення підозри Богдану

Published at: **2019-11-06T12:31:00+00:00**

Author: ****

Original: [ZIK.UA](https://zik.ua/news/2019/11/06/ryaboshapka_ne_bachyt_pidstav_dlya_vruchennya_pidozry_bogdanu_1684859)


        Генеральний прокурор Руслан Рябошапка сказав, що не бачить у матеріалах справи щодо Богдана чогось також, що б призвело до вручення йому підозри.
      
Про це Руслан Рябошапка сказав в інтерв’ю Лівому берегу.
На запитання про те, що він дружить з Богданом і, очевидно, якби в цьому провадженні було щось серйозне, він би йому сказав, Рябошапка відповів: «Я б не сказав, що це дружба... Давні приятельські стосунки».
Також Генпрокурор сказав, що не бачить у матеріалах справи щось, що призвело б до вручення підозри Андрію Богдану.
«Якщо найближчим часом я підніматиму це провадження, то, очевидно, мене можуть звинуватити в тому, що намагатимусь вплинути на розслідування. Слідчий і прокурор – незалежні особи, нехай працюють. Будуть підстави – хай пред’являють підозру. Не я ж про неї повідомляю…Богдан – не відноситься до категорії спецсуб’єктів. І звичайний прокурор може підписати (підозру – ред)», – сказав Рябошапка.
Він підтвердив, що кримінальне провадження (щодо Богдана, – ред) розслідується ще з 2015 року.
«Богдан був одним із тих, кого дуже не любив Петро Олексійович. Навіть певний час переслідував. Я думаю, що тоді він міг би використати всі можливості, щоб тиснути на Богдана, в тому числі через це провадження. І врешті-решт, мені здається, що це провадження – не настільки складне, щоб п’ять років його розслідувати», – сказав Руслан Рябошапка.
Нагадаємо, раніше у ЗМІ з’явилася інфомація, що ГПУ готує підозру голові Андрію Богдану. Але, знаючи авантюризм голови Офісу президента, є вирогідність, що це спланована акція.
Голова Офісу Президента Андрій Богдан прокоментував поширену в ЗМІ інформацію про підготовку Генеральною прокуратурою йому підозри, заявивши, що ця інформація – фейк.
