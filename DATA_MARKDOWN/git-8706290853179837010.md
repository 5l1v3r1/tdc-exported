
# Πρόσω ολοταχώς για πρεμιέρα για το «Ομμάτα δακρώμενα» - Νέες αποκλειστικές φωτογραφίες

Published at: **2019-11-04T10:24:00+00:00**

Author: ****

Original: [enikos.gr](http://www.enikos.gr/mpouz/682172/proso-olotachos-gia-premiera-gia-to-ommata-dakromena-nees-apoklei)

ΑΠΑΓΟΡΕΥΜΕΝΗ ΑΤΖΕΝΤΑ
ΑΠΟΚΛΕΙΣΤΙΚΟ
Του ΒΑΣΙΛΗ ΜΠΟΥΖΙΩΤΗ
Στην τελική ευθεία μπήκαν οι ετοιμασίες για το ανέβασμα του φιλόδοξου έργου της Τάνιας Χαροκόπου «Ομμάτα δακρωμένα - Ένα γράμμα για την Τραπεζούντα» που όπως πρώτος πρόδωσα θα δούμε σε σκηνοθεσία του εξαιρετικού Δήμου Αβδελιώδη στο Ράδιο Σίτυ της Θεσσαλονίκης. Λίγο πριν από την πρεμιέρα-δες 15 Νοεμβρίου-σου έχω και αποκλειστικό φωτογραφικό υλικό από την φιλόδοξη δουλειά που φτιάχνεται με πολύ αγάπη.
ΠΑΜΕ να στα πω όλα! Το έργο διαδραματίζεται στην Τραπεζούντα κατά τη διάρκεια της γενοκτονίας των Ελλήνων του Πόντου. Ενός γεγονότος που μαζί με την γενοκτονία των Αρμενίων και των Ασυρίων αμαύρωσε την σύγχρονη ανθρώπινη ιστορία με τον πιο παράλογο και απρόβλεπτο τρόπο. Γεγονός που επαναλήφθηκε με το ολοκαύτωμα των Εβραίων.
Η τέχνη οφείλει να κατανοεί και να παρουσιάζει τα αίτια της ανθρώπινης συμπεριφοράς, όχι για να ξαναβιώνουμε τον πόνο και την αγριότητα σαν αισθητική πραγματικότητα, αλλά σαν ενθουσιασμό και θετική σκέψη, πως θα μείνουν άγρυπνα τα μάτια της ψυχής μας, ώστε να μην τρομάξουμε ποτέ ξανά από τον φόβο που γεννάει το μίσος, αλλά να το καταπνίξουμε από την πολλή αγάπη.
Πρωταγωνιστούν με αλφαβητική σειρά :
Βερόνικα Αργέντζη, Τάκης Βαμβακίδης, Λευτέρης Δημηρόπουλος, Fide Kioksal, Ορφέας Παπαδόπουλος, Ειρήνη Παπαδοπούλου, Δημήτρης Πετρόπουλος, Νίκος Πολοζιάνης .
Μαζί τους η Γεωργία Ζώη.
Φιλική συμμετοχή : Χριστίνα Σαχινίδου.
Τη μουσική συνθέτει και εκτελεί σε παγκόσμια πρώτη ο Θεόφιλος Πουταχίδης
Συντελεστές παράστασης:
Κείμενο : Τάνια Χαροκόπου
Σκηνοθεσία – Διασκευή - Κείμενο Αφήγησης - Κινηματογράφηση :
Δήμος Αβδελιώδης
Βοηθός σκηνοθέτη : Στεφανία Βλάχου
Σκηνογράφος – Επιμέλεια κοστουμιών : Ανθή Πετρουλάκη
3d mapping : Ευάγγελος Τσαρούμης
Video art – Φωτογραφίες : Γιώργος Μπενιουδάκης
Φωτογραφίες : Πάνος Γιαννακόπουλος
Κομμώσεις – Μακιγιάζ: Teta’s Beauty Salon
Σύμβουλος παραγωγής - Δημόσιες σχέσεις - Επικοινωνία και προβολή : Νταίζη Λεμπέση daisylempesi@hotmail.gr
Οργάνωση παραγωγής : Τέτα Καμπουρέλη
Παραγωγή : ΘΕΑΤΡΟΚΙΝΗΜΑ PRODUCTION – Βασίλης Γκουρούσης
Ημέρες και ώρες παραστάσεων :
Παρασκευή και Σάββατο 21.00
Κυριακή 19.00
Τιμές εισιτηρίων
VIP ζώνη 28 ευρώ, 25 ευρώ, 20 ευρώ, 18 ευρώ Β Πλατεία, 12 ευρώ φοιτητικό, ανέργων και τρίτης ηλικίας
