
# Anderlecht mag weer dromen van Play-Off 1: Ze halen het

Published at: **2019-11-04T19:49:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902411/anderlecht-mag-weer-dromen-van-play-off-1-ze-halen-het-.html)


        RSC Anderlecht pakte de laatste vier wedstrijden een acht op twaalf en is inmiddels al zeven wedstrijden ongeslagen. Een bijzonder mooie reeks, waardoor Anderlecht ook is opgeschoven in het klassement.
      
Bij Anderlecht durft men weer stilaan te dromen van Play-Off 1. Ook Olivier Deschacht, die met Zulte Waregem strijdt voor een plekje in Play-Off 1, ziet zijn ex-ploeg het halen. "Ik denk het wel", gaf hij aan bij Sports Late Night.
Eerder vertelde Philippe Albert al dat hij Anderlecht Play-Off 1 ziet halen, maar ook Hein Vanhaezebrouck gelooft in de Brusselaars. "Ik heb altijd gezegd dat Anderlecht Play-Off 1 gaat halen", vertelde hij.
Anderlecht moet echter nog voorbij heel wat tegenstanders. "Volgende week speelt Zulte Waregem tegen RSCA en dat is misschien van zeer groot belang", besluit Vanhaezebrouck.
Anderlecht staat momenteel op de elfde plek in de stand. Het telt zeventien punten na veertien wedstrijden. Dat zijn er vijf minder dan nummer zes Charleroi, dat een wedstrijd minder heeft gespeeld.
