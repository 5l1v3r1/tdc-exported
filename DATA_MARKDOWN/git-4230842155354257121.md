
# Свобода в мережі: Freedom House назвав Україну частково вільною

Published at: **2019-11-05T09:51:38+00:00**

Author: ****

Original: [ФАКТИ](https://fakty.com.ua/ua/svit/20191105-svoboda-v-merezhi-freedom-house-nazvav-ukrayinu-chastkovo-vilnoyu/)

Україна опинилася серед частково вільних країн у рейтингу правозахисної організації Freedom House, яка вимірює Свободу в мережі-2019.
Правозахисники з організації Freedom House відзначають, що уряди у всьому світі дедалі частіше використовують соціальні мережі для маніпулювання під час виборчих кампаній й контролю за своїми громадянами.
З огляду на ці тенденції рівень глобальної свободи інтернету знижується вже дев’ятий рік поспіль.
До невільних країн віднесли Азербайджан, Білорусь, Казахстан, Узбекистан та Росію.
В Україні правозахисники відзначили прагнення політичних діячів маніпулювати суспільною дискусією за допомогою дезінформації та проплаченого контенту.
Однак попри це, в Україні спостерігалося поступове поліпшення рівня свободи інтернету протягом останнього року. Зокрема, про це свідчить відсутність відключень мережі у зоні війни на Донбасі.
Читайте: Уряд підписав меморандум про покриття всієї України інтернетом
Україна продовжує блокувати сотні веб-сайтів, зокрема, відомі новинні та соціальні медіа-платформи.
Також правозахисники наголошують на проблемах зі свободою в мережі на непідконтрольних уряду частинах Донецької та Луганської областей, де регулярно блокуються українські та закордонні веб-сайти та часто арештують активних користувачів медіа-платформ і онлайн-журналістів.
Нагадаємо, старі моделі iPhone і iPad можуть залишитися без доступу до інтернету, якщо не встановлять новітнє програмне забезпечення 10.3.4 або 9.3.6.
Джерело: Freedom House
