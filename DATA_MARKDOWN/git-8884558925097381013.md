
# Pretresljiva smrt italijanske 18-letnice: obvisela je z majico zataknjena na hišni ograji

Published at: **2019-11-04T09:40:19+00:00**

Author: **Spletno uredništvo**

Original: [Primorske novice](https://www.primorske.si/kronika/pretresljiva-smrt-italijanske-18-letnice-obvisela)


        Italijanski mediji poročajo o pretresljivi smrti 18-letnega dekleta iz naselja Loranzé v bližini Torina. Ko se je vračala domov iz diskoteke, je želela preplezati dvoriščno ograjo, da ne bi zbudila domačih, kar se je nato izrodilo v nesmiselno tragedijo.
      
TORINO > Truplo dekleta, ki je obviselo z majico zataknjeno za ograjo, je včeraj zjutraj našla njena sestra. Kot poročajo italijanski mediji, se je dekle v noči na nedeljo vračalo iz diskoteke. Odločila se je, da bo preplezala kovinsko ograjo, ki obdaja hišo, po nekaterih poročanjih, da ne bi zbudila domačih, po drugih, ker naj bi bila brez ključev.
Njen nedolžen podvig se je žal končal tragično, saj se je z ovratnikom majice očitno zataknila za ograjo in zadušena obvisela na njej.
