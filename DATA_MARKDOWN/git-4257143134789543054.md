
# Elemzők: nem tudja kikerülni Magyarország a német visszaesést

Published at: **2019-11-07T19:21:00+00:00**

Author: **Infostart / InfoRádió - Kiss Melinda Katalin**

Original: [infostart](https://infostart.hu/gazdasag/2019/11/07/elemzok-nem-tudja-kikerulni-magyarorszag-a-nemet-visszaesest)

Egyre pesszimistább a hangulat a német ipari szektorban. 2018 óta meredeken romlik az üzleti bizalom, a szektort az Egyesült Államok és Kína kereskedelmi háborúja mellett az autóipar gyengélkedése is visszafogja.
Magyarországon egészen a 2019 augusztusi exportadatok megjelenéséig azt gondolhatták az üzleti szereplők, hogy talán elkerülhető a negatív hatások begyűrűzése. Azóta azonban már csak a mértékét latolgatják.
Az OTP Bank Elemzési Központja szerint
Prognózisuk szerint jövőre 3 százalék közelébe eshet vissza a magyar GDP-növekedés a 2019-es, 5 százalékot megközelítő szintről. A teljes magyar exporttevékenység 27 százaléka irányult Németországba 2018-ban.
Az elemzők megállapították, hogy
és ezek a cégek mintegy 300 ezer embernek adnak munkát.
A kockázatnak leginkább kitett ágazat a feldolgozóipar, az autóipar, az elektronika a villamos és gépi berendezések gyártása mellett.
Mivel ezek a cégek jelentős mértékben járulnak hozzá a hazai össztermék előállításához, ezért ha akadozik a kivitelük vagy a termelésük, azt a hazai beszállítóik is megérzik.
Emellett a szolgáltatók is megérezhetik a német gyengélkedést, az elmúlt évben több mint 1420 milliárd forintos volument tett ki a szolgáltatások exportjának mértéke német relációban, ebből elsősorban a mintegy 300 milliárd forint értékű szállítást érintheti érzékenyen az ipar visszaesése.
Az OTP elemzői szerint valójában már március óta stagnáláshoz közeli helyzetben van a német ipari termelés szintje,

        az elektronikai szektor kivételével
      
pedig az alágazatok többségében hónapok óta stagnál vagy csökken a termelési szint.
A hazai ipar mindig érzékenyen reagált a német ipari ciklus ingadozásaira, ezért az elemzők szerint bár soha nem látott erőben van a magyar gazdaság, aligha tudja elkerülni a kedvezőtlen hatásokat, ezért úgy vélik, akár két százalékkal is visszaeshet a jövő évi GDP-növekedési mutató.

        Nyitókép: MTI/Vajda János
      

        Kapcsolódó hang
      
Német recesszió, magyar hatása - OTP-elemzés
 
