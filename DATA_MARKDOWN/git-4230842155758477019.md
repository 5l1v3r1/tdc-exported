
# У Харкові підліток влаштував стрілянину в супермаркеті – двоє постраждалих

Published at: **2019-11-07T14:10:21+00:00**

Author: ****

Original: [ФАКТИ](https://fakty.com.ua/ua/proisshestvija/20191107-u-harkovi-pidlitok-vlashtuvav-strilyanynu-v-supermarketi-dvoye-postrazhdalyh/)

В одному із супермаркетів Харкова відбулася сварка, яка переросла у стрілянину.
39-річна жінка та її 19-річний син постраждали у результаті стрілянини, яка відбулася в одному із супермаркетів Харкова в Основ’янському районі.
За інформацією правоохоронців, у супермаркеті відбулася сварка, під час якої 14-літній хлопець кілька разів вистрілив з пневматичного пістолета.
Поліцейські встановили особу неповнолітнього. Наразі вирішується питання щодо повідомлення підлітку про підозру.

        Читайте: 
        У Дніпрі студент вистрілив у голову першокурсниці, а потім поранив себе
      
У хлопця вилучили зброю і направили її на експертизу. Встановлюються усі обставини події.
За даним фактом відкрито кримінальне провадження за ч. 4 ст. 296 КК України (Хуліганство).
Факти ICTV також писали про те, що у Києві конфлікт сусідів щодо комуналки закінчився стріляниною.
