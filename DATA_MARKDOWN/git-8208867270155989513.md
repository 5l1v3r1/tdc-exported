
# Usa, Airnbn: Niente più feste nelle case. Il divieto dopo gli omicidi di Halloween in California

Published at: **2019-11-03T19:13:00+00:00**

Author: **ANNA LOMBARDI**

Original: [Repubblica.it](https://www.repubblica.it/esteri/2019/11/03/news/stati_uniti_airbnb_usa_halloween_divieto_feste-240160230/)

NEW YORK - Niente più feste non autorizzate nelle case prese in affitto su Airbnb. Una decisione presa addirittura dal Ceo del gruppo Brian Chesky e annunciata su Twitter dopo la terribile sparatoria dove sono morte cinque persone, avvenuta giovedì scorso ad Orinda, in California, durante una festa di Halloween organizzata proprio in una casa presa in affitto sulla piattaforma.Con buona pace del fatto che in quella casa era espressamente proibito organizzare feste e il limite di persone ammesse era tredici: ce n'erano più di 100. "È accaduta una cosa inaccettabile" ha twittato Chesky, spiegando di aver imposto nuove restrizioni: "Chi non si adegua non potrà più utilizzare il nostro servizio. Rafforzeremo i controlli su chi offre le proprie abitazioni e chi le prende in affitto".
