
# Тітушки приїхали до жителів гуртожитку в Києві, яких виселяють власники

Published at: **2019-11-07T11:07:06+00:00**

Author: ****

Original: [Українська правда](https://www.pravda.com.ua/news/2019/11/7/7231264/)

Жителів гуртожитку на вулиці Польовій, 19 в Києві, що належить тресту "Київміськбуд-2", приїхали виселяти озброєні молодики.
Джерело: Київ оперативний, facebook-спільнота Гуртожиток м. Київ, вул. Польова, буд. 19/8
Деталі:  Близько 11 ранку поблизу гуртожитку почали збиратися невідомі особи.
Згідно з відео з місяця подій, опублікованому на сторінці гуртожитку, до жителів звернувся нібито співробітник виконавчої служби і зачитав рішення суду про виселення жильців однієї з кімнат гуртожитку з переселенням в інший гуртожиток. Жителі заявили, що вказаних ним осіб наразі немає вдома і не дозволили йому зайти у приміщення, щоб пересвідчитись в цьому.
Після цього люди із закритими обличчями у бронежилетах і нашивках почали із застосуванням сили відстронювати людей від входу у будівлю. Почалась сутичка, у якій взяли участь молоді люди в цивільному.
