
# Berge praat over zijn toekomst: Ik wil de Champions League winnen

Published at: **2019-11-02T08:15:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902034/berge-praat-over-zijn-toekomst-ik-wil-de-champions-league-winnen-.html)


        Sander Berge liet zich woensdag nog eens opmerken bij KRC Genk. Hij maakte na een geweldige actie de 2-2 tegen Antwerp. Berge is gelukkig bij Genk, maar weet dat hij ook een stap hogerop kan.
      
Berge heeft wel heel wat te danken aan KRC Genk. "Ik denk dat ik pas echt zal beseffen hoe goed ik het hier had als ik weg ben", staat te lezen in Het Belang Van Limburg. "Nu gaat het allemaal zo snel, dat je daar niet vaak kan bij stilstaan. Ik zal hier mijn eerste stappen in het buitenland gezet hebben, dit is de plaats waar ik op mijn 21ste een landstitel won."
"Bij Genk voetbalde ik ook mijn eerste matchen in de Champions League, als underdog, ooit wil ik voor de eindzege gaan. Maar ik ben hier niet alleen als voetballer groot geworden, ook als persoon. En dat vind ik zeker zo belangrijk als mijn prestaties op het veld. Wie weet keer ik hier ooit wel terug.‚Äù
Berge droomt al een tijdje van een grote club. "Het is altijd mijn doel geweest om bij een topclub uit een van de vijf grote competities te voetballen. Dan ga je automatisch ook voor winst in de Champions League. Je moet hoog durven mikken, daar praat ik vaak over met mijn jonge teammaats bij de nationale ploeg."
