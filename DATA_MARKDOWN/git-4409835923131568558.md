
# Najsexy moment MTV EMA: Pásik cez prsia Dua Lipy zostal nakoniec na mieste

Published at: **2019-11-04T10:50:00+00:00**

Author: **dg**

Original: [markíza](https://www.markiza.sk/soubiz/zahranicny/1981254_najsexy-moment-mtv-ema-pasik-cez-prsia-dua-lipy-zostal-nakoniec-na-mieste)

Sevilla má za sebou najhudobnejšiu noc roka. V hlavnom meste Andalúzie sa konal 26. ročník odovzdávania Európskych hudobných cien americkej stanice MTV. Podujatie moderovala speváčka Becky G.
Najsexy a najlepšie vystúpenie prišlo paradoxne hneď na začiatku 120-minútového ceremoniálu. Dua Lipa to na pódiu poriadne odpálila, keď zaspievala svoj nový singel Don't Start Now.
Anglická speváčka s albánskymi koreňmi predviedla spolu s desiatkami tanečníčok horúcu šou a okrem spevu zaujala aj vizuálne. Kostým, ktorý spredu v hornej časti tela pozostával iba z pásika cez prsia, našťastie ostal tam, kde mal.
