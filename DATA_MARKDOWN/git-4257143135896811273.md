
# Az év fiatal vállalkozója kerestetik

Published at: **2019-11-01T08:14:00+00:00**

Author: **Infostart / MTI**

Original: [infostart](https://infostart.hu/gazdasag/2019/11/01/az-ev-fiatal-vallalkozoja-kerestetik)

A Fivosz tájékoztatása szerint november közepén rendezik meg a Fiatal Vállalkozók Hete - Karrier&Üzleti Showt, hagyományosan ennek záróeseményeként adják át az elismerést. Azokat a vállalkozókat jutalmazzák, akik fiatal koruk ellenére is sikeresek a gazdasági életben, valamint jó példaként szolgálhatnak társaik számára. A díjazott egy éven át a fiatal vállalkozók nagykövete lesz.
A nevezési határidő november 8-a, a pályamunkákat a Fivosz e-mail címére várják. A díj odaítéléséről a szervezet elnöksége dönt.
A fiatal vállalkozók hetét november 18-21. között rendezik meg hét vidéki helyszínen és Budapesten. Az ingyenes programsorozat érdekes témákkal és ismert előadókkal várja az érdeklődőket - hívta fel a figyelmet a Fivosz.
