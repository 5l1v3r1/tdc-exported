
# Vivo ha presentato la versione di iQOO Pro 5G “di cui abbiamo bisogno”

Published at: **2019-11-06T18:20:21+00:00**

Author: **Matteo Bottin**

Original: [AndroidWorld](https://www.androidworld.it/2019/11/06/vivo-presentato-la-versione-iqoo-pro-5g-cui-bisogno-679057/)

Per festeggiare l’80esimo anniversario della prima apparizione di Batman, Vivo ha deciso di lanciare in Cina una edizione limitata del suo iQOO Pro 5G chiamata iQOO Pro 5G Batman Anniversary Gift Box Limited Edition. Con questa edizione non solo vi portate a casa il potente smartphone, ma anche alcuni accessori a tema.
Nella scatola troveremo infatti una custodia con i loghi di Batman, una borsa, una Tumbler di Batman controllabile da remoto, una action figure e uno stand per il display. Purtroppo lo smartphone non sarà nella sua versione top: la configurazione disponibile è quella da 8 GB di RAM e 128 GB di memoria interna.
Il prezzo, tuttavia, è lo stesso dello smartphone “base” con la stessa configurazione: 3.798 yuan (490€). È prenotabile da subito sul sito ufficiale ma, come detto a inizio articolo, sarà disponibile solo in Cina. Un acquisto obbligato per i fan della saga che amano il brand Vivo.
Via: GizmoChina
