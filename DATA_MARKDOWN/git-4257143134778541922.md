
# Ferenc pápa: a szentek közöttünk éltek

Published at: **2019-11-01T12:57:00+00:00**

Author: **Infostart / MTI**

Original: [infostart](https://infostart.hu/kulfold/2019/11/01/ferenc-papa-a-szentek-kozottunk-eltek)

A katolikus egyházfő kijelentette, a szentté avatott férfiak és nők "nem egyszerű jelképek, távoli, elérhetetlen emberek".
Olyan emberekről van szó - tette hozzá Ferenc pápa -, akik nagyon is a "földön jártak, megtapasztalták az élet mindennapjainak nehézségeit, annak sikereivel és kudarcaival együtt, az Úrban találva meg az erőt, amellyel mindig talpra álltak és folytatták útjukat". Ferenc pápa ezeknek a példaképeknek a követésére szólította fel a mai embereket is.
A szentség "ajándék és hivatás" - hangoztatta az egyházfő.
Ferenc pápa halottak napján a Szent Priscilláról elnevezett római katakombákban mutat be misét. A katakombák az első keresztények földalatti temetkezési helyei voltak.

        Nyitókép: MTI/EPA/Angelo Carconi
      
