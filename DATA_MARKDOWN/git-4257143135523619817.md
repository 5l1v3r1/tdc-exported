
# Csúcson az össznémet elégedettség a saját Boldogságatlaszuk szerint

Published at: **2019-11-05T20:05:00+00:00**

Author: **Infostart / MTI**

Original: [infostart](https://infostart.hu/kulfold/2019/11/05/csucson-az-ossznemet-elegedettseg-a-sajat-boldogsagatlaszuk-szerint)

Országuk újraegyesítése óta idén a leginkább elégedettek az életükkel a németek egy kedden ismertetett felmérés szerint.
A német postavállalat (Deutsche Post) megbízásából 2011 óta évente végzett úgynevezett Boldogságatlasz (Glücksatlas) felmérés szerint a társadalom egészének elégedettségét 0 és 10 között kifejező mutató 7,14 ponton áll idén. Ez 0,09 ponttal magasabb a tavalyi 7,05 pontnál, a felméréssorozatban rögzített eddigi legmagasabb érték, és valamennyi hasonló korábbi kutatást tekintve is a legmagasabb szintű elégedettséget jelzi a harminc éve lezajlott békés forradalom révén újraegyesített ország történetében.
Az egykori Német Demokratikus Köztársaság (NDK) területe és az ország nyugati része közötti különbség tovább csökkent; a keleti tartományok elégedettségi mutatója 0,11 pontos növekedéssel 7,0 pontot, történelmi csúcsot ért el, és így már csak 0,17 ponttal marad el a nyugati tartományokat jellemző 7,17 ponttól, míg tavaly még 0,20 pont volt a különbség.
A felmérés résztvevőit a többi között az anyagi-pénzügyi, a családi, a munkahelyi és a lakhatási helyzetükről alkotott véleményükről kérdezték.
A minden korábbinál nagyobb elégedettség egyebek mellett
Bernd Raffelhüschen kutatásvezető szerint.
A legboldogabb régió továbbra is - sorban a hetedik éve - az ország északnyugati, tengerparti részén fekvő Schleswig-Holstein tartomány 7,44 ponttal. A tartomány lakói főleg az egészségi állapotukkal, a lakáshelyzetükkel és szabadidejük mennyiségével elégedettek.
Az élbolyhoz kizárólag nyugati tartományok és régiók tartoznak, az ország keleti részének területei pedig a rangsor második felébe kerültek. A legkevésbé boldog a lengyel határ mentén és a főváros, Berlin körül elterülő Brandenburg tartomány 6,76 ponttal. A helyiek a legkevésbé az egészségi állapotukkal és családjuk, háztartásuk jövedelmével elégedettek.
Az Európai Bizottság Eurobarometer nevű felméréssorozatának adatai alapján
A legutóbbi, 2018-as adatfelvétel szerint

        az első helyen Dánia áll
      
8,9 ponttal, az utolsó Bulgária 4,5 ponttal, az EU-s átlag 6,8 pont.

        Nyitókép: Pixabay.com
      
