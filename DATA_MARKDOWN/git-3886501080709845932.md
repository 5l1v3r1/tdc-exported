
# Kozarev demantovao da Beograd ne priznaje diplome s Kosova

Published at: **2019-11-06T19:45:03+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118970-kozarev-demantovao-da-beograd-ne-priznaje-diplome-s-kosova?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Zamenik direktora Kancelarije Vlade Srbije za Kosovo, Dušan Kozarev, demantovao je danas izjavu kandidata za premijera Kosova Aljbina Kurtija da Beograd ne priznaje diplome s Kosova.Kozarev je rekao da je priznato 75 odsto diploma čiji su zahtevi stigli do 2016. godine."Beograd treba da u ovom polju insistira na reciprocitetu, budući da u istom periodu (od 2016. godine) od strane Prištine nije priznata nijedna diploma ustanova iz obrazovnog sistema Srbije", naveo je Kozarev u pisanoj izjavi.Priština je, kako je Kozarev istakao, odbila da prihvati spisak univerziteta Srbije i da prizna Prištinski univerzitet s privremenim sedištem u Кosovskoj Mitrovici, zbog čega je i priznavanje diploma od strane Srbije obustavljeno."Kurti bi trebalo da makar pročita sporazume postignute u Briselu pre no što odluči da ih komentariše, i da se raspita kod svojih kolega u Prištini o tome kako su i kada sve kršili dogovore", rekao je on.
