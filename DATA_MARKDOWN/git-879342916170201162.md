
# Біля Африки пірати викрали моряків із норвезького судна

Published at: **2019-11-04T07:26:01+00:00**

Author: ****

Original: [Слово і Діло](https://www.slovoidilo.ua/2019/11/04/novyna/svit/afryky-piraty-vykraly-moryakiv-norvezkoho-sudna)


        Біля берегів західноафриканської держави Бенін пірати напали на судно MV Bonita, що належить норвезькій судноплавної компанії.
      
Про це йдеться в заяві компанії J. J. Ugland, повідомляє Reuters.
Інцидент стався 2 листопада, коли судно стояло на якорі. Пірати викрали дев'ятьох членів екіпажу. Моряки, яких пірати не зачепили, сповістили місцеву владу про напад і пришвартувалися в порту міста Котону.
Представники J. J. Ugland з'ясовують деталі події і підтримують постійний зв'язок з відповідними органами та родичами членів екіпажу.
Інформації про громадянство викрадених моряків поки що немає.
Нагадаємо, біля берегів Камеруну захопили судно з українцями на борту.
Також нігерійські пірати взяли в заручники моряків з України.
Хочете обговорити цю новину? Долучайтеся до телеграм-чату CHORNA RADA
