
# 
        شاخص بورس روند افزایشی را پیش گرفت
      

Published at: **2019-11-07T22:48:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638756/%D8%B4%D8%A7%D8%AE%D8%B5-%D8%A8%D9%88%D8%B1%D8%B3-%D8%B1%D9%88%D9%86%D8%AF-%D8%A7%D9%81%D8%B2%D8%A7%DB%8C%D8%B4%DB%8C-%D8%B1%D8%A7-%D9%BE%DB%8C%D8%B4-%DA%AF%D8%B1%D9%81%D8%AA)

به گزارش بولتن نیوز، در پایان معاملات هفته منتهی به ۱۴ آبان ماه ۱۳۹۸، شاخص کل با ۴۳۲۸ واحد افزایش نسبت به هفته قبل، به رقم ۳۰۵ هزار و ۳۳۳ واحد رسید.
شاخص کل هم وزن با ۱۱۲۷ واحد افزایش معادل ۱.۳۳ درصد رقم ۸۵۶۸۹ هزار و ۶۸۹ واحد را به نمایش گذاشت.
شاخص بازار اول با ۴۰۳۱ واحد کاهش به رقم ۲۲۱ هزار و ۴۶۲ واحد بالغ شد و شاخص بازار دوم با ۴۸۱۱ کاهش عدد ۶۲۲ هزار و ۹۷۰ واحد را تجربه کرد و به این ترتیب شاخص بازار اول با ۱.۷۹ درصد و شاخص بازار دوم با ۰.۷۷درصد کاهش نسبت به هفته قبل همراه شدند.
در ۴ روز کاری این هفته، ارزش کل معاملات اوراق بهادار به ۵۴۹۹۴ میلیارد ریال بالغ شد که نسبت به هفته قبل ۷۸ درصد افزایش یافت.
در ضمن تعداد ۱۲۳۵۰ میلیون انواع اوراق بهادار در بیش از ۱ میلیون و ۶۰۰ هزار دفعه مورد معامله قرار گرفت و به ترتیب ۷۴.۴ درصد و ۵۸.۷ درصد افزایش را نسبت به هفته گذشته تجربه کردند.
این درحالی است که تعداد ۴۵۵ میلیون واحد از صندوق های سرمایه گذاری قابل معامله در بورس تهران به ارزش کل بیش از ۴۶۵۱ میلیارد ریال مورد معامله قرار گرفت و هرکدام با ۴۴ درصد افزایش نسبت به هفته گذشته همراه شدند.
در بازار بدهی که اوراق مشارکت، گواهی سپرده و صکوک معامله می شود، تعداد ۱ میلیون برگه اوراق مشارکت به ارزش کل بیش از ۹۶۴ میلیارد ریال معامله شد.
