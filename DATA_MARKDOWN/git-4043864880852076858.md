
# Тепло не дає впасти у сплячку ведмедям у Карпатах

Published at: **2019-11-06T14:51:00+00:00**

Author: ****

Original: [Українська правда](https://www.pravda.com.ua/news/2019/11/6/7231189/)

Через теплу погоду ведмеді в Карпатах не залягають у барлоги, а запасаються жиром на зиму.
Джерело: коментар заступника директора Галицького національного природного парку на Івано-Франківщині Володимира Бучка, "Укрінформ"
Пряма мова Бучко: "Наші барлоги готові, солома накидана, ведмеді можуть залягати хоч завтра. Але бабине літо спонукає їх до пошуку їжі, аби більше загнати за шкіру жиру на зимівлю".
Деталі: За його словами, на Верховинщині також помітили молодого ведмедя, який шукав їжу. Бучко допускає, що звір прийшов з Румунії і боїться, аби його не вбили.
На території парку діє Центр реабілітації диких тварин. У 2017 році сюди привезли чотирьох бурих ведмедів з Херсонщини. Торік у листопаді вони вперше впали у зимову сплячку.
У залежності від кліматичних умов ведмеді знаходяться в барлогу з жовтня — листопада до березня — квітня, приблизно, 5-6 місяців.
