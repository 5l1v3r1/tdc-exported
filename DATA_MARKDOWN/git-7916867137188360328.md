
# Dėl pralaimėjimų Eurolygoje nesijaudinantis Giedraitis: „Neturime ko prarasti“

Published at: **2019-11-06T16:57:00+00:00**

Author: ****

Original: [basketnews.lt](https://www.basketnews.lt/news-134368-del-pralaimejimu-eurolygoje-nesijaudinantis-giedraitis-neturime-ko-prarasti.html)

Nuotr.: Imago Sport – Scanpix
Nuotr. Imago Sport – Scanpix
Berlyno ALBA Eurolygos sezoną pradėjo triuškinančia pergale namuose prieš Sankt Peterburgo „Zenit“, tačiau tuomet patyrė penkis pralaimėjimus paeiliui ir dabar rikiuojasi 16-oje turnyrinės lentelės vietoje.
Vis dėlto vienas Berlyno ekipos lyderių Rokas Giedraitis dėl pralaimėjimų nesijaudina.
„Taip, pralaimėjome penkis mačus iš eilės, bet manau neturime dėl to panikuoti, – prieš akistatą su Tel Avivo „Maccabi“ kalbėjo Giedraitis. – Nesėkmes patyrėme prieš Stambulo „Anadolu Efes“, „Barceloną“, Maskvos CSKA, Madrido „Real“ ir Milano „AX Armani Exchange“.“
„Sunkiai dirbame kiekvieną dieną, tikime tuo, ką darome, ir esu tikras, kad tai padės mums laimėti dvikovas, – tęsė puolėjas. – Ketvirtadienį, žinoma, bus sunku, nes „Maccabi“ žaidžia puikiai ir mūsų laukia sunki išvyka, bet niekada negali žinoti. Neturime ko prarasti.“
Giedraitis debiutiniame sezone Eurolygoje vidutiniškai per 29 minutes pelno po 14 taškų, atkovoja po 4,2 kamuolio ir renka po 15,7 naudingumo balo.
„Maccabi“ ir ALBA dvikova Tel Avive įvyks ketvirtadienį 21 val. 05 min.
39% 11,7
