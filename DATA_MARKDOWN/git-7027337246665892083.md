
# تراکتور 2 - 4 استقلال/ دیاباته هت‌تریک کرد

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696268/%D8%AA%D8%B1%D8%A7%DA%A9%D8%AA%D9%88%D8%B1-2-4-%D8%A7%D8%B3%D8%AA%D9%82%D9%84%D8%A7%D9%84-%D8%AF%DB%8C%D8%A7%D8%A8%D8%A7%D8%AA%D9%87-%D9%87%D8%AA%E2%80%8C%D8%AA%D8%B1%DB%8C%DA%A9-%DA%A9%D8%B1%D8%AF)

استقلال توانست تراکتور را در ورزشگاه یادگار امام با حساب ۴ بر ۲ شکست دهد.
به گزارش ایسنا، در آخرین دیدارهای هفته نهم لیگ برتر فوتبال ایران، تراکتور و استقلال از ساعت ۱۸ در ورزشگاه یادگار امام (ره) تبریز به مصاف هم رفتند که این دیدار با پیروزی ۴ بر ۲ استقلال خاتمه یافت.
محمدرضا آزادی در دقیقه ۲۰ و ساسان انصاری در دقیقه ۷۹ برای تراکتور و شیخ دیاباته در دقایق ۴۰، ۶۵ و ۷۰ و علی کریمی در دقیقه ۸۴ برای استقلال گل زدند.
با این نتیجه، تراکتور ۱۷ امتیازی باقی ماند و در رده دوم جدول باقی ماند اما استقلال با ۱۵ امتیاز به جایگاه هفتم جدول بازگشت و به سه امتیازی صدر جدول رسید.
