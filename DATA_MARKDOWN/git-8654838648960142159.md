
# Ninja: i creatori di contenuti non dovrebbero essere banditi dai giochi

Published at: **2019-11-07T00:00:00+00:00**

Author: **Simone Tagliaferri**

Original: [Multiplayer.it](https://multiplayer.it/notizie/ninja-creatori-contenuti-dovrebbero-essere-banditi-giochi.html)

Secondo il famosissimo Ninja, al secolo Tyler Blevins, i creatori di contenuti non dovrebbero essere mai banditi dai giochi, per motivi strettamente economici. Ovviamente si sta riferendo al ban permanente di Faze Jarvis da Fortnite per aver usato dei cheat in una live per intrattenere i suoi spettatori. Come da regolamento, Epic Games lo ha cacciato per sempre dal suo gioco, ma Ninja non ci sta. "C'è una differenza tra un creatore di contenuti che ha milioni di seguaci che viene bandito da ciò che gli permette di fare soldi, e un ragazzino che è un semplice pezzo di merda con zero seguaci e zero soldi ricavati dal videogiocare. Se lo bandisci a lui non succede nulla e non succede niente in generale. Oh no! Non può più barare. Se bandisci Jarvis, è diverso." ha affermato il noto streamer.Caro Ninja, il Marchese del Grillo aveva già espresso quanto tu vai affermando, ma con maggior chiarezza dialettica. Ti sarebbe bastato dire: "Mi dispiace, ma io so io e voi non siete un cazzo" e avresti fatto capire molto meglio il tuo punto di vista.
