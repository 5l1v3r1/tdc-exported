
# У центрі Харкова встановили меморіальну дошку генералу КДБ

Published at: **2019-11-04T15:51:00+00:00**

Author: ****

Original: [НВ](https://nv.ua/ukr/ukraine/events/u-harkovi-z-yavilasya-memorialna-doshka-generalu-kdb-novini-ukrajini-50051547.html)

Про це повідомили у прес-службі місцевої облради.
Відповідну пам’ятну дошку встановили на будинку на вулиці Свободи, де радянський діяч жив у період з 2001 по 2009 рік.
За даними Харків Таймс, Шрамко працював в органах радянської держбезпеки з 1963 по 1991 рік і очолював Управління КДБ УРСР по Харківській, а потім і по Київській області.
При цьому зазначає, що поява присвяченої йому меморіальної дошки прямо суперечить закону про декомунізацію.
Згідно з ним, символікою забороненого в Україні тоталітарного радянського режиму є, у тому числі, «зображення, пам’ятники, пам’ятні знаки, написи», присвячені «співробітникам органів держбезпеки всіх рівнів».
Втім, влада Харкова вже не вперше порушує закон про декомунізацію.
Так, 19 червня місцева міськрада ухвалила повернути проспекту Петра Григоренка ім'я радянського маршала Георгія Жукова.
Втім, у вересні Харківський окружний адміністративний суд скасував це рішення, визнавши його незаконним.
