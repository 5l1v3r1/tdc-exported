
# Кой е Здравко Димитров?

Published at: **2019-11-03T18:11:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Koi-e-Zdravko-Dimitrov-910845)

Здравко Димитров е новият кмет на Пловдив. Но кой всъщност е той?
Здравко Димитров е роден на 22 май 1963 година в Пловдив.
Средното си образование получава в СУ "Васил Левски"- Пловдив.
Завършва Пловдивски университет "Паисий Хилендарски" като бакалавър по спортна педагогика.
През 2002 година защитава магистратура по психология в Пловдивски университет "Паисий Хилендарски".
През 2011 година защитава магистратура по публична администрация в ПУ "Паисий Хилендарски". Магистър по финансов мениджмънт в Стопанска академия"Д. А. Ценов" – гр. Свищов.
Като дете тренира лека атлетика, но по-късно се насочва към баскетбола. В периода 1981– 1991 г. е състезател на ССК Академик Пловдив и ЦСКА. Участвал е в националния отбор по баскетбол, носител на международни и национални награди.
От 1994-а до 2007 г. е президент на Баскетболен клуб "Академик“ – Пловдив. Член е на УС на БФБ и УС на ЛЗД "Сокол“ – Пловдив. Успоредно с това се занимава с частен бизнес.
През ноември 2007 година печели мажоритарни избори за кмет на район "Западен" в гр. Пловдив с мандат 2007 – 2011г.
С Решение № 824 от 14 ноември 2011 година на Министерски съвет на Република България с министър-председател Бойко Борисов е назначен за областен управител на област Пловдив.
Народен представител в 42-ото и 43-ото Народно събрание. Здравко Димитров е семеен, с две дъщери
