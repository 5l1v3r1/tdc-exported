
# Красен Кралев: Гласувах за работливия, а не кресливия!

Published at: **2019-11-03T14:25:00+00:00**

Author: **Александър Попов**

Original: [Dnes.bg](https://www.dnes.bg/mestni-izbori-19/2019/11/03/krasen-kralev-glasuvah-za-rabotliviia-a-ne-kresliviia.428393)

Спортният министър Красен Кралев гласува във Варна и направи интересно сравнение между двамата кандидати за кметския стол."Гласувам за бъдещето на Варна! Тя заслужава най-доброто. Днес Варна избира не само кмет. Днес изборът пред варненци е цивилизационен. Последните 6 години бяха период на градеж и растеж на Варна, които промениха изцяло облика на града. Тези, които се трудиха за възхода на Варна, заслужават нашата подкрепа днес. Затова гласувам за работливия, а не за кресливия! Гласувам за демократа, а не за анархиста! Успех, Варна", написа Кралев във Facebook.
