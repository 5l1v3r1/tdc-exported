
# แลมพ์สยันก็องเตพร้อมบู๊อาแจ็กซ์

Published at: **2019-11-04T20:30:00+00:00**

Author: ****

Original: [เดลินิวส์](https://www.dailynews.co.th/sports/740024)


        "แฟรงค์ แลมพาร์ด" กุนซือ เชลซี ยัน "เอ็นโกโล ก็องเต" ห้องเครื่องเลือดน้ำหอม พร้อมคืนสนามแล้วในเกม แชมเปี้ยนส์ ลีก กับ อาแจ็กซ์
      
แฟรงค์ แลมพาร์ด ผู้จัดการทีม เชลซี ทีมดังแห่งศึกพรีเมียร์ลีก อังกฤษ ยืนยัน เอ็นโกโล ก็องเต ห้องเครื่องทีมชาติฝรั่งเศส กลับมาฟิตพร้อมลงสนามอีกครั้งแล้วในเกม แชมเปี้ยนส์ ลีก นัดที่ "สิงห์สำอาง" จะเปิดบ้านดวลเกือก อาแจ็กซ์ อัมสเตอร์ดัม จากฮอลแลนด์ วันอังคารนี้ก็องเต เพิ่งจะได้ลงเล่นให้ เชลซี แค่ 6 นัดในฤดูกาลนี้ และไม่ได้ลงเล่นเลยตลอด 5 นัดที่ผ่านมาหลังมีปัญหาบาดเจ็บโคนขาหนีบ อย่างไรก็ตามล่าสุด แลมพาร์ด ยืนยันว่า กองกลางจอมขยัน กลับมาฟิตเต็มถังเรียบร้อย"ก็องเตอยู่ในทีมของเราด้วย ดังนั้นเขาจึงกลับมาฟิตแล้ว อาการบาดเจ็บที่ตามกวนใจเขาถูกกำจัดไปหมด และเขาสามารถกลับมาซ้อมได้แล้ว ก่อนหน้านั้นเขาเล่น ๆ หยุด ๆ แต่ตอนนี้เขาอยู่ในทีมของเรา และสามารถลงเล่นได้แล้ว" แลมพาร์ด เผย.ภาพ gettyimages
