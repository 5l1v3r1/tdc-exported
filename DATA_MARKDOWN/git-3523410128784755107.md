
# 
        وزارت خارجه عراق تعرض به کنسولگری ایران درکربلا را محکوم کرد
      

Published at: **2019-11-04T15:50:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638122/%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%B9%D8%B1%D8%A7%D9%82-%D8%AA%D8%B9%D8%B1%D8%B6-%D8%A8%D9%87-%DA%A9%D9%86%D8%B3%D9%88%D9%84%DA%AF%D8%B1%DB%8C-%D8%A7%DB%8C%D8%B1%D8%A7%D9%86-%D8%AF%D8%B1%DA%A9%D8%B1%D8%A8%D9%84%D8%A7-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF)

به گزارش بولتن نیوز، «احمد الصحاف» سخنگوی وزارت خارجه عراق امروز -دوشنبه- در واکنش به حوادث شب گذشته کنسولگری ایران در کربلا گفت: «وزارت خارجه عراق اقدام برخی تظاهر کنندگان را برای تجاوز به کنسولگری جمهوری اسلامی ایران در کربلا محکوم و بر پایبندی به حرمت هیأت‌های دیپلماتیک بر اساس کنوانسیون روابط دیپلماتیک وین و لزوم عدم تعرض به امنیت آنها تأکید می‌کند».
وی در ادامه افزود: «امنیت بعثه‌ها و کنسولگری‌ها خط قرمزی است که هیچ کس اجازه عبور از آنها را ندارد و مقام‌های امنیتی همه اقدام‌های لازم را برای جلوگیری از ورود اخلال به امنیت هیأت‌های دیپلماتیک اتخاذ کرده‌اند».
صحاف گفت: «وزارت خارجه عراق تأکید می‌کند که چنین اعمالی هرگز بر روابط دوستانه و حسن همسایگی بین دو کشور همسایه تأثیر نخواهد گذاشت».
تعدادی از آشوبگران شب گذشته در مقابل کنسولگری ایران در شهر کربلا تظاهرات کرده و به ساختمان کنسولگری تعرض کردند.
