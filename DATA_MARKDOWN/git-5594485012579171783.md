
# Бето О'Рурк отпада от надпреварата за Белия дом

Published at: **2019-11-02T02:45:00+00:00**

Author: ****

Original: [Blitz.bg](https://blitz.bg/svyat/beto-orurk-otpada-ot-nadprevarata-za-beliya-dom_news706818.html)

https://blitz.bg/svyat/beto-orurk-otpada-ot-nadprevarata-za-beliya-dom_news706818.html Blitz.bg
Бето О'Рурк, кандидат за президент на САЩ от Демократическата партия, обяви, че се отказва от надпреварата за Белия дом.Той заяви, че вече е станало ясно, че кампанията му няма потенциал да продължи и е в интерес на партията да се откаже сега, за да могат демократите да се обединят по-лесно около една кандидатура.Не се очаква той да се бори за място в Сената следващата година.Това се случва 7 месеца, след като обяви, че ще се бори за номинация в партията си. Той бе считан за изгряваща звезда на демократите.47-годишният О'Рурк тогава обяви, че ще се опита да обедини разделената държава и обеща позитивна предизборна кампания.Демократът от Тексас е сравняван с бившия президент Барак Обама заради харизмата и посланията си, изпълнени с надежда.Кандидатът стана известен с острите си изказвания по редица въпроси.Според него президентът Доналд Тръмп е расист и сравнява риториката му с тази в Нацистка Германия.Той описа и израелския премиер Бенямин Нетаняху като расист и пречка за мира в Близкия изток.Бившият конгресмен от Тексас събра най-бурните аплодисменти по време на дебат с конкурентите си с пламенна реч за налагане на контрол върху оръжията.Фаворити сред кандидатите са вицепрезидентът на Барак Обама Джо Байдън, сенаторът от Масачузетс Елизабет Уорън и сенаторът от Върмонт Бърни Сандърс.
