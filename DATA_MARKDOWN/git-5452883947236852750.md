
# A16, lavori di manutenzione: sarà chiuso il tratto Benevento-Avellino Est

Published at: **2019-11-04T13:41:00+00:00**

Author: **Redazione**

Original: [AvellinoToday](http://www.avellinotoday.it/green/mobilita/chiusura-autostrada-benevento-avellino-est-4-novembre-2019.html)

Sulla A16 Napoli-Canosa, per programmati lavori di manutenzione della galleria "Montemiletto", previsti in orario notturno, a ridotta circolazione di veicoli, nelle due notti consecutive di mercoledì 6 e giovedì 7 novembre, sarà chiuso il tratto compreso tra Benevento e Avellino est, verso Napoli, con orario 22:00-6:00. In alternativa, dopo l'uscita obbligatoria alla stazione di Benevento, si potrà percorrere la SS7 seguendo le indicazioni per Pratola Serra-Avellino con rientro, sulla A16, alla stazione autostradale di Avellino est, per proseguire in direzione di Napoli.
Costanti aggiornamenti sulla situazione della viabilità e sui percorsi alternativi sono diramati tramite i collegamenti "My Way" in onda su Sky Meteo24 (canale 502 Sky), su Sky TG24 (canali 100 e 500 Sky e canale 50 del digitale terrestre), su La7 e La7d (canale 7 e 29 del digitale terrestre), sulla App My Way scaricabile gratuitamente dagli store di Android e Apple. Sul sito autostrade.it, su RTL 102.5, su Isoradio 103.3 FM, attraverso i pannelli a messaggio variabile e sul network TV Infomoving in area di servizio. Per ulteriori informazioni si consiglia di chiamare il call center Autostrade al numero 840.04.21.21, attivo 24 ore su 24.
Per muoverti con i mezzi pubblici nella città di Avellino usa la nostra Partner App gratuita !
