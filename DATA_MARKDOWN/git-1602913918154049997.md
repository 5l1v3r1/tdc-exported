
# Grav accident de circulaţie în Franţa. Bilanţul până acum indică 33 de persoane rănite. Autorităţile anunţă că printre victime se află şi români

Published at: **2019-11-03T15:40:18+00:00**

Author: **Mircea Olteanu**

Original: [Ziarul Financiar](https://www.zf.ro/business-international/grav-accident-de-circulatie-in-franta-bilantul-pana-acum-indica-33-de-persoane-ranite-autoritatile-anunta-ca-printre-victime-se-afla-si-romani-18535495)

Autorităţilor franceze au anunţat că printre cele 33 de persoane rănite în urma accidentului rutier din nord-estul Franţei, între Amiens şi Saint-Quentin, se numără şi cetăţeni români, informează postul France Bleu.
Un autobuz s-a răsturnat duminică pe o autostradă din nord-estul Franţei, între Amiens şi Saint-Quentin, în urma accidentului fiind rănite 33 de persoane, dintre care patru au suferit rănit grave, au anunţat autorităţile din departamentul Somme,
Autobuzul, care aparţine companiei de transport Flixbus, circula pe ruta Paris-Londra, iar la bordul vehicului se aflau şi mai mulţi cetăţeni străini.
Potrivit autorităţilor franceze, printre persoanele aflate la bordul autobuzului erau cetăţeni români, englezi, americani, australieni şi japonei, relatează postul France Bleu.
Accidentul s-a produs la ora locală 11:50 (ora României, 12:50), au precizat autorităţile, fără a oferi mai multe detalii despre circumstanţele producerii incidentului relatează Le Figaro.
La faţa locului au intervenit numeroase echipaje de urgenţă şi ale jandarmeriei.
