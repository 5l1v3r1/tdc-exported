
# Курс НБУ: гривня трохи зміцнилася

Published at: **2019-11-06T09:56:00+00:00**

Author: ****

Original: [DT.ua](https://dt.ua/ECONOMICS/kurs-nbu-grivnya-trohi-zmicnilasya-328652_.html)

Національний банк України встановив офіційний курс гривні до долара на середу, 6 листопада, на рівні 24,7194 грн/долар, гривня зміцнилася на 8 копійок порівняно з попереднім робочим днем (24,7980 грн/долар у вівторок, 5 листопада). Євро також трохи зміцнився, курс встановлений на рівні 27,4608 грн/євро (5 листопада – 27,6696 гривні), 10 рублів – 3,9083 грн/рубль (5 листопада – 3,8728 гривні).
Раніше Міжнародний валютний фонд оновив прогноз курсу долара до гривні до кінця 2019 року і на наступні роки. МВФ очікує, що за підсумками цього року долар коштуватиме в середньому 26,75 грн, в 2020 - 27,72 грн, в 2021 - 28,7 грн.
І хоча середній курс долара в проєкті держбюджету на 2020 рік на разі не закладено, але у макропрогнозі уряду він встановлений на рівні 28,2 грн/долар.
Бізнес при плануванні бюджету на наступний рік закладає вартість валюти на рівні 28 грн/долар, повідомляється в дослідженні Європейської бізнес асоціації (ЄБА) "Глобальний огляд економіки України".
