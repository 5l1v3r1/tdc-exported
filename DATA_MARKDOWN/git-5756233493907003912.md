
# هوای تهران «آلوده» است

Published at: **2019-11-06T10:47:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620168/%D9%87%D9%88%D8%A7%DB%8C-%D8%AA%D9%87%D8%B1%D8%A7%D9%86-%D8%A2%D9%84%D9%88%D8%AF%D9%87-%D8%A7%D8%B3%D8%AA)


        شاخص کیفیت هوا روی عدد ۱۲۳ قرار دارد و امروز هوای تهران ناسالم است.
      

        آفتاب‌‌نیوز :
      
شاخص کیفیت هوا در حال حاضر براساس اعلام شرکت کنترل کیفیت هوای تهران بر روی عدد ۱۲۳ قرار گرفته و هوای تهران برای گروه‌های حساس ناسالم است.
همچنین این شاخص طی ۲۴ ساعت گذشته نیز بر روی عدد ۱۲۰ قرار داشت و هوای تهران ناسالم بود.
پایتخت از ابتدای سال، ۲۵ روز هوای پاک، ۱۷۷ روز هوای سالم، ۲۷ روز هوای ناسالم برای گروه‌های حساس و یک روز هوای ناسالم برای همه افراد داشته است.
این در حالی است که در مدت مشابه سال پیش، تهران ۱۳ روز هوای پاک، ۱۹۰ روز هوای سالم و ۲۷ روز هوای ناسالم برای گروه‌های حساس داشته است.
به گفته برخی از کارشناسان اجرای طرح جدید ترافیکی یکی از دلایل آلودگی هوا در تهران محسوب می‌شود چرا که اجرای طرح کاهش آلودگی هوا سبب افزایش حجم تردد خودروها شده است. البته مدیران شهری این موضوع را رد کرده و معتقدند اجرای طرح به اهداف اصلی خود که همان کاهش ترافیک و کاهش آلودگی هوا بوده رسیده است.
همچنین براساس پیش‌بینی‌های انجام شده بیشترین دما برای روز جاری ۱۶ درجه و کمترین دما ۱۰ درجه سانتی‌گراد پیش‌بینی شده است.
