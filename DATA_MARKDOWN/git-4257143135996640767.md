
# Megválasztották a sajtok sajtját, megmutatjuk

Published at: **2019-11-06T18:07:00+00:00**

Author: **Infostart**

Original: [infostart](https://infostart.hu/kultura/2019/11/06/megvalasztottak-a-sajtok-sajtjat-megmutatjuk)

A II. SZEGA Nemzetek Sajtfesztiválján Budapesten egy nap alatt eldőlt, a tíz tonnányi felhozatalból melyik tétel lesz a nemzet sajtja - derül ki a Balaton.hu összeállításából.
A verseny zsűrizését két nemzetközi szaktekintély vállalta (Dennis Halle - Franciaország; Ross Capes - Anglia), a győztes részt vehet a sajtok Bocuse d'Orjának tartott Mondial du Fromage elnevezésű "sajtvilágbajnokságon".
A győztes pedig nem más lett, mint Reményik Kálmán Balaton sajtja, a szakember a Vászolyi Sajtmanufaktúrában készítette el sajtkülönlegességét. A sajtról elmondható, hogy zárt tésztájú, 3 hónapos érlelésű.
A fesztiválon egyébként a legkisebbek számára mini sajtüzemet állítottak fel, ahol sajtot készíthettek, tehenet fejhettek, megismerhették a tejelő állatok életmódját. A felnőttek egy applikáción keresztül a fesztiválon felvonultatott közel félezer sajt mindegyikéről kaphattak információt.

        Nyitókép: Balaton.hu
      
