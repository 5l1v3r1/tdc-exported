
# 
        Költözzön be Jennifer Lawrence titkos otthonába!
      

Published at: **2019-11-03T15:00:00+00:00**

Author: **Bors**

Original: [www.borsonline.hu](http://www.borsonline.hu/celeb/koltozzon-be-jennifer-lawrence-titkos-otthonaba/185738)

Akinek van mit a tejbe aprítani, akár Jennifer Lawrence két otthonába is beköltözhet. Miután a sztár megházasodott, valószínűleg nem sok szüksége van a New York-i luxusingatlanokra.
A New York Post információi szerint Lawrence bérbe adná Upper East Side-on található lakását, nyilván jó pénzért. Ugyanakkor ennél is izgalmasabb információ, hogy az Éhezők viadala- és X-men-filmek sztárjának van egy másik lakása, ami viszont eladó - és amiről eddig senki sem tudott.
A 280 négyzetméteres, három hálószobás, négy fürdőszobás luxuslakás nagy csendben már jó ideje eladó, csak eddig nem lehetett tudni, milyen nagy név áll mögötte. Eredetileg 15,45 millió dollárért árulták, mostanra azonban már lement az ára 14,25 millióra - ami egész jó üzlet, tekintve, hogy három évvel ezelőtt Lawrence 15,6 millióért vette.
