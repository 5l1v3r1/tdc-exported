
# مسمومیت 12 نفر با گاز مونوکسید کربن در کرمان

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696211/%D9%85%D8%B3%D9%85%D9%88%D9%85%DB%8C%D8%AA-12-%D9%86%D9%81%D8%B1-%D8%A8%D8%A7-%DA%AF%D8%A7%D8%B2-%D9%85%D9%88%D9%86%D9%88%DA%A9%D8%B3%DB%8C%D8%AF-%DA%A9%D8%B1%D8%A8%D9%86-%D8%AF%D8%B1-%DA%A9%D8%B1%D9%85%D8%A7%D9%86)

رییس اورژانس کرمان گفت: صبح امروز ۱۲ نفر از دهستان گوغر بر اثر گاز مونواکسید کربن مسموم شدند.
به گزارش ایلنا، صابری، رییس اورژانس کرمان در خصوص این خبر توضیح داد: ۱۲ نفر در دهستان گوغر از توابع بافت در صبحگاه جمعه ۱۰ آبانماه ساعت ۴:۴۱ به علت استفاده آتش در فضای بسته(بخاری هیزمی) دچار مسمومیت با گاز مونوکسید کربن(CO)شدند.
وی ادامه داد:‌ سریعا ۲ تیم فوریت ‌ای پزشکی به محل حادثه اعزام شد. یک نفر از افراد مسموم شده در محل به صورت سرپایی درمان شده و ۱۱ نفر بعد از انجام اقدامات درمانی با حال عمومی مساعد به بیمارستان خاتم الانبیاء بافت منتقل شدند.
رییس اورژانس کرمان گفت: افراد مسموم شده شامل ۳ کودک، ۶ زن و ۳ مرد که در رده سنی ۳ تا ۶۰ سال قرار دارند. لذا ضروت دارد در فصل سرما هنگام استفاده از وسایل گرمازا نکات ایمنی رعایت شود.
صابری گفت: از علائم مسمومیت با گاز co سردرد،سرگیجه، تهوع که در صورت ادامه و تماس بیشتر با گاز منوکسیدکربن علائم شامل استفراع، سوزش چشم، گلو و بینی، اختلال حواس، تشنج و کما است که در نهایت درموارد شدید به مرگ منتهی می‌گردد.
