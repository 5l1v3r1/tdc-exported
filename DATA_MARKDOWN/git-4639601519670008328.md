
# «Οχι» στον ανασχηματισμό

Published at: **2019-11-03T08:01:46+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/politics/oxi-ston-anasximatismo/)

Ρώτησα – αναφέρει ο «ΒΗΜΑτοδότης« στην έντυπη έκδοση στο «Βήμα της Κυριακής» – έναν από τους πιο στενούς συνεργάτες του Πρωθυπουργού εάν σκοπεύει ο κ. Μητσοτάκης τον Δεκέμβριο να προχωρήσει σε κάποιες διορθωτικές κινήσεις όσον αφορά τη σύνθεση της κυβέρνησής του. Δηλαδή εάν θα κάνει ανασχηματισμό, έστω και μίνι. Και ιδού τι μου απάντησε: «Αυτά που ακούγονται περί ανασχηματισμού τον Δεκέμβριο είναι πληροφορίες της αγοράς. Παρά το γεγονός ότι οι ανασχηματισμοί δεν ανακοινώνονται, σας λέω με σιγουριά ότι δεν υπάρχει καμία περίπτωση για κάτι τέτοιο. Αλλωστε δεν υπάρχει κανένας λόγος για ανασχηματισμό». Και πάνω στη συζήτηση μου είπε και το εξής περίεργο, το οποίο σας μεταφέρω αυτούσιο: «Ξέρεις», μου λέει, ότι «ένα από τα πρόσωπα που σκεφτόταν να συμπεριλάβει στο κυβερνητικό σχήμα ο κ. Μητσοτάκης ήταν και ο υπουργός Οικονομικών της Κύπρου Χάρης Γεωργιάδης;»!

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
