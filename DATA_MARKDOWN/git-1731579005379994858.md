
# Rush Wars chiude: Supercell ammette il fallimento

Published at: **2019-11-05T12:03:19+00:00**

Author: **Giorgio Palmieri**

Original: [MobileWorld](https://www.mobileworld.it/2019/11/05/rush-wars-chiude-supercell-ammette-fallimento-240439/)

Con una nota sul sito ufficiale, Supercell annuncia la chiusura di Rush Wars. Il gioco, lanciato a fine agosto in versione preliminare su alcuni territori, voleva dare al pubblico una sorta di strategico edulcorato che i giocatori occasionali potessero apprezzare.
Purtroppo qualcosa non è andato come previsto: la formula di Rush Wars risulta sin da subito ripetitiva e, nonostante gli aggiornamenti apportati dagli sviluppatori, che andavano ad intervenire proprio sulla varietà, il ritmo è rimasto sempre lo stesso, impelagato da una ciclicità che ne ha sancito la fine. Ne avevamo già parlato nella nostra anteprima, dove appunto sottolineavamo i dubbi sull’interesse a lungo termine. Le parole di Supercell sono chiare:
Rush Wars chiude il 30 novembre. Dunque non arriverà mai in Italia, o quantomeno non in questa forma. Chissà se ambientazione e personaggi torneranno in un nuovo gioco firmato dalla società finlandese: chi vivrà, vedrà.
Fonte: Supercell Blog
