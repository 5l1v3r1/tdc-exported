
# 'บอย-ปกรณ์'อัพเดท'ฉันยังไหว' ซึ้งความรักในครอบครัว

Published at: **2019-11-02T16:32:00+00:00**

Author: ****

Original: [เดลินิวส์](https://www.dailynews.co.th/entertainment/739716)


        'บอย-ปกรณ์' โพสต์ภาพแม่และน้องชาย 2 คน มาดูแลอย่างดีหลังผ่าตัด บอก 'ไม่ต้องห่วงนะทุกคน ฉันยังไหว'
      
ทำเอาแฟนๆเป็นห่วงกันอย่างมาก หลังพระเอกสุดเกรียน บอย-ปกรณ์ ฉัตรบริรักษ์ ถูกแมลงกัดหลังไปนอนแช่ออนเซ็นที่ประเทศญี่ปุ่น จนเกิดอาการติดเชื้ออักเสบลุกลามเป็นขนาดใหญ่เท่า 2 ฝ่ามือ ส่งผลให้ต้องผ่าตัดคว้านเนื้อตายอย่างเร่งด่วน ตามที่เสนอข่าวไปแล้วนั้นความคืบหน้าล่าสุดในอินสตาแกรมของหนุ่มบอย ก็ได้มีการโพสต์สตอรี่เป็นรูปที่ตนนอนอยู่โรงพยาบาล โดยมีแม่ น้องชายสองคนหนุ่ม หน่อง-ธนา และ ภัทร ดูแลอย่างดี โดยหนึ่งในรูปสตอรี่ของหนุ่มบอยก็ได้มีการเขียนข้อความว่า "ไม่ต้องห่วงนะทุกคน ฉันยังไหว" ซึ่งงานนี้หนุ่มบอยก็ไม่พลาดลงรูปฮาๆที่หนุ่มหน่องและหนุ่มภัทรแกล้งตนเองอีกด้วยโดยหนุ่มบอยเขียนแคปชั่นว่า "ความรักของคนในครอบครัวสำคัญกับผมจริงๆครับ #ทุกคนมาเยี่ยมผมด้วยความรัก #นอกจากจะมานั่งคุยเรื่องแผลแถวๆขอบกางเกงในของผมแล้ว #ยังสร้างเรื่องว่าผมมานอนผ่าฝีที่xxx #แล้วก็ยังมานั่งกินของเยี่ยมของผม อย่างเอร็ดอร่อยด้วยครับ ปล....xxxหน่อง จมูกxxxไม่มีฟันโว้ย เคี้ยวองุ่นไม่ได้" ซึ่งพอหนุ่มบอยลงรูปไป ก็มีแฟนๆและเพื่อนพ้องในวงการเข้ามาคอมเมนต์เป็นกำลังใจให้มากมายแหม...หนุ่มบอยป่วยขนาดนี้แล้วยังจะเกรียนอีกแน่ะ สงสัยจะหายไวแน่นอนจ้าขอขอบคุณภาพประกอบจากอินสตาแกรม @boy_pakorn
