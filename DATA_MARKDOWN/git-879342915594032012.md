
# Гончарук анонсував підвищення пенсій у 2020 році

Published at: **2019-11-05T15:28:02+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/honcharuk-anonsuvav-pidvyshhennya-pensij-2020-roczi)


        У наступному, 2020 році, уряд планує підвищити пенсії.
      
Про це заявив прем'єр-міністр Олексій Гончарук під час брифінгу у вівторок, 5 листопада, пише пресслужба Кабміну
При цьому він не уточнив, на скільки підвищиться пенсія.
«Звичайно, пенсії будуть індексовані, тобто вони зростуть, зростуть не сильно, на жаль. Ми хотіли б, щоб у нас була можливість збільшити їх у 2-3 рази, але для цього потрібен дуже серйозний ресурс, для цього необхідно, щоб економіка зростала значно швидше», - сказав Гончарук.
Варто відзначити, що на пенсії в 2020 році уряд передбачив 173 млрд грн. При цьому на підвищення пенсій одиноким пенсіонерам у бюджеті передбачили 806 млн грн.
Нагадаємо, Кабінет міністрів України затвердив проєкт держбюджету на 2020 рік для другого читання у Верховній раді.
Також відзначимо, 5 листопада уряд назвав основні параметри оновленого державного бюджету на 2020 рік.
Хочете обговорити цю новину? Долучайтеся до телеграм-чату CHORNA RADA
