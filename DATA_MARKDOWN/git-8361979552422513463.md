
# На рівні концепції. Милованов і Дубілет представили систему моніторингу обігу землі

Published at: **2019-11-05T08:42:00+00:00**

Author: ****

Original: [НВ](https://nv.ua/ukr/biz/markets/vlasnist-na-zemlyu-minekonomrozvitku-rozroblyaye-sistemu-monitoringu-obigu-zemli-novini-ukrajini-50051633.html)

Міністри розвитку економіки та Кабінету міністрів Тимофій Милованов та Дмитро Дубілет презентували концепт системи моніторингу використання та обігу землі, повідомили у Мінекономрозвитку.
«Система моніторингу покликана забезпечити прозорість та відстежуваність земельних відносин та міститиме повну інформацію про перехід прав на землю, власників землі, вартість угод купівлі продажу та оренди, тощо. В тому числі за її допомогою можна буде отримати інформацію про концентрацію земель в одних руках», — зазначили у міністерстві.
Читайте також:&nbsp69% українців проти надання дозволу іноземцям купувати землю — опитування
Подальші кроки запровадження системи полягатимуть у забезпеченні обміну даними між державними реєстрами, що містять відповідну інформацію (Держгеокадастр, Реєстр речових прав, Реєстр юридичних осіб тощо) та створенні програмного продукту, що аналізуватиме ці дані та висвітлюватиме їх для представників державної влади, а також громадськості.
«Система земельного моніторингу надасть можливість бачити онлайн, що відбувається із землекористуванням та власністю на землю, як вона змінюється, де обробляється чи сплачуються податки тощо. Таке нововведення зробить земельні відносини прозорими та контрольованими. Незабаром представимо дорожню карту реалізації проекту», — розповів Тимофій Милованов.
Читайте також:&nbspІнвентаризація. Половину земель держпідприємств розікрали — Милованов
