
# Το απρόοπτο περιστατικό που αναστάτωσε την Σάρα Τζέσικα Πάρκερ τις ημέρες του Halloween - ΒΙΝΤΕΟ

Published at: **2019-11-02T21:44:00+00:00**

Author: ****

Original: [enikos.gr](http://www.enikos.gr/lifestyle/681823/to-aproopto-peristatiko-pou-anastatose-tin-sara-tzesika-parker-ti)

Ένα απρόοπτο περιστατικό συνέβη στη Σάρα Τζέσικα Πάρκερ. Εκείνη το περιέγραψε ως "τέλεια ληστεία του Halloween". Η 54χρονη ηθοποιός μαζί με τον σύζυγό της Matthew Broderick είχαν στολίσει την είσοδο του σπιτιού τους με κολοκύθες, όπως είναι το έθιμο. Όμως, άγνωστοι "δράστες" τις έκλεψαν προκαλώντας μικροζημιές στα σκαλοπάτια της πολυτελούς κατοικίας.
Η Πάρκερ ανέβασε ένα βίντεο στον προσωπικό της λογαριασμό στο Instagram, το οποίο δείχνει την είσοδο του σπιτιού της στη Νέα Υόρκη και στο οποίο η ίδια εξηγεί, περιγράφοντας ταυτόχρονα τη "ζημιά", ότι προ ολίγων ημερών υπήρχαν "πανέμορφες κολοκύθες" που είχαν στολίσει με τον σύζυγό της.
«Σήμα προς όλα τα περιπολικά για τις όμορφες κολοκύθες μας, οι οποίες διαλέχτηκαν με προσοχή και μεταφέρθηκαν με δυσκολία προς το σπίτι, από το Berkshires στη Μασαχουσέτη" είπε η ίδια με διάθεση χιούμορ, ενώ πρόσθεσε ότι είχαν κλαπεί οι κολοκύθες όλης της γειτονιάς, κάτι που προκάλεσε αναστάτωση στην οικογένειά της αλλά και τους γείτονες.
Οι θαυμαστές της μόλις πληροφορήθηκαν το γεγονός έσπευσαν να τη βοηθήσουν και λίγες ώρες μετά, στην πόρτα του σπιτιού της υπήρχαν κολοκύθες σε διάφορα μεγέθη, που πάνω είχαν γραμμένα σημειώματα με μηνύματα αγάπης. Η διάσημη ηθοποιός θέλησε να τους ευχαριστήσει και έγραψε στο Instagram: "Ανθρώπινη ευγένεια... Ξέρετε ποιοι είστε... Εκ μέρους των θυγατέρων μας που αισθάνθηκαν θλίψη αλλά και εκ μέρους όλων μας, σας ευχαριστούμε.
Δείτε το βίντεο που ανέβασε η ηθοποιός:
