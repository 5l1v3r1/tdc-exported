
# Президент призначив голову СБУ в АР Крим

Published at: **2019-11-07T21:22:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/prezydent-pryznachyv-holovu-sbu-ar-krym)


        Президент України Володимир Зеленский призначив Євгена Нетужилова начальником головного управління Служби безпеки України (СБУ) в Автономній Республіці Крим.
      
Про це повідомляє пресслужба Офісу президента.
Відповідний указ був оприлюднений у четвер, 7 листопада.
«Призначити Нетужилова Євгена Володимировича начальником Головного управління Служби безпеки України в Автономній Республіці Крим», - йдеться в указі №822/2019.
Нагадаємо, Володимир Зеленський призначив начальників регіональних управлінь Служби безпеки України в шести областях, а саме у Волинській, Вінницькій, Івано-Франківській, Полтавській, Тернопільській та Херсонській областях. Також президент звільнив начальника управління СБУ в Дніпропетровській області Андрія Олійника.
Раніше Зеленський призначив нового начальника управління Служби безпеки України в Черкаській області.
Хочете обговорити цю новину? Долучайтеся до телеграм-чату CHORNA RADA
