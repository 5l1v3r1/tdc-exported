
# Шотландія вийшла на марш за незалежність від Британії

Published at: **2019-11-03T03:41:00+00:00**

Author: ****

Original: [DT.ua](https://dt.ua/WORLD/shotlandiya-viyshla-na-marsh-za-nezalezhnist-vid-britaniyi-328311_.html)

Brexit принесе в і без того вельми розідрану територіальними суперечностями Британію додаткові складності. І першу з них, схоже, піднесе Шотландія.
В Глазго в суботу, 2 листопада, тисячі людей вийшли на демонстрацію за незалежність Шотландії від Британії. За даними організаторів, у "Марші за незалежність" взяли участь близько 20 000 людей, багато з яких несли шотландські прапори, повідомляє DW.
На мітинг, зокрема, вперше за останні п'ять років вийшла і глава уряду Шотландії Нікола Стерджен. Вона попередила, що можлива перемога Консервативної партії британського прем'єра Бориса Джонсона на майбутніх парламентських виборах буде означати, що "Шотландія буде проти своєї волі вирвана з родини європейських країн". "Набагато краща альтернатива в тому, щоб взяти своє майбутнє в свої руки і стати незалежною державою", - заявила вона, цитує агентство dpa.
Ще вранці Нікола Стерджен опублікувала повідомлення на сайті її Національної партії Шотландії (SNP). "Незалежна Шотландія ближче, ніж коли-небудь. Це дійсно в межах досяжності", - зазначила Стерджен.
Напередодні вона закликала провести новий референдум про незалежність вже до Різдва.
Під час референдуму у вересні 2014 року 55 відсотків шотландців, які взяли участь у голосуванні, висловилися проти проголошення незалежності регіону. Шотландські націоналісти стверджують, що британський референдум 2016 року на користь Brexit означає, що необхідний ще один референдум про незалежність Шотландії, тому що 62% шотландців проголосували за подальше членство Великобританії в ЄС.
Нагадаємо, перший референдум про незалежність Шотландії від Великобританії пройшов в 2014 році, тоді 55% шотландців виступили проти такого кроку. Однак недавнє соціологічне опитування показало зростання підтримки ідеї незалежності на тлі Brexit. У той же час, 23 червня 2016 року в ході референдуму про вихід Великобританії з ЄС 62% шотландців висловилися за подальше членство в блоці.
Детальніше про процес виходу Великобританії з Євросоюзу читайте в матеріалі Віктора Константинова "Останній бій" у тижневику "Дзеркало Тижня. Україна".
