
# پاسخ گلزار به منتقدان کنسرتش در لس‌آنجلس+عکس

Published at: **2019-11-07T22:20:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620406/%D9%BE%D8%A7%D8%B3%D8%AE-%DA%AF%D9%84%D8%B2%D8%A7%D8%B1-%D8%A8%D9%87-%D9%85%D9%86%D8%AA%D9%82%D8%AF%D8%A7%D9%86-%DA%A9%D9%86%D8%B3%D8%B1%D8%AA%D8%B4-%D8%AF%D8%B1-%D9%84%D8%B3%E2%80%8C%D8%A2%D9%86%D8%AC%D9%84%D8%B3-%D8%B9%DA%A9%D8%B3)


        محمدرضا گلزار، در پستی اینستاگرامی، پاسخ منتقدان کنسرتش در لس‌آنجلس را داد. او نوشت به جای قانع کردنِ آدم‌ها، استوار و مصمم، اهدافش را جستجو می‌کند؛ چرا که دنیا به آدم‌های بلند پرواز نیاز دارد.
      

        آفتاب‌‌نیوز :
      
محمدرضا گلزار، بازیگر، نوازنده و خواننده که به‌تازگی کنسرت خود را در لس‌آنجلس برگزار کرده است، نسبت به حمله کاربران فضای مجازی و انتقاد منتقدانش واکنش نشان داد.
او با انتشار عکسی از کنسرتش در سالن دالبی تئاتر لس‌آنجلس، در پستی اینستاگرامی نوشت: «باید سکوت کنی و به جای قانع کردنِ آدم‌ها، استوار و مصمم، مسیرِ هدف‌هایت را دنبال کنی، بگذار تصور کنند نمی‌توانی، که شدنی نیست و داری بیهوده تلاش می‌کنی!
تو محدود به زمان و مکان و نظرها نیستی و برای مسیری که سختی‌اش را به جان خریده‌ای، توضیحی به هیچکس بدهکار ... که پیروزی را با فقط با عمل نشان می‌دهند، نه با کلام ... بگذار آدم‌ها در دنیای محالات خودشان بمانند و زیر لب، آیه‌های رکود بخوانند، تو راه خودت را برو ... مادامی که به مقصد رسیدی؛ خودشان مفهومِ توانستن را به چشم می‌بینند.
و می‌پذیرند باورهایی فراتر از باورِ آنها هست که به اهدافی فراتر از اهداف آنها می‌رسد. و یاد می‌گیرند که بعد از این، هیچکس را از دریچه توان و اعتقادات خودشان قضاوت نکنند.جسورانه بایست و فاتح قله‌های محال باش ...فراموش نکن؛ دنیا به آدم‌های بلند پرواز و اتفاقات تازه نیاز دارد!»
