
# Застреляха мафиотски бос (18+)

Published at: **2019-11-02T09:15:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Zastrelyaha-mafiotski-bos-18-910489)

Насред Белград тази нощ бе застрелян известният сръбски ъндърграунд играч – Любомир Маркович-Кики. 37-годишният мъж е бил тартор на агитката на гранда Партизан. Той е екзекутиран с общо 8 куршума, пише изданието "Курир“.
Маркович е бил жив след първите изстрели и е пробвал да се добере до близка бензиностанция. Килърът обаче е догонил жертвата си и я е довършил с последен куршум в главата.
По данни на сръбски медии Кики, който се е занимавал професионално с кикбокс, бил шеф на банда за побои, изнудвания и разчистване на сметки, която е била наемана от различни бизнесмени. Той се е занимавал и с пласиране на дрога. Бил е в постоянно обтегнати отношения и с агитката на врага – Цървена звезда.
Все още лобното място на Маркович е блокирано от полицията в сръбската столица. Убиецът е избягал и се издирва, а във футболните форуми на страната ври и кипи.
