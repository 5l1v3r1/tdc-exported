
# Ситуацията в Неапол: Ръководството взе решение за Анчелоти и бунтувалите се футболисти

Published at: **2019-11-07T20:03:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/italy/situaciqta-v-neapol-rykovodstvoto-vze-reshenie-za-ancheloti-i-buntuvalite-se-futbolisti-1404085.html)

Взривоопасната ситуация в Неапол като че ли намери своето разрешение. Както е известно, президентът на Наполи Аурелио де Лаурентис беше близо до това да уволни треньора Карло Анчелоти и да глоби, дори съди собствените си играчи, след като отборът гласува и реши да пренебрегне волята на шефовете и да не се върне в лагер-сбора преди срещата с Дженоа.
Преди мача в Шампионска лига срещу Залцбург играчите бяха в тридневна изолация, наредена от ръководството, но след мача решиха да не се подчинят и се прибраха по домовете си след одобрение на Карло Анчелоти. Самият треньор отказа да дава медийни изяви и УЕФА дори го глоби, след като не се появи на задължителната пресконференция след мача. 
След дълги разговори между шефовете, треньорския щаб и играчите обаче ситуацията изглежда ще утихне. Наполи ще проведе лагер-сбор преди двубоя срещу Дженоа, но само за един ден, като играчите няма да се разделят за по-дълго със семействата си. Лагерът ще се проведе в петък, а ръководството публикува изявление, в което се съобщава, че Карло Анчелоти получава пълна свобода върху решенията за първия отбор и ръководството няма да се бърка в работата му. 
Все още не се знае какво ще се случи обаче заради "бунта" на играчите. Какви мерки обмисля Наполи спрямо футболистите, неизпълнили командата на шефовете вижте в тази статия. 
