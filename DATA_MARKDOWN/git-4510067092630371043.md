
# Un nou proiect la Muzeul Ţării Crişurilor: Povești cu iz de altădată

Published at: **2019-11-03T18:00:00+00:00**

Author: **Elena Marinescu**

Original: [Bihoreanul](https://www.ebihoreanul.ro/stiri/ultima-or-31-3/un-nou-proiect-la-muzeul-tarii-crisurilor-povesti-cu-iz-de-altadata-152512.html)

Din 4 noiembrie, Muzeul Țării Crișurilor lansează un program de educație muzeală cu titlul "La muzeu, la povești cu iz de altădată".
"Programul se adresează  persoanelor cu vârsta de peste 50 de ani, care sunt dispuse să vină la instituția noastră muzeală și, într-un cadru amical, să împărtășească specialiștilor noștri povești despre Oradea de altădată, evenimente sau întâmplări trăite sau aflate din poveștile altora", au transmis reprezentanţii MŢC.
Participanții sunt încurajați să aducă și fotografii din arhivele personale. Vizita la muzeu va fi stabilită cu fiecare persoană în parte, în momentul înscrierii în acest program. Programul se va desfășura până la finalul lunii februarie, urmând ca cele mai frumoase povești să fie adunate într-o carte, ce va fi lansată ulterior, la muzeu.
Înscrierile se fac la numărul de telefon 0259/706101, secția Relații Publice și Expoziții. Perioada de înscriere 4-29 noiembrie 2019, între orele 10.00-14.00. 
Persoană de contact: Lavinia Ungureanu, muzeograf secția Relații Publice și Expoziții.
