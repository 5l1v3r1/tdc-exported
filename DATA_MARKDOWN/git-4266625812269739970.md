
# У Львові «замінували» церкву та лікарню

Published at: **2019-11-01T10:14:00+00:00**

Author: ****

Original: [ZIK.UA](https://zik.ua/news/2019/11/01/u_lvovi_zaminuvaly_tserkvu_ta_likarnyu_1681355)


        Невідомий замінував у Львові обласну клінічну лікарню та церкву святого Георгія.
      
Про це повідомляє пресслужба поліції.
«Сьогодні, 1 листопада, на електронну пошту поліції Львівської області надійшло повідомлення про те, що обласна клінічна лікарня та церква святого Георгія, що знаходиться на вулиці Короленка у Львові заміновані», – йдеться у повідомленні.
Зазначається, що слідчо-оперативні групи, експерти-вибухотехніки, кінологи, патрульні поліцейські та фахівці інших служб виїхали за вказаними адресами. Наразі правоохоронці обстежують приміщення та прилеглі до них території.
Крім того, вживаються заходи для встановлення особи, яка надала інформацію про мінування.
Нагадаємо, 28 жовтня на електронну пошту поліції Львівщини надійшло повідомлення про те, що готель «Леополіс» та міжнародний аеропорт «Львів» імені Данила Галицького заміновано.
