
# Σοκαριστικός θάνατος για 44χρονο - Τον κατασπάραξε καρχαρίας - Βρήκαν το χέρι με τη βέρα του στο στομάχι του

Published at: **2019-11-07T13:17:00+00:00**

Author: ****

Original: [enikos.gr](http://www.enikos.gr/international/682818/sokaristikos-thanatos-gia-44chrono-ton-katasparaxe-karcharias-vri)

Ένας Βρετανός τουρίστας, ο οποίος εξαφανίστηκε ενώ κολυμπούσε στο νησί Reunion, το Σαββατοκύριακο, κατασπαράχθηκε από καρχαρία. Το χέρι του άτυχου άνδρα με τη βέρα του βρέθηκε στο στομάχι του καρχαρία.
Ο 44χρονος έκανε διακοπές μαζί με τη σύζυγό του στο γαλλικό νησί, που βρίσκεται ανατολικά της Μαδαγασκάρης.
Είχε πάει μόνος του για κολύμπι στην Hermitage Lagoon, το Σάββατο.
"Όταν δεν επέστρεψε, η γυναίκα του σήμανε τον συναγερμό και η έρευνα ξεκίνησε με σκάφη και ελικόπτερο" δήλωσε ένας εκ των ερευνητών.
Οι δύτες έψαξαν στον κοραλλιογενή ύφαλο στην περιοχή και αστυνομικοί "χτένισαν" την ξηρά. Όμως δεν κατάφεραν να τον εντοπίσουν.
Αυτή την εβδομάδα ένας καρχαρίας, που βρισκόταν πολύ κοντά στις παραλίες σκοτώθηκε από τις Αρχές γιατί θεωρήθηκε ως απειλή για τους τουρίστες.
Κατά την διάρκεια νεκροψίας στον καρχαρία, οι επιστήμονες ανακάλυψαν ένα χέρι με μια βέρα, το οποίο ανήκει τελικά στον 44χρονο.
Η οικογένειά του ανέφερε ότι ήταν πολύ καλός κολυμβητής.
Οι επιθέσεις καρχαριών στην περιοχή είναι πολύ συχνές.
Έχει ήδη δρομολογηθεί τεστ DNA για να επιβεβαιωθεί ότι το χέρι είναι του 44χρονου, αλλά ήδη το δαχτυλίδι έχει αναγνωριστεί από τη σύζυγό του.
Ο εν λόγω καρχαρίας, ήταν ένας καρχαρίας - τίγρης με μήκος 3,1 μέτρα.
Πηγή: Dailymail
