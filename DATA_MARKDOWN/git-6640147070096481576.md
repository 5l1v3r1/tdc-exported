
# The Mandalorian: rivelati dettagli sul ruolo di Ming-Na Wen

Published at: **2019-11-07T17:54:00+00:00**

Author: **Emanuela Acri**

Original: [Tom&#39;s Hardware](https://www.tomshw.it/culturapop/the-mandalorian-rivelati-dettagli-sul-ruolo-di-ming-na-wen/)

Nelle ore scorse sono giunti importanti dettagli riguardanti il ruolo che interpreterà l’attrice, molto amata dai fan, Ming-Na Wen nel nuovo show in arrivo sulla piattaforma streaming Disney+, The Mandalorian. Che l’attrice avrebbe fatto parte del cast della tanto attesa serie era noto ormai da tempo ma ancora non si era ben capito quale fosse, di preciso, il suo ruolo. Ebbene, grazie ad una foto e un trailer sono trapelati alcuni dettagli che rendono tutto più chiaro.
Pare sia ormai certo che Ming-Na Wen vestirà i panni di Fannec Shand, un’assassina, nella serie di Star Wars che debutterà su Disney+. A quanto pare, però, il personaggio interpretato dall’attrice statunitense apparirà per la prima volta dopo qualche episodio, dunque bisognerà attendere un po prima di vederla finalmente in azione. L’attrice  Ming-Na We, nel corso di una intervista avrebbe rilasciato alcune dichiarazioni riguardanti alcuni dettagli sul nome del personaggio da lei interpretato.
