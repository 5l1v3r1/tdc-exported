
# خودروسازی فِراری کیف و لباس لاکچری تولید می‌کند

Published at: **2019-11-04T21:42:07+00:00**

Author: **یورونیوز فارسی **

Original: [euronews](https://farsi.euronews.com/2019/11/04/ferrari-steps-up-luxury-goods-push-profit?utm_medium=Social&utm_source=Twitter)

خودروسازی فِراری همزمان با آغاز استراتژی تولید خودروهای فوق اسپرت بسیار گران‌قیمت در تدارک اجرای طرح تولید و عرضه لوازم جانبی لوکس مارک تجاری خود مانند کیف و لباس برای کسب سود بیشتر است.
براساس بیانیه روز دوشنبه این شرکت ایتالیایی روند سوددهی و فروش این شرکت در سال ۲۰۱۹ همچنان ادامه دارد و تا کنون قیمت هر سهم این شرکت تحت تاثیر افزایش سوددهی فصلی ۷.۴ درصد رشد کرده است.
مدیریت شرکت فراری در این بیانیه تاکید کرده‌اند استراتژی آتب این شرکت تبدیل مارک تجاری آن به یک برند کاملا لوکس است و در سال جاری نیز ضمن ثبت رکوردی جدید در پرده‌برداری از مدل‌های جدید خودروهای فوق اسپرت، متنوع‌سازی محصولات تولیدی را با عرضه کیف، لباس و عینک لوکس و گران‌قیمت دنبال می‌کند.
بر همین اساس مقرر شده تا محصولاتی همچون عینک و کاپشن تنها به همراه برخی مدل‌های اسپرت این شرکت که قیمت آنها به بیش از ۱ میلیون دلار می‌رسد، عرضه شود.
در حال حاضر فراری در سرتاسر جهان ۵۰ مغازه برای عرضه محصولات اصلی و جانبی خود دارد.

        بیشتر بخوانید: 
        آغاز شمارش معکوس برای تولد چهارمین خودروساز بزرگ جهان
      
