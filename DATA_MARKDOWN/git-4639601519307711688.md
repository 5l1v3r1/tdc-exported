
# Μητσοτάκης : Σημαντική η απόφαση της Bank of China να ανοίξει κατάστημα στην Αθήνα

Published at: **2019-11-04T22:11:04+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/politics/mitsotakis-simantiki-i-apofasi-tis-bank-of-china-na-anoiksei-katastima-stin-athina/)

Σημαντική χαρακτήρισε την απόφαση της Bank of China να ανοίξει υποκατάστημα στην Αθήνα, ο πρωθυπουργός Κυριάκος Μητσοτάκης.
Σε συνομιλία που είχε με δημοσιογράφους στη Σαγκάη ο Κυριάκος Μητσοτάκης σχολίασε: «Είναι ιδιαίτερα σημαντική η συμφωνία με τις τράπεζες. Η Bank of China που ανοίγει υποκατάστημα στην Αθήνα, είναι η 4η μεγαλύτερη τράπεζα στον κόσμο. Ένα μικρό μέρος του ισολογισμού της να διαθέσει στην Ελλάδα, είναι πολύ σημαντικό».

        Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη
      
Παράλληλα, αναφερόμενος στις επαφές που πραγματοποιούνται μεταξύ επιχειρηματιών των δύο χωρών κατά τις τελευταίες ημέρες στην Σαγκάη, ο Έλληνας Πρωθυπουργός είπε: «Ανοίξαμε μια μεγάλη βεντάλια θεμάτων για επενδύσεις που έχουν σχέση με την ηλεκτροκίνηση, τις «έξυπνες» πόλεις, τις ανανεώσιμες πηγές ενέργειας.
Πιστεύω ότι θα προκύψουν πολύ σημαντικές συμφωνίες. Ήταν μια μεγάλη επιχειρηματική αποστολή και μια πρόκληση για εμάς, να δοκιμάσουμε τι μπορούμε να πετύχουμε όταν εμφανιζόμαστε καλά οργανωμένοι».

        ΥΠΟΙΚ: Βελτιώσεις του πλαισίου προστασίας της κύριας κατοικίας
      
