
# Αντιφασιστικό συλλαλητήριο για την απολογία του Μιχαλολιάκου έξω από το Eφετείο

Published at: **2019-11-06T09:22:00+00:00**

Author: ****

Original: [enikos.gr](http://www.enikos.gr/society/682579/antifasistiko-syllalitirio-gia-tin-apologia-tou-michaloliakou-exo)

Αντιφασιστικό συλλαλητήριο βρίσκεται σε εξέλιξη έξω από το Eφετείο όπου θα απολογηθεί ο αρχηγός της Χρυσής Αυγής, Νίκος Μιχαλολιάκος.
Σύμφωνα με το ρεπορτάζ της ΕΡΤ1, η συμμετοχή στο συλλαλητήριο είναι μεγάλη και η Λεωφόρος Αλεξάνδρας είναι κλειστή. Τα αστυνομικά μέτρα έξω από το εφετείο πριν από την απολογία Μιχαλολιάκου είναι δρακόντεια.
Ο Νίκος Μιχαλολιάκος εγκαίρως, δια των συνηγόρων του, διεμήνυσε πως δεν επιθυμεί να σταθεί στο βήμα του δικαστηρίου με τη σειρά του καταλόγου και ζήτησε να απολογηθεί τελευταίος αφού έχουν προηγηθεί όλες οι απολογίες των συγκατηγορουμένων του, αίτημα που έγινε δεκτό από το δικαστήριο.
Ο απόλυτος αρχηγός κατά τα πρότυπα του Χίτλερ, όπως αναφέρεται στην δικογραφία, σήμερα θα δει από κοντά τους δικαστές που σε λίγο καιρό θα κρίνουν τον ίδιο, τους συγκατηγορουμένους του αλλά και το σχήμα που ο κ. Μιχαλολιάκος δημιούργησε και διευθύνει χωρίς αμφισβήτηση της πρωτοκαθεδρίας του για περισσότερα από 30 χρόνια.
