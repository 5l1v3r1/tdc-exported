
# Президент: Не дуже багато посадок? І згоден, і ні

Published at: **2019-11-07T17:04:17+00:00**

Author: ****

Original: [Українська правда](https://www.pravda.com.ua/news/2019/11/7/7231308/)

Президент Володимир Зеленський обіцяє, що правоохоронна система доведе до кінця резонансні кримінальні провадження.
Джерело: відео, поширене на Facebook-сторінці
Деталі: За словами глави держави, колишні політики в новій системі влади ("це вже не схема, а система") не можуть знайти собі місце "і не знайдуть".
Пряма мова: "Не дуже багато посадок? І згоден і ні. Дивіться, справа Свинарчуків є? Є. Пашинський, Микитась, Дубневич... Ви бачили, що навіть у Верховній Раді не всі голосували. Всі бояться, що до них буде таке саме ставлення. І правильно бояться, воно буде таке. А далі будуть вироки, цим людям, про кого я сказав. А якщо не будуть, буде відкрито інші справи і ніхто не буде зупинятись.
Проблема швидких "посадок"… Багато справ є, до яких, ми зрозуміли, ми повинні підготуватись. Бо по-іншому ці люди будуть виходити на свободу. Бо всі ці справи розваляться. В судах. Тому все буде. І з справою Каті Гандзюк, і з Павлом Шереметом, і справи в оборонній сфері".
