
# Pagamenti digitali: millennial italiani indietro, oltre il 34% usa il contante per più di una transazione al giorno

Published at: **2019-11-06T09:50:45+00:00**

Author: **Alessandra Caparello**

Original: [Wall Street Italia](https://www.wallstreetitalia.com/pagamenti-digitali-millennial-italiani-indietro-oltre-il-34-usa-il-contante-per-piu-di-una-transazione-al-giorno/)

I pagamenti digitali piacciano ai millennial italiani visto che circa il 75% utilizza uno strumento di pagamento elettronico. A dirlo la ricerca “A Cashless Society? European Millennials Attitudes Towards Electronic Payments”, realizzata da Think Young, in partnership con Fondazione De Gasperi, che analizza l’utilizzo degli strumenti di pagamento digitale da parte dei millennials, attraverso le risposte di oltre 2000 intervistati, dai 18 ai 29 anni, in cinque Paesi europei: Germania, Francia, Italia, Polonia e Spagna.
Dallo studio emerge che oggi solo un giovane europeo su quattro utilizza il contante ogni giorno. Circa il 75% degli intervistati utilizza infatti uno strumento di pagamento elettronico, spaziando tra le molteplici tecnologie digitali presenti sul mercato.
Secondo l’indagine la conoscenza degli strumenti di pagamento elettronico è molto elevata tra i giovani italiani, con una percentuale del 97%. Nel dettaglio il 29% li utilizza più volte al giorno mentre il 46% almeno una volta sola, per un 75% complessivo di utilizzo quotidiano, dato di poco inferiore all’utilizzo del contante: 44% più volte al giorno e 40% almeno una volta, per un 84% complessivo di utilizzo quotidiano.Le categorie di spesa per cui vengono prevalentemente utilizzati i sistemi di pagamento elettronico sono le spese quotidiane in negozi fisici (con una maggior diffusione al Nord e Centro Italia, soprattutto da coloro che utilizzano prevalentemente le carte di debito) e per acquisti online (con una maggior diffusione al Sud, soprattutto da dagli utilizzatori prevalenti di digital wallet, ossia portafogli digitali).
Almeno il 45% degli intervistati inoltre è convinto che la tecnologia contactless contribuirà in maniera significativa alla diffusione dell’utilizzo dei sistemi di pagamento elettronico: i fattori cruciali per un maggiore utilizzo di questi strumenti riguardano soprattutto la facilità (70%) e la velocità di utilizzo (62%) e, in seconda battuta, la maggiore sicurezza rispetto al contante (43%).
“Sebbene i giovani capiscano le potenzialità di questi strumenti non vogliono assolutamente dar per scontato il fattore sicurezza. Per tale motivo, per portare ad una maggior adozione degli e-payment, le aziende dovranno adottarsi di nuove tecnologie di sicurezza, tra cui spicca il riconoscimento biometrica, attraverso impronta digitale o facciale”.
