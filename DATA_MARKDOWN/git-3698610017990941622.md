
# Скорочення чисельності комах виявилося масштабнішим за передбачуване

Published at: **2019-11-01T14:53:00+00:00**

Author: ****

Original: [DT.ua](https://dt.ua/TECHNOLOGIES/skorochennya-chiselnosti-komah-viyavilosya-masshtabnishim-za-peredbachuvane-328137_.html)

Міжнародна група вчених заявила про те, що скорочення чисельності комах по всьому світу виявилося набагато масштабнішим, ніж вважалося до цього. За словами дослідників, у багатьох регіонах чисельність комах вже скоротилася на третину, повідомляє Phys.org.
У ході дослідження вчені вивчили дані про групи комах у трьох регіонах Німеччини в період з 2008 по 2017 рік. Усього їм вдалося зібрати близько мільйона комах на 300 різних ділянках. Виявилося, що скорочення чисельності справедливе для 2700 відомих видів комах, а багатьох з них можна знайти в місцях, де вони зустрічалися раніше.
Вчені зазначають також, що біомаса комах у лісах з 2008 року зменшилася на 40%. Для луків ці цифри виявилися ще страшнішими: у деяких регіонах чисельність комах становить лише третину від попереднього рівня. Найбільше постраждали луки, які оточені землями сільськогосподарського призначення. В лісах найбільше скоротилася чисельність комах, які долають великі відстані.
"Скорочення чисельності за 10 років стало для нас повною несподіванкою, воно лякає, але все-таки вписується в картину, яку демонстрували попередні дослідження", - заявив один з учених Вольфганг Вайссер.
Підписуйтесь на наш Telegram-канал з новинами технологій та культури.
Раніше вчені з Австралії та Китаю провели глобальне дослідження наукових робіт, присвячених комахам, які були написані в останні 40 років, і прийшли до висновку про те, що в найближчі десятиліття можуть вимерти більше 40% видів комах. Найбільша загроза нависла над метеликами, бджолами і гнойовими жуками.
