
# Ліга Чемпіонів: Челсі та Аякс забили на двох вісім голів, Барселона не зуміла виграти у Славії

Published at: **2019-11-05T22:08:10+00:00**

Author: ****

Original: [Українська правда](https://www.pravda.com.ua/news/2019/11/6/7231109/)

У вівторок 5 листопада пройшли матчі 4 туру групового турніру Ліги Чемпіонів.
Англійський "Ліверпуль" у групі Е з рахунком 2:1 переміг бельгійський "Генк". В іншому матчі групи італійський "Наполі" в Неаполі не зумів переграти австрійський "Зальцбург". Поєдинок завершився з рахунком 1:1.
У групі F "Барселона" в домашньому матчі зіграла у "суху" нічию із чеською "Славією". Вольову перемогу в іншому матчі групи отримала дортмундська "Боруссія" в грі з італійським "Інтером". Німецька команда по ходу матчу поступалася з рахунком 0:2. Втім у другому таймі дортмундці забили три голи і перемогли з рахунком 3:2.
У групі G російський "Зеніт" у Санкт-Петербурзі з рахунком 0:2 програв німецькому "Лейпцигу". В іншому матчі групи французький "Ліон" з рахунком 3:1 здолав португальську "Бенфіку".
Найбільш видовищні матчі пойшли в групі H. "Челсі" в Лондоні зіграв унічию з рахунком 4:4 з нідерландським "Аяксом". Ще на 55-й хвилині гри "Аякс" вигравав у "Челсі" - 4:1. За 15-ть хвилин англійці забили три м`ячі і зрівняли рахунок. Забили "сині" і п`ятий гол у ворота гостей, але він був скасований рефері через гру рукою гравця "Челсі" в атаці. "Аякс" з 68-ї хвилин грав удев`ятьох. За 30-ть секунд два гравці нідерландського клубу примудрилися отримати по другій жовтій картці, заслуживши вилучення.
В іншому матчі групи іспанська "Валенсія" розгромила французький "Лілль" з рахунком 4:1. Зазначимо, що після першого тайму "Лілль" вів у рахунку з рахунком 1:0.
