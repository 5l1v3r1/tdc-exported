
# Το ανατριχιαστικό γλυπτό για τη Μέρα των Νεκρών στο Μεξικό

Published at: **2019-11-01T21:25:53+00:00**

Author: ****

Original: [News.gr](https://www.news.gr/kosmos/article/2015711/to-anatrichiastiko-glipto-gia-ti-mera-ton-nekron-sto-mexiko.html)

Έναν πελώριο σκελετό που μοιάζει να αναδύεται από την άσφαλτο ενός δρόμου της Σάντα Σεσίλια Τλάχουακ, φιλοτέχνησε για τον εορτασμό της Μέρας των Νεκρών σήμερα 1η Νοεμβρίου ο Ραϊμούντο Μεντίνα (Raymundo Medina) στο Μεξικό.
Σωροί θρυμματισμένου τσιμέντου στα σημεία όπου το γλυπτό έρχεται σε επαφή με τον δρόμο, δημιουργούν τη ψευδαίσθηση, ότι ο σκελετός σηκώνεται από τα έγκατα της γης και τρυπάει την άσφαλτο για να βγει στην επιφάνεια. Ο Μεντίνα φιλοτέχνησε το γλυπτό, παραμένοντας πιστός στην παραδοσιακή αισθητική της μεξικανικής γιορτής, στην οποία τιμούνται οι αγαπημένοι εκλιπόντες και οι πρόγονοι.
Σύμφωνα με τον μεξικανικό ειδησεογραφικό ιστότοπο Miguel Ángel Luna, ο Μεντίνα είναι μέλος της κολεκτίβας Χαέν Καρτονερία και στην άσκηση της τέχνης του, συνεργάζεται με τους Ινδιάνους Γιαοκάλι. Κατασκευασμένος με παπιέ μασέ και με τις μαύρες και άσπρες επιφάνειές του, ο σκελετός μοιάζει να χαμογελά. Άλλωστε, η Día de Muertos είναι περισσότερο μέρα χαράς παρά θλίψης.
