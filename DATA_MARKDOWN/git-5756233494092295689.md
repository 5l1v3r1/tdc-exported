
# شکار مار در دودکش بخاری یک منزل+عکس

Published at: **2019-11-06T18:58:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620269/%D8%B4%DA%A9%D8%A7%D8%B1-%D9%85%D8%A7%D8%B1-%D8%AF%D8%B1-%D8%AF%D9%88%D8%AF%DA%A9%D8%B4-%D8%A8%D8%AE%D8%A7%D8%B1%DB%8C-%DB%8C%DA%A9-%D9%85%D9%86%D8%B2%D9%84-%D8%B9%DA%A9%D8%B3)


        ماری که در داخل دودکش بخاری یک واحد مسکونی در شهر خلخال جا خوش کرده بود، از محل اختفای خود بیرون کشیده شد.
      

        آفتاب‌‌نیوز :
      
سیدموسی کریم‌پور ،رئیس شرکت گاز خلخال گفت: به محض اطلاع از اختفای یک مار سمی در داخل دریچه دودکش یک واحد مسکونی در این شهر ماموران این شرکت به محل مورد نظر اعزام و مار را از داخل دودکش بیرون کشیده و در طبیعت رها کردند.
وی با توصیه به مردم جهت پرهیز از بردن دست به داخل دریچه دودکش‌های تاریک قبل از بررسی آن با استفاده از ابزارآلات مورد نیاز گفت: مشترکان گاز که قصد پاکسازی داخل دودکش‌ برای روشن کردن بخاری و سایر لوازم گرمازای زمستانی دارند، باید محفظه و دودکش را با چراغ‌قوه بررسی کنند تا از گزند حیوانات سمی گزنده‌ همچون مار، عقرب، رتیل و یا هر حیوان جونده دیگر در امان باشند.
کریم‌پور افزود: این کار مانع از وقوع هرگونه حوادثی همچون گازگرفتگی و نیز بازگشت گاز تولید شده از سوخت بخاری به داخل منزل مسکونی ناشی از مسدود بودن لوله‌ها، دودکش‌ها و محفظه‌های هدایت گاز منواکسیدکربن به داخل خانه شده و این گاز را مستقیم به بیرون هدایت خواهد کرد.
او با اشاره به تلفات انسانی حوادث گازگرفتگی سال گذشته خلخال به مردم توصیه کرد برای نصب آبگرمکن گازی ضمن استفاده از دودکش‌های استاندارد، کلاهک‌های ایمنی بکاربگیرند.
او گفت: بی‌توجهی به این امر حوادث جبران‌ناپذیری دارد.
خلخال در جنوب اردبیل قرار دارد.
