
# «Pain and Glory»: Δείτε το trailer της νέας ταινίας του Πέδρο Αλμοδοβάρ

Published at: **2019-11-04T13:04:37+00:00**

Author: **neolaia.gr Team**

Original: [neolaia.gr](https://neolaia.gr/2019/11/04/dolor-y-gloria-nea-tainia-tou-pedro-almodovar/)

Η 21η ταινία του πολυπαραγωγικού σκηνοθέτη και παραγωγού ταινιών, Πέδρο Αλμοδοβάρ, έχει τίτλο «Dolor y Gloria» (Pain and Glory).
Στη νέα ταινία του «θρύλου» του Ισπανικού σινεμά, ο Αλμοδοβάρ φέρνει κοντά τους δύο ηθοποιούς που καθιερώθηκαν στη φιλμογραφία του και τους οποίους αγαπάμε να βλέπουμε στις ταινίες του: Τον Αντόνιο Μπαντέρας φυσικά («The Skin I live In», «Atame», «Matador») και μια από τις μούσες του, Πενέλοπε Κρουζ («Vicky Christina Barcelona», «Volver», «All About My Mother»).
Η τελευταία φορά που οι δυο μεγάλοι ηθοποιοί εμφανίστηκαν μαζί σε ταινία του Πέδρο Αλμοδόβαρ ήταν στιγμιαία στο «Δεν Κρατιέμαι» (Los amantes pasajeros) το 2013.
Στο δρόμο για το Όσκαρ, φαίνεται να είναι ο γνωστός σκηνοθέτης και σεναριογράφος, Πέδρο Αλμοδόβαρ, με τη νέα του αυτή ταινία, η οποία και αναμένεται πιο προσωπική και αφηγηματική από κάθε ταινία στη φιλμογραφία του.
Στο «Πόνος και Δόξα» πρωταγωνιστεί ο Αντόνιο Μπαντέρας και υποδύεται τον πραγματικό Αλμοδόβαρ, περιγράφοντας τον πόνο της μητρικής και ερωτικής απόρριψης, όταν η δόξα  έρχεται να αλλάξει την καθημερινότητα.

        Ο Αντόνιο Μπαντέρας ως «Salvador Mallo» στη νέα ταινία του Πέδρο Αλμοδοβάρ, «Πόνος και Δόξα»
      
Παράλληλα, στην ταινία υπάρχει και ελληνικό θέμα, αφού ο Ισπανός σκηνοθέτης έχει αναφορές στην αρχαία Ελλάδα και στον Έλληνα θεατρικό παραγωγό, Δημήτρη Παπαϊωάννου, τον οποίο θαυμάζει και εκτιμά βαθιά.

        Το cast της ταινίας συμπληρώνεται από τους: Ασιέρ Ετξεάντια, Χουλιέτα Σεράνο και Λεονάρντο Σμπαράλια.
      
Η νέα ταινία «Pain and Glory» αναμένεται να κυκλοφορήσει τον Μάρτιο του 2020 στα ισπανικά σινεμά, κάτι που αποκλείει αυτόματα τη συμμετοχή της στο φεστιβάλ των Κανών, στο οποίο ο Πέδρο Αλμοδόβαρ δίνει συνήθως το παρόν.

        Δείτε το τρέιλερ της νέας ταινίας, «Dolor y Gloria» («Πόνος και Δόξα»):
      
