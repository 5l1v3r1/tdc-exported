
# VIDEO: Tornado povzročil kaos in razdejanje, dedek in babica umrla

Published at: **2019-11-05T07:35:00+00:00**

Author: **T. V.**

Original: [Slovenske novice](https://www.slovenskenovice.si/kronika/na-tujem/clanek/video-tornado-povzrocil-kaos-in-razdejanje-dedek-in-babica-umrla-245831)

INĐIJA – Vojvodinsko Inđijo z okoli 26.000 prebivalci je zajelo hudo neurje, med katerim sta na avtocesti Beograd–Novi Sad trčila tovornjak in osebni avtomobil mercedes. Srbski mediji poročajo, da sta v mercedesu umrla Radovan (60) in Dragica Filipović (56), poškodovani pa sta njuni vnukinji, 10-letni dvojčici, in vnuk (2). Nesreča se je zgodila na mestu, kjer potekajo vzdrževalna dela. Mercedes se je sicer vključeval v promet z odstavnega pasu.Orkanski veter, ki je spominjal na tornado, je povzročil pravi kaos in nosil vse pred seboj. Na spletu se je znašel posenetek iz avtomobila, na katerem je voznik zapeljal v velik oblak prahu, ki ga je povzročil veter.
