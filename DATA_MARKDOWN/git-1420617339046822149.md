
# Rave party a Livorno: ecco chi era Moira Piermarini, la ragazza di 30 anni di Roma trovata senza vita

Published at: **2019-11-04T16:20:33+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/rave-party-a-livorno-ecco-chi-era-moira-piermarini-la-ragazza-di-30-anni-di-roma-trovata-senza-vita.html)

Si chiamava Moira Piermarini la ragazza di appena 30 anni trovata senza vita a Livorno al termine di rave party andato avanti tutto il weekend. Nata a Roma viveva a Vecchiano località nella provincia di Pisa. Sulla sua morte, le cui circostanze non sono ancora state chiarite, indaga ora la Polizia di Stato.
La ragazza si era trasferita a Vecchiano (Pisa). Faceva la parrucchiera come la sorella. In questo weekend ha preso parte, come altre 1.500 persone, al rave non autorizzato svoltosi in un sito dismesso di Livorno, l’ex fabbrica TWR. C
Capannoni disabitati da mesi dove si è consumata la festa sfrenata che tante polemiche aveva sollevato già prima del suo inizio.
La ragazza è stata trovata all’interno di un’auto questa mattina. Ieri invece un altro ragazzo era stato ricoverato in ospedale a seguito di un malore causato da un cocktail di stupefacenti.
Un giornalista di un’emittente locale, reo di voler documentare il sito del rave, era stato aggredito nei giorni scorsi da alcuni giovani presenti in quel momento. Lo stesso Sindaco della città, Luca Salvetti, aveva espresso preoccupazione per quanto stava succedendo in quei capannoni abbandonati. Il sito ora è finito sotto sequestro.
 
 
