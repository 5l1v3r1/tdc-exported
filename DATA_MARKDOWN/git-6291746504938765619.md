
# A Perugia sono state arrestate più di 150 persone accusate di essere coinvolte nel traffico internazionale di droga

Published at: **2019-11-02T07:54:30+00:00**

Author: ****

Original: [Il Post](https://www.ilpost.it/2019/11/02/150-arresti-traffico-internazionale-droga-perugia/)

Il Comando provinciale dei Carabinieri di Perugia ha diffuso un comunicato per informare dell’arresto di oltre 150 persone sospettate di essere coinvolte nel traffico internazionale di droga. I Carabinieri hanno detto che durante l’operazione, compiuta a Perugia in collaborazione con organismi di polizia nazionali e internazionali, è stata sequestrata droga dal valore di decine di milioni di euro. Per il momento non ci sono altre informazioni: i dettagli dell’operazione verranno resi noti in una conferenza stampa con il procuratore della Repubblica reggente di Perugia, Giuseppe Petrazzini, in programma sabato mattina.
