
# 9 χρόνια φυλάκιση σε 35χρονη που «πιάστηκε» με ναρκωτικά στο αεροδρόμιο Πάφου

Published at: **2019-11-07T15:34:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596222/9-xronia-fylakisi-se-35xroni-pou-piastike-me-narkotika-sto-aerodromio-pafou)

Το Κακουργιοδικείο που συνεδρίασε σήμερα στην Πάφο, καταδίκασε 35χρονη σε ποινή φυλάκισης εννέα ετών, αφού την έκρινε ένοχη σε υπόθεση που αφορά συνωμοσία προς διάπραξη κακουργήματος, παράνομη εισαγωγή, κατοχή και κατοχή ναρκωτικών με σκοπό την προμήθεια.
Συγκεκριμένα, στις 25/10/2018, μέλη της ΥΚΑΝ και του Τμήματος Τελωνείων, έκαναν έλεγχο στις αποσκευές της 35χρονης, η οποία είχε αφιχθεί στο αεροδρόμιο Πάφου από χώρα του εξωτερικού.
Κατά τη διάρκεια του ελέγχου, εντοπίστηκαν στις αποσκευές της 35χρονης 20 νάιλον συσκευασίες, που περιείχαν κάνναβη βάρους 25 κιλών και 300 γραμμαρίων περίπου.
