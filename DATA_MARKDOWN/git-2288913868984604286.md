
# Ihsane Chioua Lekhli verlaat de VRT

Published at: **2019-11-05T15:43:00+00:00**

Author: ****

Original: [De Standaard](https://www.standaard.be/cnt/dmf20191105_04701613)

Ihsane Chioua Lekhli gaat vanaf begin volgend jaar aan de slag als woordvoerder bij Brussels Airport.
Dit betekent dat ze na ruim elf jaar afscheid neemt van de VRT. U kent haar vooral van haar reportages voor Het journaal en van het zondagse debatprogramma De zevende dag dat ze vier jaar lang, van 2013 tot en met 2017, mee presenteerde.
Chioua Lekhli begon in 2008 bij de openbare omroep als redacteur bij Vlaanderen vakantieland, later werkte ze onder andere op de redactie van het programma Volt. De laatste jaren was ze dus vooral actief als politieke journalist. Bij Brussels Airport wordt ze vanaf 6 januari een van de gezichten van de communicatie voor de luchthaven.
