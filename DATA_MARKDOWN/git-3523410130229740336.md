
# 
        با متحدانمان روی جبران صادرات نفت ایران کار می‌کنیم
      

Published at: **2019-11-02T16:52:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637550/%D8%A8%D8%A7-%D9%85%D8%AA%D8%AD%D8%AF%D8%A7%D9%86%D9%85%D8%A7%D9%86-%D8%B1%D9%88%DB%8C-%D8%AC%D8%A8%D8%B1%D8%A7%D9%86-%D8%B5%D8%A7%D8%AF%D8%B1%D8%A7%D8%AA-%D9%86%D9%81%D8%AA-%D8%A7%DB%8C%D8%B1%D8%A7%D9%86-%DA%A9%D8%A7%D8%B1-%D9%85%DB%8C%E2%80%8C%DA%A9%D9%86%DB%8C%D9%85)

به گزارش بولتن نیوز، وزیر خزانه‌داری آمریکا، استیون منوچین، گفت: آمریکا با متحدانش بر روی تامین نفت کافی برای بازارهای جهانی و جایگزینی صادرات نفت ایران، که به علت تحریم‌های آمریکا کاهش یافته است، کار می‌کند.
منوچین این اظهارات را در طول سفر خود به هند، که یکی از اصلی‌ترین واردکنندگان نفت خام ایران بود، بیان کرد. نیودهلی از ماه می به دنبال بازگشت تحریم‌های ایران، واردات نفت خود از این کشور را متوقف کرد.
منوچین گفت: ما با متحدان خود کار می‌کنیم تا اطمینان حاصل کنیم عرضه نفت کافی در بازارها، برای جبران تحریم‌ها، وجود دارد.
او اضافه کرد: ما به این حقیقت که هند نیازهای بزرگی در بخش انرژی دارد، حساس هستیم. بنابر این ما به دنبال همکاری با هند در بخش ال‌ان‌جی هستیم و مذاکرات سازنده‌ای هم (در این رابطه) داشته‌ایم.
وزیر مالی هند، نیرمالا سیتهارامان، در دیدار با منوچین در مورد نقش هند در توسعه بندر چابهار ایران، توضیح داد.
