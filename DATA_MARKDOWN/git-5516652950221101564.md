
# Λιτάνευση της θαυματουργής εικόνας του Ταξιάρχη στην Ιαλυσό

Published at: **2019-11-05T20:05:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425134/litaneysh-ths-thaymatoyrghs-eikonas-toy-taxiarxh-sthn-ialyso)


        Με λαμπρότητα θα εορταστεί και φέτος η γιορτή του Ταξιάρχη στην Ιαλυσό καθώς, για ακόμα μία χρονιά, θα γίνει λιτάνευση της θαυματουργής εικόνας (βλ. ΦΩΤΟ) που συγκλόνισε τους πιστούς όταν δάκρυσε στις 26 Οκτωβρίου του 2013.
      
Την παραμονή λοιπόν του εορτασμού του, την ερχόμενη Πέμπτη 7 Νοεμβρίου, στις 5:30 το απόγευμα, η εικόνα με μία μικρή λιτανεία θα μεταφερθεί από τον Ιερό Ναό Κοιμήσεως της Θεοτόκου Ιαλυσού, όπου φυλάσσεται από το 2013, εκεί που βρισκόταν προγενέστερα, στο Ιερό παρεκκλήσι του Ταξιάρχη Μιχαήλ στο παλιό νεκροταφείο, το οποίο ως γνωστόν έχει ανακαινιστεί πλήρως στην αρχική του μορφή.
Το βράδυ της παραμονής θα τελεστεί μέγας πανηγυρικός εσπερινός, η εικόνα θα παραμείνει στο παρεκκλήσι και την επόμενη ημέρα, ανήμερα της εορτής του στις 8 του μηνός, θα τελεστεί πανηγυρική Θεία Λειτουργία, μετά το πέρας της οποίας πάλι με πομπή, η εικόνα θα επιστρέψει στην Εκκλησία της Παναγίας.
