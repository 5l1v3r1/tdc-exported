
# Я ж не нижче нардепа: Зеленський вступив у полеміку з активістами, які зустріли його криками «Ганьба» — відео

Published at: **2019-11-01T14:56:00+00:00**

Author: ****

Original: [НВ](https://nv.ua/ukr/ukraine/politics/zelenskogo-zustrili-krikami-ganba-video-novini-ternopolya-50051125.html)

Коли ж глава держави залишав будівлю, його обступили активісти, які зажадали відповідей на питання «Чий Крим і Донбас?», а також, що чекає на народних депутатів з фракції Слуга народу, які освистали у Верховній Раді добровольця АТО Яну Зінкевич, передає портал 0352.ua.
У свою чергу Зеленський підтвердив, що зазначені території вважає частиною України і пообіцяв розібратися зі своїми нардепами.
Читайте також:&nbsp42-й рік, президент, «не лох». Зеленський нагрубив ветерану в прифронтовому Золотому — всі подробиці скандалу
«Я вважаю, що не можна у Верховній Раді кричати „Ганьба!“. Я, коли сьогодні заходив, внизу мені теж кричали „Ганьба!“. Я не нижче народного депутата, це неправильно таке кричати. Мені так здається. Щодо Яни — я розберуся, що там було, я не бачив. Може депутати не їй кричали», — заявив він.
Нагадаємо, раніше повідомлялося, що 29 жовтня члени фракції Слуга народу заблокували трибуну Верховної Ради через слова нардепа від Євросолідарності Софії Федини щодо загрози замаху на президента Володимира Зеленського на Донбасі.
Читайте також:&nbsp«Писали, що мене чекає доля Гандзюк». Нардеп Федина розповіла про погрози після слів про Зеленського
Вони заявили, що ці слова можна сприймати як «загрозу», «заклик до заколоту» і «державну зраду».
У свою чергу депутат від Євросолідарності та доброволець АТО Яна Зінкевич зазначила, що держзрадою є участь члена Слуги народу Євгена Шевченка у кремлівському пропагандистському шоу, за що інші члени президентської партії її освистали і почали вигукувати на її адресу: «Ганьба!».
