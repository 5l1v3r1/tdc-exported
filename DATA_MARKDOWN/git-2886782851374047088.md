
# Budapesten lesz az ENSZ terrorizmus elleni regionális irodája

Published at: **2019-11-07T12:34:15+00:00**

Author: **MTI **

Original: [euronews](https://hu.euronews.com/2019/11/07/budapesten-lesz-az-ensz-terrorizmus-elleni-regionalis-irodaja)

Budapesten lesz az Egyesült Nemzetek Szervezete terrorizmus elleni hivatalának regionális programtámogató irodája - jelentette be a külgazdasági és külügyminiszter csütörtökön a fővárosban.
Szijjártó Péter A terrorizmushoz vezető radikalizáció: regionális politikai válaszok és kockázatcsökkentés című kétnapos angol nyelvű konferencia megnyitóján mondott beszédet.
A miniszter a tanácskozás előtti sajtótájékoztatón elmondta: Magyarországon már több szakosított ENSZ-szervezetnek működik regionális központja. Magyarország aktív és sikeres résztvevője a nemzetközi közösség terrorizmusellenes küzdelmének - hangoztatta.
Vlagyimir Voronkov, az ENSZ főtitkárhelyettese a konferencián úgy fogalmazott, hogy a terrorizmus minden megnyilvánulási formájában súlyos globális kihívás, célja, hogy szétszakítsa az emberiség "társadalmi szövetét".
