
# Fáklyás felvonulás az angliai Lewes-ben

Published at: **2019-11-06T12:18:18+00:00**

Author: ****

Original: [euronews](https://hu.euronews.com/2019/11/06/faklyas-felvonulas-az-angliai-lewes-ben)

Brexit-hullámvasúton ülő Boris Johnson-figura is szerepelt a híres angliai „bonfire” napján és éjjelén, a Brightontól északra fekvő Lewes-ben.
A városkában a tömeg a sötétségben fáklyákkal világított magának, a levegőt égő máglyák s petárdák ropogása és a durranások visszhangja hevítette.
A máglyagyújtás hagyománya évszázados múltra tekint vissza. Eredetét egyesek a kelta ünnepségekkel hozzák kapcsolatba, mások egy VIII. Henrik által kiadott rendeletet emlegetnek, melyben a király arra szólítja fel a lakosokat, hogy a pápai uralom alóli felszabadulást fáklyás felvonulásokkal ünnepeljék meg. Az első országos tüzek 1606-ban, az ún. puskaporos összeesküvés leleplezésének alkalmából gyúltak fel. De hogy miért éppen Sussex megyében, azon belül pedig Lewesban él ma is a legerősebben a szokás, arra csak kevés adat létezik.
