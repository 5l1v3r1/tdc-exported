
# ΟΠΑΠ και Παναθηναϊκός Αθλητικός Όμιλος συνεχίζουν μαζί

Published at: **2019-11-04T18:24:00+00:00**

Author: ****

Original: [enikos.gr](http://www.enikos.gr/sports/682275/opap-kai-panathinaikos-athlitikos-omilos-synechizoun-mazi)

Ο ΟΠΑΠ και o Παναθηναϊκός Aθλητικός Όμιλος ανακοίνωσαν, τη Δευτέρα, 4 Νοεμβρίου 2019, τη συνέχιση της χορηγικής τους συνεργασίας. Με τον ΟΠΑΠ στο πλευρό τους για δεύτερη συνεχή χρονιά, περισσότεροι από 2.500 αθλητές του ιστορικού συλλόγου θα συνεχίσουν να προσφέρουν διακρίσεις και τίτλους, χαρίζοντας μεγάλες συγκινήσεις στους φιλάθλους του.
O Παναθηναϊκός Α.Ο. συμμετέχει στα περισσότερα πρωταθλήματα των ομαδικών αθλημάτων της χώρας, ενώ διαθέτει ειδικά τμήματα για ΑμΕΑ. Τα 19 αγωνιστικά τμήματα του συλλόγου περιλαμβάνουν: βόλεϊ ανδρών, βόλεϊ γυναικών, πόλο ανδρών, μπάσκετ γυναικών, ράγκμπι, futsal, κολύμβηση, καταδύσεις, στίβος, άρση βαρών, πάλη, πυγμαχία, ξιφασκία, σκοποβολή, τοξοβολία, πινγκ πονγκ, ποδηλασία, μοντέρνο πένταθλο, e-sports.
O Αναπληρωτής Διευθύνων Σύμβουλος του ΟΠΑΠ, Οδυσσέας Χριστοφόρου, μιλώντας στην παρουσίαση που πραγματοποιήθηκε στα κεντρικά γραφεία της εταιρείας, δήλωσε: «Στόχος του ΟΠΑΠ είναι η ενίσχυση της σχέσης κοινωνίας και αθλητισμού. Χαρακτηριστικό παράδειγμα αποτελούν οι δράσεις μας για τον Μαραθώνιο της Αθήνας, οι οποίες έχουν συνδεθεί άμεσα με το μεγαλόπνοο έργο μας, για την πλήρη ανακαίνιση των δύο μεγαλύτερων παιδιατρικών νοσοκομείων της Ελλάδας. Κι εφέτος, μέσω της εφαρμογής «Ομάδα Προσφοράς ΟΠΑΠ», έχουμε ήδη κινητοποιήσει περισσότερους από 250.000 συμπολίτες μας, η συμμετοχή των οποίων μετατρέπεται σε οικονομική ενίσχυση από τον ΟΠΑΠ για την ανακαίνιση των νοσοκομείων. Προσκαλούμε όλους να κατεβάσουν την εφαρμογή «Ομάδα Προσφοράς ΟΠΑΠ» συμμετέχοντας στην πρωτοβουλία του ΟΠΑΠ για τα παιδιά».
Ο Αντιπρόεδρος του Παναθηναϊκού Α.Ο., Στέφανος Αυγουλέας, τόνισε: «Ο ΟΠΑΠ έχει αναλάβει ιδιαίτερα σημαντικές πρωτοβουλίες σε κοινωνικό επίπεδο. Είμαστε βέβαιοι ότι η ελληνική κοινωνία θα αγκαλιάσει τις νέες πρωτοβουλίες του ΟΠΑΠ και του Παναθηναϊκού Α.Ο, του μεγαλύτερου συλλόγου της χώρας. Προσπαθούμε να στηρίξουμε όσο το δυνατόν περισσότερο τον ερασιτεχνικό αθλητισμό και στο πλαίσιο αυτό δίνουμε έμφαση στις ακαδημίες του συλλόγου. Ταυτόχρονα, αποτελούμε τον πρώτο μεγάλο σύλλογο που διαθέτει ειδικά τμήματα για ΑμΕΑ».
Ο Αντιπρόεδρος και Διευθύνων Σύμβουλος DPG Group of Companies, Παναγιώτης Τριαντόπουλος, δήλωσε: «Ο ΟΠΑΠ στηρίζει τον επαγγελματικό και ερασιτεχνικό αθλητισμό, αλλά και την κοινωνία. Έχουμε συνεργαστεί πολλές φορές με επιτυχία και πιστεύω ότι στο μέλλον θα προσφέρουμε μαζί ακόμα περισσότερα στον αθλητισμό και στην κοινωνία».
Ο αθλητής της ομάδας βόλεϊ του Παναθηναϊκού Α.Ο., Παναγιώτης Πελεκούδας, υπογράμμισε: «Χαίρομαι γι’ αυτή τη συνεργασία μας με τον ΟΠΑΠ τόσο ως αθλητής, όσο και ως άνθρωπος. Η συνεργασία αυτή αναδεικνύει το κοινωνικό πρόσωπο της Ελλάδας και συμβάλλει στην εξέλιξη των αθλητών και της κοινωνίας προς το καλύτερο».
Η αθλήτρια της ομάδας μπάσκετ Παναθηναϊκού Α.Ο, Ασπασία Καλαμπάκου, επεσήμανε: «Είμαστε ιδιαίτερα χαρούμενοι που συνεχίζουμε τη συνεργασία μας με τον ΟΠΑΠ, η οποία συμβάλλει τα μέγιστα στις προσπάθειες όλων των τμημάτων του συλλόγου μας για την επίτευξη των στόχων τους».

        Εταιρικό προφίλ
      
Ο Όμιλος ΟΠΑΠ έχει τα αποκλειστικά δικαιώματα για τη λειτουργία και τη διαχείριση αριθμολαχείων, παιχνιδιών αθλητικού στοιχήματος, αμοιβαίου ιπποδρομιακού στοιχήματος, λαχείων, στιγμιαίων τυχερών παιχνιδιών και παιγνιομηχανημάτων στην Ελλάδα και κατέχει ηγετική θέση στον κλάδο για την ενσωμάτωση των παγκόσμιων αρχών του Υπεύθυνου Παιχνιδιού στη δραστηριότητα του.
Ο ΟΠΑΠ ιδρύθηκε το 1958, διαθέτει το μεγαλύτερο δίκτυο διανομής και η απόκτησή του το 2013 από τον Όμιλο Emma Delta Hellenic Holdings έδωσε την απαραίτητη ώθηση για τη διασφάλιση της μελλοντικής ανάπτυξης και ανταγωνιστικότητας της εταιρείας σε διεθνές επίπεδο.
Το χαρτοφυλάκιο του ΟΠΑΠ με τα επιτυχημένα και δημοφιλή εμπορικά παιχνίδια: ΚΙΝΟ, ΠΑΜΕ ΣΤΟΙΧΗΜΑ, ΤΖΟΚΕΡ, ΛΟΤΤΟ, ΠΡΟΤΟ, ΣΚΡΑΤΣ, ΠΡΟΠΟ, EXTRA 5, SUPER 3 συμβάλλει στην ανάπτυξη της εταιρείας και αποτελεί πηγή μιας συνεχώς διευρυνόμενης κοινωνικής συνεισφοράς. Αυτή μεταφράζεται ετησίως σε ουσιαστικά έργα παρέμβασης με απτά αποτελέσματα για την κοινωνία, εξασφαλίζοντας στον ΟΠΑΠ μια ηγετική θέση μεταξύ των πρωταθλητών της εταιρικής κοινωνικής ευθύνης στην Ελλάδα.
Περισσότερες πληροφορίες στο www.opap.gr
Οδυσσέας Χριστοφόρου, Αναπληρωτής Διευθύνων Σύμβουλος ΟΠΑΠ
Στέφανος Αυγουλέας, Αντιπρόεδρος Παναθηναϊκού Α.Ο.
Παναγιώτης Τριαντόπουλος, Αντιπρόεδρος & Διευθύνων Σύμβουλος DPG Group of Companies
Παναγιώτης Πελεκούδας, Αθλητής Πετοσφαίρισης Παναθηναϊκού Α.Ο.
Ασπασία Καλαμπάκου, Αθλήτρια Καλαθοσφαίρισης Παναθηναϊκού Α.Ο.
(από αριστερά): Ασπασία Καλαμπάκου - Αθλήτρια Καλαθοσφαίρισης Παναθηναϊκού Α.Ο., Στέφανος Αυγουλέας - Αντιπρόεδρος Παναθηναϊκού Α.Ο., Οδυσσέας Χριστοφόρου - Αναπληρωτής Διευθύνων Σύμβουλος ΟΠΑΠ, Παναγιώτης Τριαντόπουλος - Αντιπρόεδρος & Διευθύνων Σύμβουλος DPG Group of Companies, Παναγιώτης Πελεκούδας - Αθλητής Πετοσφαίρισης Παναθηναϊκού Α.Ο.
από αριστερά): Σταύρος Ντίνος – Γενικός Διευθυντής Παναθηναϊκού Α.Ο., Οδυσσέας Χριστοφόρου - Αναπληρωτής Διευθύνων Σύμβουλος ΟΠΑΠ, Παναγιώτης Τριαντόπουλος - Αντιπρόεδρος & Διευθύνων Σύμβουλος DPG Group of Companies, Στέφανος Αυγουλέας - Αντιπρόεδρος Παναθηναϊκού Α.Ο.
Οδυσσέας Χριστοφόρου – Αναπληρωτής Διευθύνων Σύμβουλος ΟΠΑΠ, Στέφανος Αυγουλέας - Αντιπρόεδρος Παναθηναϊκού Α.Ο.
(από αριστερά): Στέφανος Αυγουλέας - Αντιπρόεδρος Παναθηναϊκού Α.Ο., Οδυσσέας Χριστοφόρου – Αναπληρωτής Διευθύνων Σύμβουλος ΟΠΑΠ, Γιάννης Ρόκκας – Διευθυντής Μάρκετινγκ Επικοινωνίας ΟΠΑΠ, Παναγιώτης Τριαντόπουλος - Αντιπρόεδρος & Διευθύνων Σύμβουλος DPG Group of Companies, Θανάσης Μπασδέκης – Υπεύθυνος Χορηγιών ΟΠΑΠ, Σταύρος Ντίνος – Γενικός Διευθυντής Παναθηναϊκού Α.Ο.
Σταύρος Ντίνος – Γενικός Διευθυντής Παναθηναϊκού Α.Ο., Στέφανος Αυγουλέας - Αντιπρόεδρος Παναθηναϊκού Α.Ο., Οδυσσέας Χριστοφόρου – Αναπληρωτής Διευθύνων Σύμβουλος ΟΠΑΠ, Παναγιώτης Τριαντόπουλος – Αντιπρόεδρος & Διευθύνων Σύμβουλος DPG Group of Companies, Γιάννης Ρόκκας – Διευθυντής Μάρκετινγκ Επικοινωνίας ΟΠΑΠ, και αθλητές του Παναθηναϊκού Α.Ο
Οδυσσέας Χριστοφόρου – Αναπληρωτής Διευθύνων Σύμβουλος ΟΠΑΠ με αθλητές του Παναθηναϊκού Α.Ο.
Αθλητές του Παναθηναϊκού Α.Ο.
