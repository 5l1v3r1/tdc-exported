
# کشف عتیقه‌های 1000 ساله در گلستان

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697283/%DA%A9%D8%B4%D9%81-%D8%B9%D8%AA%DB%8C%D9%82%D9%87%E2%80%8C%D9%87%D8%A7%DB%8C-1000-%D8%B3%D8%A7%D9%84%D9%87-%D8%AF%D8%B1-%DA%AF%D9%84%D8%B3%D8%AA%D8%A7%D9%86)

فرمانده انتظامی استان گلستان از کشف اشیاء عتیقه با قدمت بیش از یک هزار سال در شهرستان "کلاله" خبر داد.
به گزارش خبرگزاری تسنیم از گرگان، به نقل از پایگاه خبری پلیس، سردار روح الامین قاسمی اظهارداشت: ماموران پلیس امنیت عمومی کلاله پس از یک سری اقدامات اطلاعاتی و تحقیقات تخصصی موفق به شناسایی محل نگهداری اشیاء عتیقه در یک منزل مسکونی شدند.
این مقام ارشد انتظامی تصریح کرد: طی هماهنگی با مقام قضائی و در بازرسی از محل مورد نظر، 3 قطعه عتیقه کشف شد.
سردار قاسمی با بیان اینکه برابر اعلام کارشناسان میراث فرهنگی، قدمت عتیقه های کشف شده مربوط بیش از یک هزار سال قبل است، گفت: پلیس با اشراف اطلاعاتی و تلاش شبانه روزی عرصه را بر قانون شکنان تنگ کرده و اجازه فعالیت های مجرمانه را از آنان گرفته است.
فرمانده انتظامی استان گلستان در پایان با اشاره به دستگیری یک متهم در این عملیات و معرفی وی به مراجع قضائی، خاطرنشان کرد: شهروندان در صورت اطلاع از فعالیت های مجرمانه می‌توانند مراتب را در اسرع وقت از طریق تلفن 110 به پلیس اطلاع دهند.
