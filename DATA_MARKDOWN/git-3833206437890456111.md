
# Ще има ли желаещи да гледат дебюта на Дерменджиев начело на България?

Published at: **2019-11-04T10:47:00+00:00**

Author: ****

Original: [Plovdiv24.bg](https://www.plovdiv24.bg/sport/911052.html)

Билетите за приятелския мач между България и Парагвай на 14 ноември от 19:00 ч. на стадион "Васил Левски" вече са в продажба в мрежата на Eventim. За контролата, която се явява официален дебют на Георги Дерменджиев начело на "лъвовете", Българският футболен съюз обявява следните цени на пропуските:
Сектор "А" - 25 лв.
Сектор "В" - 15 лв.
ВИП 1 категория - 50 лв.
ВИП 2 категория - 100 лв.
БФС също така продължава инициативата "Семеен сектор", която дава възможност на родителите да заведат децата си в обособена за целта зона (сектор А, блок 8) на преференциални цени - възрастният купува билет на реалната му цена за сектор А (25 лв.) и има право да заведе до три малолетни лица срещу допълнителни 2 лева на пропуск. Напомняме, че родителят или настойникът е длъжен да попълни изискваната от закона декларация за придружител, уточниха от БФС.
