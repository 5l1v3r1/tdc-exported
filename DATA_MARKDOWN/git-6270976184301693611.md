
# Горбатюк висунув Богдану публічні звинувачення

Published at: **2019-11-03T18:06:46+00:00**

Author: **Ольга Проскурова**

Original: [Рубрика](https://rubryka.com/2019/11/03/gorbatyuk-vysunuv-bogdanu-publichni-zvynuvachennya/)


        
          Керівник Офісу президента України Андрій Богдан хотів припинити розслідування злочинів під час Революції Гідності і економічні злочини Віктора Януковича та його оточення.
        
      
Ексначальник Управління спецрозслідування Генпрокуратури Сергій Горбатюк в інтерв’ю “Прямому“.
За словами Горбатюка, Богдан говорив про це наприкінці зустрічі з президентом України Володимиром Зеленським.
“Він (Богдан – ред.), не знаючи про суть, сказав: “Не розслідувались справи, не розслідувалися стосовно вбивств правоохоронців. Я ж вам казав, Володимир Олександрович”. А він (Зеленський – ред.) каже: “Як же не розслідувались, якщо мені тільки що доповіли, що є результати?”. “Значить, тоді вже не треба розслідувати. Все розслідувано – і вбивства протестувальників, і вбивства правоохоронців. Значить, все, далі не треба розслідувати”… Та ні, кажу, треба розслідувати, і багато ще до завершення. І, в першу чергу, стосовно організаторів, і потрібні зміни в закон. І це саме питання президента щодо внесення змін в закон, який розблоковує можливість застосування заочного судочинства”, – зазначив Горбатюк.
“Плюс ще злочинна організація Януковича, економічні злочини підлягають розслідуванню”, – додав він.
На це, за словами Горбатюка, Богдан заявив: “Та ні, про що ви розказуєте? Які економічні злочини? Про що ви розказуєте?. … Це не питання президента. Будете розповідати новому генеральному прокурору”.
За його словами, Богдан говорив це серйозно.
“Я, можливо, перебільшую з точки зору емоційної, але суть така була”, – підсумував Горбатюк.
Раніше Богдан розповів від чого втомився Зеленський.
Також  Богдан розповів, що незадоволений роботою міністрами.
