
# У Києві іноземець смертельно побив чоловіка

Published at: **2019-11-03T01:56:00+00:00**

Author: ****

Original: [ZIK.UA](https://zik.ua/news/2019/11/03/u_kyievi_inozemets_smertelno_pobyv_cholovika_1682459)


        У Голосіївському районі Києва в результаті конфлікту іноземець побив 25-річного киянина, після чого хлопець помер у лікарні від отриманих травм.
      
Про це повідомляє пресслужба поліції Києва. 
Зокрема, інцидент трапився в одному із розважальних центрів Голосіївського району столиці. 
«Ми встановили, що потерпілий відпочивав у нічному клубі, де у нього стався конфлікт зі співробітником закладу. На вулиці словесна перепалка переросла у бійку, внаслідок якої хлопець отримав травму голови, яка у подальшому  виявилася смертельною», - заявив начальник Голосіївського управління поліції Олег Волошин.
Як зазначається, нападником виявився 23-річний уродженець іншої держави. Правоохоронці затримали чоловіка та повідомили йому про підозру у вчиненні злочину, за частиною 2 статті 121 (Умисне тяжке тілесне ушкодження, що спричинило смерть потерпілого) ККУ. Санкція статті передбачає до позбавлення волі на термін до десяти років. 
Нагадаємо, цього тижня Київська прокуратура скерувала до суду обвинувальний акт відносно громадянина Республіки Вірменія, котрий обвинувачується у вчиненні розбійного нападу на співробітника Адміністрації Президента України. 
