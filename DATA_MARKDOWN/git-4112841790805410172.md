
# Ukradli mu notebook, tak zveřejnil fotky zlodějů. Nyní mu hrozí pokuta až 700 tisíc korun

Published at: **2019-11-06T17:28:00+00:00**

Author: **Vojtěch Vanda**

Original: [REFRESHER](https://refresher.sk/76288-Ukradli-mu-notebook-tak-zverejnil-fotky-zlodeju-Nyni-mu-hrozi-pokuta-az-700-tisic-korun)


        IT specialista si před šesti lety sám našel odcizený počítač, od té doby chodí po soudech. Obžalovaným je však on sám.
      
Lukáš Kuzmiak je IT specialista, logicky tak potřebuje svůj počítač k práci. V létě roku 2011 mu však neznámí zloději vykradli byt. Obsahem lupu byl mimo jiné notebook značky Apple. Kuzmiak se jej ale nevzdal, a přesto, že si byl schopen obstarat skrze svůj odcizený počítač fotky nových uživatelů, policie je nedopadla. Nyní mu ale hrozí za zveřejnění jejich fotek na blogu pokuta až 700 tisíc korun. S příběhem přišly Novinky.cz.
Už šest let řeší soudy Kuzmiak, který za svou vychytralost může být ještě potrestán. Poté, co mu byl odcizen počítač, se do něj jako IT specialista dokázal skrze vzdálený přístup dostat a nainstalovat v něm program, pomocí kterého dokázal pořídit fotky nových uživatel. Ty následně předal policistům, již však nevypátrali ani pachatele, ani počítač.
