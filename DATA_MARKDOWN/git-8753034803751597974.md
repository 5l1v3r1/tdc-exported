
# Radio Vest rammet av dataangrep

Published at: **2019-11-05T19:04:51+00:00**

Author: **Siv Helen Kvalvåg**

Original: [Aftenbladet](https://www.aftenbladet.no/lokalt/i/MRXpGM/radio-vest-rammet-av-dataangrep)

Redaktøren mener de har konkrete beviser på at angrepet er rettet mot dem, og saken politianmeldes, skriver han på Facebook.
– Vi vet ikke hvem som står bak angrepet, men vi er i dialog med politiet og vil komme med en formell anmeldelse i løpet av dagen i dag den 5. november, skriver redaktør Tom Weum på Facebook.
Angrepet startet i timene før første direktesending, som var fredag klokka 06.00.
– Kvelden før første sending begynte vi å oppleve en masse uforklarlig trøbbel. Etter hvert fant vi ut at vi har blitt utsatt for et organisert dataangrep, sier Weum til fagbladet Journalisten.
Redaktøren kaller situasjonen både trist og uforståelig.
– Angrepet og de påfølgende problemene det har ført til er utenfor vår kontroll, og vi beklager situasjonen på det sterkeste overfor våre lyttere og annonsører, sier han på Facebook.
Angrepet har ført til store tekniske problemer med stasjonens nettradio- og DAB-sendinger, selv om Weum forteller at de har klart å gjennomføre.
Radio Vest skal dekke området mellom Jæren og Bergen.
