
# Μαγικοί Μπακς ισοπέδωσαν τους Μάτζικ στο Ορλάντο

Published at: **2019-11-02T06:22:42+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/sports/magikoi-mpaks-isopedosan-tous-matzik-sto-orlanto/)

Αποφασισμένοι για να κόψουν τα… αστεία ήταν οι Μπακς στο Ορλάντο και μετά την ήττα από τους Σέλτικς διέλυσαν τους Μάτζικ με 123-91 επιστρέφοντας στις νίκες αλλά και στις καλές εμφανίσεις. Στο 3-2 πλέον οι νικητές, στο 2-3 οι ηττημένοι.
Οι Μάτζικ έκαναν το λάθος να προηγηθούν στην αρχή με 20-7 αλλά κάπου εκεί τα «Ελάφια» πήραν μπρος κι έφτασαν να προηγούνται στο ημίχρονο με 62-41. Το ματς είχε ουσιαστικά κριθεί και στο δεύτερο μέρος το μόνο που έμενε να καθοριστεί ήταν η διαφορά, με τους Μπακς να κρατούν μάλιστα και δυνάμεις ενόψει της δύσκολης συνέχειας. Το τελικό 123-91 τα λέει όλα εξάλλου για το παιχνίδι.

        Διαβάστε ακόμη : Προσφυγικό : Αποκαλυπτικό ρεπορτάζ του BBC στους προσφυγικούς καταυλισμούς του Αιγαίου
      
Ο Γιάννης ήταν σε μεγάλα κέφια καθώς πέτυχε 29 πόντους με 9/12 δίποντα, 1/4 τρίποντα και 8/11 βολές, 14 ριμπάουντ, 6 ασίστ και 2 κλεψίματα ενώ προς το τέλος του ματς μπήκε και ο Θανάσης που πέτυχε δύο πόντους με ένα εντυπωσιακό κάρφωμα, μάζεψε 2 ριμπάουντ και έδωσε 1 ασίστ ενώ χρεώθηκε και με μία τεχνική ποινή μαζί με τον Ιβόντου λόγω μιας αψιμαχίας.
Μπλέτσο με 18 και Μίντλετον με 16 ακολούθησαν τον «Greek Freak» στο σκοράρισμα ενώ για τους Μάτζικ κορυφαίος ήταν ο Φουρνιέ με 19 πόντους.
Τα δωδεκάλεπτα: 27-31, 41-62, 71-88, 91-123
