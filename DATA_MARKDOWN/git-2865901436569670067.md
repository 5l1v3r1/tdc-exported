
# Luka Jović: Ne ljutim se, razumem zašto Mitar igra pre mene, ali jesam bio povređen

Published at: **2019-11-01T00:00:00+00:00**

Author: ****

Original: [MozzartSport](https://mozzartsport.com/news/341275/sport:/title:luka-jovic-ne-ljutim-se-razumem-zasto-mitar-igra-pre-mene-ali-jesam-bio-povreden)

Povod je bio prvenac u Realovom dresu, ali svima nama u Srbiji mnogo su zanimljivije izjave o nesuglasicama Luke Jovića sa selektorom Ljubišom Tumbakovićem. I dok selektor, pa i sportski direktor FSS Vladimir Matijašević kažu da je Jović zgrešio jer se nije javio Tumbakoviću kad je pre utakmice sa Luksemburgom napustio nacionalni tim, Realov golgeter u intervjuu za Sportski žurnal odgovara: jesam bio povređen.“Za moj status u reprezentaciji Srbije morate da pitate selektora Tumbakovića. A što se tiče mog odlaska iz reprezentacije oko koga se mnogo polemisalo, kazaću da je lekar našeg tima utvrdio povredu zbog koje sam išao privatno na terapije. Da se razumemo, ne mora svaka povreda da bude teška i da zahteva pauzu od mesec dana“, kaže Jović za Sportski žurnal.
Dodaje i da će se sigurno odazvati ako bude stigao novi poziv selektora, jer nije ljut ni na koga, iako u taboru reprezentacije jedva da igra.“Ne ljutim se ni na koga, Aleksandar Mitrović pruža odlične partije u Fulamu i uradio je mnogo više od mene za reprezentaciju, tako da razumem zašto ima prednost u odnosu na mene. I ja to zaista ne doživljavam kao nikakav problem“, kaže Jović za Žurnal.

        Pogledajte i novu epizodu serije Ekipizze...
      
