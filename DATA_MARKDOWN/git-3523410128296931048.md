
# 
        آموزش نظامیان ازبکستان توسط کارشناسان ترکیه
      

Published at: **2019-11-04T14:48:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638107/%D8%A2%D9%85%D9%88%D8%B2%D8%B4-%D9%86%D8%B8%D8%A7%D9%85%DB%8C%D8%A7%D9%86-%D8%A7%D8%B2%D8%A8%DA%A9%D8%B3%D8%AA%D8%A7%D9%86-%D8%AA%D9%88%D8%B3%D8%B7-%DA%A9%D8%A7%D8%B1%D8%B4%D9%86%D8%A7%D8%B3%D8%A7%D9%86-%D8%AA%D8%B1%DA%A9%DB%8C%D9%87)

به گزارش بولتن نیوز، متخصصان ترکیه طی یک ماه در پادگان «نوکوس» واقع در منطقه نظامی شمال غرب ازبکستان نظامیان این کشور را آموزش دادند.
نظامیان 2 کشور در این رزمایش مشترک در حوزه عملیات جنگی از جمله انجام عملیات‌های شبانه و همچنین برخی موضوعات عملی و نظری تبادل تجربه کردند.
مراسم اختتامیه این رزمایش مشترک با حضور سرهنگ «دلشاد چاری‌اف» فرمانده نیروهای منطقه‌ای شمال غرب ازبکستان برگزار شد.
وی در این مراسم بر توسعه روابط ازبکستان و ترکیه در تمام زمینه‌ها از جمله در زمینه نظامی تاکید کرد.
فرمانده نیروهای منطقه‌ای شمال غرب ازبکستان از نظامیان ترکیه برای برگزاری این دوره تشکر کرد.
پس از سخنرانی فرمانده نیروهای منطقه‌ای شمال غرب ازبکستان نمایندگان ترکیه به نظامیان ازبکستان گواهی نامه پایان عملیات آموزشی اعطا نمودند.
