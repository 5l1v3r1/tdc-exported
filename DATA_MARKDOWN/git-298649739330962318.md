
# Di Maio dice che la plastic tax è uno strumento fiscale per inquinare meno

Published at: **2019-11-04T09:50:34+00:00**

Author: ****

Original: [Askanews](http://www.askanews.it/economia/2019/11/04/di-maio-dice-che-la-plastic-tax-%c3%a8-uno-strumento-fiscale-per-inquinare-meno-top10_20191104_105034/)

Roma, 4 nov. (askanews) – “La cosiddetta Plastic Tax è prima di tutto una tasse che aiuta finalmente l’Italia a convertire la propria produzione e a inquinare di meno”. Così il ministro degli Esteri, Luigi Di Maio, a margine della sua missione per partecipare alla 2° edizione della China International Import Expo (CIIE) a Shanghai.
“Dopo tanti richiami in cui si è parlato dell’effetto della plastica sul mare e sull’inquinamento mondiale, l’Italia ha incominciato una conversione veloce del proprio sistema produttivo”, puntando “sulla fiscalità”, ha aggiunto il titolare della Farnesina, in una dichiarazione alla stampa postata su Facebook.”E’ chiaro – ha spiegato il ministro – che da una parte tassi i prodotti più inquinanti dall’altra con i suoi proventi devi aiutare le aziende a convertire la propria produzione. Oggi il dibattito sulla Plastic Tax, se farla partire oppure no, se ti fa perdere voti oppure no, io dico soltanto che i politici guardano le prossime elezioni, gli statisti guardano alle prossime generazioni”.
fth/int5
