
# На Одещині прикордонники виявили арсенал боєприпасів

Published at: **2019-11-06T19:27:00+00:00**

Author: ****

Original: [ZIK.UA](https://zik.ua/news/2019/11/06/na_odeshchyni_prykordonnyky_vyyavyly_arsenal_boieprypasiv_1685353)


        В Одеській області у двох пунктах пропуску співробітники прикордонної служби виявили у салоні автомобілів боєприпаси. В обох випадках спрацювали службові собаки.
      
Про це повідомляє пресслужба Державної прикордонної служби.
Згідно з повідомленням, 24 набої калібру 5,45х18 мм російського виробництва виявили вчора, 5 листопада, прикордонники Ізмаїльського загону в пункті пропуску "Виноградівка". Водій, громадянин Румунії, заховав їх під підлокітником сидінь автівки з нідерландською реєстрацією. Він заявив, що перед поїздкою в Україну забувся витягнути з салону авто зазначені бойові набої та пред’явив дозвіл на носіння вогнепальної зброї.
В іншому випадку, в міжнародному морському пункті контролю "Визирка" прикордонники Одеського загону виявили 400 боєприпасів різного калібру.  Автомобіль прибув на теплоході зі Сполучених Штатів Америки. 
