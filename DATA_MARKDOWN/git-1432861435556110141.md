
# ВИДЕО: Григор Димитров отново впечатли с топ изпълнение

Published at: **2019-11-01T19:03:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/video-grigor-dimitrov-otnovo-vpechatli-s-top-izpylnenie-1390898.html)

Най-добрият български тенисист Григор Димитров победи чилиеца Кристиан Гарин на 1/4-финала на Мастърса в Париж, за да стигне до първия си полуфинал във френската столица.
Българинът отново впечатли зрителите със своите изяви, като си заслужи аплодисментите на публиката. В петия гейм на втория сет спечели и една от най-красивите точки. Тогава втора двойна грешка на Григор осигури равни 40, но след добър сервис си осигури предимство. След страхотен бекхенд по правата обаче затвори подаването си.
В среща на полуфиналите Димитров ще се изправи срещу световния номер 1 Новак Джокович. Двамата имат девет мача помежду си, като нашият тенисист има един-единствен успех, дошъл на Мастърса в Мадрид през 2013 година. Повече подробности може да видите в този материал.
