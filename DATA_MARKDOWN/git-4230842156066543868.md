
# Ігнорувала залицяння: п’яний киянин посеред вулиці стріляв у жінку

Published at: **2019-11-06T06:30:01+00:00**

Author: ****

Original: [ФАКТИ](https://fakty.com.ua/ua/proisshestvija/20191106-ignoruvala-zalytsyannya-p-yanyj-kyyanyn-posered-vulytsi-strilyav-u-zhinku/)

У Києві п’яний чоловік почав стріляти посеред вулиці, бо його розлютила жінка, яка ігнорувала залицяння.
Харків’янка, яка приїхала до Києва в гості, просто йшла вулицею та розмовляла телефоном, коли в неї почав стріляти незнайомець.
34-річну жінку врятував випадковий перехожий – він збив стрільця з ніг та відібрав пістолет.
За словами потерпілої, неадекватний чоловік зробив близько 10 хаотичних пострілів, кулі вцілили їй в шию та потилицю.
Читайте: Під Києвом водія обстріляли після ДТП, оголошено план Перехоплення
Вона також розповіла, що п’яний чоловік чіплявся до неї, голосно лаявся, а коли отримав відкоша, відкрив стрілянину.
Зброя виявилася пневматичною, тому обійшлося без серйозних травм.
У потерпілої закрита черепно-мозкова травма, але від госпіталізації відмовилася.
Агресивну поведінку стрільця прояснив тест на алкоголь – він випив щонайменше пляшку горілки.
Затриманим виявився 53-річний киянин, який раніше до кримінальної відповідальності не притягувався, проте тепер йому загрожує до семи років за хуліганство.
