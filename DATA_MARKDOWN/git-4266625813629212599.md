
# НЗФ тричі порушили режим тиші на Донбасі, - ООС

Published at: **2019-11-05T18:55:00+00:00**

Author: ****

Original: [ZIK.UA](https://zik.ua/news/2019/11/05/nzf_trychi_porushyly_rezhym_tyshi_na_donbasi__oos_1684397)


        Від початку поточної доби незаконні збройні формування тричі порушили режим припинення вогню на сході України, використовуючи гранатомети різних систем, великокаліберні кулемети та іншу стрілецьку зброю.
      
Про це повідомляє пресслужба операції Об'єднаних сил.
Згідно з повідомленням, всі три обстріли по позиціях Об'єднаних сил зафіксовано в районі відповідальності оперативно-тактичного угруповання "СХІД".
Зокрема:
- неподалік Водяного, що на Приазов'ї – з ручних та станкових протитанкових гранатометів і стрілецької зброї;
- біля Старогнатівки – з великокаліберних кулеметів;
- поблизу Лебединського – з великокаліберних кулеметів та іншої стрілецької зброї.
Зазначається, що впродовж дня втрат внаслідок обстрілів серед особового складу Збройних сил України немає.
Раніше повідомлялося, що незаконні збройні формування активізували на Донбасі заходи з вербування на військову службу громадян колишніх радянських республік та осіб без громадянства з інших країн. 
