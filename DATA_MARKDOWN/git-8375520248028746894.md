
# ДБР буде розслідувати справу Федини, яка «образила» Зеленського

Published at: **2019-11-01T18:20:08+00:00**

Author: ****

Original: [ГЛАВКОМ](https://glavcom.ua/news/dbr-bude-rozsliduvati-spravu-fedini-yaka-obrazila-zelenskogo--637101.html)

Справою народного депутата від «Європейської солідарності» Софії Федини, яка розкритикувала спілкування президента Володимира Зеленського з добровольцями, буде займатися Державне бюро розслідувань. Про це повідомили в ДБР, пише РБК-Україна.
Так, в Держбюро розслідувань підтвердили, що Генеральною прокуратурою було розпочато провадження щодо можливого вчинення злочину нардепом Фединою.
«Провадження відкрито, прокураторою внесено відомості до Єдиного реєстру досудових розслідувань. Підслідність визначена за ДБР», - повідомили в ДБР
Нагадаємо, раніше в п'ятницю Генеральний прокурор Руслан Рябошапка підтвердив відкриття кримінальної справи проти Федини. 
«Так, це правда. І не тільки він, але і багато народних депутатів зверталися з цього приводу. Провадження було відкрито в понеділок, там очевидні ознаки злочину, по яких було відкрито провадження. Здається, ДБР зараз розслідує», - сказав Рябошапка.
Відзначимо, що заяву на Федину написав депутат з фракції Слуга народу Олександра Качура.
