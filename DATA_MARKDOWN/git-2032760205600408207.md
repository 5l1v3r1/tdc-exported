
# Foto: Cisterna s nebezpečnou látkou skončila v jarku, pri nehode zasahovali hasiči

Published at: **2019-11-03T16:35:03+00:00**

Author: **Webnoviny**

Original: [Denník politika](http://dennikpolitika.sk/archiv/88575)

3.11.2019 (Webnoviny.sk) – Hasič zasahovali pri dopravnej nehode cisterny v katastri obce Abovce v okrese Rimavská Sobota, ktorá sa stala na štátnej ceste č. I/66. Ako píšu na svojom facebookovom profile, pri dopravnej nehode sa cisterna prevážajúca nebezpečnú látku – toluendiisokyanát, prevrátila do jarku pri ceste.
„Po príchode hasiči prezreli celý plášť cisterny, ktorý sa pri nehode nijako nepoškodil a nebezpečná látka neuniká do prostredia. Hasiči zachytávali unikajúce prevádzkové kvapaliny a pohonné hmoty z vozidla. Po príchode náhradnej cisterny budú do nej prečerpávať nebezpečnú látku. Pri nehode sa nikto nezranil. Pri nehode zasahovali hasiči z Tornale, Revúcej, Banskej Bystrice a Rimavskej Soboty,“ priblížilo Prezídium hasičského a záchranného zboru SR.
Viac k témam: hasičiZdroj: Webnoviny.sk – Foto: Cisterna s nebezpečnou látkou skončila v jarku, pri nehode zasahovali hasiči © SITA Všetky práva vyhradené.
