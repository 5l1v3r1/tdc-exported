
# ГЕРБ разгроми конкуренцията и спечели всички балотажи в 1 област

Published at: **2019-11-04T11:24:00+00:00**

Author: ****

Original: [Blitz.bg](https://blitz.bg/analizi-i-komentari/gerb-razgromi-konkurentsiyata-i-specheli-vsichki-balotazhi-v-1-oblast_news707291.html)

https://blitz.bg/analizi-i-komentari/gerb-razgromi-konkurentsiyata-i-specheli-vsichki-balotazhi-v-1-oblast_news707291.html Blitz.bg

        Николай Мелемов от ГЕРБ бе избран за трети мандат за кмет на община Смолян с 56.73%. Това сочат данните при 100% обработени протоколи на ОИК.Пълен СПИСЪК на новите кметове на областните градове при 100% обработени бюлетини ГРАФИКИ
        
        
        
          Николай Мелемов
        
      
Мелемов победи на балотажа Стефан Сабрутев от БСП. Сабрутев получи 40.52% от вота. "Не подкрепям никого" са дали 2.75%. Резултатът сочи, че Мелемов е увеличил с близо 2000 гласа резултата си спрямо първия тур.
В общините Чепеларе и Баните, където също се провеждаха балотажи за кмет на община, победители отново са кандидатите на ГЕРБ.
Кмет на община Чепеларе става треньорът по биатлон Боран Хаджиев с 57.48%. Той е знаков треньор на олимпийската ни шампионка по биатлон Екатерина Дафовска. Опонентката му Анета Пашалиева от ДПС е с 39.85%.

        
          Боран Хаджиев
        
      
С още по-голяма разлика в община Баните втори мандат взе досегашният кмет от ГЕРБ Милен Белчев, събрал 63.10% от гласовете на избирателите. Диана Фиданова, издигната от АБВ, е с 36.17%.

        
          Милен Белчев
        
      
Така ГЕРБ има 5 кметове на общини в Смолянска област - Смолян, Чепеларе, Баните, Златоград и Доспат, пише "Марица".
От ДПС са кметовете на общините Мадан, Рудозем и Борино и подкрепените от движението кметове на Неделино и Девин.
БСП спечели кмет на община само в коалицията с ДПС в Девин. 
На балотажите ДПС загуби изборите в ключови за тях села в региона.
Чепеларското село Забърдо си избра за пореден мандат досегашния кмет Валентин Черпоков от ВМРО – БНД. Той спечели със 193 гласа, което е 50.92%, пред Росица Каварджиева от ДПС, получила 184 гласа или 48.55%.
Смолянското село Виево си избра за пореден мандат досегашния кмет Венко Палчев от БСП. Той получи 156 гласа или 56.93% пред Николай Хаджийски от ДПС с 117 гласа, които са 42.70%.
В едно от най-многолюдните села в региона, рудоземското Чепинци, балотажа спечели Мустафа Брахимбашев от Местна коалиция (ЗНС,БСП) с 649 гласа, което е 50.70% пред Хайри Брахимбашев от ДПС, който взе 616 гласа, 48.13%.
В друго рудоземско село Сопот кмет стана Фахри Рупецов от ДПС със 122 гласа, или 56.22%, пред Селви Хамдиев Асанлицки от ГЕРБ с 94 гласа или 43.32%.
Във второто по многолюдност село в региона, златоградското Старцево, балотажа спечели Румен Биндев от ГЕРБ със 643 гласа, 57.56% пред Младен Чаушев от "Демократична България- Обединение", който събра 463 гласа, 41.45%. 
В община Девин три села са с нови кметове след балотажите. В село Беден вота спечели Христина Христова от МК (БСП, ДПС) със 124 гласа, 52.77% пред Николай Димов от ГЕРБ събрал 109 гласа, 46.38%.
В село Брезе новият кмет е Румен Билянов от МК МИР със 136 гласа, 54.84% пред Катя Панайотова от ГЕРБ, която получи 108 гласа, 43.55%.
В село Триград новият кмет е Емил Гогушев от МК (БСП, ДПС), който спечели 241 гласа, 52.16% пред Цветан Славков от ГЕРБ, получил 217 гласа, 46.97%.
В доспатското село Късак спечели Касим Кехайов от ГЕРБ с 251 гласа, 58.78% пред Джамал Шалганов от ДПС, който събра 176 гласа, 41.22%.
В село Змеица убедителна победа има Антон Доспатлиев от ГЕРБ, с 550 гласа или 68.66% пред Валери Георгиев от ДПС, който получи 244 гласа, 30.46%.
Най-оригинално гласуваха в село Оряховец, община Баните, където досегашният кмет Невен Белчев, брат близнак на спечелилия балотажа за кмет на общината Милен Белчев, се отказа от изборите преди балотажа. Така избирателите даваха вота си само за опонента му - Карамфил Шуменски от МК Новото време (ДПС, ЗНС), който събра 272 гласа, 82.18%. Вот "Не подкрепям никого" са дали 59 избиратели, 17.82%.ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ!
