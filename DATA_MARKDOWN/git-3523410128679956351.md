
# 
        یک خانه و کارواش در ملایر در آتش سوخت
      

Published at: **2019-11-02T15:35:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637525/%DB%8C%DA%A9-%D8%AE%D8%A7%D9%86%D9%87-%D9%88-%DA%A9%D8%A7%D8%B1%D9%88%D8%A7%D8%B4-%D8%AF%D8%B1-%D9%85%D9%84%D8%A7%DB%8C%D8%B1-%D8%AF%D8%B1-%D8%A2%D8%AA%D8%B4-%D8%B3%D9%88%D8%AE%D8%AA)

به گزارش بولتن نیوز، حسین روستایی افزود: مأموران به محض رسیدن با رعایت اصول ایمنی اقدام به قطع برق و سیستم گاز کردند و کانون حریق که در آشپزخانه رخ داده بود با حاضر شدن سریع و به موقع آتش نشانان اطفا و مانع نفوذ آتش به دیگر اتاق های مجاور شد.
وی با بیان اینکه در این زمینه خساراتی به وسایل آشپزخانه وارده شد اما کسی صدمه ندید، ادامه داد: علت وقوع حادثه توسط کارشناسان سازمان در دست بررسی کارشناسی است.
روستایی به بروز حریق در یکی از مکان های تجاری در مرکز شهر اشاره کرد و گفت: به محض اطلاع به سرعت یک دستگاه خودروی سنگین با تجهیزات کامل همراه آتش نشانان به محل اعزام شد.
سرپرست سازمان آتش نشانی ملایر گفت: این حریق در کارواش خودرو اتفاق افتاده بود که آتش نشانان ابتدا نسبت به قطع کنتور برق و گاز اقدام کردند سپس با استفاده از دو حلقه شیلنگ یک و یک دوم اینچ با آب تحت فشار، آتش اطفا شد.
وی با بیان اینکه در این حادثه به کسی صدمه جانی وارد نشد، اظهار کرد: با توجه به گسترش آتش و حجم زیاد آن از مرکز تقاضای نیروی کمکی شده که به محض رسیدن با تلاش یکدیگر موفق شدند حریق را به صورت کامل مهار و اطفا کنند.
