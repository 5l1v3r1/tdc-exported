
# نخست وزیر سابق پاکستان و دخترش از زندان آزاد شدند

Published at: **2019-11-07T11:52:00+00:00**

Author: ****

Original: [جامعه خبری تحلیلی الف](https://www.alef.ir/news/3980816028.html)

نخست وزیر سابق پاکستان به همراه دخترش جهت طی پروسه درمان از زندان آزاد شده و به اقامت گاه خود در لاهور رسیدند.
به گزارش تسنیم به نقل از ای.آر.وای نیوز، پس از صدور حکم توسط دادگاه عالی پاکستان «نواز شریف» نخست وزیر سابق پاکستان و «مریم نواز» معاون حزب نواز که به جرم فساد مالی روانه زندان شده بودند به قید وثیقه و برای طی مراحل درمانی آزاد شدند.
گزارش‌ها حاکی است کمبود شدید پلاکت در نمونه خون نواز شریف باعث نگرانی پزشکان نواز شریف شد و دادگاه نیز پس از تائید آزمایش های پزشکی دستور آزادی موقت او را صادر کرد.
«مریم اورنگزیب» سخنگوی حزب نواز در این خصوص گفت: به دستور پزشکان نواز شریف ممنوع الملاقات است و یک مرکز ویژه پزشکی در ساختمان محل اقامت او مستقر شده است.
وی تصریح کرد: نخست وزیر سابق پاکستان به صورت 24 ساعته تحت درمان است و امیدواریم که بتواند با به دست آوردن سلامتی خود از خطر موجود رها شود.
مریم اورنگزیب افزود: پزشکان نگرانی بیماری مریم نواز نیز هستند زیرا او نیز در زندان به مریضی مبتلا شده است.
طبق اعلام پزشکان اینک شراط عمومی نواز شریف بهتر از قبل است و نخست وزیر سابق پاکستان دیگر مانند گذشته با خطر مرگ مواجه نیست.
گفتنی است کمبود شدید پلاکت های خون نواز شریف باعث شد تا دولت اسلام آباد نیز در اقدامی انسان دوستانه دستور آزادی او را صادر کند.
