
# Через Порошенка у власника Прямого проводять обшуки

Published at: **2019-11-07T09:25:32+00:00**

Author: ****

Original: [Українська правда](https://www.pravda.com.ua/news/2019/11/7/7231245/)

В офіційного власника телеканалу "Прямий" ексрегіонала Володимира Макеєнка проводять обшуки, через провадження щодо ухилення від сплати податків при придбанні телеканалу.
Таку інформацію "Українській правді" підтвердили у пресслужбі ДБР, про це повідомляє сайт "Прямий", пресслужба партії "Європейська солідарність"
Зокрема, на "Прямому" стверджують, що обшук відбувається за постановою суду, проте заявляють, що правоохоронець відмовився повідомляти, якого саме, і за якою справою.
Канал сприймає такі дії як "тиск і наступ" на свободу слова.
"Прямий канал залишається одним з небагатьох засобів масової інформації, який не співає осанну президенту Зеленському. Саме з цим ми пов’язуємо обшуки в офісі Володимира Макеєнка, який є власником Прямого каналу. Ключову роль у цих діях, як завжди, відіграє поплічник Януковича Портнов та його "шістка" керівник ДБР Труба", - заявляють у "Євросолідарності".
Водночас у ДБР підтвердили факт обшуків, однак не уточнили, де саме відбуваються слідчі дії.
У ДБР відзначили, що обшуки стосуються справи про ухилення від сплати податків при придбанні телеканалу "Прямий".
Порошенка викликали на допит у ДБР у рамках провадження у якості свідка.
Ще на початку президентської кампанії на Порошенка активно працював канал "Прямий", яким офіційно володіє екс-регіонал Макеєнко. У Макеєнка давні відносини з колишнім президентом. В 2000 році він навіть був членом парламентської групи Порошенка "Солідарність".

        
          Читайте також: Телевізор і вибори. Кого підтримують Ахметов, Пінчук, Коломойський і Фірташ
        
      

        Нагадаємо:
      
