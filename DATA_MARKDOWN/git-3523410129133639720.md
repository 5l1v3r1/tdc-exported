
# 
        نرخ کرایه تاکسی در سال جاری افزایش پیدا خواهد کرد
      

Published at: **2019-11-03T20:17:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637894/%D9%86%D8%B1%D8%AE-%DA%A9%D8%B1%D8%A7%DB%8C%D9%87-%D8%AA%D8%A7%DA%A9%D8%B3%DB%8C-%D8%AF%D8%B1-%D8%B3%D8%A7%D9%84-%D8%AC%D8%A7%D8%B1%DB%8C-%D8%A7%D9%81%D8%B2%D8%A7%DB%8C%D8%B4-%D9%BE%DB%8C%D8%AF%D8%A7-%D8%AE%D9%88%D8%A7%D9%87%D8%AF-%DA%A9%D8%B1%D8%AF)

به گزارش بولتن نیوز، بابک هاشمی عصر یکشنبه در یکصد و سی و هفتمین جلسه‌ شورای شهر بندرعباس اظهار داشت: در چندین جلسه کمیسیون عمران و حمل و نقل شورای شهر موضوع افزایش نرخ کرایه تاکسی و اتوبوس مطرح شد.
وی عنوان کرد: در جهت تداوم ارائه خدمات‌ مناسب به شهروندان و عدم افزایش نرخ کرایه در یک ‌سال گذشته به این نتیجه رسیدیم که نرخ کرایه تاکسی در سال جاری افزایش پیدا کند.
معاون حمل و نقل و ترافیک شهرداری بندرعباس ابراز داشت: افزایش قیمت قطعات و لوازم یدکی و  افزایش دستمزدها باعث ایجاد این افزایش نرخ کرایه شده است و از آنجایی که نوسازی ناوگان در تاکسیرانی صورت نگرفته است این هزینه‌ها چندین برابر می‌شود.
هاشمی تشریح کرد: با بررسی‌های درآمد روزانه هر راننده تاکسی به یک نرخ پیشتهادی رسیدیم و این مبلغ را در کمیسیون عمران و حمل‌ونقل شهری نیز مطرح کردیم.
وی بیان داشت: فروردین سال گذشته درخواستی مبنی افزایش نرخ کرایه ارائه دادیم که تا کنون اتفاق نیافتاده است.
