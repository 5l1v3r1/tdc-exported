
# Рябошапка призначив прокурора Волинської області

Published at: **2019-11-07T22:42:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/polityka/ryaboshapka-pryznachyv-prokurora-volynskoyi-oblasti)


        Генеральний прокурор Руслан Рябошапка призначив Олега Синишина, який доводиться кумом заступнику генпрокурора Віталію Каську, прокурором Волинської області.
      
Про це повідомляють «Українські Новини» з посиланням на джерело в раді прокурорів.
«Олега Синишина призначили прокурором Волинської області. Особливість - кум Каська», - сказав він.
За його словами, до цього призначення Синишин з 2014 року обіймав посаду прокурора Хмельницької області. На сайті Генпрокуратури поки що відсутня інформація про це кадрове призначення.
Олег Синишин народився у 1976 році в Івано-Франківській області. В органах прокуратури працює 16 років. Свій професійний шлях розпочав зі слідчого транспортної прокуратури.
Працював на різних посадах, у тому числі прокурора району, керівника структурних підрозділів в органах прокуратури Львівської області, апараті Генеральної прокуратури України, старшим помічником генерального прокурора України.
Раніше, Рябошапка підписав наказ про призначення Максима Вихора на посаду прокурора Одеської області.
Також заступник генпрокурора головний військовий прокурор Віктор Чумак представив нового прокурора Чернівецької області.
Хочете обговорити цю новину? Долучайтеся до телеграм-чату CHORNA RADA
