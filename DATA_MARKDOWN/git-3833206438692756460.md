
# Майката на Плъха, убит от доктор Димитров: Цялата патрона изстреля по Жоро!

Published at: **2019-11-05T08:39:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Maikata-na-Pluha-ubit-ot-doktor-Dimitrov-Cyalata-patrona-izstrelya-po-Zhoro-911205)

Скандалният рентгенолог д-р Иван Димитров, който уби рецидивиста Жоро Дживизов с незаконен пистолет "Валтер“ на 2 март 2018 година, отново се изправи пред съда, предаде репортер на Plovdiv24.bg.
Припомняме, че през юли Окръжният съд призна Димитров за невинен за извършване на умишленото убийство на Дживизов. Магистратите му дадоха 2 години условна присъда с 3 години срок на отлагане за притежанието на огнестрелното оръжие без надлежно разрешително за това. Според съда всичко е било в рамките на неизбежната отбрана.
Недоволни от присъдата са останали представителите на държавното обвинение, които настояват за реална присъда. Към тяхното искане се присъединяват и близките на убития Дживизов. Делото в апелативния съд е образувано по техен протест.
Преди старта на делото днес хора, подкрепящи доктора, се събраха пред Съдебната палата. Те посрещнаха Димитров с ръкопляскания и скандирания. Той за пореден път запази мълчание и отказа да коментира каквото и да било. Майката на Плъха поиска максимална присъда, защото според думите й "цялата патрона изстреля по Жоро". Очаквайте подробности!
