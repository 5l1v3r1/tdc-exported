
# Світоліна зізналася, що виграла останній матч WTA Finals для бабусі

Published at: **2019-11-01T16:15:49+00:00**

Author: ****

Original: [ГЛАВКОМ](https://glavcom.ua/sport/news/svitolina-ziznalasya-shcho-vigrala-ostanniy-match-wta-finals-dlya-babusi-637081.html)

Українка Еліна Світоліна поділилася емоціями від своєї третьої перемоги на груповому етапі Підсумкового турніру WTA. У двох сетах вона обіграла американку Софію Кенін – 7:5, 7:6 (10). У турнірному плані цей матч нашої теніситки вже нічого не вирішував.
«Кожного разу, виходячи на корт, я повинна виграти. Таким чином мене виховували батьки – борись за кожну можливість, віддавай сто відсотків заради успіху. Думаю, найперше саме вони розлютилися б, віддай я Софії цей матч. Сумувала б і моя бабуся з цього приводу.
Тай-брейк? Так, було драматично. Втім, для мене це не в новинку – в матчі з Плішковою була аналогічна ситуація, тому я знала, що потрібно лише залишатися сильною і продовжувати боротися», - цитує Світоліну офіційний сайт WTA.
Суперником Еліни по півфінальному матчу стане швейцарка Белінда Бенчіч. Нагадаємо, Світоліна є чинною чемпіонкою WTA Finals.
