
# Dešanov spisak: Povratak Mendija posle godinu dana, ponovo bez Dembelea

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/fudbal/vesti/desanov-spisak-povratak-mendija-posle-godinu-dana-ponovo-bez-dembelea/341872)


        Francuzi još nisu overili plasman na EURO 2020, ali to će svakako učiniti već u prvom meču poslednjeg reprezentativnog prozora u ovoj godini. Četa Didije Dešana ima četiri boda više od trećeplasiranog Islanda i pobedom protiv Moldavije 14. novembra prebrinuće sve brige.
      
Bez obzira što im rivali nisu dorasli (posle Moldavije Francuzi gostuju Albaniji) selektor aktuelnih šampiona sveta nije želeo da previše meša karte i kombinuje, te se oslonio na proverene snage. Na spisku nema povređenih Pola Pogba, Uga Lorisa, Samjuela Umtitija, Lukasa Ernandeza, Florana Tovana... Svi ostali nosioci uglavnom su tu, ne računajući Usmana Dembelea, kog ovoga puta nema u akciji odlukom selektora.
Veliki povratak imaće Benžaman Mendi, kog zbog raznih povreda nije bilo u timu više od godinu dana. 
Francuzi su u poslednjem meču kod kuće kiksnuli (sa Turskom 1:1), zbog čega su propustili šansu da se još pre mesec dana plasiraju na Evropski šampionat. Novu šansu sasvim izvesno neće prokockati...
Golmani: Alfons Areola (Real M), Majk Menjan (Lil), Stiv Mandanda (Marselj).
Defanzivci: Lukas Dinj (Everton), Leo Dubua (Nant), Presnel Kimpembe (PSŽ), Kleman Lengle (Barselona), Benžaman Mendi (Mančester Siti), Benžaman Pavar (Bajern), Rafael Varan (Real Madrid), Kurt Zuma (Čelsi).
Vezni red: Ngolo Kante (Čelsi), Blez Matuidi (Juventus), Tongi Ndombele (Totenhem), Musa Sisoko (Totenhem), Korentan Toliso (Bajern).
Napadači: Visam Ben Jeder (Monako), Kingsli Koman (Bajern), Nabil Fekir (Betis), Olivije Žiru (Čelsi), Antoan Grizman (Barselona), Toma Lemar (Atletiko Madrid), Kilijan Mbape (PSŽ).
 
