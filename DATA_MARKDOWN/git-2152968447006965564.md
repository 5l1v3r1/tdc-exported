
# Лейбърист избран за председател на Камарата на общините

Published at: **2019-11-05T08:48:00+00:00**

Author: **Елка Василева**

Original: [Dnes.bg](https://www.dnes.bg/eu/2019/11/05/leibyrist-izbran-za-predsedatel-na-kamarata-na-obshtinite.428582)

Депутатът от опозиционната Лейбъристка партия Линдзи Хойл бе избран снощи за председател на британската Камара на общините, предаде Ройтерс.Той ще поеме ролята на арбитър в следващия състав на парламента след изборите на 12 декември и по време на излизането на страната от ЕС.
Хойл, който от 2010 г. досега беше заместник-председател на камарата, бе избран след четири тура с тайно гласуване.Досегашния председател на Камарата на общините Джон Бъркоу бе обвиняван, че нарушава установените практики и че толерира депутатите, които искат да осуетят плановете на правителството за Brexit-а. Други обаче го възхваляваха заради засилването на ролята на парламента, за да противостои на изпълнителната власт, припомня БТА."Аз ще бъда неутрален. Аз ще бъда прозрачен", каза 62-годишният Хойл след обявяването на резултата от избора. Той подчерта, че Камарата на общините ще се промени, но ще се промени към добро".
