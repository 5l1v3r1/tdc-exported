
# 
        استقبال کشورها از آغاز به کار کمیته قانون اساسی سوریه
      

Published at: **2019-11-01T10:22:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637301/%D8%A7%D8%B3%D8%AA%D9%82%D8%A8%D8%A7%D9%84-%DA%A9%D8%B4%D9%88%D8%B1%D9%87%D8%A7-%D8%A7%D8%B2-%D8%A2%D8%BA%D8%A7%D8%B2-%D8%A8%D9%87-%DA%A9%D8%A7%D8%B1-%DA%A9%D9%85%DB%8C%D8%AA%D9%87-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%B3%D9%88%D8%B1%DB%8C%D9%87)

به گزارش بولتن نیوز، وزرای خارجه این شش کشور در بیانیه مشترکی حمایت خود را از فعالیت این کمیته اعلام کردند و عملکرد آنتونیو گوترش، دبیرکل سازمان ملل و گی‌یر پدرسن، فرستاده ویژه وی در امور سوریه را به دلیل طرح این ابتکار عمل ستودند.
در این بیانیه آمده است: انتظاری از مدت‌ها قبل برای این مرحله مثبت وجود داشت، در این مرحله باید اقدامات و تعهدات مستحکمی صورت بگیرد تا این مرحله موفقیت آمیز باشد.
این وزراء همچنین تاکید کردند: ما از تلاش‌ها برای ایجاد یک فضای امن و بی طرفانه حمایت می‌کنیم که اجازه برگزاری انتخابات آزاد تحت نظارت سازمان ملل در سوریه را بدهد.
این وزراء بر ضرورت اجرای واقعی و فوری آتش‌بس در تمامی اراضی سوریه تاکید و اعلام کردند که هیچ راه حل نظامی در سوریه وجود ندارد و تنها راه حل همان راهکار سیاسی است.
