
# Люди з цією рисою характеру досягають більшого успіху, ніж інші - Радіо Максимум

Published at: **2019-11-02T18:26:00+00:00**

Author: **Лазур Назарій**

Original: [Радіо Максимум](https://maximum.fm/lyudi-z-ciyeyu-risoyu-harakteru-dosyagayut-bilshogo-uspihu-nizh-inshi_n168948)


        Дослідники Королівського університету в Белфасті виявили, що люди, котрі страждають нарцисичним розладом, хоча і дратують оточуючих, але водночас вони менш схильні до депресії та частіше досягають успіху.
      
Психолог Костас Папагеоргіу, один з авторів дослідження, зазначає, що досягати успіху нарцисам допомагає саме їхня самозакоханість: високу зарозумілість вони використовують в ролі "щита".
Команда Папагеоргіу дійшла до висновку, що завдяки такій стійкості люди, схильні до нарцисизму, легше переживають розчарування та частіше домагаються бажаного в кар'єрі й особистому житті.
Свої висновки група вчених підкріпила спостереженнями за групою з трьохсот школярів. Виявилося, що підлітки-нарциси отримували на іспитах вищі оцінки – навіть попри те, що їх рівень знань міг бути нижчим, ніж в однокласників.
Учені відзначили, що нарциси часто відрізняються рішучістю, стійкістю, а також тягою до домінування. Папагеоргіу також зазначив їхнє вміння зачаровувати: "Якщо ви витрачаєте чимало сил і часу, намагаючись переконати оточуючих у своїй унікальності, в їхніх очах ви дійсно станете привабливою людиною".
Попри негативне ставлення суспільства до нарцисизму, психолог пропонує не вважати його однозначно поганим або хорошим: "Такі риси слід розглядати як продукт еволюції, який може бути корисний або шкідливий – у залежності від контексту".
Джерело: BBC
