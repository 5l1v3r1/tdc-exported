
# Brisighella, podista cade durante una gara. Intervenuti 118 e Soccorso alpino

Published at: **2019-11-03T16:54:42+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/ravenna/cronaca/motociclista-cade-gara-1.4867683)

Brisighella (Ravenna), 3 novembre 2019 - Una podista di 33 anni, residente a Ravenna, stava partecipando al Trail dell'Ulivo, la sfida motociclistica che parte da Marradi, nel Fiorentino e arriva a Brisighella, nel Ravennate. E' scivolata, all'altezza della località Sant'Eufemia, sul sentiero bagnato dalle piogge degli ultimi giorni e dalla forte pendenza, procurandosi un importante trauma a una gamba. La donna è stata soccorsa dal 118 e dagli uomini del Soccorso Alpino: l'infortunio è avvenuto verso le 11.40.A chiamare i soccorsi gli stessi partecipanti alla gara: a causa della conformazione della zona, particolarmente impervia, sul posto è intervenuto l'elicottero 118 di Pavullo nel Frignano, dotato di verricello. Il mezzo, però, è stato costretto ad annullare la missione a causa della nebbia. La 33enne, immobilizzato l'arto ferito, è stata posizionata dal personale di soccorso sulla barella portantina e calata con tecniche alpinistiche fino alla strada asfaltata, dove ad attenderla c'era un'ambulanza. La paziente è stata trasportata all'ospedale di Faenza, dove si trova ora ricoverata.
Iscriviti alla newsletterRimani sempre aggiornato sulle notizie nazionaliAccedi per Iscriverti
