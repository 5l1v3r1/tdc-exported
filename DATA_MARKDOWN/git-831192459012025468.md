
# Τραγωδία στα Μέγαρα: Στη φυλακή ο δράστης! «Αποχαιρέτησα το παιδί μου για να αυτοκτονήσω», δηλώνει στην απολογία του

Published at: **2019-11-05T16:50:34+00:00**

Author: ****

Original: [europost.gr](https://europost.gr/tragodia-sta-megara-sti-fylaki-o-drastis-apochairetisa-to-paidi-moy-gia-na-aytoktoniso-dilonei-stin-apologia-toy/)

Το δρόμο για τη φυλακή πήρε αμέσως μετά την απολογία του στον 3ο τακτικό ανακριτή, ο 50χρονος σωφρονιστικός υπάλληλος, ο οποίος την περασμένη Πέμπτη τραυμάτισε θανάσιμα των κουνιάδο του και τραυμάτισε τη σύζυγο του θύματος μέσα στο σπίτι τους στα Μέγαρα.
Η απολογία του κατηγορουμένου διήρκεσε περίπου μιάμιση ώρα με τις πληροφορίες να αναφέρουν ότι ο 50χρονος υποστήριξε ενώπιον του ανακριτή ότι δε θυμάται τις πράξεις του.
Ακόμη, κατά τις ίδιες πληροφορίες, ο 50χρονος φέρεται να ανέφερε στην απολογία του ότι το απόγευμα της περασμένης Πέμπτης πήγε στο σπίτι της εν διαστάσει συζύγου του, αποχαιρέτησε το παιδί του, με σκοπό στη συνέχεια να αυτοκτονήσει.
Μάλιστα, η υπεράσπιση του κατηγορουμένου φέρεται να υπέβαλε στον ανακριτή και αίτημα διενέργειας ψυχιατρικής πραγματογνωμοσύνης. Παράλληλα, προσκόμισε στην ανάκριση ιατρικά πιστοποιητικά και ιατρικές συνταγές με φάρμακα που λαμβάνει ο κατηγορούμενος με σκοπό να ενισχύσει τον ισχυρισμό του 50χρονου ότι έπασχε σοβαρά ψυχολογικά προβλήματα.
