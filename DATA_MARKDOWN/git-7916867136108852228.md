
# Tritaškių lietuje varžovus skandinęs „Neptūnas“ įsitvirtino antroje ČL grupės vietoje

Published at: **2019-11-06T20:47:00+00:00**

Author: ****

Original: [basketnews.lt](https://www.basketnews.lt/news-134375-tritaskiu-lietuje-varzovus-skandines-neptunas-isitvirtino-antroje-cl-grupes-vietoje.html)

Nuotr.: FIBA Nuotr.: FIBA Nuotr.: FIBA Nuotr.: FIBA Nuotr.: FIBA
Klaipėdos „Neptūnas“ (3-1) trečiadienio vakarą pratęsė sėkmingą pasirodymą FIBA Čempionų lygoje.
Tomo Rinkevičiaus auklėtiniai namuose 91:73 (18:17, 25:16, 24:20, 24:20) nugalėjo Saragosos „Casademont“ (2-2) krepšininkus ir taip europiniame turnyre šventė antrąją pergalę paeiliui.
Po šios pergalės Klaipėdos klubas įsitvirtino antrojoje Čempionų lygos D grupės vietoje.
Klaipėdiečiai į priekį gerokai pabėgo jau pirmojoje rungtynių pusėje, kai antrąjį kėlinį taikliu dvitaškiu užbaigęs Deividas Gailius „Neptūnui“ suteikė 10 taškų persvarą – 43:33.
Trečiojo kėlinio viduryje, kai „Neptūnas“ pirmavo 5 taškais (47:42), Tomas Rinkevičius pasinaudojo minutės pertraukėlės galimybe. Per likusias 5 minutes trečiajame kėlinyje Klaipėdos klubas, vedamas Žygimanto Janavičiaus, surengė spurtą 20:11 ir po trisdešimties žaidimo minučių pirmavo 12 taškų – 67:55.
Ketvirtąjį kėlinį geriau pradėjo „Casademont“ krepšininkai, kurie sužaidė atkarpą 6:2 ir atsilikimą sumažino iki 8 taškų – 69:61.
Tuomet Osvaldas Olisevičiaus smeigė du tolimus metimus, Matas Jogėla greitoje atakoje pelnė taškus iš po krepšio, o „Neptūnas“, likus 5 minutėms ir 50 sekundžių, pirmavo jau 13 taškų pranašumą – 77:64.
Likus 50 sekundžių Andre Williamsonas dėjo į krepšį, o „Neptūnas“ pasiekė net 18 taškų pranašumą – 89:71.
Galiausiai finalinė sirena skelbė rungtynių pabaigą, „Švyturio“ arenoje susirinkę sirgaliai pakilo iš savo vietų, o „Neptūnas“ šventė pergalę.
„Neptūnas“ susitikime pataikė 13 iš 28 (46,4 proc.) tolimų metimų, kai „Casademont“ realizavo 9 iš 28 (32,1 proc.) tritaškių.

        „Neptūnas“: Osvaldas Olisevičius 18 (5/8 trit., 5 atk. kam.), Deividas Gailius 15 (6 rez. perd.), Matas Jogėla (6 rez. perd.) ir Tomas Delininkaitis (3/4 trit.) po 11, Žygimantas Janavičius (2/5 trit., 6 rez. perd.) ir Andre Williamsonas (8 atk. kam.) po 10.
      

        „Casademont“: Javieras Justizas 17 (7/12 dvit., 9 atk. kam.), D.J. Seeley 12, Carlosas Alocenas (8 rez. perd.), Nicolas Brussino (2/6 trit.), Javieras Garcia ir Tryggvi Hlinasonas po 8.
      
