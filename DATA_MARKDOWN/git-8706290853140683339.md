
# Η «Κερkidα ΟΠΑΠ» στηρίζει την ομάδα που παίζει για τα παιδιά – Πώς θα μπούμε όλοι στην «Ομάδα Προσφοράς ΟΠΑΠ» για να συμβάλουμε στην ανακαίνιση των παιδιατρικών νοσοκομείω

Published at: **2019-11-04T21:44:00+00:00**

Author: ****

Original: [enikos.gr](http://www.enikos.gr/sports/682309/i-kerkida-opap-stirizei-tin-omada-pou-paizei-gia-ta-paidia-pos-th)

H «Κερkidα ΟΠΑΠ» ανέλαβε δράση για την «Ομάδα Προσφοράς», ώστε να αποκτήσει ακόμη περισσότερα μέλη και να αυξηθεί το ποσό που θα προσφέρει εφέτος ο ΟΠΑΠ στην ανακαίνιση των παιδιατρικών νοσοκομείων η «Αγία Σοφία» και «Παναγιώτης & Αγλαΐα Κυριακού». Τόσο στον αγώνα του Παναθηναϊκού ΟΠΑΠ με την Αναντολού Εφές για την Euroleague την Πέμπτη 31 Οκτωβρίου, όσο και στην αναμέτρηση της AEK με τον Ατρόμητο για τη Super League 1 την Κυριακή 3 Νοεμβρίου, οι γονείς των μικρών φιλάθλων που βρέθηκαν στην «Κερkidα ΟΠΑΠ» ενημερώθηκαν για την πρωτοβουλία Εταιρικής Υπευθυνότητας του ΟΠΑΠ και κατέβασαν στο κινητό τους τηλέφωνο την εφαρμογή «Ομάδα Προσφοράς», για να χαρίσουν ακόμη περισσότερα παιδικά χαμόγελα.
Μπαίνουμε στην «Ομάδα Προσφοράς ΟΠΑΠ» με τρία απλά βήματα
Μέλη της «Ομάδας Προσφοράς ΟΠΑΠ» μπορούμε να γίνουμε όλοι, αρκεί να κατεβάσουμε στο κινητό μας τηλέφωνο ή tablet τη δωρεάν εφαρμογή και να συμμετάσχουμε στις δοκιμασίες, ώστε να συγκεντρώσουμε πόντους, οι οποίοι θα μετατραπούν από τον ΟΠΑΠ σε επένδυση για τη συνέχιση της ανακαίνισης των δύο μεγαλύτερων παιδιατρικών νοσοκομείων της χώρας.
Για να μπούμε στην «Ομάδα Προσφοράς ΟΠΑΠ» αρκεί να ακολουθήσουμε τα εξής απλά βήματα:
• Κατεβάζουμε την εφαρμογή
• Παίζουμε στις δοκιμασίες
• Ο ΟΠΑΠ προσφέρει
