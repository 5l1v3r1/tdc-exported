
# Stefanović: Zapad za povratak opozicije u institucije, ali ne shvata da institucija nema

Published at: **2019-11-05T17:25:04+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118908-stefanovic-zapad-za-povratak-opozicije-u-institucije-ali-ne-shvata-da-institucija-nema?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Jedan od lidera Saveza za Srbiju (SzS) i zamenik predsednika Stranke slobode i pravde (SSP) Borko Stefanović izjavio je danas da je specijalni izaslanik SAD za Zapadni Balkan Metju Palmer na sastanku sa opozicijom poručio da je dijalog vlasti i opozicije u Srbiji neophodan, te da je potrebno vratiti se u institucije.Stefanović je u emisiji Pravi ugao naveo da je jasno da je stav Zapada da opozicija treba kroz institucije sistema da se bori, ali da Zapad ne shvata da u Srbiji nema institucija.Naveo je da jedan od razloga za takve stavove može da bude to da je Zapad svestan šta se dešava u Srbiji, ali im je potrebno da vlast bude stabilnija kako bi rešila kosovsko pitanje."Ne zanima ih suštinski to što ne možete da izrazite mišljenje u parlamentu, što imate medije gde nijedan lider opozicije nije bio preko četiri godine", rekao je Stefanović.Naveo je da je neophodno da se prihvate sve preporuke ekspertskog tima protesta Jedan od pet miliona, kao i da se one sprovedu devet meseci pre izbora i uz jasne garancije.On je ocenio i da je "besmislica" tvrdnja da je Stranka slobode i pravde za zamrznuti konflikt na Kosovu."Mi ne možemo i nećemo priznati nezavisnost Kosova", rekao je Stefanović i dodao da Srbija kada bi priznala Kosovo ne bi bila država u, kako je rekao, klasičnom smislu.
