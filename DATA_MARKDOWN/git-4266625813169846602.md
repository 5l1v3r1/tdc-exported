
# Розпочалося голосування за «Найкращих гравця і тренера місяця Прем’єр-ліги» за підсумками жовтня

Published at: **2019-11-01T20:06:00+00:00**

Author: ****

Original: [ZIK.UA](https://zik.ua/news/2019/11/01/rozpochalosya_golosuvannya_za_naykrashchyh_gravtsya_i_trenera_misyatsya_1681927)


        Українська футбольна Прем’єр-ліга представила претендентів на звання кращого гравця та тренера чемпіонату місяця за підсумками жовтня.
      
Як повідомляє офіційний сайт Прем’єр-ліги, у голосуванні за топ-футболіста беруть участь переможці номінації «Найкращий гравець туру» (у жовтні: 10 тур – Артем Бєсєдін («Динамо»), 11 тур – Віталій Миколенко («Динамо»), 12 тур – Богдан Лєднєв («Зоря»), а також футболісти, які, на думку нашої експертної ради, відзначалися стабільністю впродовж жовтневих турів і заслужили право взяти участь у голосуванні: Євген Гальчук («Маріуполь»), Мораес («Шахтар»), Юрій Паньків («Олександрія»), Тайсон («Шахтар»), Денис Фаворов («Десна»).
У голосуванні за топ-наставника беруть участь переможці номінації «Найкращий тренер туру» (у жовтні: 10 тур – Володимир Шаран («Олександрія»), 11 тур – Віктор Скрипник («Зоря»), 12 тур – Олександр Рябоконь («Десна»), а також наставник «Динамо» Олексій Михайличенко, чия команда в жовтні демонструвала високі спортивні результати.
Тепер усі бажаючі зможуть віддати голос за гравця і тренера, яких вони вважають найкращим у жовтні, на сайті УПЛ – upl.ua.
 
