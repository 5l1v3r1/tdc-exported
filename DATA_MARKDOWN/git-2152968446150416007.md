
# Без фъндък за Манолова, кметският стол остава за Фандъкова. Разликата – 8%

Published at: **2019-11-03T20:01:00+00:00**

Author: **Красимир Ангелов**

Original: [Dnes.bg](https://www.dnes.bg/mestni-izbori-19/2019/11/03/bez-fyndyk-za-manolova-kmetskiiat-stol-ostava-za-fandykova-razlikata-8.428422)

Йорданка Фандъкова ще продължи да бъде кмет на София и в следващите 4 години, сочат данните от Exit Poll на "Gallup International" към 20 часа.Настоящият кмет на столицата, издигната от ГЕРБ за нов мандат, събира 50.8% от вота на софиянци на днешния балотаж. За нейната съперничка Мая Манолова са гласували 42.7% от отишлите до урните.6,5% от избирателите са избрали опцията "Не подкрепям никого".Йорданка Фандъкова бе избрана за кмет на София на частичните местни избори през 2009 година. От тогава тя винаги печелеше вота за столицата още на първи тур – както през 2011 година, така и през 2015-та. Преди седмица обаче тя събра 36.37% от гласовете срещу 27.79% за Мая Манолова и това наложи балотаж в столицата за първи път от 2003 година.
