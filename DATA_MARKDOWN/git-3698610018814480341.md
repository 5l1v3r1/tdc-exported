
# Шахтарю вдалося зробити практично неможливе – Каштру

Published at: **2019-11-07T09:25:00+00:00**

Author: ****

Original: [DT.ua](https://dt.ua/SPORT/shahtaryu-vdalosya-zrobiti-praktichno-nemozhlive-kashtru-328782_.html)

Головний тренер донецького "Шахтаря" Луїш Каштру поділився думкою про нічию у четвертому турі Ліги чемпіонів проти загребського "Динамо".
"Чудово почали, знали, що перші хвилини будуть дуже складними, і команда відмінно справлялася. Ворота суперника завжди були перед очима хлопців, брали м'яч обличчям до них, а не спиною, що вкрай важливо. Забили першими. "Динамо" зреагувало і зрівняв рахунок. Ми продовжували йти вперед, очікували, що в другому таймі щось трохи зміниться, і переживали, що наша команда трохи розслабитися. Тим не менш, все йшло чудово, поки не стався інцидент з вилученням Марлоса.
Після цього гра дуже ускладнилася. Були і інші ситуації: травма Степаненка, можливість Матвієнка забити, при якій рахунок міг стати 2:1 на нашу користь. Потім сталося те, чого ми не очікували, – рахунок 1:3. Але ми провели правильні заміни, команда змогла зреагувати. У підсумку нам вдалося зробити практично неможливе. Спершу ми засмучувалися, а в кінці зраділи, що вийшло зрівняти рахунок", - наводить слова Каштру прес-служба "гірників".
Нагадаємо, в матчі четвертого туру групового етапу Ліги чемпіонів "Динамо" і "Шахтар" зіграли у Загребі внічию 3:3.
"Шахтар" і "Динамо" мають по п'ять очок у групі С, але вище знаходиться донецький клуб - на другому місці. Наступний матч підопічні Луїша Каштру зіграють 26 листопада проти "Манчестер Сіті" на виїзді.
"Динамо" Загреб – "Шахтар": ключові моменти матчу, відео голів.
