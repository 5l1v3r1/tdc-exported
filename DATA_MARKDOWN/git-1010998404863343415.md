
# 50 години Институт за космически изследвания към БАН

Published at: **2019-11-05T19:47:00+00:00**

Author: **Габриела Керемедчийска**

Original: [bTV Новините](https://btvnovinite.bg/bulgaria/50-godini-institut-za-kosmicheski-izsledvanija-kam-ban.html)

50 години Институт за космически изследвания към БАН. Учените отбелязват юбилея със специална изложба с непоказвани фотографии, снимани от кораба на първия ни космонавт Георги Иванов.
10 април 1979 г. Изстрелян е първият кораб с български космонавт.
Поради техническа неизправност корабът  не успява да се скачи с орбитална Станция "Салют 6". Гледката от Космоса обаче е запечатана от българския космонавт Георги Иванов.
40 години 20-те снимки са част от личния архив на Георги Иванов.
"Това е земята, снимана в ракурс – небето е черно – в Космоса няма синьо, всичко е черно", обясни Валери Васев, организатор на изложбата.
"Това е буря. Тук не можеш да разбереш това парче земя ли е или черен Космос – но виждаш антената на кораба – тази снимка е много смела", допълни той. 
Освен изложбата, за 50-годишния си юбилей учените показват и оригиналния скафандър на Александър Александров, както и първата българска космическа оранжерия, с която са се правили експерименти най-вече дали в Космоса могат да виреят растения. 
Всеки, изкушен от Космоса, може да посети изложбата в Българската академия на науките до 12 ноември.
