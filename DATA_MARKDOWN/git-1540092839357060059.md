
# Τσίπρας: Εκδικητική πράξη προς όφελος της ιδιωτικής εκπαίδευσης η κατάργηση των 38 τμημάτων ΑΕΙ

Published at: ****

Author: ****

Original: [CNN.gr](https://www.cnn.gr/news/politiki/story/196637/tsipras-ekdikitiki-praxi-pros-ofelos-tis-idiotikis-ekpaideysis-i-katargisi-ton-38-tmimaton-aei)

Newsroom, CNN Greece 23:00 , 07 November 2019
Στην ομιλία του, ο κ. Τσίπρας ζήτησε απ' τους πολίτες «να χτίσουμε μαζί τον ΣΥΡΙΖΑ της νέας εποχής και να είναι ο κορμός της δημοκρατικής και προοδευτικής παράταξης της χώρας μας».
Έντονη ήταν η αντίδρασή του στην ανακοίνωση της υπουργού Παιδείας για κατάργηση 38 νέων τμημάτων ΑΕΙ «που έστησε η δική μας κυβέρνηση σε μια προοπτική αναδιαμόρφωσης του χάρτη της τριτοβάθμιας εκπαίδευσης και αύξησης του αριθμού παιδιών που θα λαμβάνουν ανώτατη εκπαίδευση». Ο κ. Τσίπρας μίλησε για «εκδικητική πράξη απέναντι στη νέα γενιά και το μέλλον του τόπου» και είπε ότι «εντάσσεται σε μια στρατηγική να ανοίξουν τον δρόμο στα κολέγια, στην ιδιωτική εκπαίδευση». 
«Κάθε ανώτατη σχολή που κλείνει, είναι ευκαιρία στις αντίστοιχες θέσεις της για σπουδές, να τις καταλάβουν ιδιωτικά κολέγια αμφιβόλου ποιότητας σπουδών» είπε ο Αλέξης Τσίπρας. Τόνισε δε, ότι αυτή είναι η ουσία της ιδεολογικής διαφοράς του ΣΥΡΙΖΑ από τη ΝΔ για την εκπαίδευση:
Αναφερόμενος στην υπόθεση Novartis, μίλησε για «φαρσοκωμωδία της σκευωρίας» και σχολίασε λέγοντας ότι «χάνουν τον έλεγχο και κάνουν σπασμωδικές κινήσεις».
Μίλησε επίσης για «αυταρχικό κατήφορο», «αυθαίρετη κατάργηση» των δύο βουλευτών του ΣΥΡΙΖΑ από την προανακριτική επιτροπή, «πραξικοπηματική απαγόρευση» στον συνήγορο του Δ. Παπαγγελόπουλο, Δ. Τσοβόλα να κάνει δήλωση στο περιστύλιο της Βουλής.
