
# De Coninck vreest voor KAA Gent: Het is geen mooi vooruitzicht

Published at: **2019-11-03T15:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902221/de-coninck-vreest-voor-kaa-gent-het-is-geen-mooi-vooruitzicht-.html)


        KAA Gent moet thuis Standard bekampen. De Buffalo's kunnen in de Ghelamco Arena een perfect rapport neerleggen, maar dat biedt volgens Wim De Coninck geen garantie.
      
Dat vertelt hij in het programma De Ochtend. "Ik denk dat Gent ondanks het maximum thuis verre van gewonnen spel heeft. Standard heeft op Club Brugge het beste weerstand geboden van wat een Belgische club al heeft kunnen doen daar. Standard speelde in Brugge zelfs zijn beste wedstrijd en komt met het nodige vertrouwen naar Gent."
Van zijn volgende zeven wedstrijden speelt Gent liefst zes keer buitenshuis. Daar gaat het altijd een moeilijker. "Het is geen mooi vooruitzicht", vindt De Coninck. "Zo worden ze min of meer verplicht om tegen Standard ook te winnen. Het lijkt precies of Gent thuis heel veel steun heeft aan het publiek en ze buitenshuis iets te nonchalant of iets te weinig gedreven - wie zal het zeggen - acteren."
