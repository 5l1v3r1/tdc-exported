
# Metodi alternativi alla sperimentazione animale: LAV al convegno del Ministero

Published at: **2019-11-04T00:00:00+00:00**

Author: ****

Original: [LAV](https://www.lav.it/news/metodi-alternativi-convegno)

L’incontro ha fornito un’ampia panoramica sulle ricerche più innovative presenti nel nostro Paese, dando voce a importanti realtà nazionali come il centro 3R, che riunisce varie Università tra cui Pisa, Genova, Milano, Torino e Pavia, IPAM (la piattaforma italiana sui metodi alternativi) e l’IZLER di Brescia (Centro di Referenza Nazionale per i Metodi Alternativi Benessere e Cura degli Animali da Laboratorio).

        Nel corso dell’evento, in molti hanno lamentato la totale ignoranza dei modelli alternativi nel contesto scientifico italiano, un gap culturale inaccettabile e una grave irregolarità legislativa: accusa che non è piaciuta ai ricercatori in sala. Purtroppo, però, è un dato oggettivo che l’iter autorizzativo per poter impiegare animali preveda la compilazione di un modulo (allegato VI) in cui occorre giustificare il motivo per cui non si ricorre a modelli alternativi. L’esperienza, inoltre, indica che questa sezione è spesso compilata con estrema sintesi, affermando che il modello animale non è sostituibile, e con riferimenti bibliografici sempre legati a procedure in vivo.
      
Durante il convegno è stato ricordato che nessun modello animale è mai stato validato, mentre l’iter di validazione per i modelli alternativi è lungo e complesso, potendo impiegare fino a 10 anni: un ennesimo ostacolo alla loro diffusione e messa a punto, a cui si aggiunge il fatto che il Decreto che li prevede non li sostiene, nemmeno minimamente, dal punto di vista finanziario.

        LOCANDINA
      
