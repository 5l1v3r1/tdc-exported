
# Diablo 4: video gameplay svela le capacità del Barbaro

Published at: **2019-11-05T12:22:00+00:00**

Author: **Nicola Armondi**

Original: [Tom&#39;s Hardware](https://www.tomshw.it/videogioco/diablo-4-video-gameplay-barbaro/)

La BlizzCon 2019 è ormai conclusa e Blizzard ha colpito nel segno con una serie di annunci di alto livello, come il particolare seguito-non seguito Overwatch 2, l’espansione di World of Warcraft e, sopratutto, Diablo 4. Il nuovo gioco promette di essere molto interessante, come vi abbiamo raccontato nella nostra anteprima. Per ora, sono state svelate tre delle classi disponibili: l’incantatrice, il druido e il barbaro. Proprio quest’ultima è al centro di un nuovo video di gameplay.
Come potete vedere qui sotto, Game Informer USA ha pubblicato un lungo filmato di gameplay commentato incentrato proprio sul barbaro. È possibile vedere anche l’incantatrice e il druido, ma la persona che gioca ha il controllo solo del nerboruto guerriero. Il filmato ci permette di vedere le sue abilità, sia in combattimento sia in termini di esplorazione: il barbaro, infatti, è in grado di distruggere parti dello scenario per accedere a zone altrimenti inaccessibili.
