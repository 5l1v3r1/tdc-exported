
# Φολέγανδρος : Με πλαστικές σακούλες και καραμέλες επιβίωσε η τουρίστρια από τη Νέα Ζηλανδία

Published at: **2019-11-05T20:06:48+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/society/folegandros-me-plastikes-sakoules-kai-karameles-epiviose-i-touristria-apo-ti-nea-zilandia/)

Χάρη στην εμπειρία της στη θάλασσα και την εκπαίδευσή της στις τεχνικές επιβίωσης ναυαγών, κατάφερε να επιβιώσει η 45χρονη τουρίστρια από τη Νέα Ζηλανδία, η οποία είχε εξαφανιστεί ανοιχτά της Φολέγανδρου.
Η Κουσίλα Στάιν πέρασε 40 ολόκληρες ώρες μέσα σ’ ένα βαρκάκι στη μέση του πουθενά και κατάφερε να παραμείνει ζωντανή.
Διαβάστε ακόμη : EBZ : Έκλεισε η συμφωνία με την Royal Sugar Η γυναίκα εντοπίστηκε 55 ναυτικά μίλια βόρεια του Ηρακλείου, μέσα σε βοηθητικό σκάφος, από το πλήρωμα του ΠΛΣ 119, του Κεντρικού Λιμεναρχείου Ηρακλείου.
Τα παράξενα κι όμως αποτελεσματικά όπλα που την βοήθησαν στην μάχη της επιβίωσης ήταν οι πλαστικές σακούλες από τα ψώνια της και μια χούφτα καραμέλες.
Παράλληλα, έδειξε ότι η εκπαίδευσή της στις τεχνικές επιβίωσης ναυαγών την είχε σκληραγωγήσει.
Μιλώντας στο Star, η μητέρα της 45χρονης μεταφέρει τα λόγια της κόρης της:
«Όταν ξεκίνησα να κλαίω, είπα: όχι, μην κλαις, μην σπαταλάς άδικα τα δάκρυά σου, τα χρειάζεσαι».
Η γυναίκα που έχασε το κουπί της βάρκας της και χάθηκε στα ανοιχτά, κατάφερε να πολεμήσει την υποθερμία, ντυμένη με τις πλαστικές σακούλες με τα ψώνια της από τη Φολέγανδρο.
Αυτό αποδείχθηκε πολύ σωστό, αφού στην ανοιχτή θάλασσα η θερμοκρασία μπορεί να έχει μέχρι και 20 βαθμούς διακύμανση το πρωί και το βράδυ.
Ο άλλος θανάσιμος κίνδυνος, με τον οποίον ήρθε αντιμέτωπη η 45χρονη τουρίστρια, ήταν η αφυδάτωση, αφού δεν είχε μαζί της καθόλου νερό. Ωστόσο, βρήκε λύση, χρησιμοποιώντας κάποιες καραμέλες.
Οι καραμέλες αφήνουν και μία ψευδαίσθηση ενυδάτωσης, καθώς οι καραμέλες προκαλούν σιελόρροια και ο οργανισμός μπορεί να ανακυκλώνει το σάλιο και να το χρησιμοποιήσει για πηγή ύδατος.
Όταν τελικά εντοπίστηκε από το Λιμενικό, η γυναίκα ήταν εξαντλημένη, αλλά ζωντανή χάρη στις γνώσεις, αλλά και την τύχη της.

        Αυτοκίνητα : Αλλαγές φέρνουν τα πάνω κάτω – Τι θα συμβεί με τα τέλη κυκλοφορίας
      
