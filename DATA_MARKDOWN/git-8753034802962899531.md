
# Ryanairs resultat flater ut

Published at: **2019-11-04T10:28:53+00:00**

Author: **NTB-AFP**

Original: [Aftenbladet](https://www.aftenbladet.no/okonomi/i/OpXaQq/ryanairs-resultat-flater-ut)

Resultatet etter skatt var uendret på 1,15 milliarder euro, om lag 11,7 milliarder kroner, i halvårsperioden fra mars til september, sammenlignet med tilsvarende seksmånedersperiode i fjor.
Prisen på flybilletter falt i gjennomsnitt med 5 prosent «som følge av svekket etterspørsel fra forbrukerne i Storbritannia, og overkapasitet i Tyskland og Østerrike», heter det i resultatet som ble lagt fram mandag.
Omsetningen steg likevel 11 prosent til 5,39 milliarder euro. Drivstoffkostnadene steg 22 prosent til 1,59 milliarder euro. Lønnskostnader bidro også til at resultatet flatet ut.
Ryanair ser for seg en noe bedret situasjon gjennom vinteren, sammenlignet med fjorårets vintersesong, men peker på markedsusikkerhet knyttet til brexit.
