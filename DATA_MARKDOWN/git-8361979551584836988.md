
# DTEK Renewables розмістила дебютні «зелені» єврооблігації - ЗМІ

Published at: **2019-11-06T08:41:00+00:00**

Author: ****

Original: [НВ](https://nv.ua/ukr/biz/markets/kompaniya-ahmetova-vpershe-rozmistila-zeleni-yevroobligaciji-novini-ukrajini-50051857.html)

Про це повідомляє Інтерфакс-Україна з посиланням на джерело в банківських колах.
Купон встановлено на рівні 8,5%, дохідність - 8,75% річних. За словами співрозмовника, попит перевищив 350 млн євро.
Інше джерело агентства на ринку раніше повідомляло, що обсяг розміщення планувався на рівні 300 млн євро, термін обігу - п'ять років з можливістю дострокового погашення через два роки. Орієнтир дохідності був встановлений в діапазоні 8,5-8,75% річних.
Організатором розміщення виступили Raiffeisen Bank International AG і Ренесанс Капітал. Зустрічі з інвесторами (road show) проходили в США і Європі, починаючи з 24 жовтня.
Випуск облігацій повинен дозволити ДТЕК ВДЕ реалізувати план з розширення своїх встановлених потужностей наземних вітряних і сонячних енергоустановок до 1,9 ГВт (на кінець року очікується приблизно 0,95 ГВт). Компанія, зокрема, має намір побудувати Тилігульську вітряну електростанцію потужністю 565 МВт. ДТЕК ВДЕ також активно розвиває три проекти в сонячній енергетиці загальною потужністю 390 МВт: Васильківську, Павлоградську та Троїцьку геліоелектростанції. Реалізація цих проектів, які розташуються в Дніпропетровській області, запланована на 2020-2021 роки.
Нагадаємо, в кінці жовтня ДТЕК запустив в роботу Покровську сонячну електростанцію (240 МВт), яка є другою за потужністю СЕС в Європі. На початку листопада холдинг завершив будівництво Приморської вітряної електростанції в селі Ботієве Запорізької області потужністю 200 МВт.
Читайте також:
