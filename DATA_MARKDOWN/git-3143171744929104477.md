
# Lunedì 11 via al porta a porta da Pistunina a Tremestieri. Escluso il Cep

Published at: **2019-11-07T11:46:21+00:00**

Author: **Francesca Stornante**

Original: [Tempostretto](https://www.tempostretto.it/news/lunedi-11-via-al-porta-a-porta-da-pistunina-a-tremestieri-escluso-il-cep.html)


        MessinaServizi ricorda ai residenti della zona 2 dell’area sud che lunedì' si inizia con il nuovo porta a porta. Non vale però per chi vive al villaggio Cep
      
MessinaServizi ricorda che il prossimo lunedì 11 Novembre prenderà il via  la nuova raccolta porta a porta nella seconda zona dell’area Sud. La società raccomanda ai cittadini di seguire il calendario consegnato e ricorda che il primo martedì si ritirerà vetro e non carta per allinearsi alla zona 1 già avviata.
Si espone dalle 21 alle 5 del mattino, compresi i condomini che hanno deciso di non lasciare libero accesso ai nostri operatori.
A dirlo il presidente di Messinaservizi Bene Comune Giuseppe Lombardo che aggiunge: “Il porta a porta della zona due dell’area Sud, si aggiunge alla zona 1 già avviata e sarà in particolare nei quartieri e frazioni di  Pistunina (dal Torrente San Filippo a Zafferia), San Filippo Inferiore, San Filippo Superiore, Contrada Campolino, Santa Lucia, Zafferia, Tremestieri.
Vogliamo sottolineare che abbiamo fatto dei correttivi nella mappa di questa zona perché erroneamente la scorsa volta era stato inserito il villaggio Cep dove invece il porta a porta inizierà nelle prossime settimane”.
  
