
# У штабі ООС назвали дату початку розведення сил в Петрівському

Published at: **2019-11-04T15:12:00+00:00**

Author: ****

Original: [ZIK.UA](https://zik.ua/news/2019/11/04/u_shtabi_oos_navaly_datu_pochatku_rozvedennya_syl_v_petrivskomu_1683317)


        Командувач Операції Об'єднаних сил Володимир Кравченко заявив, що розведення сил на ділянці №3 в районі Петрівського розпочнеться 8 листопада 2019 року.
      
Про це він повідомив на брифінгу в Краматорську, передає РБК-Україна. 
"Ми вже направили лист до ОБСЄ. 7 листопада приступаємо, 8 листопада –  фактично розводимося, якщо не буде порушено режим тиші", – зазначив Кравченко.
У той же час глава української сторони СЦКК Олександр Борщевський підкреслив, що крайні обстріли були 30 жовтня, тому 7 листопада місія ОБСЄ має верифікувати припинення вогню, після чого 8 листопада о 12:00 розпочнеться розведення.
Нагадаємо, раніше міністр закордонних справ України Вадим Пристайко заявив, що розведення сил в Петрівському (Донецька область) розпочнеться через 7 днів режиму тиші. 

        
          Читайте більше новин на тему: війна на Донбасі
        
      
