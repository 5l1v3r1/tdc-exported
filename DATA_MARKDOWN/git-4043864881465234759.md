
# Зеленський увімкнув турборежим для Авакова

Published at: **2019-11-05T19:08:49+00:00**

Author: ****

Original: [Українська правда](https://www.pravda.com.ua/news/2019/11/5/7231099/)

Під час зустрічі з міністрами в Офісі президента президент Володимир Зеленський доручив міністру внутрішніх справ Арсену Авакову до кінця року спростити видачу водійського посвідчення та акредитацію закладів з підготовки водіїв.
Джерело: пресслужба Офісу президента
Дослівно: "Глава держави поставив завдання міністру внутрішніх справ Арсену Авакову до кінця року вдосконалити процедури видачі посвідчень водія, а також спростити процедури акредитації закладів, що здійснюють підготовку та підвищення кваліфікації водіїв".
Що було раніше: 10 жовтня Зеленський заявив, що старим міністрам – Арсену Авакову і Оксані Маркаровій – дав час, щоб показати результат, лише до нового року.
З 19 жовтня набула чинності постанова Кабінету міністрів, направлена саме на вирішення проблем, про які йдеться в дорученні Зеленського Авакову.
Нововведення стосуються процедури підготовки водіїв та акредитації автошкіл. 
Крім того, 23 жовтня уряд прийняв постанову про впровадження електронного посвідчення водія та свідоцтва про реєстрацію транспортного засобу, а також підтримав проєкт закону про спрощення присвоєння та видачі номерних знаків.

        Читайте також: 
        
          
            Постійно тимчасовий. Як Аваков всидів у кріслі міністра при Зеленському
          
        
      
