
# 6 کشته و 22 مجروح براثر واژگونی تویوتا در سیستان و بلوچستان

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696827/6-%DA%A9%D8%B4%D8%AA%D9%87-%D9%88-22-%D9%85%D8%AC%D8%B1%D9%88%D8%AD-%D8%A8%D8%B1%D8%A7%D8%AB%D8%B1-%D9%88%D8%A7%DA%98%DA%AF%D9%88%D9%86%DB%8C-%D8%AA%D9%88%DB%8C%D9%88%D8%AA%D8%A7-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86)

رئیس اورژانس پیش بیمارستانی و مدیر حوادث دانشگاه علوم پزشکی ایرانشهر گفت: واژگونی خودروی تویوتا در محور ایرانشهر به مهرستان ۲۸ کشته و مجروح برجای گذاشت.
به گزارش خبرگزاری تسنیم از زاهدان، به نقل از روابط عمومی دانشگاه علوم پزشکی ایرانشهر، محمودرضا ناصح اظهار داشت: در ساعت 11:03 صبح امروز در اثر واژگونی یک دستگاه تویوتا تک کابین در محور ایرانشهر به مهرستان حد فاصل شرکت شن و ماسه 6 نفر در دم کشته و 22 نفر مجروح شدند.
رئیس اورژانس پیش بیمارستانی و مدیر حوادث دانشگاه علوم پزشکی ایرانشهر افزود: مصدومین این حادثه پس دریافت خدمات پیش بیمارستانی توسط 7 دستگاه آمبولانس به بیمارستان خاتم الانبیا(ص) ایرانشهر منتقل و حال عمومی 3 نفر نیز وخیم گزارش شده است.
وی تاکید کرد: باتوجه به افزایش حوادث ترافیکی از ابتدای آبان ماه سال جاری و حجم بالای ماموریت‌های شهری امکان ارائه خدمات به موقع بعلت فرسودگی و کمبود شدید آمبولانس امکان‌پذیر نیست.
