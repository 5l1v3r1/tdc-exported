
# Izvestilac UN: Život Asanža u opasnosti (VIDEO)

Published at: **2019-11-01T16:50:14+00:00**

Author: ****

Original: [Novinska agencija Beta](https://beta.rs/vesti/drustvo-vesti-svet/118755-izvestilac-un-zivot-asanza-u-opasnosti?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Tretman osnivača Vikiliksa Džulijana Asanža, koga Vašington optužuje za špijunažu i preti mu izručenje u SAD, ugrožava njegov život, ocenio je danas izvestilac UN o torturi, Nils Melzer.Izvestilac je izrazio zabrinutost zbog pogoršanja zdravstvenog stanja Asanža posle hapšenja i pritvora od početka godine, navodeći da je "njegov život u opasnosti"."Ako Velika Britanija ne promeni ponašanje i nehumanu situaciju u kojoj je, dalja izloženost Asanža arbitrarnosti i kršenje njegovih prava mogli bi da ga koštaju života", rekao je Mezer.Izvestilac je rekao da je posebno zabrinut zbog novih medicinskih informacija nekoliko pouzdanih izvora prema kojima je Asanž ušao "u začarani krug anksioznosti, stresa, nemoći, što je tipično za osobe izložene produženoj izolaciji i stalnoj arbitrarnosti"."Premda je teško sa sigurnošću predvideti razvoj tih simptoma, oni bi brzo mogli da se pretvore u stanje opasno po život, kao što su zastoj rada srca ili nervni slom", dodao je Melzer.Asanž je 11. aprila izbačen iz Ambasade Ekvadora u Londonu u koju se sklonio 2012. godine i britanska policija ga je odmah uhapsila.SAD su zatražile izručenje Asanža zbog 18 tačaka američke optužnice, a ukoliko bude u SAD osudjen za špijunažu i izdaju objavljivanjem tajnih državnih dokumenata, preti mu višedecenijska kazna zatvora.
