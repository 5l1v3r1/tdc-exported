
# Το ISIS ανέλαβε την ευθύνη για την πολύνεκρη επίθεση στο Μαλί

Published at: **2019-11-02T23:10:00+00:00**

Author: ****

Original: [enikos.gr](http://www.enikos.gr/international/681923/to-isis-anelave-tin-efthyni-gia-tin-polynekri-epithesi-sto-mali)

Το Ισλαμικό Κράτος ανέλαβε την ευθύνη για την επίθεση που σημειώθηκε την Παρασκευή στο βορειοανατολικό Μαλί και είχε ως αποτέλεσμα να χάσουν τη ζωή τους 53 στρατιώτες και ένας πολίτης.
Την ανακοίνωση αυτή έκανε το "πρακτορείο" Amaq των τζιχαντιστών, χωρίς να παρουσιάσει κάποια απόδειξη.
Η επίθεση σημειώθηκε σε ένα στρατόπεδο στην περιοχή του Ιντελιμάν, που συνορεύει με τον Νίγηρα. Οι ένοπλες δυνάμεις του Μαλί ανέφεραν νωρίτερα ότι 20 στρατιώτες γλίτωσαν και ότι η κατάσταση έχει πλέον τεθεί υπό έλεγχο.
Η Ευρωπαϊκή Ένωση εξέφρασε την υποστήριξή της στην κυβέρνηση και τον λαό του Μαλί, στον αγώνα που δίνει εναντίον της βίας. Η σταθερότητα του Μαλί και της ευρύτερης περιοχής συνιστά προτεραιότητα για τις Βρυξέλλες, όπως ανέφερε μια εκπρόσωπος της επικεφαλής της ευρωπαϊκής διπλωματίας Φεντερίκα Μογκερίνι.
Το Παρίσι επιβεβαίωσε εξάλλου σήμερα ότι μεταξύ των θυμάτων είναι και ένας Γάλλος στρατιώτης. Η Γαλλία έχει αναπτύξει περίπου 4.500 στρατιώτες στην περιοχή για να καταπολεμήσει την ισλαμιστική τρομοκρατία.
Πηγή: ΑΜΠΕ
