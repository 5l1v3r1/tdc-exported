
# Waasland-Beveren gaat pijnlijk de boot in: Ik zag dit echt niet aankomen

Published at: **2019-11-03T09:35:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902183/waasland-beveren-gaat-pijnlijk-de-boot-in-ik-zag-dit-echt-niet-aankomen-.html)


        Waasland-Beveren speelde geen slechte partij tegen Zulte Waregem, maar bleef wel met nul punten achter. Coach Arnauld Mercier en doelpuntenmaker Aboubakary Koita vonden dat onterecht. Dat vertelden ze bij Sporza.
      
"Zulte Waregem verdiende de overwinning niet", aldus Mercier. "Wij hebben een uitstekende tweede helft gespeeld. Alleen mogen we natuurlijk geen fouten maken zoals bij die tweede tegengoal. Maar vooraf hebben we voldoende kansen gehad om zelf een tweede keer te scoren. Zowel offensief en defensief waren we niet efficiënt genoeg. De ontgoocheling is groot, het is zeer moeilijk om dit te verteren."
Ook spits Koita zat in zak en as. "Dit zag ik echt niet aankomen. We speelden veel beter dan Zulte Waregem. We hebben veel meer kansen gecreëerd, maar die moeten we wel afmaken. Het is echt jammer dat we de drie punten niet konden thuishouden. We hadden hier minstens 4 goals moeten maken. Het is echt zuur. Tegen KV Mechelen was het hetzelfde verhaal. Volgende week is er nieuwe kans op Kortrijk."
