
# «Ліон» – «Бенфіка». Прогноз і ставка Вадима Скічка

Published at: **2019-11-04T23:06:00+00:00**

Author: **Вадим Скічко**

Original: [Рейтинг Букмекерів](https://bookmaker-ratings.com.ua/tips/lion-benfika-prognoz-i-stavka-vadyma-skichka/)

Група G справді рівна. Після трьох ігор неможливо передбачити хто піде далі, а хто ні. Відтак стежити є за чим. Два тижні тому у Лісабоні перемогли «Орли», цього разу так не буде, стверджує постійний прогнозист «Рейтингу Букмекерів» і коментатор MEGOGO Вадим Скічко.

        22:00, 05 лис 2019
      
Якщо пригадуєте, то у попередній грі я цілковито вірив у португальців. Ця довіра не виявилася марною – колектив на чолі з Бруну Лаге таки здобув перемогу, хоча зробив це драматично та завдяки, по суті, випадковому голу. Показник xG чітко стверджує, що навіть на «Да Луш» французи були небезпечнішими та цілком могли розраховувати на очки. Позаяк цього не сталося у «Ліона» має бути присутнє бажання реваншуватися. «Олімпік» грає вдома, а ще нарешті почав підйом у таблиці Ліги 1. Виходить поки натужно, але до того взагалі було ніяк. Подобається форма Мемфіса та Дембеле – це дуже важливі гравці «Ліона» і від них безпосередньо залежить виступ команди попереду.
«Ліон» вдома у Лізі чемпіонів не перемагає уже сім матчів поспіль. За цей час «Олімпік» аж шість разів зіграв унічию! Рано чи пізно ця серія має припинитися й на мою думку надійшов саме слушний момент. «Бенфіка» на виїзді у ЛЧ грає ще гірше – у «Орлів» наразі сім поспіль поразок у виїзних іграх Ліги чемпіонів, лісабонці не виграють у Франції впродовж чотирьох поспіль візитів сюди, а найголовніше, що у «Бенфіки» не все в порядку з креативом у чому можна переконатися по їхніх іграх у цій групі. Не забуваймо також у кого найгірша оборона у квартеті під літерою G. Більшість чинників вказує на те, що «Ліон» вдома свого не відпустить.
