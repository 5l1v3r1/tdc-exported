
# Елеваторні потужності «Епіцентр К»досягли 1 млн тонн

Published at: **2019-11-01T12:49:00+00:00**

Author: ****

Original: [Инфоиндустрия](https://infoindustria.com.ua/grupa-kompanij-epiczentr-k-zapustila-dva-novih-elevatori-na-vinnichini-investiczi%d1%97-sklali-3-mlrd-grn/)


        Група компаній "Епіцентр К" запустила два нових елеватори на Вінничині.  Наступні маршрутні елеваторні комплекси введено в експлуатацію: "Вендичани" (Могилів-Подільський район) потужністю 120 тис. т одночасного зберігання та "Вапнярка" (Томашпільський район) на 200 тис. т. Тепер сумарана елеваторна потужність компанії становить 1 млн тонн. Інвестиції  у нові елеватори склали 3 млрд грн,  повідомляє ІА "Інфоіндустрія" за підсумками  прес-туру на місце події, організованного 1 листопада 2019 року.
      
Також завершено реконструкцію Вінницького елеватору (м. Вінниця), на якому потужності зросли до 168 тис т. Проведена модернізація Закупнянського ХПП (Хмельницька обл.), в результаті потужності збільшились на 60 тис т — об’єкт зможе обробляти та зберігати 105 тис т збіжжя.
Реалізація цих проектів розширює загальні елеваторні потужності «Епіцентр К» до 1 млн т. В планах — досягнення позначки в 2 млн т. Це дозволить «Епіцентр К» увійти до ТОП-5 операторів на елеваторному ринку України в наступному маркетинговому році.
«Усі елеватори будуть повноцінними комерційними об’єктами, будемо приймати заявки від сторонніх замовників, здійснюючи 2-3 оберти на маркетинговий рік», — зазначила Світлана Нікітюк, керівник відділу трейдингу «Епіцентр К».
На Вінницькому елеваторі за минулий сезон обробили до 200 тис т зерна. Дві лінії обробляють 150 т/год, розказав Сергій Квальчук, директор елеватора.»Обробляємо усі культури. Крім власного зерна, обробили 25 тис т за контрактами. Щоб виконати їх, навіть довелося частину власного зерна завантажити у силособеги. На сьогоді прийняли вже 170 тис т», — розказав Ковальчук.
Дефіцит зберігальних потужностей по Вінницькому регіону оцінюється в 2 млн т, розповіла Нікітюк. «Ми самі відчули цю проблему минулого року, тому готові допомогти фермерам вчасно зібрати урожай. 26 жовтня закінчили збір кукурузи», — поділилася вона.
Інвестиції у розбудову та відновлення елеваторів склали 3 млрд грн. Загальна вартість проектів — 4,6 млрд грн.

        «Епіцентр К» обробляє 120 тис га на Вінничині, Хмельниччині, Тернопільщині та Київщини. Група компаній об’єднує 20 тваринницьких ферм та 8 елеваторів.
      

        Світлана Цибульська, ІА «Інфоіндустрія»
      
