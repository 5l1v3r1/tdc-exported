
# Compania de construcţii Flamura Bucureşti, care vrea să iasă din ringul bursei, trece pe profit de 39.222 lei în T3/2019, la afaceri de 1,1 mil. lei

Published at: **2019-11-03T22:00:00+00:00**

Author: **Tibi Oprea**

Original: [Ziarul Financiar](https://www.zf.ro/burse-fonduri-mutuale/compania-de-constructii-flamura-bucuresti-care-vrea-sa-iasa-din-ringul-bursei-trece-pe-profit-de-39-222-lei-in-t3-2019-la-afaceri-de-1-1-mil-lei-18531197)

Flamura Bucureşti (FLAU), care se ocupă cu lucrări de construcţii a clădirilor, a trecut pe profit de 39.222 lei în T3/2019, faţă de pierderea de 36.135 lei din perioada similară din 2018, la afaceri de 1,17 mil. lei, minus 2,2%, potrivit datelor de la BVB.
Acţiunile companiei cu 1,4 mil. lei capitalizare sunt suspendate de la tranzacţionare, în contextul în care acţionarii au decis, în adunarea extraordinară din 2 septembrie 2019, retragerea companiei de la bursă.
Acţionarii companiei sunt Denley Europe, cu un pachet de 28,1%, Modern Construct Invest Bucureşti, cu 24,5% din capitalul social, fosta fabrică de chibrituri Chibro Bucureşti, cu o participaţie de 23,3%, şi Green Land Invest Bucureşti, cu 12,4% din numărul de acţiuni.
