
# Підрив авто у Києві: В поліції розповіли деталі події

Published at: **2019-11-06T23:56:00+00:00**

Author: ****

Original: [ZIK.UA](https://zik.ua/news/2019/11/06/pidryv_avto_v_kyievi_politsiya_rozpovila_detali_podii_1685517)


        У результаті вибуху автомобіля Mercedes на Брест-Литовському шосе загинув водій, а ще дві особи отримали травми.
      
Про це повідомляє пресслужба поліції Києва. 
"Близько 21:40 поліцейські отримали повідомлення про те, що у Святошинському районі вибухнув "Мерседес". Коли на місце події прибули поліцейські, з’ясувалося, що водій автомобіля загинув, ще двоє пасажирів отримали тілесні ушкодження. Окрім того, пошкоджено транспортний засіб, який у момент вибуху був неподалік", - йдеться у повідомленні. 
Також у поліції заявили, що до цієї трагедії може бути причетний мотоцикліст. У зв'язку з цим у столиці було введено спеціальну поліцейську операцію з метою розшуку та затримання зловмисника. 
Крім цього, анкетні дані загиблого та травмованих осіб наразі встановлюються. 
Нагадаємо, сьогодні ввечері у Святошинському районі Києва підірвали автомобіль, у результаті чого щонайменше одна особа загинула. 
