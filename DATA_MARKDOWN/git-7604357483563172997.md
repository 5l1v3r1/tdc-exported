
# CdH-voorzitter: “Laten we staatshervorming tegen 2024 voorbereiden”

Published at: **2019-11-06T16:32:28+00:00**

Author: **Hugo Decker**

Original: [SCEPTR](https://sceptr.net/2019/11/cdh-voorzitter-laten-we-staatshervorming-tegen-2024-voorbereiden/)


        CdH-voorzitter Maxime Prévot komt, zo bericht BELGA, met een opmerkelijk voorstel: het voorbereiden van een nieuwe staatshervorming. “We weten dat er in 2024 – de Vlamingen hebben dat aangekondigd – een nieuwe institutionele ronde komt. Laten we die voorbereiden”, stelde de christendemocraat tegenover LN24.
      
De Belgische politiek is niet in optima forma. Zo denkt – althans volgens een iVOX-peiling in opdracht van Het Laatste Nieuws en VTM Nieuws – drie op vier Vlamingen dat België vierkant draait. Bijna een meerderheid van de Vlamingen denkt dat ons land beter af is met het confederalisme. Huidig informateur, PS-voorzitter Paul Magnette, haalt evenwel zijn neus op voor een nieuwe staatshervorming.
