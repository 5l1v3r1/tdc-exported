
# Στρατοδικείο περνά ο Σφακιανός αλεξιπτωτιστής που τραγουδούσε το «Μακεδονία Ξακουστή» εν ώρα άλματος! (Βίντεο)

Published at: **2019-11-01T20:51:43+00:00**

Author: ****

Original: [europost.gr](https://europost.gr/stratodikeio-perna-o-sfakianos-alexiptotistis-poy-tragoydoyse-to-makedonia-xakoysti-en-ora-almatos-vinteo/)

Το βίντεο αυτό είχε προκαλέσει σάλο καθώς το ΓΕΣ είχε τότε προχωρήσει σε διοικητική εξέταση του θέματος, μια ενέργεια που πυροδότησε πλήθος σχολίων και αντιδράσεων.Στο εδώλιο του Στρατοδικείου Λάρισας θα καθίσει στις 5 Νοεμβρίου ο Σφακιανός αλεξιπτωτιστής, που είχε ανεβάσει βίντεο τραβηγμένο την ώρα της πτώσης, στο οποίο και τραγουδούσε το εμβατήριο «Μακεδονία Ξακουστή».
Το βίντεο αυτό είχε προκαλέσει σάλο καθώς το ΓΕΣ είχε τότε προχωρήσει σε διοικητική εξέταση του θέματος, μια ενέργεια που πυροδότησε πλήθος σχολίων και αντιδράσεων.
Περίπου οκτώ μήνες μετά, ο αλεξιπτωτιστής που πλέον έχει ολοκληρώσει τη θητεία του στις ειδικές δυνάμεις του στρατού, έλαβε κλητήριο με το οποίο καλείται να κάτσει στο εδώλιο του Στρατοδικείου.
Σύμφωνα με πληροφορίες του flashnews.gr στο κλητήριο αναφέρεται ότι δικάζεται για το γεγονός ότι κρατούσε κινητό και τραβούσε βίντεο, για ζήτημα της σωματικής ακεραιτότητας των υπολοίπων στρατιωτών και για εθνικό ζήτημα καθώς φαίνεται στρατιωτικό υλικό και περιοχή που μπορούν να δουν και να πάρουν άλλες χώρες.
Δείτε το βίντεο:
