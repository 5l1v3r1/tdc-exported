
# Η Κινεζική Fosun Tourism εξαγόρασε τα σήματα του Thomas Cook

Published at: **2019-11-03T15:38:22+00:00**

Author: ****

Original: [News.gr](https://www.news.gr/travel/article/2017727/i-kineziki-fosun-tourism-exagorase-ta-simata-tou-thomas-cook.html)

Η Κινεζική Fosun Tourism εξαγόρασε την Thomas Cook μαζί με τα εμπορικά σήματα των ξενοδοχείων Casa Cook και Cook's Club έναντι 11 εκατ. αγγλικών λιρών.
Η Fosun Tourism που έχει και τα Club Med, δήλωσε ότι πάντα πίστευε στην αξία του Thomas Cook. Ο πρόεδρος της κινεζικής εταιρείας, Qian Jiannong, είπε ότι η εξαγορά της Thomas Cook θα επιτρέψει στην Fosun Tourism να επεκτείνει τις δραστηριότητές της στον τομέα του τουρισμού και να αξιοποιήσει τη δυναμική του κινεζικού εξερχόμενου τουρισμού.
Στόχος είναι να δημιουργηθούν συνέργειες με τις υπάρχουσες επιχειρήσεις του Ομίλου. Υπενθυμίζεται, ότι η Fosun ήταν ο μεγαλύτερος μέτοχος της Thomas Cook και πρωτοστατούσε στο σχέδιο διάσωσης του Tour Operator ύψους 900 εκατ. ευρώ, με τη δική του συμμετοχή να έφτανε στα 450 εκατ. δολάρια. Η συμφωνία κατέρρευσε, όταν οι δανειστές ζήτησαν επιπλέον 200 εκατ. αγγλικές λίρες, που τελικά δεν βρέθηκαν, σύμφωνα με την επίσημη εκδοχή.
Η δε βρετανική κυβέρνηση από την οποία ζητήθηκαν αυτά τα 200 εκατ. λίρες, είπε ότι τα χρήματα αυτά θα έφθαναν για τη συνέχιση της λειτουργίας της εταιρείας μόνο για δυο εβδομάδες... Σημειώνεται από τον πρώην όμιλο του Thomas Cook έχουν ήδη πουληθεί και 550 καταστήματα στο Ηνωμένο Βασίλειο στην Hays Travel έναντι 6 εκατ. λιρών.
