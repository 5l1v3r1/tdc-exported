
# Появи се проблем за Тервел Пулев

Published at: **2019-11-07T19:38:00+00:00**

Author: ****

Original: [Blitz.bg/sport](https://blitz.bg/sport/boyni/poyavi-se-problem-za-tervel-pulev_442685.html)

Поради забавяне на багажа на Тервел Пулев при пътуването със самолет, се наложи той да се качи на кантара по дънки. Въпреки това официалното мерене беше преминато от българския боксьор.
Утре, 8 ноември, Тервел ще се качи на ринга в Бергиш Гладбах (непосредствено до Кьолн) срещу Кай Курзава (Германия) в 8-рундов мач.
Противникът на българина е опитен боксьор, на 42 години. Курзава е с актив от 38 победи, 26 от които с нокаут и 8 загуби - 5 с нокаут. 

        
          Winbet - победата е на върха на пръстите! (18+)
        
      
За него това ще бъде трети мач през 2019 година, като ще преследва първа победа. През февруари той загуби от Един Пухало, а през юли от Никола Милачич.
Последният мач на Тервел Пулев беше през март 2019 година в Коста Меса, САЩ. Тогава той победи Мич Уилямс след пълни 6 рунда. От ринга Пулев слезе с фрактура в ръката, която лекува няколко седмици. 
