
# 3 کشته براثر تصادف اتوبوس با تیبا در بوشهر

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696659/3-%DA%A9%D8%B4%D8%AA%D9%87-%D8%A8%D8%B1%D8%A7%D8%AB%D8%B1-%D8%AA%D8%B5%D8%A7%D8%AF%D9%81-%D8%A7%D8%AA%D9%88%D8%A8%D9%88%D8%B3-%D8%A8%D8%A7-%D8%AA%DB%8C%D8%A8%D8%A7-%D8%AF%D8%B1-%D8%A8%D9%88%D8%B4%D9%87%D8%B1)

رئیس پلیس راه استان بوشهر گفت: در برخورد اتوبوس با خودرو سواری تیبا در محور کاکی به بادوله در شهرستان دشتی ۳ نفر کشته و یک نفر مصدوم شد.
سرهنگ جابر پاپری در گفت‌وگو با خبرنگار تسنیم در دشتی، با تاکید بر گشت شبانه‌روزی پلیس راه در محورهای اصلی استان بوشهر برای ارتقاء ایمنی تردد خودروها اظهار داشت: تمام محورهای استان بوشهر از ایمنی بالا برخوردار است و به صورت شبانه‌روزی پلیس راه در جاده‌ها تردد می‌کنند.
وی بیان کرد: برای ارتقاء ایمنی محورهای استان بوشهر، خودروهای نامحسوس در جاده‌های استان بوشهر مستقر شده که با رانندگان تخلف ساز و متخلف برخورد قاطع می‌کند.
رئیس پلیس راه استان بوشهر از کشته و زخمی شدن 4 نفر در خودرو تیبا در تصادف با اتوبوس در محور دشتی خبر داد و خاطرنشان کرد: در برخورد اتوبوس با خودرو سواری تیبا در محور کاکی به بادوله در شهرستان دشتی 3 نفر کشته و یک نفر مصدوم شد.
پاپری با بیان اینکه علت تصادف در دست بررسی است تاکید کرد: 4 سرنشین خودرو تیبا 3 نفر کشته و یک نفر مصدوم شد.
وی افزود: رعایت فاصله طولی و سرعت مناسب بهترین راه برای پیشگیری از بروز تصادفات رانندگی و حوادث ناگوار است.
رئیس شبکه بهداشت و درمان دشتی هم با اشاره به وقوع این حادثه تصریح کرد: در این حادثه 2 نفر دارای علائم حیاتی بودند که در مسیر اعزام به بیمارستان دشتی جان سپردند.
پرویز احمدی بیان کرد: دو نفر به بیمارستان زینبیه خورموج منتقل شدند که یک نفر به‌علت شدت جراحات فوت کرد و نفر دیگر برای ادامه درمان به بیمارستان برازجان اعزام شد.
