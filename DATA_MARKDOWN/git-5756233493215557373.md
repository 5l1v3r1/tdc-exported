
# مهرداد صدیقیان بازیگر «شهربانو» شد

Published at: **2019-11-03T15:20:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619652/%D9%85%D9%87%D8%B1%D8%AF%D8%A7%D8%AF-%D8%B5%D8%AF%DB%8C%D9%82%DB%8C%D8%A7%D9%86-%D8%A8%D8%A7%D8%B2%DB%8C%DA%AF%D8%B1-%D8%B4%D9%87%D8%B1%D8%A8%D8%A7%D9%86%D9%88-%D8%B4%D8%AF)


        مهرداد صدیقیان که اخیرا در فیلم داریوش مهرجویی نقش‌آفرینی کرده است، به عنوان اولین بازیگر مرد «شهربانو» به این پروژه سینمایی پیوست.
      

        آفتاب‌‌نیوز :
      
«شهربانو» دومین فیلم مریم بحرالعلومی بعد از «پاسیو» است که روزهای پایانی پیش‌تولید را سپری می‌کند.
تاکنون حضور فرشته صدرعرفایی و مهرداد صدیقیان برای نقش‌های اصلی این فیلم قطعی شده است.
صدیقیان پیش‌تر برای ایفای نقش در «اتوبوس شب» کاندیدای تندیس جشن خانه سینما و برای بازی در «ماجرای نیمروز» کاندیدای دریافت سیمرغ بلورین بهترین بازیگر نقش اول بوده است.
مسعود امینی تیرانی به عنوان مدیر فیلمبرداری و علی کیان ارثی به عنوان مدیر صدابرداری دومین تجربه همکاری مشترک با مریم بحرالعلومی را در «شهربانو» دارند.
این فیلم به تهیه‌کنندگی پگاه احمدی ساخته می‌شود و بحرالعلومی خود مجری طرح این فیلم سینمایی است.
