
# رسایی: باید هر سال از دیوار سفارت آمریکا بالا برویم

Published at: **2019-11-05T14:52:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620053/%D8%B1%D8%B3%D8%A7%DB%8C%DB%8C-%D8%A8%D8%A7%DB%8C%D8%AF-%D9%87%D8%B1-%D8%B3%D8%A7%D9%84-%D8%A7%D8%B2-%D8%AF%DB%8C%D9%88%D8%A7%D8%B1-%D8%B3%D9%81%D8%A7%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%A8%D8%A7%D9%84%D8%A7-%D8%A8%D8%B1%D9%88%DB%8C%D9%85)


        عضو جبهه پایداری گفت: آمریکا هنوز در ایران نفوذی و افرادی دارد که به سیاست‌های این کشور دل بسته‌اند.
      

        آفتاب‌‌نیوز :
      
حمیدرضا رسایی عضو جبهه پایداری گفت: سیزدهم آبان روزی تاریخی است که حکایت از یک اتفاق تاریخی دارد که هر سال مصادیق آن تکرار می‌شود و ما باید هر سال از دیوار سفارت آمریکا بالا برویم. امروز تعدادی از دانشجویانی که این لانه جاسوسی را تسخیر و عوامل نفوذی و توطئه‌هایی را که علیه این کشور انجام می‌‌شد را بر ملا کردند، نفوذی پشیمانند و برخی نیز بر عهد خود استوار ماندند.
او تصریح کرد: سفارت و جاسوسخانه آمریکا در ایران تعطیل نشده است و آمریکا هنوز در کشور ما نفوذی و افرادی دارد که به سیاست‌های آمریکا دل بسته‌اند؛ لذا این راهپیمایی سالانه برای یادآوری استکبارستیزی مردم است. برخی از این سفیران آمریکایی با تغییر چهره خود توانسته‌اند رای مردم را به دست آورند، اما عده‌ای همان حرف‌هایی را می‌زنند که در ۱۳ آبان ۵۷ از سفارتخانه‌های آمریکا به عوامل بیرونی دیکته می‌شد.
او در پایان گفت: ما هر سال باید از دیوار سفارتخانه‌های آمریکا بالا رویم و عوامل نفوذی را که قصد بازگشت به ایران دارند و کسانی که اهدافی اشتباه برای کشور، مردم و انقلاب ایران دارند معرفی کنیم. همچنین باید برای نسل امروز مشخص کنیم و امروز مهم‌ترین وظیفه این است که علاوه بر شعار مرگ بر آمریکا، باید مرگ بر کسانی گفت که وابسته به آمریکا هستند.
