
# 
        New York-i Soho-ban nyitott új üzletet Nanushka
      

Published at: **2019-11-03T10:25:00+00:00**

Author: **Bors**

Original: [www.borsonline.hu](http://www.borsonline.hu/aktualis/new-york-i-soho-ban-nyitott-uj-uzletet-nanushka/185787)


        Újabb mérföldkőhöz érkezett a magyar divat nemzetközi térhódítása. New York divatfellegvárában a Sohoban nyitott boltot Nanushka. 
        
          Újabb mérföldkőhöz érkezett a magyar divat nemzetközi térhódítása. New York divatfellegvárában a Sohoban nyitott boltot Nanushka.
        
      
Október utolsó napjaiban újabb boltot nyitott meg a Nanushka. Első tengerentúli márkaboltja New York egyik legdivatosabb és legkedveltebb városrészében, a Soho-ban, a nemzetközi divat egyik fellegvárában található.

        Az impozáns, háromszintes, 350 négyzetméteres bolt olyan luxusmárkák üzletei között helyezkedik el, mint a Louis Vuitton, a Gucci, a Mansur Gavriel, de a környékén található a városrész legnagyobb Apple boltja is, kiemelten frekventált helyen van tehát nem csupán a város lakói, de az oda látogató turisták szempontjából is.
      
A Nanushka termékei ugyan elérhetőek voltak már korábban is az amerikai kontinens vásárlói számára, például a legnagyobb nagykereskedelmi partnerek kínálatában és az online felületen keresztül, azonban a bolt megnyitásával a Nanushka lesz a legelső a kelet-európai régióban jelenlévő divatmárkák közül, amelyik a tengerentúlon nyithatott saját márkaboltot.

        Anita Hodosi, Nellie Tombor, Sandra Sandor, Barbara Palvin, Eniko Mihalik, Kate Kondas © Nanushka
      
Az ünnepélyes megnyitót október 29-én tartották a New York-i Sohoban, a Wooster streeten. Természetesen ott volt a vendégek között a két világhírű magyar modell Mihalik Enikő és új párjával Dylan Sprouse-val Palvin Barbara is.

        A megnyitót követő koktélpartin az ételeket Laila Gohar készítette, aki “többféle érzékelhető étkezési élményt nyújtó” étel-installációiról híres. A partira VIP vendégek, hírességek, a sajtó képviselői és influencerek kapnak meghívást, akik körbesétálhatták az új üzletet és megnézhették a téli kollekció darabjait.
      

        © Nanushka
      

        (Ripost)
      
