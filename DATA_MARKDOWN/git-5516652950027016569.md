
# Έβρεξε στη Ρόδο και δεν έσβησαν και τα δύο εργοστάσια της ΔΕΗ. Θαύμα, θαύμα!

Published at: **2019-11-06T20:10:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425218/ebrexe-sth-rodo-kai-den-esbhsan-kai-ta-dyo-ergostasia-ths-deh-thayma-thayma)

● Είναι να μην απορούμε με όλα αυτά που συμβαίνουν γύρω μας; Έβρεχε επί 24 ώρες στη Ρόδο και δεν έσβησαν και τα δύο εργοστάσια της ΔΕΗ. Θαύμα, θαύμα!
● Έχει βεβαίως και πολλά άλλα για τα οποία το ίδιο μπορούμε να αναφωνήσουμε και να κάνουμε τον σταυρό μας. Από που να πιάσει και που να τελειώσει κανείς σε αυτό το νησί. Το μόνο βέβαιο είναι ότι καμιά… βροχή δεν μας σώζει.
● Ευτυχώς που σε κάποιες θέσεις που έχουν να κάνουν με την καθημερινότητα του πολίτη, βρίσκονται κάποιοι άνθρωποι που μπορούν να λύσουν στα αλήθεια ζητήματα και προβλήματα. Γιατί από τους άλλους, που συνηθίζουν να τα λύνουν με τα λόγια και τις θεωρίες έχουμε… χορτάσει!
● Τι έγινε λέει; Προβλέπουν ότι θα «βουλιάξουμε» πάλι από… τουρίστες το 2020; Πόσα χρόνια δηλαδή πρέπει να περάσουν για να κατανοήσουν όλοι αυτοί, ότι οι αριθμοί μπορεί να ευημερούν αλλά όχι κι οι εργαζόμενοι κι οι επιχειρήσεις;

        Ο (πολύ) κακός
      
