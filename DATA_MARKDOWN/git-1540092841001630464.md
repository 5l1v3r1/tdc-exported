
# Στο νοσοκομείο η Νεοζηλανδή που εξαφανίστηκε στη Φολέγανδρο – Φωτογραφίες από τη διάσωσή της

Published at: ****

Author: ****

Original: [CNN.gr](https://www.cnn.gr/news/ellada/story/196081/sto-nosokomeio-i-neozilandi-poy-exafanistike-sti-folegandro-fotografies-apo-ti-diasosi-tis)

Newsroom, CNN Greece 15:57 , 03 November 2019
Σύμφωνα με την ανακοίνωση του Λιμενικού, η γυναίκα εντοπίστηκε τις πρωινές ώρες σήμερα και είναι καλά στην υγεία της.
Η τουρίστρια είχε εξαφανιστεί από το μεσημέρι της Παρασκευής όταν και είχε μεταβεί με μικρό φουσκωτό σκάφος χωρίς μηχανή στην ακτή κόλπου Αγκάλης στη Φολέγανδρο για να ψωνίσει κάποιες προμήθειες, όταν τα ρεύματα, όπως όλα δείχνουν, την παρέσυραν και βρέθηκε μεσοπέλαγα επί ώρες.
Η γυναίκα έφτασε λίγα λεπτά μετά τις δύο έφτασε στο λιμάνι του Ηρακλείου. Κατέβηκε από το σκάφος του Λιμενικού με τα πόδια σε πολύ καλή κατάσταση,
Όπως δήλωσε ο λιμενάρχης Ηρακλείου Ευθύμης Δουβής, από την πρώτη στιγμή της εξαφάνισης στις έρευνες υπό τον συντονισμό του Ενιαίου Κέντρου Συντονισμού Έρευνας και Διάσωσης του Αρχηγείου του Λιμενικού Σώματος- Ελληνικής Ακτοφυλακής, συμμετείχαν τέσσερα περιπολικά σκάφη του Λιμενικού Σώματος και χερσαίες δυνάμεις από την Θήρα, την Ίο, τη Νάξο, τη Φολέγανδρο και τη Μήλο, τρία ιδιωτικά σκάφη καθώς και ελικόπτερο του Πολεμικού Ναυτικού, ενώ με το πρώτο φως της ημέρας, σήμερα η τεράστια επιχείρηση εντάθηκε περαιτέρω με την συμμετοχή και σκαφών από τα Χανιά, το Ρέθυμνο και το Ηράκλειο.
«Τα σκάφη έσπευσαν σε συγκεκριμένες περιοχές έρευνας σύμφωνα με τη συστηματικότητα και τη μεθοδολογία που ακολουθείται από τα έμπειρα στελέχη του Κέντρου Επιχειρήσεων του Λιμενικού Σώματος και μετά από ώρες ερευνών εντοπίστηκε από το πλωτό του Λ.Σ 119 του Κεντρικού Λιμεναρχείου Ηρακλείου η αγνοούμενη η οποία επέβαινε στο μικρό φουσκωτό, σε απόσταση 55 ναυτικά μίλα βορειοδυτικά του Ηρακλείου, μια τεράστια απόσταση που δείχνει την ένταση της επιχείρησης έρευνας. Υπάρχει αίσια έκβαση στην επιχείρηση και αυτό δείχνει και την κατάρτιση και την εμπειρία που διαθέτουν τα πληρώματα του Λιμενικού Σώματος στα σκάφη, τα πλωτά και τα εναέρια. Ελπίζουμε πάντα όλες οι επιχειρήσεις να έχουν το ίδιο αίσιο τέλος», είπε ο κ. Δουβής.
Η γυναίκα λόγω της διαδικασίας που πρέπει να τηρηθεί, διακομίστηκε με ασθενοφόρο του ΕΚΑΒ στο Βενιζέλειο Νοσοκομείου Ηρακλείου για αξιολόγηση της κατάστασής της και τυχόν παροχή πρώτων βοηθειών, ενώ όπως δήλωσε ο λιμενάρχης Ηρακλείου, όταν την εντόπισε το πλωτό σκάφος, η ίδια πολύ συγκινημένη ευχαρίστησε τον κυβερνήτη και το υπόλοιπο πλήρωμα.

        Διαβάστε επίσης
      
