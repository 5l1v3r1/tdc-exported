
# Продадоха на търг черното кожено яке на Оливия Нютън-Джон от Брилянтин

Published at: **2019-11-03T12:43:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/prodadoha-na-targ-chernoto-kozheno-jake-na-olivija-njutan-dzhon-ot-briljantin.html)

Черното кожено яке, което Оливия Нютън-Джон носи в последните сцени на филма от "Брилянтин", беше продадено за 243 200 долара на благотворителния търг, организиран от нея.
Прилепналият черен панталон към якето беше продаден за 162 500 долара. С тях Оливия Нютън-Джон е облечена, докато изпълнява песните "You're the One That I Want" и "We Go Together" с Джон Траволта в мюзикъла от 1978 г.
Нютън-Джон организира търга в Бевърли хилс, за да набере средства за раковата си болница в Мелбърн. Тя предложи още стотици спомени от дългата си кариера.
Актрисата и певица обаче е запазила някои бижута за дъщеря си, някои тоалети, които много харесва, както и наградите си "Грами".
През 1992 г. Оливия Нютън-Джон се разболя от рак на гърдата. Миналата година болестта се завърна с тумор в долната част на гръбнака.
Оливия Нютън-Джон има четири награди "Грами", включително и за запис на годината за "I Honestly Love Yоu" от 1974 г.
