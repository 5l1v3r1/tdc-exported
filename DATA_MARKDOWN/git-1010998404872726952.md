
# KISS с концерт в София като част от прощалното си турне

Published at: **2019-11-07T14:42:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/kiss-s-koncert-v-sofija-kato-chast-ot-proshtalnoto-si-turne.html)

Легендарната рок група KISS ще изнесат един от последните си концерти в София. Представлението е част от прощалното турне на американците, наречено „Краят на пътя”, пише БТА.
Групата обяви, че се сбогува със своите фенове след над 40-годишна музикална история. Почитателите на тяхната музика трябва да се заредят с енергия. Обещава ги невероятно шоу, внушителна продукция, разтърсващи хитове, гарнирани с тяхната запазена марка - зрелищни сценични и светлинни ефекти, пиротехника, огромна сцена.
Пол Стенли, Джин Симънс, Ерик Сингър и Томи Тейлър ще изстрелват ракети от инструментите си, ще кръжат над феновете и ще превърнат всеки концерт в незабравимо изживяване за почитателите си, допълват от организаторите.
 
Шоуто ще продължи повече от два часа. В него ще звучат култовите песни, станали любими на няколко поколения - I Was Made For Lovin' You, Love Gun, Deuce и Rock And Roll Nite. Турнето започва във Ванкувър, Канада и премина през най-големите зали в Северна Америка, Европа и големи музикални фестивали. KISS ще свирят на 75 дати през 2020 г.
