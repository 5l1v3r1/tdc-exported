
# Συνελήφθη και τέταρτος για τη σφαγή της κατσίκας

Published at: **2019-11-06T09:40:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425238/synelhfthh-kai-tetartos-gia-th-sfagh-ths-katsikas)


        Άλλος ένας Αφγανός συνελήφθη προχθές το πρωί στην Κω καθώς σε βάρος του εκκρεμούσε ένταλμα του ανακριτή, για την κατσίκα που, μαζί με άλλους τρεις συμπατριώτες του, έκλεψαν και έσφαξαν για να φάνε!
      
Συγκεκριμένα, η υπόθεση εξιχνιάστηκε από αστυνομικούς του Τμήματος Ασφαλείας Κω, οι οποίοι το Σάββατο 26 Οκτωβρίου 2019 το μεσημέρι συνέλαβαν τρεις Αφγανούς ηλικίας 31, 35 και 21 ετών αντίστοιχα.Σύμφωνα με όσα έγιναν γνωστά, οι τρεις αλλοδαποί κατηγορούνται ότι αφαίρεσαν μία κατσίκα από κοπάδι ζώων με σκοπό να την φάνε.
Σε βάρος των Αφγανών σχηματίστηκε δικογραφία με την οποία παραπέμφθηκαν στη δικαιοσύνη.
Ωστόσο από τη διερεύνηση της υπόθεσης φέρεται να προέκυψε ότι μαζί με τους τρεις Αφγανούς ήταν και ένας 35χρονος συμπατριώτης τους ο οποίος διέφευγε τη σύλληψη. Έτσι σε βάρος του εκδόθηκε ένταλμα από τον Ανακριτή Πρωτοδικών Κω για ζωοκλοπή και ζωοκτονία και προχθές το πρωί εντοπίστηκε και συνελήφθη και αυτός από αστυνομικούς του Τμήματος Ασφαλείας Κω.
Σε βάρος του συλληφθέντα κινήθηκε η προβλεπόμενη από τον νόμο διαδικασία.
