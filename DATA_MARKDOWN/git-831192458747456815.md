
# Φολέγανδρος: Βρέθηκε ζωντανή και εξαντλημένη η αγνοούμενη τουρίστρια! Το απίστευτο θρίλερ των δύο ημερών μέσα σε ένα μικρό βαρκάρι!

Published at: **2019-11-03T15:45:16+00:00**

Author: ****

Original: [europost.gr](https://europost.gr/folegandros-vrethike-zontani-kai-exantlimeni-i-agnooymeni-toyristria-to-apisteyto-thriler-ton-dyo-imeron-mesa-se-ena-mikro-varkari/)

Η 45χρονη είχε έρθει για διακοπές στην Ελλάδα και βρισκόταν στη Φολέγανδρο με ιστιοφόρο. Είχε βγει στη στεριά με ένα μικρό βαρκάρι για να ψωνίσει και τηλεφώνησε στον σύζυγό της. Του είπε ότι επιστρέφει στο ιστιοφόρο με το ίδιο σκάφος που είχε ξεκινήσει λίγες ώρες νωρίτερα. Τα ίχνη της χάθηκαν μυστηριωδώς. Οι Λιμενικοί την εντόπισαν ανοιχτά της Κρήτης.
Απίστευτη περιπέτεια για την 45χρονη από τη Νέα Ζηλανδία, η οποία αγνοείτο από το μεσημέρι της περασμένης Παρασκευής από την Αγκάλη στη Φολέγανδρο, όπου είχε μεταβεί με λέμβο.
Η γυναίκα εντοπίστηκε 55 ναυτικά μίλια βόρεια του Ηρακλείου, μέσα σε βοηθητικό σκάφος, από το πλήρωμα του ΠΛΣ 119, του Κεντρικού Λιμεναρχείου Ηρακλείου.
Πληροφορίες αναφέρουν ότι η γυναίκα εντοπίστηκε από τους λιμενικούς εξαντλημένη αλλά σώα και μεταφέρεται αυτή την ώρα στο λιμάνι, προκειμένου να παραληφθεί από ασθενοφόρο.
Υπενθυμίζουμε ότι για τον εντοπισμό της, είχαν κινητοποιηθεί και οι λιμενικές αρχές στα βόρεια παράλια της Κρήτης.
Φολέγανδρος: Το χρονικό της εξαφάνισηςΈνα θρίλερ για γερά νεύρα βρισκόταν σε εξέλιξη από την περασμένη Παρασκευή (01-11-2019) στη Φολέγανδρο. Η τουρίστρια από τη Νέα Ζηλανδία, είχε έρθει για διακοπές στη χώρα μας, με τον σύζυγό της.
Προχθές το μεσημέρι, η γυναίκα κατέβηκε σε ένα σκαφάκι από το ιστιοφόρο για να πάει να ψωνίσει στη Φολέγανδρο.
Το απόγευμα τηλεφώνησε στον σύζυγό της και του είπε ότι μπαίνει ξανά στο μικρό σκάφος, για να επιστρέψει στο ιστιοφόρο.
Από εκείνη τη στιγμή τα ίχνη της χάθηκαν. Μετά από λίγες ώρες, ο Βρετανός ανησύχησε και ειδοποίησε το Λιμενικό που ξεκίνησε έρευνες.
Στις έρευνες πήραν μέρος αρχικά ένα πλωρό σκάφος του Λιμενικού και τρία ιδιωτικά σκάφη, για τον εντοπισμό της 45χρονης γυναίκας.
Πληροφορίες: ekriti.gr
