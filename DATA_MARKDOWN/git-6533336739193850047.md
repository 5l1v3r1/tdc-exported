
# Sangue a roma: gli ultras della lazio accoltellano due tifosi scozzesi del celtic

Published at: **2019-11-07T09:17:07+00:00**

Author: ****

Original: [DAGOSPIA](https://www.dagospia.com/rubrica-29/cronache/sangue-roma-ultras-lazio-accoltellano-due-tifosi-scozzesi-218371.htm)


        SANGUE A ROMA: GLI ULTRAS DELLA LAZIO ACCOLTELLANO DUE TIFOSI SCOZZESI DEL CELTIC - L'AGGRESSIONE È AVVENUTA NELLA NOTTE IN UN PUB DI VIA NAZIONALE: SECONDO LE PRIME RICOSTRUZIONI C'È STATA PRIMA UNA RISSA DAVANTI AL LOCALE E POI L'ACCOLTELLAMENTO. I DUE NON SAREBBERO IN GRAVI CONDIZIONI
      
Da https://www.corrieredellosport.it/
Sono due i tifosi del Celtic soccorsi nella notte al centro di Roma dopo essere stati accoltellati da supporter della Lazio. A quanto ricostruito finora alla polizia, c'è stata prima una rissa davanti a un pub e poi l'accoltellamento. Soccorso uno scozzese 52enne nei pressi del pub e un altro 35enne in piazza Beniamino Gigli, poco distante da lì. Intanto ieri è scattato il piano di sicurezza per la partita di Europa League in programma stasera all'Olimpico.

        Piano sicurezza
      
Controlli ferrei nella zona dello stadio e del centro di Roma, negli aeroporti e nelle stazioni, oltre che nei luoghi di ritrovo dei tifosi scozzesi. Già da ieri è in vigore il divieto di vendita di bottiglie in vetro per i locali. Il piano sicurezza è stato illustrato martedì pomeriggio durante un tavolo tecnico presieduto dal questore Carmine Esposito. Dalle 14.00 sarà in funzione il consueto punto di raccolta per i tifosi ospiti in Piazzale delle Canestre a Villa Borghese, da dove partiranno alcuni pullman che li scorteranno fino all'Olimpico.
