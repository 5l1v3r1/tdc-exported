
# ΣΟΚ στους Χοκς, τιμωρία 25 αγώνων στον Τζον Κόλινς

Published at: **2019-11-05T18:55:00+00:00**

Author: **SigmaliveSports**

Original: [SIGMALIVE](https://www.sigmalive.com/sports/all-other-sports/basketball/basketball-nba/595884/sok-stous-xoks-timoria-25-agonon-ston-tzon-kolins)

Το χειρότερο δυνατό νέο έμαθαν σήμερα το μεσημέρι οι Ατλάντα Χοκς, καθώς το ΝΒΑ ανακοίνωσε ότι ο Τζον Κόλινς τιμωρήθηκε με 25 αγώνες για χρήση απαγορευμένων ουσιών! Ο 22χρονος πάουερ φόργουορντ είναι ο δεύτερος καλύτερος παίκτης της ομάδας της Ατλάντα πίσω από τον Τρέι Γιανγκ, ενώ φέτος είχε σε πέντε αγώνες μέσους όρους 17 πόντων, 8.8 ριμπάουντ, 1.6 ασίστ και 2 μπλοκ ανά 32.2 λεπτά συμμετοχής. Ο Κόλινς, σύμφωνα με την ανακοίνωση της Λίγκας, βρέθηκε θετικός σε αυξητική ορμόνη, με την τιμωρία του να ξεκινά από το αποψινό ματς με τους Σαν Αντόνιο Σπερς. Σε αυτό το διάστημα ο νεαρός ψηλός θα χάσει ένα ποσό που φτάνει τα 610.582 δολάρια.
