
# На Львівщині у ресторані отруїлися шестеро людей

Published at: **2019-11-06T14:18:00+00:00**

Author: ****

Original: [ZIK.UA](https://zik.ua/news/2019/11/06/na_lvivshchyni_u_restorani_otruilysya_shestero_lyudey_1684995)


        На Львівщині у місті Новояворівськ Яворівського району у ресторані «Криве озеро» отруїлися харчами шестеро людей.
      
Про це повідомила пресслужба Департаменту охорони здоров’я Львівської ОДА.
«До Львівського обласного центру екстреної медичної допомоги та медицини катастроф поступило повідомлення про госпіталізацію 5 листопада до інфекційного відділення КНП «Новояворівської РЛ імені Юрія Липи» пацієнтів із симтомами гострого ентероколіту. Всі потерпілі святкували весілля в ресторані «Криве озеро». Вживали в смажену рибу, червону рибу, фаршировані печериці та м’ясні слойки. Станом на 13.00 05.11.2019 року госпіталізовано 6 осіб. Стан пацієнтів середньої важкості», – йдеться у повідомленні.
Зазначають, що всім госпіталізованим здійснюється комплекс лікувально-діагностичних заходів відповідно до клінічних протоколів МОЗ України.
Нагадаємо, У місті Львові чотири особи, зокрема, 14-річна дитина, отруїлися чадним газом в квартирі багатоквартирного будинку.
