
# ЦСКА ще играе контрола в Солун по време на паузата

Published at: **2019-11-07T16:55:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/cska/cska-shte-igrae-kontrola-v-solun-po-vreme-na-pauzata-1404014.html)

ЦСКА ще гостува на гръцкия Арис Солун в контрола по време на паузата в първенството. Двубоят ще се играе на 16 ноември (събота) от 15:30 часа на стадиона на домакините "Клеантис Викелидис" в Солун, обявиха "червените".
Отборът ще има няколко дни почивка след предстоящото домакинство на Славия. Срещата на "Армията" е в събота (9 ноември) от 17:30 часа. За Гърция ЦСКА ще пътува ден преди приятелския мач срещу Арис - на 15 ноември (петък).
Междувременно от клуба се похвалиха още, че кондиционният треньор Кирил Динчев е завършил образованието си към школата на Барселона. Дипломата е свързана с физическата подготовка на футболистите, като модулите са оценка и тестове за физически качества, силови тренировки, превенции от контузии и физиологични процеси в спорта. След 5 положени изпита, Динчев официално получи дипломата за квалификация.

        
          В близките дни пък се очаква развитие около новия стадион на ЦСКА. Вижте подробности - в този материал на SportLive.
        
      
