
# 'Standard zet Griekse aanvaller op verlanglijstje voor wintertransferperiode'

Published at: **2019-11-07T19:16:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902842/-standard-zet-griekse-aanvaller-op-verlanglijstje-voor-wintertransferperiode-.html)


        Standard is bezig aan een sterk seizoensbegin en lijkt dit jaar te gaan strijden om de prijzen. Met de wintertransferperiode in het vooruitzicht wordt er al gezocht naar potentiële versterkingen. Eén mogelijke nieuwkomer werd gevonden in Griekenland.
      
In de Griekse media valt namelijk te lezen dat Standard interesse toont in Kosmas Tsilianidis. De 25-jarige Griek komt momenteel uit voor OFI Kreta, waar de flankaanvaller goed was voor vijf doelpunten en twee assists in negen wedstrijden. Daarmee heeft hij zich in de kijker gespeeld van Standard.
Tsilianidis in huis halen wordt echter niet makkelijk voor de Rouches. Zo heeft de flankaanvaller nog een contract tot medio 2022 bij OFI Kreta. De Griekse club is dan ook niet van plan om hem zomaar te laten gaan.
