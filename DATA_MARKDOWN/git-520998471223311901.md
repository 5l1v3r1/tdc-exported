
# З початку року в Чернівецькій області сталися 258 ДТП з вини п'яних водіїв

Published at: **2019-11-05T13:16:00+00:00**

Author: ****

Original: [Погляд](https://pogliad.ua/news/bukovina/z-pochatku-roku-v-cherniveckiy-oblasti-stalisya-258-dtp-z-vini-pyanih-vodiyiv-379850)

З початку року на території Чернівецької області з вини водіїв, які знаходились у нетверезому стані, сталося 258 дорожньо-транспортних пригоди. У результаті ДТП 7 людей загинуло, а 119 осіб отримали травми різної тяжкості. Про це повідомляє відділ комунікації поліції у Чернівецькій області.
Задля посилення безпеки учасників дорожнього руху працівники поліції постійно проводять заходи, направлені на виявлення громадян, які керують транспортними засобами у стані алкогольного сп’яніння.
Так, з початку року відносно нетверезих водіїв складено 1318 адміністративних протоколів за статтею 130 (Керування транспортними засобами або суднами особами, які перебувають у стані алкогольного, наркотичного чи іншого сп’яніння або під впливом лікарських препаратів, що знижують їх увагу та швидкість реакції) Кодексу України про адміністративні правопорушення.
Поліція Чернівецької області закликає громадян не нехтувати Правилами дорожнього руху. Перш ніж сідати за кермо в нетверезому стані, подумайте, до яких наслідків це може призвести.
