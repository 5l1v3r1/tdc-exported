
# Здравословен проблем е вероятната причина за смъртта на матрос в барокамера

Published at: **2019-11-07T12:15:00+00:00**

Author: ****

Original: [bTV Новините](https://btvnovinite.bg/bulgaria/zdravosloven-problem-e-verojatnata-prichina-za-smartta-na-matros-v-barokamera.html)

Продължава разследването за смъртта на матрос в барокамерата на Военноморската болница във Варна.
Внезапно възникнал здравословен проблем е най-вероятната причина за инцидента, посочиха от военното министерство.
В барокамерата е имало четирима военнослужещи. Те били на планово посещение, за годишни медицински прегледи на водолазния състав.
Останалите трима са в добро здраве, което засега изключва версията за проблем в апаратурата.
Все пак ще бъде извършена съдебно-техническа експертиза. Починалият 36-годишен мъж е от формирование в Бургас.
Барокамерата във Военноморската болница е единствената сертифицирана тренировки на водолази от флота. Използва се за симулации на гмуркане в контролирана среда.
