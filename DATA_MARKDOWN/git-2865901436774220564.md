
# Vruće u Minhenu: Kovač držao sastanak sa igračima, čelnici većaju o njegovoj sudbini

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/vruce-u-minhenu-kovac-drzao-sastanak-sa-igracima-celnici-vecaju-o-njegovoj-sudbini/341498)

Biće ovog dug dan za navijače i čelnike minhenskog Bajerna! Pet golova u mreži Manuela Nojera, na gostovanju Ajntrahtu, upalili su sve žive alarme u Bavarskoj. Trener Niko Kovać je i pre blamaže u Frankfurtu bio na tankom ledu, a sada je još više ugrozio sopstveni status. Posebno, što nije baš u dobrim odnosima sa Rumenigeom.
I dalje nije poznato hoće li nekadašnji reprezentativac Hrvatske nastaviti posao na klupi Bajerna. Ovog jutra bilo je veoma vruće u trening kampu Bajerna. Fotoreporteri Bilda su ovekovečili trenutak kada Niko Kovač ulazi u trening kamp. Pojavio se na radnom mestu nešto pre osam sati. Zatim je održao 30-minutni sastanak sa igračima i otišao na trening sa rezervistima.
Dakle, ništa neuobičajeno. Normalan proces posle odigrane prvenstvene utakmice. Mđeutim, Bild je došao do saznanja da uprava Bajerna trenutno sastanči i razgovarao o narednim koracima.
Od kada je trener Bajerna Niko Kovač je pod velikim pritiskom.  Izvršni potpredsednik Karl Hajnc Rumenige i sportski direktor Hasan Salihamidžić nisu imali milosti ni pre gostovanja Ajntrahtu. Deo igrača je, takođe, nezadovoljan dosadašnjom sezonom, jer smatraju da su partije daleko od renomea Bajerna.
Bavarci trenutno imaju četiri boda manje od Mehengladbaha i zauzimaju četvrtu poziciju u Bundesligi.

        BUNDESLIGA - 10. kolo
      
PetakHofenhajm - Paderborn 3:0 (3:0)/Skov 2, Kaderžabek 15, Lokadija 25/
SubotaAjntraht - Bajern 5:1 (2:1)/Kostić 25, Sou 33, Abraham 49, Hintereger 61, Pasijensija 85 - Levandovski 37/ 
Leverkuzen - Menhengladbah 1:2 (1:2)/Foland 25 - Vent 18, Tiram 42/
Dortmund - Volfzburg 3:0 (0:0)/Azar 52, Gerero 58, Gece 88. penal/
RB Lajpcig - Majnc 8:0 (5:0)/Zabicer 5, Verner 30, 48, 87, Nkunku 35, Halstenberg 39, Poulsen 44, Mukijele 50/
Verder - Frajburg 2:2 (1:1)/Rašica 9, Gebre Selasije 59 - Petersen 28, 90+3/
Union Berlin - Herta 1:0 (0:0)/Polter 87. penal/

        Nedelja15.30: (2,70) Fortuna Diseldorf (3,30) Keln (2,60)18.00: (3,90) Augzburg (3,50) Šalke (1,95)
      

        *** kvote su podložne promenama
      
