
# У Бюро розслідувань заявили, що загроза Пашинському походить від російських спецслужб

Published at: **2019-11-07T11:10:44+00:00**

Author: ****

Original: [ГЛАВКОМ](https://glavcom.ua/news/u-byuro-rozsliduvan-zayavili-shcho-zagroza-pashinskomu-pohodit-vid-rosiyskih-specsluzhb-638361.html)

Правоохоронці мають інформацію про можливу загрозу колишньому депутатові Верховної Ради Сергію Пашинському («Народний фронт») від російських спецслужб. Про це повідомило джерело у Державному бюро розслідувань.
Співрозмовник зазначив, що правоохоронці отримали оперативну інформацію, у тому числі шляхом прослуховування, про можливу загрозу життю та здоров'ю Пашинського.
«Загроза від російських спецслужб», - уточнило джерело.
У зв'язку з цим вирішено поки не вивозити ексдепутата із СІЗО на судове засідання.
Як повідомлялось, у четвер Святошинський районний суд Києва не зміг допитати Пашинського як свідка у справі про розстріл 48 активістів Євромайдану.
Суд отримав від ДБР заяву, що життю та здоров'ю ексдепутата загрожує небезпека.
У зв'язку з цим суд вирішив допитати Пашинського відеозв'язком 21 листопада.
