
# Официално: Тя е новият областен управител на Пловдив!

Published at: **2019-11-06T11:08:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Oficialno-Tya-e-noviyat-oblasten-upravitel-na-Plovdiv-911630)

Вече и официално е потвърдена поредната ексклузивна новина на Plovdiv24.bg. Правителството прие решение за освобождаване на Здравко Димитров от длъжността областен управител на област Пловдив, считано от 11 ноември 2019 година.
От тази дата на поста се назначава Дани Каназирева, която към момента е общински съветник в Общински съвет-Пловдив. Това съобщиха от пресцентъра на Министерския съвет. Припомняме, че по темата писахме първи още вчера.
С друго правителствено решение Станислав Дечев се освобождава от длъжността областен управител на област Хасково и на поста се назначава Стефка Стефанова, която към момента е заместник областен управител на областта.

        Plovdiv24.bg отдвна се е доказала като медия номер едно в Пловдив и региона и публикува само проверени и сигурни информации.
      
