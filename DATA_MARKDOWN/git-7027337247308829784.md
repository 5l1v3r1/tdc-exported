
# بازارهای برده در اینستاگرام و اپلیکیشن‌های دیگر

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696957/%D8%A8%D8%A7%D8%B2%D8%A7%D8%B1%D9%87%D8%A7%DB%8C-%D8%A8%D8%B1%D8%AF%D9%87-%D8%AF%D8%B1-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D9%88-%D8%A7%D9%BE%D9%84%DB%8C%DA%A9%DB%8C%D8%B4%D9%86%E2%80%8C%D9%87%D8%A7%DB%8C-%D8%AF%DB%8C%DA%AF%D8%B1)

لئا پولورینی در اسلیت نوشت:
۱-بر صفحه تلفن هوشمند تصاویری از خدمتکاران زنان که اکثر آنها از کشورهای افریقایی (گینه، غنا، اتیوپی، سودان…) یا آسیا (فیلیپین، نپال، هند …) نمایش داده می شود که مانند کالا به چندین هزار یورو فروخته می شوند تا دور از کشور آباء و اجدادی خود نزد خانواده هایی کار کنند.
۲-تجارت غیرقانونی خدمتکاران زن که به عنوان شبکه قاچاق انسان فعالیت می کند، بی سر و صدا در اپلیکیشن های موبایل رونق گرفته اند. برای مثال در اینستاگرام می توان هشتک هایی را یافت که خرید یک زن و خدمات خانگی وی را پیشنهاد می کند و مذاکره به سادگی با یک پیامک انجام می شود.
۳-اپلیکیشن های دیگر مانند۴Sale ، Haraj در Google Play و Apple App Store نیز پیشنهادات مشابهی را ارائه می دهند.
۴-اورمیلا بهولا، گزارشگر ویژه سازمان ملل متحد، گفت: «آنچه که آنها انجام می دهند، ترویج بازار برده آنلاین است. اگر اپلیکیشن هایی مانند گوگل، اپل، فیس بوک و… این کار را انجام دهند، باید مسئولیت آن را به عهده بگیرند.»
۵-این زنان اغلب در کشورهای خاورمیانه مانند کویت، لبنان، امارات متحده عربی یا حتی قطر به عنوان خدمتکار زن نزد خانواده ها کار می کنند.
۶- در بیشتر موارد این امر به استثمار این خدمتکاران زن منجر می شود که از حقوق خود در کشور میزبان محروم می شوند.
۷-این خدمتکاران زن باید از طریق آژانس های دولتی ثبت نام کنند تا وارد سیستم کافالا شوند، اما استفاده از اپلیکیشن هایی مانند اینستاگرام به آنها امکان می دهد تا این تعهدات را از طریق بازار سیاه دور بزنند که بی ثباتی این زنان را افزایش می دهد.۸- از زمان تحقیق بی بی سی، این بخش از تبلیغات حدمتکاران زن ۴Sale حذف شده است، اما از طریق کانال های دیگر این تجارت قاچاق ادامه دارد.
منبع: اداره کل رسانه های خارجی
