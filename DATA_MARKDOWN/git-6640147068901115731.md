
# OnePlus: il 2020 sarà l’anno di uno smartwatch?

Published at: **2019-11-04T21:00:00+00:00**

Author: ****

Original: [Tom&#39;s Hardware](https://www.tomshw.it/smartphone/oneplus-il-2020-sara-lanno-di-uno-smartwatch/)

Alcune indiscrezioni diffuse online farebbero intendere che OnePlus potrebbe presto proporre ai consumatori un nuovo smartwatch o smartband. La sua uscita potrebbe addirittura coincidere con quella di OnePlus 8 (metà 2020).
Il prossimo smartphone della società nata come start-up è stato il protagonista di un video render che ha mostrato il suo interessante design e le sostanziali differenze con i suoi predecessori. OnePlus sembrerebbe però non essere intenzionata a fermarsi: alcune fonti sostengono che il colosso possa presto presentare una smartband o uno smartwatch dedicato al fitness.
La notizia non appare affatto surreale, dato che l’azienda ha recentemente deciso di lanciare in India una nuova smart TV, oltre alle continue novità che riescono sempre a richiamare l’attenzione degli utenti affezionati a questo brand.
Sicuramente è ancora presto per fare le prime ipotesi, ma immaginiamo che questo ipotetico dispositivo, qualora venisse ufficializzato, potrebbe accogliere WearOS, il sistema operativo dedicato agli smartwatch, un SoC Qualcomm e una quantità abbastanza importante di RAM. OnePlus, infatti, ha abituato i suoi clienti a prodotti con una scheda tecnica ricchissima. Gli unici dubbi interessano il possibile prezzo di lancio e il design. Non ci resta che attendere ulteriori dettagli.
