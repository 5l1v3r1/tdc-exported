
# Илон Мъск дари много пари за засаждането на 20 млн. дръвчета

Published at: **2019-11-04T11:54:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Ilon-Musk-dari-mnogo-pari-za-zasazhdaneto-na-20-mln-druvcheta-911046)

Шефът на "СпейсЕкс“ и "Тесла“ Илон Мъск дари 1 млн. долара за засаждането на 20 млн. дървета. Инициативата се казва "Отбор дървета“ и е организирана от двама влогъри, които дадоха обет, че ако достигнат 20 млн. харесвания в "Ютюб“ ще засадят 20 млн. дървета, предаде bTV.
Идеята бързо събра подкрепа от известни личности, като шефът на "Туитър“ Джак Дорси също направи дарение. До момента влогърите са събрали близо 8 млн. долара, като най-голямото дарение от Мъск. Събраните пари ще бъдат използвани за засаждане на дървета на всички континенти, освен на Антарктика.
Шефът на "СпейсЕкс“ се пошегува, че дарява за каузата на Дървобрад – измислен от Дж. Р. Р. Толкин герой във "Властелинът на пръстените“, който представлява мъдро говорещо дърво.
