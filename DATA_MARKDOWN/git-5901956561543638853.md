
# Poročil se je Napoleonov potomec

Published at: **2019-11-04T21:10:00+00:00**

Author: **B. K. P.**

Original: [Slovenske novice](https://www.slovenskenovice.si/bulvar/tuji-traci/clanek/porocil-se-je-napoleonov-potomec-244400)

Da se zgodovina z ljudmi pogosto pošali, je dokazala nedavna poroka potomca slovitega francoskega vojskovodje in cesarja Napoleona III. Bonaparteja, ki se je poročil z daljno sorodnico Napoleonove druge žene. Jean Christophe, princ Napoleon, in grofica Olympia von und zu Arco-Zinnerberg sta se poročila v Parizu, v katedrali, kjer stoji grobnica Napoleona Bonaparteja, in tako po več kot 200 letih znova združila dve nekoč zelo pomembni evropski plemiški rodbini.
Pariz ima za par prav posebno sentimentalno vrednost, saj sta se v francoski prestolnici tudi spoznala. Grofica Olympia je tam študirala, princa Napoleona, ki je takrat bival v Londonu, pa je spoznala na eni od zabav, na katero menda najprej sploh ni hotela. Zaročila sta se maja letos in 33-letnik je svoji dragi na prstanec leve roke nataknil 40-karatni diamantni prstan, ki naj bi menda nekoč krasil krono Napoleona III.»Da se zgodovini najinih rodbin prepletata, je bolj naključje kot kaj drugega. Ko sem spoznal Olympio, sem bil očaran nad njenimi očmi, ne nad njenim družinskim drevesom. Pravzaprav najprej sploh nisem vedel, da je modre krvi. Ko sva se pozneje spoznavala, sva ugotovila mnogo neverjetnih zgodovinskih dejstev, tudi najino povezavo izpred stoletij, a sva se temu le nasmejala,« je povedal Jean Cristophe.Ko sem spoznal Olympio, sem bil očaran nad njenimi očmi, ne nad njenim družinskim drevesom.Po cerkvenem obredu je sledila razkošna zabava v dvorcu iz 12. stoletja, ki sta se je poleg drugih pomembnežev udeležila tudi sveže zaročena princesa Beatrice in Edoardo Mapelli Mozzi, ki si nameravata večno zvestobo obljubiti prihodnje leto. 
