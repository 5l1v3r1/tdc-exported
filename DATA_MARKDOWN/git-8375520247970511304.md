
# На Оболоні палала квартира у багатоповерхівці (фото)

Published at: **2019-11-06T05:46:19+00:00**

Author: ****

Original: [ГЛАВКОМ](https://glavcom.ua/kyiv/news/na-oboloni-palala-kvartira-u-bagatopoverhivci-foto-637992.html)

У вівторок, 5 листопада, сталася пожежа в житловому будинку на вул. Героїв Дніпра, 32А, що в Оболонському районі столиці. Повідомлення про загорання надійшло до оперативно-координаційного центру Головного управління ДСНС України у Києві о 13:39.
До місця виклику було направлено рятувальників 25-ї Державної пожежно-рятувальної частини. Прибувши, вогнеборці встановили, що пожежа виникла на кухні в одній із квартир на 8-му поверсі 9-поверхового житлового будинку, інформує пресслужба столичного управління ДСНС.
О 14:00 бійці локалізували займання, а о 14:14 – ліквідували.
Внаслідок пожежі пошкоджено меблі, особисті речі, побутова техніка, закопчено стіни та стелю квартири.
На місці події було задіяно 4 одиниці основної та спеціальної пожежно-рятувальної техніки та 15 чоловік особового складу підрозділів ГУ ДСНС у Києві.
1 з 8на весь екран згорнути

        Всі фоторепоратажі
      
Причина виникнення займання наразі встановлюється.
Жертв та постраждалих немає.
