
# 
        آمریکا ۵ شهروند ونزوئلایی را تحریم کرد
      

Published at: **2019-11-05T21:51:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638411/%D8%A2%D9%85%D8%B1%DB%8C%DA%A9%D8%A7-%DB%B5-%D8%B4%D9%87%D8%B1%D9%88%D9%86%D8%AF-%D9%88%D9%86%D8%B2%D9%88%D8%A6%D9%84%D8%A7%DB%8C%DB%8C-%D8%B1%D8%A7-%D8%AA%D8%AD%D8%B1%DB%8C%D9%85-%DA%A9%D8%B1%D8%AF)

به گزارش بولتن نیوز، وزارت خزانه داری آمریکا در وبگاه خود اعلام کرد واشنگتن تحریم‌هایی را علیه پنج شهروند ونزوئلا اعمال کرده است. دبیرکل شورای دفاع ملی و رئیس ستاد فرماندهی استراتژیک نیرو‌های مسلح ونزوئلا از جمله افراد تحریم شده از سوی آمریکا هستند.
اوایل اکتبر وزارت خزانه داری آمریکا اعلام کرد به شرکت نفت و گاز شورون و چهار شرکت انرژی آمریکایی مجوز ادامه فعالیت در ونزوئلا اعطا شده و دست کم تا سه ماه دیگر تحت تحریم قرار نمی‌گیرند.
پیشتر وزارت خزانه داری آمریکا در بیانیه‌ای اعلام کرد چهار شرکت و چهار کشتی را به خاطر انتقال نفت ونزوئلا به کوبا و نقض تحریم‌های واشنگتن هدف تحریم قرار داده است.
از بهمن سال گذشته که خوان گوایدو، سردسته مخالفان ونزوئلا خود را رئیس‌جمهور موقت این کشور خواند و بلافاصله آمریکا حمایت خود را از او اعلام کرد فشار‌ها بر نیکولاس مادورو، رئیس جمهور ونزوئلا از سوی واشنگتن به شدت افزایش یافته است.
