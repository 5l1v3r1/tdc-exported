
# భైంసా డిపో మేనేజర్‌పై హత్యాయత్నం

Published at: **2019-11-06T02:33:45+00:00**

Author: ****

Original: [Andhrajyothy](https://www.andhrajyothy.com/artical?SID=947428)

ADVT
భైంసా, నవంబరు 5: నిర్మల్‌ జిల్లా భైంసా ఆర్టీసీ డిపో మేనేజర్‌ జనార్దన్‌పై హత్యాయత్నం జరిగింది. మంగళవారం తెల్లవారుజామున ఆయన విధులకు హాజరయ్యేందుకు వెళ్తుండగా.. ముగ్గురు గుర్తు తెలియని వ్యక్తులు ఇనుప రాడ్లతో దాడి చేశారు. దుండగుల్లో ఒకరు.. డీఎం నోటిని చేతితో మూయగా.. మరో దుండగుడు పారిపోకుండా పట్టుకున్నాడు. మూడో వ్యక్తి రాడ్‌తో రెండుసార్లు దాడి చేశాడు. అయితే డీఎం తన చేతిని తలకు అడ్డుగా పెట్టుకొని తలకు గాయాలు కాకుండా కాపాడుకున్నా రు. చేతికి తీవ్ర గాయాలయ్యాయి. అయితే.. తనకు రెగ్యులర్‌గా డ్యూటీలు ఇవ్వకుండా డీఎం ఇతరులకు ఇస్తుండటంపై ఆగ్రహించిన తాత్కాలిక డ్రైవర్‌ ఒకరు తన అనుచరులతో కలిసి దాడికి పాల్పడినట్లు అనుమానిస్తున్నారు.
