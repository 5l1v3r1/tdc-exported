
# مربی زنجانی سرمربی تیم ملی کاراته روسیه شد

Published at: **2019-11-07T15:19:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545468.html/%D9%85%D8%B1%D8%A8%DB%8C-%D8%B2%D9%86%D8%AC%D8%A7%D9%86%DB%8C-%D8%B3%D8%B1%D9%85%D8%B1%D8%A8%DB%8C-%D8%AA%DB%8C%D9%85-%D9%85%D9%84%DB%8C-%DA%A9%D8%A7%D8%B1%D8%A7%D8%AA%D9%87-%D8%B1%D9%88%D8%B3%DB%8C%D9%87-%D8%B4%D8%AF)

حسین روحانی با عقد قرارداد یکساله هدایت تیم ملی کاراته روسیه را برعهده گرفت.
به گزارش شبکه اطلاع رسانی راه دانا؛ به نقل از موج رسا; حسین روحانی مربی کاراته زنجانی که افتخارات فراوانی را در عرصه قهرمانی برای کشور و استان زنجان به ارمغان آورده سرمربی تیم ملی کاراته روسیه شد.
طبق اعلام فدراسیون کاراته جمهوری اسلامی حسین روحانی با قرارداد یک ساله و تا پایان المپیک هدایت تیم ملی روسیه را برعهده خواهد داشت.
روحانی قرار است امشب تهران را به مقصد روسیه ترک کند تا روز شنبه و یکشنبه که مسابقات قهرمانی کشور روسیه برگزار می شود را از نزدیک ‏نظاره گر باشد.‏
حسین روحانی در تیم ملی ایران، ۴ مدال رنگارنگ از قهرمانی جهان، ۲ طلا و نقره از بازی‌های آسیایی، ۲ مدال نقره از قهرمانی آسیا، ۱ طلا بازی‌های کشورهای اسلامی و ۱ طلا رقابت‌های غرب آسیا را در کارنامه ورزشی خود دارد.
انتهای پیام/
