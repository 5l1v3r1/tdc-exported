
# 
        قیمت گوجه فرنگی به ۶ هزارتومان رسید
      

Published at: **2019-11-06T22:21:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638558/%D9%82%DB%8C%D9%85%D8%AA-%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D8%A8%D9%87-%DB%B6-%D9%87%D8%B2%D8%A7%D8%B1%D8%AA%D9%88%D9%85%D8%A7%D9%86-%D8%B1%D8%B3%DB%8C%D8%AF)

به گزارش بولتن نیوز، اسدالله کارگر با اشاره به افزایش قیمت گوجه فرنگی در بازار گفت: فصل گوجه فرنگی در حومه شهر تهران از جمله ورامین، کرج و ... تمام شده و بعد از یک وقفه کوتاه، برداشت این محصول در جنوب کشور آغاز می شود.
وی با اشاره به اینکه تا جایگزین شدن محصول جنوب احتمال افزایش مجدد قیمت وجود دارد، افزود: قیمت این محصول در میدان مرکزی میوه و تره بار بین ۲۵۰۰ تا ۴۵۰۰ تومان و در مراکز خرده فروشی با حدود ۳۵ درصد سود نزدیک به ۶ هزارتومان است.
این فعال بخش خصوصی با بیان اینکه در حوزه میوه هیچ مشکلی وجود ندارد و عرضه فراوان است، گفت: برخی میوه ها مانند کیوی تازه وارد بازار شده اند و به تدریج عرضه آنها انبوه می شود ضمن اینکه هم اکنون قیمت هرکیلوگرم کیوی درب مغازه حدود ۸۵۰۰ تا ۹۰۰۰ تومان است.
کارگر قیمت موز را نیز بین ۹۵۰۰ تا ۱۱ هزارتومان عنوان کرد و گفت: قیمت این میوه معمولا با نوسانات جزئی در حدود ۵۰۰ تومان همراه است.
وی اشاره کرد: قیمت پیاز و سیب زمینی درب مغازه ها به ترتیب حدود ۳۵۰۰ تومان و ۳۵۰۰ تا ۳۹۰۰ تومان است، مغازه داران در فروش محصولات به ۳۵ درصد سود معمولا توجهی ندارد چون بحث رقابت مطرح است و ممکن است محصولی در مغازه کناری ارزان تر باشد بنابراین آنها نمی توانند با قیمت بالاتری محصول خودشان را عرضه کنند.
به گفته کارگر جزئیات کامل قیمتی انواع میوه، صیفی جات و سبزی در میدان مرکزی میوه و تره بار به شرح جدول زیر است:
