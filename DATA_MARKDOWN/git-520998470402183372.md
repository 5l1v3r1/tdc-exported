
# Покарають мешканця Тернопільщини, який перевозив 20 тонн контрафактного спирту

Published at: **2019-11-06T16:15:00+00:00**

Author: ****

Original: [Погляд](https://pogliad.ua/news/crime/pokarayut-meshkancya-ternopilschini-yakiy-viz-20-tonn-kontrafaktnogo-spirtu-379913)

У травні 2019 року року прокурори відділу нагляду за додержанням законів органами фіскальної служби прокуратури Чернівецької області, за оперативного супроводу працівників управління захисту економіки, виявили транспортний засіб, в якому без жодних правовстановлюючих документів перевозили 96 бочок спирту, ємністю 200 літрів кожна.
Як з’ясувалось, майже 20 тонн контрафактного спирту транспортував через територію Чернівецької області 70-річний мешканець Тернопільщини, з метою його подальшої реалізації.
Судовий розгляд за вказаним фактом, обвинувачення в якому підтримала прокуратура Чернівецької області, завершено.
Хотинський районний суд визнав винним чоловіка у скоєнні злочину, передбаченого ч. 1 ст. 204 Кримінального кодексу України (незаконне придбання з метою збуту та транспортування з цією метою незаконно виготовлених підакцизних товарів) та призначив покарання у виді 85 000 гривень штрафу. Про це повідомляє пресслужба прокуратури Чернівецької області.
