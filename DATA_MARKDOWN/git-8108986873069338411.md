
# Хмельничанин виборов золото на Чемпіонаті світу з кікбоксингу

Published at: **2019-11-05T11:42:00+00:00**

Author: **Іванка ЧАБАНЮК**

Original: [Всім](https://vsim.ua/lyudi/hmelnichanin-viborov-zoloto-na-chempionati-svitu-z-kikboksingu-10962237.html)

В італійському місті Маріна-ді-Каррара пройшов Чемпіонат світу з кікбоксингу ВТКА. У ньому взяли участь понад 28 світових федерацій, 5000 спортсменів та більше 107 країн. У складі збірної команди України виступав хмельничанин Олександр Ястребов.
Він виборов перше місце у категорії 63 кг лайт-контакт та друге місце у фул-контакт. 
Як зазначають у прес-службі Хмельницької міськради, Олександр є заслуженим майстром спорту України з кікбоксингу ВТКА, він входить у основний склад національної збірної України. Підготував спортсмена тренер-викладач відділення кікбоксингу Хмельницького обласного центру фізичного виховання учнівської молоді, заслужений тренер України Максим Юрійович Чайковський.
Вітаємо спортсмена з вдалим виступом.
Читайте також: Хмельничанку Марину Бех-Романчук назвали найкращою спортсменкою жовтня в Україні
