
# పురుగుల మందు తాగి రైతు ఆత్మహత్య

Published at: **2019-11-02T11:57:43+00:00**

Author: ****

Original: [Andhrajyothy](https://www.andhrajyothy.com/artical?SID=944519)

Ph: 88865 47666ప్రవేశం ఉచితం ADVT
ముంబై : గత వారం రోజులుగా కురుస్తున్న భారీ వర్షాలతో వరిపంట వరదనీటి పాలు కావడంతో ఆవేదన చెందిన ఓ రైతు పురుగుల మందు తాగి ఆత్మహత్య చేసుకున్న ఘటన మహారాష్ట్రలోని పాల్ఘార్ జిల్లాలో జరిగింది. దాహాను తాలూకాలోని ధర్మాపూర్- జిర్వాపడ గ్రామానికి చెందిన ధర్మా జాదవ్ వరి పంట వేశారు. పాల్ఘార్ జిల్లాలో 161.6 మిల్లీమీటర్ల వర్షపాతం నమోదైంది. భారీవర్షాలతో వరి పంట వరదనీటి పాలవడంతో ధర్మాజాదవ్ ఆవేదనతో పురుగుల మందు తాగి వరి పొలంలో పడిపోయాడు. స్థానికులు అతన్ని ఆసుపత్రికి తరలించగా, అప్పటికే ధర్మా మరణించాడని వైద్యులు ధ్రువీకరించారు. గత సంవత్సరం ఏప్రిల్ నెలలో ధానాజీ జంగ్లీ అనే 60 ఏళ్ల రైతు కూడా ఉరివేసుకొని ఆత్మహత్య చేసుకున్నాడు. పంట నీటి పాలైందనే ఆవేదనతోనే ధర్మా ఆత్మహత్య చేసుకున్నాడని మృతుడి భార్య మగ్లీ చెప్పారు. మరణించిన రైతు కుటుంబానికి రూ.4లక్షల నష్టపరిహారం చెల్లిస్తామని తహసీల్దారు రాహుల్ సారంగ్ చెప్పారు.
