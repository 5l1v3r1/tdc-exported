
# Стефан Данаилов е в тежко състояние

Published at: **2019-11-07T08:15:29+00:00**

Author: ****

Original: [Стандарт Новини](https://standartnews.com/balgariya-obshtestvo/stefan-danailov-e-v-tezhko-sstoyanie-406073.html)

Актьорът Стефан Данаилов, който лежи в реанимацията на ВМА с дихателна недостатъчност, която затруднява сърдечната и бъбречната дейност, отново има нужда от апаратно подпомагане на дишането му, пише "www.actualno.com". 
Според информацията, големият проблем на Данаилов е онкозаболяването му. Вестник “Галерия” съобщи вчера, че в белия дроб на актьора има разсейки от рак. Това е вярно по принцип, но не съвсем точно, казват лекари, които познават здравословното му състояние от години. Нинова за Данаилов: Не е добре Стефан Лидерът на БСП Корнелия Нинова коментира състоянието на актьора Стефан Данаилов пред bTV. "Не е добре Стефан", съобщи Нинова.
Лимфомът е коварно онкологично заболяване, което се изразява с поява на туморна маса в лимфните възли. При актьора преди 6 години засегнатият лимфен възел е в областта на корема, а днес има много голямо образувание в лимфен възел в областта на белия дроб, което също затруднява дишането. При лимфом най-честият финал е дихателна недостатъчност или преустановяване на перисталтиката на червата. Стандартното лечение на лимфом включва пълно унищожаване на имунната система на болния с цитостатици и след това рестартирането ѝ чрез растежен хормон или присаждане на гръбначномозъчни клетки. Ремисията при лечение на неходжкинов лимфом продължава години и болните се чувстват добре, но ракът стои загнезден и понякога се активира. Тоест лечението, освен тежко, е и несигурно. Във финалния стадий ракът превръща цялата съединителна тъкан на болния в огромен тумор, а не, както при обичайните карциноми, да има разсейка в черния дроб и болните практически да умират от глад, защото увреденият черен дроб пречи на нормалния метаболизъм.
Заради затруднената сърдечна и бъбречна недостатъчност, Данаилов е упоен и се намира в т.нар. медикаментозна кома, макар че в медицината официално такъв термин няма. Посещенията при големия актьор са силно ограничени, защото имунната му система е много податлива и дори слаб по принцип за здрав човек вирус може да го убие. Засега и прогнозите не са много оптимистични, но надеждата остава жива.
