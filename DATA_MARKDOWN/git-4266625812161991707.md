
# Росія веде ремонтні роботи на захоплених українських кораблях, – Полозов

Published at: **2019-11-05T23:55:00+00:00**

Author: ****

Original: [ZIK.UA](https://zik.ua/news/2019/11/05/rosiya_vede_remontni_roboty_na_zahoplenyh_ukrainskyh_koralyah__polozov_1684589)


        Російська влада зацікавлена в тому, щоб повернути Україні захоплені в листопаді 2018 року військові кораблі.
      
Таку думку в ефірі Радіо Свобода висловив адвокат звільнених українських моряків Микола Полозов.
«За моєю інформацією, принципова домовленість про це була досягнута, питання було в технічній частині, оскільки кораблі не експлуатувалися кілька місяців. Крім того, катер «Бердянськ» постраждав унаслідок обстрілу, і в техніків прикордонної служби були питання щодо плавучості цих суден, вони боялися, що просто не зможуть їх фізично передати», – розповів адвокат.
Полозов додав, що, наскільки йому відомо, на захоплених кораблях здійснювався певний комплекс ремонтних робіт.
«Я думаю, що тільки-но буде досягнутий задовільний стан їхньої плавучості, щоб їх можна було передати – їх, швидше за все, передадуть», – зазначив Полозов.
За його словами, з українського боку за питання повернення захоплених кораблів відповідає Андрій Єрмак, помічник Президента Володимира Зеленського, з російського – віцепрем’єр Дмитро Козак.
Нагадаємо, у Росії прокоментували ноту України з вимогою повернути захоплені кораблі.
