
# Πλαφόν 20.000 ευρώ για τις e- αποδείξεις: Τι αλλάζει από την Πρωτοχρονιά - Οι ποινές για όσους δεν πιάσουν τον στόχο

Published at: **2019-11-05T09:04:00+00:00**

Author: ****

Original: [enikos.gr](http://www.enikos.gr/economy/682346/plafon-20000-evro-gia-tis-e-apodeixeis-ti-allazei-apo-tin-protoch)

Ζευγάρια με μεσαία εισοδήματα, χαμηλόμισθοι αλλά και όσοι πιάνονται στην παγίδα των τεκμηρίων εκτιμάται ότι θα δυσκολευτούν αρκετά το 2020 για να πιάσουν τον νέο στόχο των e- αποδείξεων που βάζει το υπουργείο Οικονομικών, σύμφωνα με τον οποίο η αξία των ηλεκτρονικών συναλλαγών θα πρέπει να αντιστοιχεί στο 30% του εισοδήματος.
Το πρόστιμο θα ανέρχεται στο 22% και θα επιβάλλεται στο ποσό των αποδείξεων που θα υπολείπεται του στόχου. Ο φόρος αυτός θα προστεθεί σε εκείνον που θα προκύψει για τα εισοδήματα που θα δηλώσουν οι φορολογούμενοι στις φορολογικές δηλώσεις του 2021.
Σύμφωνα με πληροφορίες, στις προθέσεις του οικονομικού επιτελείου είναι τεθεί ανώτατο πλαφόν στις ζητούμενες αποδείξεις. Συγκεκριμένα, θα ζητούνται αποδείξεις μέσω ηλεκτρονικών συναλλαγών μέχρι 20.000 ευρώ. Και αυτό το ποσό όμως μπορεί να αποδειχθεί παγίδα για όσους έχουν υψηλά εισοδήματα καθώς κάποιος με εισόδημα 65.000 ευρώ πρέπει να παρουσιάσει ηλεκτρονικές αποδείξεις ύψους 19.500 ευρώ.
Από την Πρωτοχρονιά όλα αλλάζουν, καθώς οι e-δαπάνες αποσυνδέονται από το αφορολόγητο και στο κυνήγι τους μπαίνουν όλοι οι φορολογούμενοι, αφού όλα τα εισοδήματα, απ’ όλες τις πηγές, θα προστίθενται και το 30% του συνολικού εισοδήματος θα πρέπει να καλύπτεται από ηλεκτρονικές πληρωμές.Σημειώνεται ότι η λίστα με τις e – αποδείξεις περιλαμβάνει σχεδόν τα πάντα. Από τα είδη του σούπερ μάρκετ, τους λογαριασμούς για ηλεκτρικό ρεύμα, ύδρευση, σταθερή και κινητή τηλεφωνία, καύσιμα, πετρέλαιο θέρμανσης, κοινόχρηστα, ασφάλιστρα αυτοκινήτου, επισκευές κατοικιών, ανταλλακτικά αυτοκινήτων.

        Δείτε τον σχετικό πίνακα από την Καθημερινή
      
Με πληροφορίες από την εφημερίδα "Καθημερινή" και "ΤΑ ΝΕΑ"
