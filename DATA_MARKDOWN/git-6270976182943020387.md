
# Дубневич оскаржує рішення суду про заставу у 100 млн гривень

Published at: **2019-11-04T12:18:34+00:00**

Author: **Daria Trokhimovich**

Original: [Рубрика](https://rubryka.com/2019/11/04/dubnevych-oskarzhuye-rishennya-sudu-pro-zastavu-u-100-mln-gryven/)


        
          Народний депутат Ярослав Дубневич оскаржує рішення суду про заставу у 100 мільйонів гривень.
        
      
Про це сказав адвокат Дубневича Станіслав Пелюк у коментарі “УП”.
“Апеляцію сьогодні подали. Заставу не внесли ще. Не можу сказати (чи взагалі вноситиме)”.
Він додав, що не говорив про внесення застави зі своїм клієнтом, бо це не в його компетенції.
При цьому Пелюк додав, що Дубневич “розуміє наслідки і розуміє, що йому потрібно робити”. Він додав, якщо внести заставу нардепу видасться можливим, то він це зробить, якщо ні – то “будуть діяти в межах закону”.
Наразі, за словами адвоката, Дубневич перебуває вдома. На внесення застави у нього є 5 діб з моменту проголошення рішення суду.
2 листопада Вищий Антикорупційний суд обрав нардепу Ярославу Дубневичу, якого підозрюють у розкраданні понад 93 мільйонів гривень на схемі із закупівлями “Укрзалізницею” стрілочної продукції, запобіжний захід у вигляді застави у розмірі 100 мільйонів гривень.
Раніше: Дубневич не знає, де взяти 100 мільйонів.

        З народного депутата Дубневича зняли недоторканність.
      
