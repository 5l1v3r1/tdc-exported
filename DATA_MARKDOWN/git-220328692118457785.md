
# Уволняват Нико Ковач от Байерн

Published at: **2019-11-03T14:26:08+00:00**

Author: **Димитър Душков**

Original: [Стандарт Новини](https://standartnews.com/sport/uvolnyavat-niko-kovach-ot-bayern-405731.html)

До края на днешния ден ще бъде взето решението дали Нико Ковач ще остане треньор на Байерн Мюнхен. Информацията е на немския журналист от Sport 1 Флориан Плетенберг, който твърди, че ръководството ще обсъди мениджърския пост на 3 ноември, преди края на уикенда. „Решението за Ковач ще бъде взето в неделя. Ули Хьонес и Карл-Хайнц Румениге лично ще обсъдят бъдещето на старши треньора”, написа в Twitter журналистът.
Според Флориан Плетенберг решението тренировката в неделя да бъде закрита, няма нищо общо с евентуалното освобождаване на Нико Ковач. Целта е играчите да могат да водят занимание на спокойствие след поражението. Информациите за уволнението на специалиста идват след тежката загуба с 1:5 от Айнтрахт в 10-ия кръг на Първа Бундеслига. Действащият договор на Нико Ковач с Байерн Мюнхен е до лятото на 2021 година.
