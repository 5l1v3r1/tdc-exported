
# Засуджений в Криму журналіст вийшов на свободу

Published at: **2019-11-02T09:22:01+00:00**

Author: ****

Original: [Слово і Діло](https://www.slovoidilo.ua/2019/11/02/novyna/pravo/zasudzhenyj-krymu-zhurnalist-vyjshov-svobodu)


        Олексій Назімов, кримський журналіст, редактор видання «Твоя газета» вийшов на свободу 1 листопада. Раніше він був засуджений за політичними мотивами.
      
Про це повідомляє «Крим.Реалії».
Назімов розповів, що за час судових засідань суд відкинув всі докази невинності фігурантів справи.
«Я думаю, якщо звичайна людина подивиться на все, що відбувалося за ці три роки, то відразу зрозуміє, що було насправді. Нам не раз пропонували піти на угоду зі слідством. Ми, звичайно, на це не погодилися, тому що ніякої провини, як і злочину - не було. Все це - надумана політична справа», - заявив засуджений журналіст.
Як відомо, в листопаді 2018 року підконтрольний Кремлю Алуштинський міський суд виніс рішення у справі депутата Алуштинської міськради Павла Степанченка, редактора видання «Твоя газета» Олексія Назімова і оператора Андрія Облезова, обвинувачених у вимаганні грошей у місцевого відділення партії «Єдина Росія» «за непублікацію наклепу». Назімова засудили до 4 років 7 місяців у колонії загального режиму, Степанченка - до 3 років 9 місяців.
Раніше ФСБ Росії затримала українця на кордоні з Кримом.
Також нагадаємо, в Криму залишили під вартою активіста Приходька.
Хочете обговорити цю новину? Долучайтеся до телеграм-чату CHORNA RADA
