
# «Πόλεμος» στα Εξάρχεια: Μόνιμος «στόχος» καταδρομικών επιθέσεων, η Διμοιρία των ΜΑΤ που φρουρεί το κτίριο της κατάληψης «Βανκούβερ», κοντά στην ΑΣΟΕΕ!

Published at: **2019-11-04T18:30:21+00:00**

Author: ****

Original: [europost.gr](https://europost.gr/polemos-sta-exarcheia-monimos-stochos-katadromikon-epitheseon-i-dimoiria-ton-mat-poy-froyrei-to-ktirio-tis-katalipsis-vankoyver-konta-stin-asoee/)

Τρεις επιθέσεις σε βάρος αστυνομικών δυνάμεων πραγματοποιήθηκαν τη Δευτέρα στην Αθήνα από ομάδες αντιεξουσιαστών.
Οι δύο επιθέσεις σημειώθηκαν στην ΑΣΟΕΕ κατά αστυνομικών με πέτρες, μολότοφ και καδρόνια από ομάδα ατόμων
Καταδρομική επίθεση εναντίον ανδρών διμοιρίας των ΜΑΤ εξαπέλυσε ομάδα νεαρών που βρισκόταν εντός του κτιρίου του Οικονομικού Πανεπιστημίου της Αθήνας (πρώην ΑΣΟΕΕ).
Οι νεαροί βγήκαν από το πανεπιστημιακό κτίριο, πέταξαν βόμβες μολότοφ και αντικείμενα εναντίον των αστυνομικών που βρισκόταν στην οδό Δεριγνύ και ξαναμπήκαν στην ΑΣΟΕΕ.
Η διμοιρία των ΜΑΤ βρίσκεται μονίμως πλέον έξω από το κτίριο που ήταν υπό κατάληψη και εκκενώθηκε το περασμένο Σάββατο, υπό τον φόβο ανακατάληψης.
Ένα ακόμη «ντου» σημειώθηκε στη Σπύρου Τρικούπη εναντίον διμοιρίας των ΜΑΤ που ήταν σταθμευμένη στο σημείο.
Σημειώνεται πως είχε προηγηθεί νωρίτερα σήμερα η μαθητική – φοιτητική πορεία, στη διάρκεια της οποίας σημειώθηκαν επεισόδια. Όταν η πορεία έφτασε στο Σύνταγμα, έξω από τη Βουλή, αντιεξουσιαστές άρχισαν να πετούν πέτρες και βόμβες μολότοφ κατά των αστυνομικών, οι οποίοι απάντησαν με ρίψη χημικών, με αποτέλεσμα να επικρατήσει ένταση στη διάρκεια του συλλαλητηρίου.
