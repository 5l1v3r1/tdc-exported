
# 
        Sokkoló videó: légi parádén csapódott a földbe a repülő
      

Published at: **2019-11-03T09:30:00+00:00**

Author: **Bors**

Original: [www.borsonline.hu](http://www.borsonline.hu/aktualis/sokkolo-video-legi-paraden-csapodott-a-foldbe-a-repulo/185757)

Tragikus baleset történt pénteken egy floridai város légi bemutatóján. A Stuart nevű településen megrendezett Stuart Air Show-n még a hivatalos megnyitó előtt lezuhant egy Grumman OV-1 Mohawk típusú gép, amelynek pilótája még a helyszínen életét vesztette. A hatóságok az áldozat nevét nem hozták nyilvánosságra, de a légi parádé oldalán azt írják, hogy egyedül az 59 éves Joseph Masessa tartózkodott a repülőgépen. A rendezvény látogatói közül nem sérült meg senki a balesetben, ám Masessa életét a szinte azonnali orvosi segítség ellenére sem tudták megmenteni.
