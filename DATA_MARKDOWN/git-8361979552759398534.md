
# Волкер: Джуліані формував негативне ставлення Трампа до України

Published at: **2019-11-05T22:45:00+00:00**

Author: ****

Original: [НВ](https://nv.ua/ukr/world/geopolitics/dzhuliani-formuvav-negativne-stavlennya-trampa-do-ukrajini-novini-svitu-50051827.html)

Про це йдеться в його свідченнях Конгресу США в рамках розслідування щодо імпічменту Трампа.
Він зазначає, що саме Джуліані формував негативне ставлення Трампа до України, що «протидіяло» зусиллям президента України Володимира Зеленського.
Читайте також:&nbsp«Три аміго». Чиновник Держдепу розповів про відповідальну за політику в Україні команду Білого дому
Волкер уточнив, що розповів про це Зеленському та керівнику Офісу президента Андрію Богдану під час зустрічі в Канаді, що відбулася в липні.
«Негативні історії про Україну, які просував Джуліані, були проблемою. На мій погляд, це заважало нашим можливостям будувати відносини так, як ми повинні були робити», — підкреслив Волкер.
Читайте також:&nbspТоп-дипломат США визнав зв’язок між військовою допомогою і розслідуванням проти Байдена
Також колишній спецпредставник розповів, що він організував першу телефонну розмову між Джуліані і помічником президента Зеленського Андрієм Єрмаком.
Волкер зазначив, що після цієї розмови Джуліані виступив за проведення телефонного дзвінка між Зеленським і Трампом, який відбувся всього через кілька днів.
Спікер Палати представників Ненсі Пелосі оголосила про запуск процедури імпічменту Трампа після скандалу навколо телефонної розмови глави Білого дому і президента України Володимира Зеленського.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.
Демократи розслідують питання про те, чи заблокував Трамп військову допомогу, щоб чинити тиск на Україну і, врешті-решт, змусити Київ почати політично мотивоване розслідування проти його опонента.
Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).
