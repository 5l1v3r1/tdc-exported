
# Al Centrale un’offerta Plus: dal jazz ai pranzi “creativi”

Published at: **2019-11-05T07:46:33+00:00**

Author: **Giacomo Gardini**

Original: [Cronache Maceratesi](https://www.cronachemaceratesi.it/2019/11/05/al-centrale-unofferta-plus-dal-jazz-ai-pranzi-creativi/1309734/)

Condividi151TweetEmail151 Condivisioni
 
 

        La stagione autunnale ha riportato a Macerata il brio delle atmosfere uniche del Centrale Plus. Nel cuore della città, all’ombra della Torre dell’Orologio, il terzo locale firmato “Centrale”, dopo il Centrale.eat e il Caffè Centrale, si prepara ad allestire un nuovo ciclo di eventi, in quello che è un luogo di condivisione enogastronomica, culturale e artistica.
      
«Abbiamo finalmente ripreso le fila del discorso con l’arrivo della nuova stagione – spiega Julia Bizzarri, proprietaria al fianco di Aldo Zeppilli -. La nostra sarà un’offerta diversa, se possibile ancor più curata rispetto al passato: alla carne si accompagnerà un menù di pesce». Il Centrale Plus, infatti, rimarrà aperto a pranzo tutti i giorni e dal venerdì alla domenica, sia a pranzo che a cena. La grande novità della stagione, però, è #doyouPlus, un format riservato esclusivamente al pranzo, per pasti veloci e sfiziosi. Il servizio offre al cliente la possibilità di comporre, a proprio piacimento, un poke tutto italiano, dando vita a creazioni sempre nuove, colorate e gustose. «Discorso a parte invece per gli aperitivi, con una selezione curata di bottiglie e bollicine, sia locali che da fuori regione». Il locale, che nasce per ospitare eventi e cerimonie, è già pronto per sperimentare atmosfere sempre nuove: «Grande spazio alla musica, con il “Venerdì jazz”, che ospiterà una band diversa ogni settimana – sottolinea Julia Bizzarri -. A breve riprenderemo anche la rassegna letteraria, in collaborazione con le librerie del centro». E poi battesimi, cresime e matrimoni: la cura minuziosa per i dettagli delle cerimonie non smette di stupire. «Seguiamo il cliente dalla partecipazione fino all’allestimento, realizzando magari un tema scelto dalle famiglie. La nostra unica vocazione è quella di garantire ai nostri clienti un’esperienza indimenticabile».
(Articolo promoredazionale)
 
