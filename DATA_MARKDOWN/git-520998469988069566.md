
# До Чернівців з'їхалися науковці та бджолярі із 7 країн

Published at: **2019-11-07T12:54:00+00:00**

Author: ****

Original: [Погляд](https://pogliad.ua/news/chernivtsi/do-chernivciv-zyihalisya-naukovci-ta-bdzholyari-iz-7-krayin-379953)

6 листопада 2019 року у Мармуровій залі Чернівецького національного університету імені Юрія Федьковича відбулася Міжнародна науково-практична конференція «Стале бджільництво в Україні».
До участі у конференції запросили науковців та бджолярів із 7 країн та делегації з 15 областей України. Кількість учасників - більш ніж 200 осіб. Про це повідомляє пресслужба Чернівецької ОДА.
Метою зібрання є намагання синтезувати досвід бджолярів та досягнення науковців з різних країн світу, створити умови для конструктивного діалогу між представниками влади та громадських інституцій у галузі бджільництва, розробити пропозиції та рекомендації щодо подальших кроків для посилення захисту бджіл, покращення екологічної ситуації, впорядкування відносин між різними учасниками агросектору, підвищення якості та безпечності продукції.
До конференції видали збірник наукових праць, який подає теоретичні досягнення, практичне надбання провідних українських та зарубіжних науковців та практикуючих бджолярів.
