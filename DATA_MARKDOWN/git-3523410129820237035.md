
# 
        تماس تلفنی رئیس‌جمهور فرانسه با ولی‌عهد سعودی
      

Published at: **2019-11-04T16:34:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638136/%D8%AA%D9%85%D8%A7%D8%B3-%D8%AA%D9%84%D9%81%D9%86%DB%8C-%D8%B1%D8%A6%DB%8C%D8%B3%E2%80%8C%D8%AC%D9%85%D9%87%D9%88%D8%B1-%D9%81%D8%B1%D8%A7%D9%86%D8%B3%D9%87-%D8%A8%D8%A7-%D9%88%D9%84%DB%8C%E2%80%8C%D8%B9%D9%87%D8%AF-%D8%B3%D8%B9%D9%88%D8%AF%DB%8C)

به گزارش بولتن نیوز، «امانوئل ماکرون» رئیس‌جمهور فرانسه و «محمد بن سلمان» ولی‌عهد سعودی امروز (دوشنبه) طی تماس تلفنی در خصوص آخرین اوضاع منطقه و همکاری‌های دو جانبه گفت‌و‌گو کردند.
به نوشته وبگاه روزنامه الشرق الاوسط، در این گفت‌وگو همچنین دو طرف درباره تلاش‌های ادعایی دو کشور در جهت امنیت و ثبات منطقه رایزنی کردند.
روز گذشته (یکشنبه) نیز«جان ماری» رئیس کمیته دوستی فرانسه و عربستان سعودی در پارلمان فرانسه در سفر به ریاض با «عبدالله بن سالم المعطانی» رئیس شورای مشورتی سعودی دیدار و گفت‌و‌گو کرد.
در این دیدار، مقام سعودی ضمن تأکید بر روابط ریاض و پاریس در سطوح مختلف به خصوص در عرصه اقتصادی، ابراز امیدواری کرد که روابط دو کشور بیش از پیش توسعه یابد.
