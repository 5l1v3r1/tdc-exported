
# Наставник загребського Динамо розкритикував VAR після гри з Шахтарем

Published at: **2019-11-07T09:33:00+00:00**

Author: ****

Original: [DT.ua](https://dt.ua/SPORT/nastavnik-zagrebskogo-dinamo-rozkritikuvav-var-pislya-gri-z-shahtarem-328784_.html)

Головний тренер загребського "Динамо" Ненад Б'єліца поділився думкою про нічию у четвертому турі Ліги чемпіонів проти донецького "Шахтаря".
"У мене своя негативна думка про VAR ще з тих часів, коли я працював у Польщі. VAR повністю забирає емоції, знищує їх, створює абсолютно незрозумілі, безглузді ситуації. Так, з допомогою технологій можна визначати, чи перетнув м'яч лінію воріт. Але виходячи з побаченого і у вихідні, і вчора, і нині, і в Італії, і в Англії, і в Лізі чемпіонів, я кажу, що я – противник VAR.
Завжди будуть ситуації, коли інтерпретація суддів буде вирішальною, а вони іноді інтерпретують так, а іноді – так. Краще нехай арбітр помилиться, але це буде людський фактор. Всі ми іноді помиляємося. З VAR у нас начебто є щось безпомилкове, але насправді трапляються помилки ще більше. Так що я абсолютний противник. Мені це не потрібно", - наводить слова тренера офіційний сайт "Шахтаря".
Нагадаємо, в матчі четвертого туру групового етапу Ліги чемпіонів "Динамо" і "Шахтар" зіграли у Загребі внічию 3:3.
На 95-й хвилині голкіпер "Шахтаря" Андрій П'ятов заробив пенальті, яке після VAR реалізував Тете.
"Шахтар" і "Динамо" мають по п'ять очок у групі С, але вище знаходиться донецький клуб - на другому місці. Наступний матч підопічні Луїша Каштру зіграють 26 листопада проти "Манчестер Сіті" на виїзді.
"Динамо" Загреб – "Шахтар": ключові моменти матчу, відео голів.
