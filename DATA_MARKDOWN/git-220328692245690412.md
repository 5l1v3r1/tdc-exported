
# Бившият кмет на Гърмен ще съди държавата

Published at: **2019-11-04T13:16:24+00:00**

Author: ****

Original: [Стандарт Новини](https://standartnews.com/blgariya-mestni-izbori-2019/bivshiyat-kmet-na-grmen-shche-sdi-drzhavata-405841.html)

Бившият кмет на Гърмен Ахмед Башев ще съди държавата за задържането си. Той беше арестуван в нощта преди балотажа по обвинение в търговия с гласове и освободен няколко часа по-късно. Изборите в общината в крайна сметка спечели кандидатът на ДПС Феим Иса, който победи досегашния кмет Минка Капитанова.
Ахмед Башев заяви, че за него изборите са приключили още на първия тур, когато той не събра достатъчно гласове за балотаж. При задържането органите на реда са открили в автомобила му 2 000 лева, за които Башев твърди, че са негови лични пари, както и преснимани стари образци на бюлетини.
„Да те задържат, без да те обвинят, да те разпитат като свидетел и да те освободят, преди да изтекат 24 часа. Смешна работа. Изобщо не искам и да ми се извиняват, аз ще си търся правата. Този път няма да простя на моята родина, предишния път й простих”, заяви Ахмед Башев.
