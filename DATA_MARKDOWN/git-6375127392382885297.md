
# Baka nakalulusot na naman ang shabu sa BoC?

Published at: **2019-11-06T09:24:26+00:00**

Author: **Paul M. Gutierrez**

Original: [Journal Online](https://journal.com.ph/editorial/opinion/baka-nakalulusot-na-naman-ang-shabu-sa-boc)

Hindi lang yan. Pati mga importanteng dokumento at papeles ay hindi pinapatawad ng mga anay.
Ang maganda lang ay marami na ang mga epektibong pamamaraan para puksain ang mga insektong ito.
Pero iba ang mga “anay” na naghahasik ng lagim sa tinaguriang “snake-infested waterfront.”
Sa Aduana, ang mga anay ay may dalawang paa at kamay.
Sila ang mga player o ismagler na protektado naman ng mga tiwaling opisyal at kawani ng Bureau of Customs (BoC).
Ibang klaseng anay ang namumugad sa mga pantalan.
Habang pinupuksa ay lalo silang bumabangis dahil nandiyan naman ang kanilang mga kasabwat na sinuswelduhan pa ng taumbayan.
Hindi natin alam kung hanggang saan nanggagaling ang kanilang lakas ng loob na gumawa ng mga katarantaduhan.
Kaya napapanahon na para makialam na ang Kongreso sa mga nangyayaring palusutan ng kargamento sa Aduana.
At mas mabuti siguro kung pati Senado ay mag-imbestiga na rin.
Ayon sa ating miron, gusto nilang makita kung paano “kumanta ng bayang magiliw” ang  mga resource person na mapipilitang magsabi ng “nothing but the truth.”  
Sigurado ang ating miron na mapapaihi sa takot at hiya ang ibang resources sa tindi ng pagtatanong ng mga senador.
Lalo na si Senador Richard “Dick” Gordon at Senador Panfilo “Ping” Lacson.
Naniniwala tayo sa ating miron dahil si Gordon ay isang magaling na abogado.
Dati rin siyang mayor ng Olongapo City, kalihim ng Department of Tourism at miyembro ng 1971 Constitutional Convention.
Si Senador Lacson naman na taga-Cavite ay produkto ng Philippine Military Academy at naging hepe ng Philippine National Police.
Isang matinik na imbestigador si Senador Lacson.
Dahil sa katakawan ng ilang taga-BoC ay baka hindi maabot ng ahensiya ang collection target sa taong ito.
Kapag sumablay ang BoC, maraming ulo ang gugulong sa Aduana.  
Ang mas mahirap, baka kaya napakarami na namang shabu ang nahuhuhi sa ibat-ibang parte ng bansa,  baka daw nakalulusot na naman ang tone-toneladang shabu dahil hindi na binubusisi ang kargamento ng mga broker-ismagler  na nakasandal sa isang Michael Y. Matindi daw ang backer ni Michael Y. dahil isa itong kilalang pulitiko, dagdag pa ng ating miron.
Siguradong malaking iskandalo na naman kapag nagkataon.  
Ang masakit, baka madamay pa ang mga nagtatrabaho na parang mga kalabaw pero walang mga  padrinong tumutulong sa kanila
Iyan ang mga “kawawang  nilalang” sa Aduana.
***
Meron na lang natitirang 34 working days  ang mga taga-Bureau of Customs (BoC) para maabot man lang ang collection target ng ahensiya sa taong ito.
Sa mga pampublikong opisina, walang pasok kapag Sabado, Linggo at pista opisyal.
Kaya nga dapat bantayang maige ni BoC Chief Rey Leonardo Guerrero ang kanyang mga opisyal at tauhan.  
Dapat mapunta sa kaban ng gobyerno ang lahat ng tamang buwis at taripa na babayaran ng mga importer at broker.
Hindi kasi lingid sa kaalaman ng publiko na may mga tiwaling taga-BoC na nakikipagsabwatan sa mga ismagler para lokohin ang gobyerno.
Huwag na huwag po ninyong payagang ang mga alipures lang ninyo ang magpapahamak sa inyo.
Marami ang naniniwala na baka sapitin din ninyo ang nangyari kina  Faeldon at Lapena.
Inilagay kayo ni Pangulong Duterte para dagdagan ang koleksyon ng ahensiya at hindi “busugin” ang mga bondat ng mga tiwaling opisyal dyan sa BoC.
Ang gusto lang namin, Sir Jagger, ay tanghalin kayong achiever ng publiko.
Ikaw ang mapapahamak, Sir Jagger, kapag nagtuloy-tuloy ang kutsabahang nangyayari sa Aduana.
Comm. Guerrero, ikaw pa naman ang inaasahan ni Pangulong Duterte para tumaas ang koleksyon ng BoC.
(Para sa inyong komento at suhestiyon, tumawag o mag-text sa #0921-4765430/email:vicreyesjr08@yahoo.com. Ilagay lang ang buong pangalan at tirahan.)
