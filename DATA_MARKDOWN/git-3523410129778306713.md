
# 
        گل ریحان به دنبال توقف دومین مدعی و کار سخت صدرنشین
      

Published at: **2019-11-04T10:57:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638003/%DA%AF%D9%84-%D8%B1%DB%8C%D8%AD%D8%A7%D9%86-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D9%88%D9%82%D9%81-%D8%AF%D9%88%D9%85%DB%8C%D9%86-%D9%85%D8%AF%D8%B9%DB%8C-%D9%88-%DA%A9%D8%A7%D8%B1-%D8%B3%D8%AE%D8%AA-%D8%B5%D8%AF%D8%B1%D9%86%D8%B4%DB%8C%D9%86)

به گزارش بولتن نیوز، هفته یازدهم مسابقات لیگ دسته اول فوتبال باشگاه‌های کشور، عصر امروز (دوشنبه) با هشت دیدار آغاز می‌شود. در یکی از مسابقات فجر سپاسی شیراز میهمان خوشه طلایی ساوه خواهد بود. فجر هفته گذشته با بهره بردن از توقف یا شکست سایر مدعیان، در صدر جدول لیگ یک باقی ماند.
شاگردان مهابادی پس از باخت هفته نخست برابر آلومینیوم، شکست دیگری متحمل نشده‌اند و این هفته، کار سختی در ساوه دارند. خوشه طلایی هم در نخستین فصل حضور در لیگ یک، فراتر از انتظارات ظاهر شده و اکنون در جایگاه پنجم است. تیم ساوه‌ای امیدوار است با برتری خانگی مقابل فجر، فاصله خود را تا صدر جدول را جبران کند.
در دیگر مسابقه نود ارومیه به مصاف گل ریحان البرز می‌رود. نودِ 21 امتیازی، فصل گذشته را در رتبه سیزدهم جدول به پایان رساند و هفته گذشته با شکست آرمان‌گهر، به رده دوم جدول رسید. شاگردان وحید بیاتلو برابر تیمی قرار می‌گیرند که هفته گذشته، یقه دیگر تیم مدعی را گرفته بود. گل ریحان هفته گذشته، فجر سپاسی را در شیراز متوقف کرد و به نود برای هم‌امتیاز شدن با فجر، کمک شایانی به نود کرد. گل ریحان با 20 امتیاز در جایگاه چهارم جدول است و شاگردان نصرتی می‌توانند با شکست نود، به صدر جدول برسند.
مس رفسنجان هم مقابل رایکای بابل صف‌آرایی می‌کند. مس پس از توقف در دربی کرمان، در جایگاه سوم جدول ایستاد و فرصت صعود به صدر جدول را از دست داد. شاگردان محمد ربیعی این هفته فرصت خوبی برای شکست تیمی پایین جدولی دارند و می‌توانند با شکست رایکای شانزدهم جدولی، به صدر جدول صعود کنند. رایکا با پنج امتیاز، شرایط خوبی در اواخر جدول ندارد و تاکنون بردی کسب نکرده است.
در مهم‌ترین مسابقه هفته، ملوان بندر انزلی به مصاف سپیدرود رشت می‌رود. ملوانان با دو تساوی و هشت شکست، فصل کابوس‌واری را در انتهای جدول لیگ یک سپری می‌کنند، اما حساسیت دربی گیلان همانند دربی تهران، ارتباطی به جایگاه دو تیم در جدول ندارد و همه نگاه‌ها را به خود جلب می‌کند. سرخپوشان رشتی هفته گذشته، نخستین پیروزی پنج هفته اخیر را کسب کردند و تا جایگاه هشتم جدول بالا آمدند. با این حال تقابل ملوان و سپیدرود، همیشه سرشار از حساسیت و حاشیه بوده و شکست تیم رقیب می‌تواند برای هواداران، مسکّنی برای نتایج ضعیف تیم‌های آنها باشد.

        برنامه دیدارهای هفته یازدهم لیگ دسته اول به شرح زیر است:
      

        دوشنبه - 13 آبان 98
      
* رایکای بابل - مس رفسنجان (ساعت 14:30- ورزشگاه هفتم تیر بابل)داوران: وحید زمانی، براتعلی مولوی و بهمن عبداللهیداور چهارم: مهدی اجاقی، ناظر: محمدرضا فلاح
* داماش گیلانیان - استقلال خوزستان (ساعت 14:30- ورزشگاه سردار جنگل رشت)داوران: سعید رحیمی‌مقدم، ایوب غلامزاده و حسین گلشنیداور چهارم: ناصر جنگی‌، ناظر: محسن فریمانی
* قشقایی شیراز - آلومینیوم اراک (ساعت 14:30- ورزشگاه حافظیه شیراز)داوران: یاسر همرنگ، امیرمحمد داودزاده و سیاوش باقرنژادداور چهارم: مجتبی افرا، ناظر: سعادت باغبانی
* خوشه طلایی ساوه - فجر سپاسی شیراز (ساعت 14:30- ورزشگاه شهید چمران ساوه)داوران: سیدمهدی مرجان‌زاده، جعفر مهاجر و پوریا زحمتیداور چهارم: مجتبی شجاعی، ناظر: علی‌نقی مصطفی‌نژاد
* سرخپوشان پاکدشت - نیروی زمینی تهران (ساعت 14:45- ورزشگاه شهدای اسلامشهر)داوران: عبدالحسین باستان، عسگر محمدی و مصطفی قاسمیداور چهارم: علی سام، ناظر: فرشید افشار
* آرمان‌گهر سیرجان - علم و ادب شهرداری تبریز (ساعت 14:45- ورزشگاه امام علی (ع) سیرجان)داوران: فرزین تمیزی، محمدرسول ذورقی و بهزاد پناهیداور چهارم: احمد مرشدی
* گل ریحان البرز - نود ارومیه (ساعت 14:45- ورزشگاه انقلاب کرج)داوران: سیدرضا مهدوی، امیررضا آشورماهانی و صالح عرب آبادیداور چهارم: سیدحسین حسینی، ناظر: حسین نجاتی
* مس کرمان - بادران تهران (ساعت 14:45- ورزشگاه امام علی (ع) کرمان)داوران: امیر عرب‌براقی، مهدی عالیقدر و علی‌اکبر نوریداور چهارم: وحید صالحی، ناظر: سعید بطحایی

        سه‌شنبه - 14 آبان 98
      
* ملوان بندرانزلی - سپیدرود رشت (ساعت 14:30- ورزشگاه تختی انزلی)داوران: عبدالنبی پورخلف، رضا قیم و ولی کاوسیداور چهارم: محمدعلی صلاحی،‌ ناظر: علیرضا رجبلو
