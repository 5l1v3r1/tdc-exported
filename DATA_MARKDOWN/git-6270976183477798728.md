
# У пустелі Сахара запустили найбільшу у світі сонячну електростанцію

Published at: **2019-11-01T19:54:34+00:00**

Author: **Богдан Петришин**

Original: [Рубрика](https://rubryka.com/2019/11/01/u-pusteli-sahara-zapustyly-najbilshu-u-sviti-sonyachnu-elektrostantsiyu/)


        
          В Єгипті в пустелі Сахара запустили в експлуатацію сонячний парк Benban. Його потужність складає понад 1,5 ГВт, що робить його найбільшим в світі. Парк містить 6 млн фотоелектричних панелей.
        
      
Цю інформацію оприлюднив Європейський банк реконструкції та розвитку (ЄБРР), виклавши відео про СЕС на YouTube.
Зазначається, що на реалізацію проєкту пішло 3 роки. ЄБРР профінансував створення 16-ти із 32 ділянок електростанції.
Сонячна електростанція побудована в околицях міста Ауса і займає 37 кв. км пустелі Сахара. Завдяки потужності в 1,5 ГВт парк здатний забезпечити електроенергією понад мільйон житлових будинків.
При цьому в подальшому сонячний парк планує вийти на потужність в 1,8 ГВт.
