
# 
        Ár nélküli étlapokat adtak a randizó nőknek - brutális büntetést kapott az étterem
      

Published at: **2019-11-01T15:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/ar-nelkuli-etlapokat-adtak-a-randizo-noknek-brutalis-buntetest-kapott-az-etterem/185585)

Átszámítva közel 18 millió forintos büntetést kapott egy perui étterem, miután diszkrimináció miatt beperelték őket. A limai La Rosa Nautica ugyanis a férfival, randevúra érkező nőknek ár nélküli étlapokat adott, mondván: így jobban tudják élvezni a romantikus estét, anélkül, hogy a költségek miatt kellene aggódniuk.
A büntetés után a luxusétterem visszavonta a kétféle - ár nélküli és árral ellátott - étlapok gyakorlatát - írja az OddityCentral.
Nem a La Rosa Nautica az első, ahol ezt a módszert bevezették - és ahol megütötték a bokájukat a sajátos megkülönböztetés miatt. A Los Angeles-i L’Orangerie hasonlóan járt el egészen addig, amíg 1980-ban be nem perelték őket.
