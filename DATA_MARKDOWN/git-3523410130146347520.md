
# 
        نمایندگان ایران در مانور امنیت سایبری قطر شرکت می‌کنند
      

Published at: **2019-11-01T11:43:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637325/%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A7%DB%8C%D8%B1%D8%A7%D9%86-%D8%AF%D8%B1-%D9%85%D8%A7%D9%86%D9%88%D8%B1-%D8%A7%D9%85%D9%86%DB%8C%D8%AA-%D8%B3%D8%A7%DB%8C%D8%A8%D8%B1%DB%8C-%D9%82%D8%B7%D8%B1-%D8%B4%D8%B1%DA%A9%D8%AA-%D9%85%DB%8C%E2%80%8C%DA%A9%D9%86%D9%86%D8%AF)

به گزارش بولتن نیوز، محمد جواد  آذری جهرمی وزیر ارتباطات در ادامه سفر خود به دوحه امروز با السلیطی وزیر حمل و نقل و ارتباطات قطر دیدار و گفتگو کرد.
در این دیدار که وزرای بهداشت و کار و امور اجتماعی قطر همچنین مشاور وزیر دفاع این کشور حضور داشتند، وزرای دو کشور آخرین وضعیت روابط دو جانبه تهران-دوحه را بررسی کردند. 
در جریان این جلسه کاری، محمد جواد آذری جهرمی و جاسم بن سیف السلیطی جزئیات همکاری های موجود و آینده دو کشور در عرصه ارتباطات و فناوری اطلاعات را به تفصیل بررسی کردند.
طرفین در خصوص شرکت نمایندگان ایران در مانور امنیت سایبری قطر که  بزودی برگزار می شود و برگزاری نمایشگاه اختصاصی شرکت ها و استارت آپ‌های ایرانی در دوحه برای معرفی توانمندی های آنان به بازارهای منطقه ای و بین المللی به توافق رسیدند.
همچنین نحوه مشارکت شرکت های ایرانی در برگزاری جام جهانی فوتبال مورد بررسی قرار گرفت.
