
# יוגה לחיילים למען ריפוי פצעי המלחמה

Published at: **2019-11-07T11:00:00+00:00**

Author: **רויטרס**

Original: [וואלה! חדשות](https://news.walla.co.il/item/3321856)

סמל פליקסון מוסה עומדת זקוף, כשידיו מונפות בפני קבוצה של מאה חיילים מסיירה לאון, במהלך שיעור יוגה שלדבריו חשוב כמו תרגילים צבאיים. הוא למד זאת ממורה ליוגה, שמת במהלך התפרצות נגיף האבולה במדינה המערב אפריקנית ב-2014.
מתוך נחישותו לשמר את כישוריו של המורה שלו, פליקסון מנסה לשכנע את הממונים עליו בצבא לערוך תרגולי יוגה באופן קבוע כדי לעזור לחיילים להחלים מהטראומה שנותרה מהמגיפה ומאסונות אחרים, כולל ממלחמת האזרחים שנמשכה מ-1991 ועד 2002.
"היוגה אינה קשורה לעבר, אלא להווה", אמר מוסא. "צריך להשאיר הכול על המזרון. אבולה, המלחמה, כל הדברים האלו חלפו, ודרך היוגה אנחנו לומדים לתת להם לחלוף".
בין המאמנים בשיעורי היוגה בבירה פריטאון נמצא רב-טוראי מייקל קרגבו, שהצטרף לראשונה ב-2014 כדי לנסות להתמודד עם עברו כילד חייל.
המורדים חטפו אותו בגיל 12 ואילצו אותו להילחם במלחמת האזרחים, שבה נהרגו כ-50 אלף איש. הסכסוך הותיר טראומה על המדינה עד היום. "הייתי איתם עד שגדלתי. המשכתי להילחם, עברתי טראומה, הרגתי חפים מפשע", סיפר.
אחרי המלחמה, קרגבו ניסה להמשיך הלאה, הצטרף לצבא והתאמן באגרוף - אבל הזיכרונות המשיכו לרדוף אותו, ולכן הוא פנה ליוגה.
"זה הפך אותי מאדם מלא טראומה לאדם שלא מודאג יותר מהטראומה שלו - למישהו אמיתי", אמר.
בשנה הבאה, מוסא מתכנן להרחיב את תכנית היוגה שלו גם לגורמי ההצלה ועובדי בתי החולים.
