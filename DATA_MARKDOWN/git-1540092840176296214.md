
# Καταγγελία: Πριν από τον 3χρονο στο σχολικό είχαν «ξεχάσει» και μαθητή στα Καλάβρυτα

Published at: ****

Author: ****

Original: [CNN.gr](https://www.cnn.gr/news/ellada/story/196216/kataggelia-prin-apo-ton-3xrono-sto-sxoliko-eixan-xexasei-kai-mathiti-sta-kalavryta)

Newsroom, CNN Greece 18:31 , 04 November 2019
Στην ανακοίνωσή της η Ομοσπονδία ενημερώνει για ένα παρόμοιο περιστατικό, με μαθητή Α' Γυμνασίου που «ξεχάστηκε» στα Καλάβρυτα, κατά τη διάρκεια σχολικής εκδρομής.
Η σχετική ανακοίνωση αναφέρει:
«Πριν από λίγο η Ομοσπονδία μας έλαβε γνώση σοβαρής καταγγελίας για το ίδιο σχολείο όπου συνέβη ο εγκλεισμός του μικρού μαθητή στο σχολικό λεωφορείο. Πιο συγκεκριμένα, μας καταγγέλθηκε ότι σε εκδρομή που διοργάνωσε το εν λόγω εκπαιδευτήριο για σκι στα Καλάβρυτα, οι αρμόδιοι "ξέχασαν" μαθητή της Α’ Γυμνασίου εκεί και έφυγαν για την Αθήνα!
Βεβαίως, το θέμα δεν αφορά μόνο μια ακόμη εμφανή περίπτωση παραμέλησης μαθητή. Έχει να κάνει και με το γεγονός ότι το σχολείο διοργανώνει εκδρομές μαθητών χωρίς καμιά έγκριση από τις αρμόδιες εποπτικές υπηρεσίες του Υπ. Παιδείας. Αναρωτιέται κάποιος, ποιος αναλαμβάνει την νομική ευθύνη σε περίπτωση που συμβεί κάποιο ατύχημα ή οτιδήποτε άλλο.
Από τα περιστατικά αυτά που βλέπουν το φως της δημοσιότητας προκύπτει εύλογα πως είναι αναγκαία, όχι η μείωση (ή ακόμη και η κατάργηση) της εποπτείας του κράτους που ορισμένοι επιδιώκουν, αλλά η ενίσχυση των ελέγχων στα ιδιωτικά σχολεία, ώστε να διασφαλίζεται το δημόσιο συμφέρον, το κοινωνικό αγαθό της εκπαίδευσης και, κυρίως, η υγεία και η ασφάλεια των μαθητών».

        Διαβάστε επίσης
      
