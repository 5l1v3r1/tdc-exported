
# క్రూ చేంజింగ్ పాయింట్‌ తరలింపుపై ఆందోళనకు దిగిన జేఏసీ

Published at: **2019-11-07T15:06:58+00:00**

Author: ****

Original: [Andhrajyothy](https://www.andhrajyothy.com/artical?SID=948843)

ADVT
డోర్నకల్: వందేళ్ల నాటి క్రూ చేంజిగ్ డిపో తరలింపుపై జేఏసీ ఆధ్వర్యంలో కార్మికులు ఆందోళనకు దిగారు. డిపోను కొంత మంది స్వార్థం కోసం విజయవాడకు తరలిస్తున్నారని జేఏసీ నాయకులు మండిపడ్డారు. నిజాం కాలం నుంచే ఇక్కడ క్రూ చేంజింగ్‌ పాయింట్‌ ఉందన్న నేతలు.. 2008లో విజయవాడకు తరలించారని.. కానీ, స్థానిక అధికారులు ఇక్కడుంటేనే బాగుంటుందని భావించి 5 నెలలక్రితం మళ్లీ పాయింట్ ఏర్పాటు చేశారన్నారు. మరోసారి విజయవాడకు తరలించేందుకు ప్రయత్నాలు జరుగుతున్నాయని ఆరోపించారు. క్రూను ఇక్కడే కొనసాగించాలని, సరిపడా సిబ్బందిని కేటాయించాలని జేఏసీ డిమాండ్ చేస్తోంది. అలా చేస్తే రైల్వే సంస్థకే లాభం అని పలువురు గుర్తు చేశారు. ఈ కార్యక్రమంలో మాజీ ఎంపీపీ వీరన్న, డోర్నకల్ మాజీ సర్పంచ్‌ మాదా శ్రీనివాస్‌, మాజీ జెడ్పీటీసీ కోటిలింగం, వివిధ పార్టీల నాయకులు అశోక్‌, మైనుపాషా, లోకో పైలట్లు, గార్డులు కె.రాంజీ, శ్రీనివాస్‌, ఎం.రమేష్‌ తదితరులు పాల్గొన్నారు.
