
# 
        ما و ملت یمن از قربانیان رژیم سابق سودان هستیم
      

Published at: **2019-11-02T18:17:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637571/%D9%85%D8%A7-%D9%88-%D9%85%D9%84%D8%AA-%DB%8C%D9%85%D9%86-%D8%A7%D8%B2-%D9%82%D8%B1%D8%A8%D8%A7%D9%86%DB%8C%D8%A7%D9%86-%D8%B1%DA%98%DB%8C%D9%85-%D8%B3%D8%A7%D8%A8%D9%82-%D8%B3%D9%88%D8%AF%D8%A7%D9%86-%D9%87%D8%B3%D8%AA%DB%8C%D9%85)

به گزارش بولتن نیوز، «محمد مرکز خریف» عضو دفتر سیاسی حزب الأمه القومی سودان گفت که رژیم سابق این کشور یک مزدور بود.
خریف در مصاحبه با شبکه المیادین با اعلام این مطلب افزود که ما و ملت یمن قربانی رژیم سابق و فعلی سودان هستیم و نمی‌خواهیم جزئی از جنگ یمن باشیم.
خریف تصریح کرد که دولت کنونی سودان در حال ساماندهی اوضاع خود است و ما نیز مخالف اعزام سربازان سودانی به یمن هستیم و نمی‌خواهیم در جنگ یمن دخالت کنیم بلکه خواهان حل بحران یمن به دور از جنگ و استفاده از سلاح هستیم.
در همین ارتباط «یحیی سریع» سخنگوی نیروهای مسلح یمن امروز در کنفرانسی مطبوعاتی به خسارت‌های وارد شده به نیروهای سودانی شرکت‌کننده در جنگ یمن پرداخت و اعلام کرد، از ابتدای جنگ یمن تا کنون هشت هزار نظامی سودانی کشته، زخمی یا مفقود شده‌اند.
وی افزود که نظام سودان با جان سربازان خود تجارت و با فریب آنها از طریق شعار و توجیه، ارتزاق می‌کند.
