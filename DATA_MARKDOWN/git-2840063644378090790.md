
# Balotelli: Ho accusato pochi scemi, ma non erano 3 o 4

Published at: **2019-11-05T18:45:00+00:00**

Author: ****

Original: [Adnkronos](https://www.adnkronos.com/sport/2019/11/05/balotelli-accusato-pochi-scemi-non-erano_4xainEDdwNZhlLtEpfA2yO.html)

"Non ho accusato il Verona, non ho accusato la curva del Verona. Ho accusato pochi scemi che l'hanno fatto, li ho sentiti". Mario Balotelli risponde così a Le Iene, dopo l'episodio avvenuto domenica a Verona. L'attaccante del Brescia ha reagito davanti agli ululati razzisti provenienti da un settore dello stadio Bentegodi. "Non erano 2 o 3, se li ho sentiti dal campo. I tifosi del Verona sono stati simpatici con i loro sfottò. Ma se vuoi distrarre un giocatore in mille modi, ma così non va bene. Io non sono diverso da altri giocatori a cui sono stati indirizzati gli stessi cori e gli stessi ululati. Io sono italiano, io dovrei tornare in Nazionale", dice Balotelli.
