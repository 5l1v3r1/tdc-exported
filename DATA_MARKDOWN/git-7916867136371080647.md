
# Savaitė iki rinktinės stratego klausimo: Maksvyčio ir Eurolygos trenerių tarp kandidatų nėra

Published at: **2019-11-05T11:44:00+00:00**

Author: **https://www.facebook.com/jmiklovas**

Original: [basketnews.lt](https://www.basketnews.lt/news-134329-savaite-iki-rinktines-stratego-klausimo-maksvycio-ir-eurolygos-treneriu-tarp-kandidatu-nera.html)

Nuotr.: BNS
Nuotr. BNS
Lietuvos krepšinio federacija (LKF) sako uždariusi klausimą dėl galimo Kazio Maksvyčio vadovavimo nacionalinei komandai. Po to, kai Permės „Parma“ klubas paskelbė neišleisiantis trenerio į Lietuvos rinktinę, federacijos vadovai prie šios pavardės nebegrįžo.
„O kas gali pasikeisti, jei neleidžia? Niekas“, – antradienį spaudos konferencijoje Lietuvos sporto universitete (LSU) sakė federacijos prezidentas Arvydas Sabonis.
Spaudos konferencija buvo skirta LKF ir LSU sutarties pasirašymui, tačiau Sabonis daugiausiai dėmesio ir klausimų sulaukė dėl būsimojo nacionalinės komandos stratego.
Lygiai už savaitės, lapkričio 12 dieną, LKF rengia vykdomojo komiteto posėdį, kuriame, žadama, bus pristatyti kandidatai į nacionalinės komandos trenerio postą.
„Su vienu (Maksvyčiu) pakalbėjome, jūs viską žinote, – sakė Sabonis. – Su kitais galimais kandidatais irgi taip pat vyksta.“
