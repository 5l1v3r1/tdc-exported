
# وزیر بهداشت به مجلس فراخوانده شد

Published at: **2019-11-01T12:06:00+00:00**

Author: ****

Original: [جامعه خبری تحلیلی الف](https://www.alef.ir/news/3980810046.html)

وزیر بهداشت برای پاسخگویی به سئوالات چهار نماینده خانه ملت، به کمیسیون بهداشت و درمان مجلس فرا خوانده شد.
 به گزارش مهر، دستور کار جلسات کمیسیون بهداشت و درمان مجلس شورای اسلامی در روزهای یکشنبه تا سه شنبه (۱۲ تا ۱۴ آبان) اعلام شده است که بر این اساس در روز دوشنبه این کمیسیون به مرور اخبار و بررسی موضوع دانشجونی و آموزش پزشکی مطرح در سطح جامعه با حضور مقامات وزارت بهداشت، دانشگاه آزاد، سازمان سنجش، انجمن آموزش پزشکی و مسئولین مرکز پژوهش‌های مجلس خواهد پرداخت.
بر اساس این گزارش کمیسیون بهداشت و درمان روز سه‌شنبه (۱۴آبان ۹۸) از وزیر بهداشت، دعوت کرده تا به سوالات بیت‌الله عبدالهی نماینده مردم اهر و هریس، سیدعلی ادیانی نماینده مردم قائمشهر، سهراب گیلانی نماینده مردم شوشتر و احمد بیگدلی نماینده مردم خدابنده پاسخ دهد.
