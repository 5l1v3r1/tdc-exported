
# BRIEFJE VAN JAN – Aan alle VVD-kiezers

Published at: **2019-11-06T08:31:00+00:00**

Author: **Jan Dijkgraaf**

Original: [ThePostOnline](https://tpo.nl/2019/11/06/briefje-van-jan-aan-alle-vvd-kiezers/)

Beste VVD-kiezers,
Als jullie bij de autodealer een nieuwe rode Audi bestellen en betalen (of leasen) en jullie krijgen een gebruikte bruine bakfiets geleverd en geen geld terug, hoe zouden jullie dat dan vinden?
Als jullie bij Jonnie Boer Librije’s voor een 10x mini-menu van 252,50 euro reserveren, met oester, Noordzeekrab, langoustine, beekforel, zeeduivel, Perle Imperial kaviaar, zwezerik, Ermelo’s eend’, epoisses (moest ik googelen) en braam en hij dondert voor dat bedrag een bitterbal, een kroket, een frikandel, een nasibal, een kaassouflé, een bamihap, een patatje oorlog, een klef huzarenslaatje, een blikje cola, een plastic vork en een plastic mes op een kleverig dienblad, hoe zouden jullie dat dan vinden?
Als jullie dochter aangifte zou willen doen van een verkrachting door een gozer uit het nabijgelegen azc en bij het politiebureau krijgt ze te horen dat het misschien voor alle partijen beter is dat ze even afwacht of hij misschien bereid is bij het foei-gesprek ‘sorry’ te zeggen, opdat het justitieel systeem niet verder verstopt raakt, hoe zouden jullie dat dan vinden?
Eerlijk gezegd weet ik het antwoord wel.
Jullie zouden het helemaal top vinden!
Niks mis met een ouwe bakfiets!
Lekker man, een kleffe bamihap en een patatje oorlog voor 252,50 euro!
En goed toch, dat je dochter niet de toekomst verziekt van iemand die dat hele eind van Somalië naar Luttelgeest is komen rennen en die er ook niets aan kan doen dat hij zo getraumatiseerd is dat hij ‘iemand groeten op straat’ verwart met ‘beestachtig verkrachten’?
Anders kan ik het écht niet verklaren, die meer dan 30 zetels in de peilingen.
Waar dit op slaat?
Nou, luister maar!
