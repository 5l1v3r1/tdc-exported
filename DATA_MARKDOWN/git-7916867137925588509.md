
# Kerras Kriisa keliasi į Prienų klubą

Published at: **2019-11-06T09:13:00+00:00**

Author: ****

Original: [basketnews.lt](https://www.basketnews.lt/news-134351-kerras-kriisa-keliasi-i-prienu-kluba.html)

Nuotr.: BNS
Nuotr. BNS
Kauno „Žalgirio“ dublerių lyderis Kerras Kriisa artimiausiu metu debiutuos Lietuvos krepšinio lygoje. Žingsnį į priekį dedantis 18-metis keliasi į Prienų „CBet“ komandą, portalui LRT.lt atskleidė pats estas.
Paskui šią žinią patvirtino „Žalgirio“ klubas.
Antrus metus „Žalgirio“ sistemoje tobulėjantis spalio pabaigoje buvo prisijungęs prie pagrindinės Kauno ekipos, su kuria griausmingai debiutavo Eurolygoje, kai pasirodęs aikštėje su Vilerbano ASVEL ekipa nuo baudų metimų linijos pelnė pirmuosius savo taškus stipriausiame Senojo žemyno turnyre.
NKL čempionate su „Žalgirio-2“ marškinėliais įžaidėjas vidutiniškai fiksavo 16,2 taško, 6 rezultatyvių perdavimų, 3,3 atkovoto kamuolio ir 17,9 naudingumo balo statistiką per 27 žaidimo minutes.
Debiutiniame 2018-2019 m. sezone Kriisa NKL žaidė po 21 minutę, pelnė po 6,5 taško, išdalijo po 3,2 rezultatyvaus perdavimo ir sugriebė po 2 kamuolius.
„CBet“ artimiausias rungtynes LKL sekmadienį žais su Klaipėdos „Neptūnu“.

        Prienų CBet
      
Klaipėdos Neptūnas 59-101

        Šiaulių Šiauliai
      
Prienų CBet Sekm.17:00
