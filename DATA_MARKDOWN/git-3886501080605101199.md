
# Pajtić: SNS gasi Vojvodinu

Published at: **2019-11-07T12:55:04+00:00**

Author: ****

Original: [Novinska agencija Beta](https://beta.rs/vesti/politika-vojvodina/119000-pajtic-sns-gasi-vojvodinu?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Bivši premijer Vojvodine i nekadašnji predsednik Demokratske stranke (DS) Bojan Pajtić izjavio je danas da pokrajinsku vlast u Vojvodini čine ljudi koji su se decenijama zalagali za potpuno ukidanje autonomije."Danas oni Vojvodinu polako, ali sigurno gase realizujući svoj program, ukidajući sve veći broj nadležnosti i pretvarajući pokrajinske institucije u zgrade lišene svakog sadržaja i smisla, a na rukovodeće položaje imenuju ljude koji nisu stručni", rekao je on."Posle nekoliko godina će javno postaviti pitanje: 'Šta će nam pokrajina koja nema nikakve nadležnosti i u čijim institucijama se ne radi ništa?'. Ukidanje autonomije tada više neće biti samo naprednjački san, već realnost", ocenio je Pajtić u intervjuu za novosadski portal autonomija.info.Po ema njegovim rečima, pokrajinska administracija je "potpuno nevidljiva" i "skrštenih ruku gleda kako ih republička administracija razvlašćuje i obesmišljava".Kao primer je naveo izmenu Zakona o osnovama sistema obrazovanja kojom je "oduzeto pravo da Pokrajina odlučuje o izboru direktora u školama, polako ukidaju i višejezičnost u pokrajinskim institucijama".Službeni list, koji je uvek bio prevodjen u celosti na sve službene jezike, rekao je Pajtić, sada se prevodi samo u opštem delu.Naveo je da su ukinute sve nadležnosti Pokrajine za Frušku goru kao jedini vojvodjanski nacionalni park, a oduzeti su i poslovi koji se odnose na upravljanje šumama i deo inspekcijskog nadzora."Stručnjaci upozoravaju i da je Vojvodina potpuno isključena iz procesa evropskih integracija", rekao je Pajtić.Ocenio je da je Vojvodina već decenijama "žrtva Vučićeve i Miloševićeve politike", te da se ništa neće promeniti dok ljudi koji su bili istaknuti funkcioneri Miloševićevog režima, "ne budu zauvek izbrisani sa političke scene".Podsetio je da je najnoviji izveštaj Evropske komisije o napretku Srbije "najgori izveštaj o bilo kojoj državi kandidatu ikada do sada"."Nije taj izveštaj posledica nekog naglog pogoršanja stanja u medijima, pravosuđu, ili u oblasti ljudskih prava u poslednjih godinu dana. Ova država već gotovo sedam godina u evropskim političkim i intelektualnim krugovima ima status 'balkanske Severne Koreje' ", rekao je Pajtić.
