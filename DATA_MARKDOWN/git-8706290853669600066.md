
# Καταγγελία: Εκπαιδευτήριο «ξέχασε» μαθητή στα Καλάβρυτα και έφυγε για την Αθήνα

Published at: **2019-11-04T16:00:00+00:00**

Author: ****

Original: [enikos.gr](http://www.enikos.gr/society/682247/katangelia-ekpaideftirio-xechase-mathiti-sta-kalavryta-kai-efyge-)

Η Ομοσπονδία Ιδιωτικών Εκπαιδευτικών Λειτουργών Ελλάδας ανακοίνωσε πως «έλαβε γνώση σοβαρής καταγγελίας» για το σχολείο, το οποίο «ξέχασε» αγοράκι τριών ετών στο σχολικό λεωφορείο, όπως κατήγγειλε η μητέρα του. 
Όπως σημειώνει στην ανακοίνωση που εξέδωσε η ΟΙΕΛΕ «μας καταγγέλθηκε ότι σε εκδρομή που διοργάνωσε το εν λόγω εκπαιδευτήριο για σκι στα Καλάβρυτα, οι αρμόδιοι «ξέχασαν» μαθητή της Α’ Γυμνασίου εκεί και έφυγαν για την Αθήνα. Βεβαίως, το θέμα δεν αφορά μόνο μια ακόμη εμφανή περίπτωση παραμέλησης μαθητή. Έχει να κάνει και με το γεγονός ότι το σχολείο διοργανώνει εκδρομές μαθητών χωρίς καμιά έγκριση από τις αρμόδιες εποπτικές υπηρεσίες του Υπ. Παιδείας. Αναρωτιέται κάποιος, ποιος αναλαμβάνει την νομική ευθύνη σε περίπτωση που συμβεί κάποιο ατύχημα ή οτιδήποτε άλλο».
Η ανακοίνωση της ΟΙΕΛΕ καταλήγει ως εξής: «Από τα περιστατικά αυτά που βλέπουν το φως της δημοσιότητας προκύπτει εύλογα πως είναι αναγκαία, όχι η μείωση (ή ακόμη και η κατάργηση) της εποπτείας του κράτους που ορισμένοι επιδιώκουν, αλλά η ενίσχυση των ελέγχων στα ιδιωτικά σχολεία, ώστε να διασφαλίζεται το δημόσιο συμφέρον, το κοινωνικό αγαθό της εκπαίδευσης και, κυρίως, η υγεία και η ασφάλεια των μαθητών»
.
