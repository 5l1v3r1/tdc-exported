
# Prve informacije oko Pavkova: Nije prelom

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/fudbal/vesti/prve-informacije-oko-pavkova-nije-prelom/341841)

Imao je Totenhem prednost od tri gola i ishod je već bio odlučen. Taj poslednji gol za konačnih 4:0 već je bio previše, posebno zato što je Crvena zvezda tada igrala sa desetoricom na terenu, pošto je Milan Pavkov pri doskoku izvrnuo zglob i morao da napusti teren nakon što je šef struke Vladan Milojević već izvršio sve tri izmene.
Pavkov je potom odvezen sa terena na snimanje i rezultati pregleda bi trebalo da budu poznati u toku dana. Prve informacije nisu tragične, izgleda da nije u pitanju prelom zgloba desne noge.
Bolovanje svakako predstoji korpulentnom napadaču iz Begeča, samo nam ostaje da sačekamo izveštaj lekara i saznamo koliko će potrajati period oporavka. Izvesno je da će preskočiti prvenstveni sudar sa Javorom u nedelju.
(FOTO: Reuters)
