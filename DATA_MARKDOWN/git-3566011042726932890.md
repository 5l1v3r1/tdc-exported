
# انتخابات نماد مردم سالاری دینی است

Published at: **2019-11-02T15:34:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544189.html/%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%86%D9%85%D8%A7%D8%AF-%D9%85%D8%B1%D8%AF%D9%85-%D8%B3%D8%A7%D9%84%D8%A7%D8%B1%DB%8C-%D8%AF%DB%8C%D9%86%DB%8C-%D8%A7%D8%B3%D8%AA)

در هفتمین جلسه ستاد انتخابات شهرستان بهار وضعیت شعب اخذ رای شهرستان مورد بررسی قرار گرفت.
به گزارش شبکه اطلاع رسانی راه دانا به نقل از عصر همدان؛ ظهر امروز هفتمین جلسه ستاد انتخابات شهرستان بهار به ریاست فرماندار و با حضور معاونین فرماندار، بخشداران، مسئولین کمیته های ستاد انتخابات شهرستان بهار صبح امروز در محل سالن جلسات فرمانداری بهار تشکیل شد.
در این جلسه گزارشی از وضعیت شعب اخذ رای از جمله تعداد، مکان و تجهیزات شعب اخذ رای توسط دبیر و ستاد انتخابات شهرستان قرائت شد.
در طی هفته گذشته وضعیت شعب توسط دبیر و ستاد انتخابات و کارشناسان مربوطه مورد بازدید قرار گرفته بود و پیشنهادهای لازم جهت رفع نیازها و مشکلات موجود ارائه شد.
در ادامه فرماندار بهار با اشاره به اهمیت انتخابات اسفند ماه سالجاری گفت: انتخابات نماد مردم سالاری دینی است و هرچه این مهم باشکوه تر برگزار گردد، عزت و اقتدار نظام جمهوری اسلامی بیشتر می شود.
احسان قنبری همچنین گفت: ما باید تمام تلاش خود را به کار گیریم تا انتخاباتی بدون حاشیه و با صحت و سلامت برگزار کنیم در این جهت با متخلفان انتخابی نیز برخورد خواهیم کرد‌.
انتهای پیام/
