
# Підрив автомобіля в Києві: під час вибуху загинув поліцейський (фото, відео)

Published at: **2019-11-07T10:22:00+00:00**

Author: ****

Original: [ГЛАВКОМ](https://glavcom.ua/kyiv/news/pidriv-avtomobilya-v-kijevi-pid-chas-vibuhu-zaginuv-policeyskiy-foto-video-638347.html)

Внаслідок вибуху автомобіля на Брест-Литовському шосе загинув 40-річний поліцейський, який здійснював фізичну охорону підприємця відповідно до договору.  Ще двоє – 57-річний підприємець та 34-річний водій - з тілесними ушкодженнями різного ступеня тяжкості перебувають у медичних закладах на стаціонарному лікуванні.
Про це повідомляє пресслужба поліції Києва.
«Наразі слідством розглядається кілька версій скоєння цього кримінального правопорушення, однак пріоритетною є підприємницька діяльність 57-річного чоловіка», – повідомив виконувач обов’язків начальника Головного управління Національної поліції у Києві Віктор Нечитайло.
Зібрані відомості за цим фактом внесені до Єдиного реєстру досудових розслідувань. Слідчим відділом Святошинського управління поліції розпочато кримінальне провадження за ч. 2 ст. 115 (Умисне вбивство) Кримінального кодексу України. Санкція статті передбачає покарання до 15 років позбавлення волі або довічне ув’язнення.
1 з 5на весь екран згорнути

        Всі фоторепоратажі
      
Зараз проводяться розшукові заходи, спрямовані на встановлення та затримання осіб, причетних до цього кримінального правопорушення.
