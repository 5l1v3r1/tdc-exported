
# Невідомий повідомив про мінування лікарні та собору у Житомирі

Published at: **2019-11-01T11:45:00+00:00**

Author: ****

Original: [ZIK.UA](https://zik.ua/news/2019/11/01/nevidomyy_povidomyv_pro_minuvannya_likarni_ta_soboru_u_zhytomyri_1681425)


        У Житомирі на електронну адресу правоохоронців найдішов лист про можливий терористичний акт в обласній лікарні та одному з соборів міста.
      
Про це повідомляє пресслужба поліції.
За даними поліції, вранці, 1 листопада правоохоронці отримали інформацію про мінування обласної лікарні та кафедрального собору. Для обстеження будівель вирушили кінологи, вибухотехніки та інші спеціалісти.
В даний момент проводиться евакуація людей з приміщень обласної лікарні. Поліція тимчасового обмежила доступ до лікувального закладу. Правоохоронці обстежують приміщення лікарні та прилеглу території, відповідні дії відбуваються і у соборі.
Нагадаємо, у Харкові через повідомлення про замінування працівники поліції оглянули 40 лікарень, 7 пологових будинків, 30 торгівельних центрів та 7 житлових будинків та евакуювали 708 громадян, з «замінованих» лікарень – 364 особи.
 
