
# Україна просить НАТО надати їй статус учасника партнерства розширених можливостей, - Кулеба

Published at: **2019-11-01T12:27:33+00:00**

Author: **Daria Trokhimovich**

Original: [Рубрика](https://rubryka.com/2019/11/01/ukrayina-prosyt-nato-nadaty-yij-status-uchasnyka-partnerstva-rozshyrenyh-mozhlyvostej-kuleba/)

Фото УНІАНВіце-прем’єр з питань європейської та євроатлантичної інтеграції України Дмитро Кулеба заявляє, що Україна звернулася до НАТО з проханням надати їй статус учасника партнерства розширених можливостей.
Про це повідомляє Інтерфакс-Україна.
“Під час візиту Україна звернулася до Північноатлантичного альянсу з проханням перейти на новий рівень співпраці та надати Україні статус учасника партнерства розширених можливостей”, – сказав Кулеба на брифінгу в Києві у п’ятницю.
Він зазначив, що в рамках такого партнерства Україна може отримати пріоритетний допуск до сертифікації заходів, які відбуваються за лінією НАТО-Україна. Також програма передбачає: розширене співробітництво у сфері розвідки; надання можливості представникам країн-партнерів отримувати посади у штаб-квартирі НАТО або в структурах НАТО.
Віце-прем’єр наголосив, що програма розширених можливостей не є заміною плану дій щодо членства у НАТО (ПДЧ).
“Ми дуже сподіваємося, що альянс ухвалить позитивне рішення щодо нашої ініціативи”, – додав Кулеба.
Раніше повідомлялося: Столтенберг у Раді заявив, що двері НАТО залишаються відчиненими для України та закликав до реформ.
