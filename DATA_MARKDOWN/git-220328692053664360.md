
# Гришо срещу Ноле, епизод №10

Published at: **2019-11-01T21:11:00+00:00**

Author: **Пламен Вълков**

Original: [Стандарт Новини](https://standartnews.com/sport/grisho-sreshchu-nole-epizod-10-405613.html)

Григор Димитров и Новак Джокович ще определят утре от 15,00 часа (б.в.) първия финалист на Мастърс турнира от сериите АТР 1000 в Париж. По-рано днес Гришо отнесе с 6:2, 7:5 Кристиан Гарин (Чили), а след това Ноле видя сметката на Стефанос Циципас (Гър) с 6:1, 6:2. Така двамата излизат утре в Берси в 10-ия си мач помежду си. Досега Джокович има 8 победи и една загуба от Гришо. Единственият успех на Димитров е от Мастърс 1000 турнира в Мадрид преди 6 години. За последно те се срещнаха на друг Мастърс 1000 турнир – този в Синсинати миналата година, а Ноле се наложи в 3 сета. За класирането си за полуфинала в Париж Димитров ще вземе 360 точки за световната ранглиста и 259 730 евро от наградния фонд.
