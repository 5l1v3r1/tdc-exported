
# Δολοφονία στο Χαϊδάρι: Η πορεία που ακολούθησαν οι δράστες «στο μάτι» των Αρχών

Published at: **2019-11-04T21:33:51+00:00**

Author: ****

Original: [News.gr](https://www.news.gr/ellada/article/2019655/dolofonia-sto-chaidari-i-poria-pou-akolouthisan-i-drastes-sto-mati-ton-archon.html)

Ένα κρίσιμο λάθος των εκτελεστών του 49χρονου επιχειρηματία στο Χαϊδάρι, προσπαθούν να εντοπίσουν οι Αρχές προκειμένου να φτάσουν στα ίχνη των δραστών της εν ψυχρώ δολοφονίας.
Σύμφωνα με ρεπορτάζ που μεταδόθηκε στο κεντρικό δελτίο ειδήσεων του ΑΝΤ1, το ενδιαφέρον επικεντρώνεται στη μοτοσυκλέτα και το δρομολόγιο διαφυγής των δύο εκτελεστών.
Αφετηρία των ερευνητών του τμήματος Ανθρωποκτονιών, είναι το «σημείο μηδέν», το σημείο της εκτέλεσης δηλαδή το φανάρι της λεωφόρου Αθηνών. Από εκεί, σύμφωνα πάντα με το ρεπορτάζ του ΑΝΤ1, προσπαθούν να χαρτογραφήσουν το το λάθος που πιθανώς να έκαναν είτε καθώς προσέγγιζαν το σημείο της δολοφονίας είτε κατά τη διαφυγή τους, καθώς από αυτήν υπάρχει και το πιο βασικό στοιχείο έως τώρα, το βίντεο που κατέγραψε τη στιγμή που αποχωρούν έχοντας γαζώσει τον 49χρονο επιχειρηματία.
Ίσως κάποια κάμερα ασφαλείας ή της τροχαίας να έχει καταγράψει τα στοιχεία τους πριν καλύψουν τα χαρακτηριστικά τους με τα σκουρόχρωμα κράνη ή ακόμα να έχουν αφήσει κάποια ίχνη εκεί που εγκατέλειψαν τη μοτοσυκλέτα τους (ρούχα, κράνη). Ωστόσο, όπως επισημαίνεται, πρόκειται για μία διαδικασία χρονοβόρα, η οποία απαιτεί και ιδιαίτερη τύχη προκειμένου να φέρει κάποιο αποτέλεσμα.
