
# اظهار نظر مادر رونالدو درباره مافیای توپ طلا

Published at: **2019-11-02T11:14:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619399/%D8%A7%D8%B8%D9%87%D8%A7%D8%B1-%D9%86%D8%B8%D8%B1-%D9%85%D8%A7%D8%AF%D8%B1-%D8%B1%D9%88%D9%86%D8%A7%D9%84%D8%AF%D9%88-%D8%AF%D8%B1%D8%A8%D8%A7%D8%B1%D9%87-%D9%85%D8%A7%D9%81%DB%8C%D8%A7%DB%8C-%D8%AA%D9%88%D9%BE-%D8%B7%D9%84%D8%A7)


        دولورس آویرو اعلام کرد اگر مافیا نبود ستاره پرتغالی می‌توانست توپ طلاهای بیشتری کسب کند.
      

        آفتاب‌‌نیوز :
      
دولورس آویرو به نمایندگی از پسرش، کریستیانو رونالدو در مراسم ۱۰۶ سالگی باشگاه مادیرا شرکت کرد. مادر مهاجم پرتغالی در این مراسم اظهارات جنجالی داشت و نسبت به کسب دوباره توپ طلا توسط پسرش گفت: مافیا وجود دارد. تنها کلمه مناسب برای توضیح این شرایط است. بله، مافیای فوتبالی وجود دارد. اگر همه اتفاق‌هایی که رخ داد را دیده باشید متوجه می‌شوید به دلیل مافیاست.
به گزارش آس، آویرو در ادامه اظهار کرد: اگر رونالدو اسپانیایی یا انگلیسی بود این کار را با او نمی‌کردند اما پرتغالی و اهل مادیراست. به همین خاطر چنین اتفاق‌هایی می‌افتد.
مادر رونالدو که به پسرش اعتماد دارد در پایان گفت: نمی‌دانم دوباره برنده این جایزه خواهد شد یا نه اما به او باور دارم. با توجه به فصلی که داشت شایسته کسب توپ طلاست.
