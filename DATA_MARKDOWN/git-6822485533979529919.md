
# تله انفجاری برای مرگ ۳ آتش‌نشان ایتالیایی

Published at: **2019-11-06T08:30:00+00:00**

Author: ****

Original: [جامعه خبری تحلیلی الف](https://www.alef.ir/news/3980815017.html)

در حادثه انفجار یک خانه روستایی در شمال ایتالیا، سه آتش‌نشان جان خود را از دست دادند.
به گزارش برنا، بر اثر انفجار شدید خانه‌ای در شمال ایتالیا، سه آتش‌نشان جان خود را از دست دادند. مقامات محلی گفتند، در صحنه حادثه، یک زمان‌سنج و کپسول گاز پیدا شده که نشان می‌دهد این اتفاق به طور عمدی رخ داده است.
این سه آتش‌نشان ایتالیایی در صبح روز سه‌شنبه (امروز) و پس از انفجار یک خانه روستایی فاقد سکنه در شمال غربی منطقه «پیمونت» ایتالیا کشته شدند.
آتش‌نشانان پس از گزارش انفجاری در «کوارنینتو»، حدود ۶۰ کیلومتری شرق شهر «تورین»، به محل حادثه آمدند و بلافاصله پس از رسیدن آنها، دومین انفجار که قوی‌تر بود رخ داد.
دادستان «انریکو سرسی» به خبرنگاران گفت: «یک زمان‌سنج و کپسول گاز در میان آوار پیدا شده که همین امر باعث شد تا ما تصور کنیم که این انفجار عمدی بوده است».
