
# Reuters: V Jordánsku byli pobodáni turisté ze Španělska

Published at: **2019-11-06T11:09:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/reuters-v-jordansku-byli-pobodani-turiste-ze-spanelska/1817809?utm_source=rss&utm_medium=feed)

Ammán - U památek v severojordánském městě Džaraš pobodali tři španělské turisty a jednoho strážce. Informovala o tom agentura Reuters. Stanice Al-Arabíja, která se odvolala na jordánské zdroje, oznámila, že pobodáno bylo dokonce pět osob. Stav obětí není jasný.
Podle Reuters byl v souvislosti s útokem zatčen jeden muž. Postupně vydávané zprávy hovoří o tom, že mezi oběťmi jsou kromě turistů zřejmě také průvodce a člen bezpečnosti.
Džaraš je hned po Petře druhou nejvyhledávanější turistickou destinací v Jordánsku. Návštěvníci tam jezdí na prohlídku historického opevněného města Gerasa.
