
# Priorităţile Guvernului: Organizarea alegerilor şi infrastructura de transport pentru iarnă

Published at: **2019-11-06T10:54:46+00:00**

Author: **Elena Crangasu**

Original: [Ziarul Financiar](https://www.zf.ro/eveniment/prioritatile-guvernului-organizarea-alegerilor-si-infrastructura-de-transport-pentru-iarna-18547278)

Ludovic Orban a afirmat că i-a convocat miercuri pe reprezentanţii instituţiilor responsabile cu organizarea alegerilor, iar joi se va întruni comandamentul de iarnă în vederea pregătirii infrastructurii de transport, acestea fiind priorităţi ale Executivului.
„Trebuie să ştiţi foarte clar că avem câteva priorităţi, în primul rând, organizarea alegerilor. Am lua decizia de a convoca în seara asta toate insituţiile, toate entitiăţile responsabile pentru organizarea alegerilor, pentru a vedea clar situaţia la zi şi pentru a putea lua măsurile care se impun pentru a asigura alegeri libere, corecte, care să se desfăşoare în cele mai bune condiţii şi să permită exercitarea dreptului de vot pentru fiecare român”, a declarat la începutul şedinţei de guvern premierul Ludovic Orban.
De asemenea, el a avunţat întrunirea comandamentului de iarnă.
”În cursul zilei de mâine, va trebui să convocăm comandamentul de iarnă, pentru a vedea clar care este situaţia, atât în domeniul energiei, cât şi în domeniul pregătirii infrastructurii de transport pentru iarnă”, a mai precizat Orban.
La şedinţa de Guvern de miercuri participă şi preşedintele Klaus Iohannis.
