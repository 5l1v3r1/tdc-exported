
# Стара върба рухна пред Св. Седмочисленици

Published at: **2019-11-04T20:06:00+00:00**

Author: **Красимир Ангелов**

Original: [Dnes.bg](https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555)

Снимка: Димитър Кьосемарлиев, Dnes.bg
123456789101112
Една от старите и емблематични върби пред църквата "Св. Седмочисленици" рухна този следобед под напора на вятъра, видя фоторепортер на Dnes.bg.Бързо на мястото се появиха работници, които нарязаха старото дърво и почистиха едно от най-посещаваните места в София.
При инцидента няма пострадали, а на мястото на падналата върба до няколко дни ще бъде засадена нова.
Проверка на дирекция "Зелена система" е установила, че пречупването на ствола е заради гнилостни процеси в сърцевината на дървото.
Ще бъде направена проверка за състоянието на другата върба в градината. При наличие на гнилостни процеси, тя ще бъде премахната, а на нейно място ще бъде засадена нова едроразмерна върба, съобщават от Столична община.
