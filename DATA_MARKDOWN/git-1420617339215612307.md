
# Giorgio Tirabassi: buone notizie per l’attore, è fuori pericolo

Published at: **2019-11-02T11:55:30+00:00**

Author: **Direttore**

Original: [Il Corriere della Città](https://www.ilcorrieredellacitta.com/ultime-notizie/giorgio-tirabassi-buone-notizie-per-lattore-e-fuori-pericolo.html)

Giorgio Tirabassi è fuori pericolo. L’attore, che ieri sera è stato colpito da un infarto mentre si accingeva a presentare il suo ultimo film “Il grande salto” a Civitella Alfedena, è stato sottoposto a un intervento di emodinamica e adesso si trova in condizioni stabili.
Tirabassi era stato colto da malore e prontamente soccorso da alcuni medici presenti nella sala del Centro Congressi, restando comunque cosciente fino all’arrivo dei sanitari del 118 e al trasferimento al reparto di rianimazione dell’ospedale di Avezzano, dove poi è stato operato.
Tantissimi i messaggi di auguri che sono arrivati all’attore non solo da parenti, amici e colleghi, ma soprattutto dalla gente comune.
