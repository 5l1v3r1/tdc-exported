
# Μητσοτάκης : Το 13ο Συνέδριο της ΝΔ να αποτελέσει σημείο αναφοράς

Published at: **2019-11-01T15:00:33+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/politics/mitsotakis-to-13o-synedrio-tis-nd-tha-prepei-na-apotelesei-simeio-anaforas/)

Συνεδρίασε σήμερα, παρουσία του πρωθυπουργού Κυριάκου Μητσοτάκη, η οργανωτική επιτροπή του 13ου Συνεδρίου της Νέας Δημοκρατίας.
Στην τοποθέτησή του, ο κ. Μητσοτάκης σημείωσε ότι «το 13ο Συνέδριο της ΝΔ θα πρέπει να αποτελέσει σημείο αναφοράς για τη σύγχρονη φυσιογνωμία του κόμματος».

        Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του
      
Η επιτροπή, σύμφωνα με πληροφορίες, προσδιόρισε τις δύο θεματικές ενότητες του Συνεδρίου. H πρώτη θα έχει τίτλο «Με εθνική αυτοπεποίθηση κερδίζουμε τις μάχες απέναντι στον λαϊκισμό» και η δεύτερη τον τίτλο «Πολιτική για τους πολίτες: Δίνουμε απαντήσεις στις προκλήσεις του σύγχρονου κόσμου που επηρεάζουν τη ζωή μας».
Κατά τη διάρκεια της συνεδρίασης συζητήθηκαν και ονόματα προτεινόμενων ομιλητών. Πρόθεση της επιτροπής είναι να προσκληθούν άνθρωποι με σημαντικό έργο από το χώρο της πολιτικής και την κοινωνία ευρύτερα, προκειμένου να εμπλουτιστεί ο συνεδριακός διάλογος. Παράλληλα με τις ομιλίες θα πραγματοποιηθούν πρωτότυπες βιωματικές δράσεις.
Πηγή: ΑΠΕ-ΜΠΕ

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
