
# 
        عرق شرم بر پیشانی گرگ‌ها / شرم بر آن‌ها که این وقاحت‌ها را می‌بینند و سکوت می‌کنند
      

Published at: **2019-11-03T00:56:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637666/%D8%B9%D8%B1%D9%82-%D8%B4%D8%B1%D9%85-%D8%A8%D8%B1-%D9%BE%DB%8C%D8%B4%D8%A7%D9%86%DB%8C-%DA%AF%D8%B1%DA%AF%E2%80%8C%D9%87%D8%A7-%D8%B4%D8%B1%D9%85-%D8%A8%D8%B1-%D8%A2%D9%86%E2%80%8C%D9%87%D8%A7-%DA%A9%D9%87-%D8%A7%DB%8C%D9%86-%D9%88%D9%82%D8%A7%D8%AD%D8%AA%E2%80%8C%D9%87%D8%A7-%D8%B1%D8%A7-%D9%85%DB%8C%E2%80%8C%D8%A8%DB%8C%D9%86%D9%86%D8%AF-%D9%88-%D8%B3%DA%A9%D9%88%D8%AA-%D9%85%DB%8C%E2%80%8C%DA%A9%D9%86%D9%86%D8%AF)

گروه سیاسی: احسان محمدی – روزنامه‌نگار و مشاور رسانه‌ای – در یادداشت پیش رو به اتفاقات بازی فوتبال تراکتورسازی و استقلال تهران پرداخته است. اتفاقات جنجالی که برخی تماشاگران قرمز پوش طرفدار تراکتور رقم زدند. آن‌ها با سوت زدن هنگام قرائت قرآن، سلام نظامی دادن به سبک بازیکنان تیم ملی ترکیه بعد از حمله به کردهای عراق و به خاک و خون کشیدن آن‌ها، ترکیه ترکیه گفتن و شعار دادن علیه فارس و ایرانی بیش از یک روز است در صدر اخبار قرارگرفته‌اند.
 
به گزارش بولتن نیوز، متن یادداشت احسان محمدی به شرح زیر است:
 
تعداد بازدید : 64 کد ویدیو دانلود فیلم اصلی
 
 اگر کسی در ایران:
خلیج ع.ر.ب.ی را فریاد بزند
هنگام قرائت قرآن، مثل گُرگ زوزه بکشد
درحالی‌که نان ایران را می‌خورد، ترکیه را تشویق کند
شعار مرگ بر فارس و مرگ بر کُرد سر بدهد
پرچم کشور ترکیه و آذربایجان را به ورزشگاه بیاورد و ...
 
فکر می‌کنید با او چه برخوردی می‌شود؟
 
این رفتاری است که برخی به اسم هواداری از تیم تراکتور در این سال‌ها مدام انجام می‌دهند و هر بار بی‌پرواتر.
 
آدم خون گریه کند وقتی می‌بیند در دیار ستارخان که می‌گفت: «خاک می‌خوریم ولی خاک نمی‌دهیم» کار به‌جایی رسیده عده‌ای آرزویشان این است که بروند زیر پرچم رجب طیب اردوغان؟
 
فوتبال را بهانه کرده‌اند برای نفرت‌آفرینی، تجزیه‌طلبی،تفرقه‌افکنی. دیگر باید چه‌کار کنند که بفهمید نه شما را می‌خواهند نه این خاک را؟ دشمن وطن مگر غیرازاین می‌کند؟
 
 شرم بر آن‌ها که وقاحت‌ها را می‌بینند و سکوت می‌کنند. ننگ بر آن‌ها که استخوان‌های پسران این سرزمین که برای آزادی‌اش جان دادند را با این وقاحت می‌لرزانند. از ستارخان و باقر خان خجالت نمی‌کشید از شهید باکری هم شرم ندارید؟
 
انتهای پیام/#
