
# Catherine Deneuve trafiła do szpitala

Published at: **2019-11-06T17:27:00+00:00**

Author: **mtom**

Original: [TVN24](https://www.tvn24.pl/kultura-styl,8/catherine-deneuve-miala-udar-mozgu,983448.html)

Cytując rodzinę 76-letniej aktorki, AFP donosi, że udar był "ograniczony i odwracalny".
Deneuve ma potrzebować "kilku dni odpoczynku", a jej funkcje motoryczne nie zostały zaburzone.
Gwiazda jest hospitalizowana w Paryżu - wskazała rodzina, nie podając więcej szczegółów.
Urodzona 22 października 1943 roku w rodzinie aktorów Catherine Deneuve jest młodszą siostrą aktorki Francoise Dorleac, tragicznie zmarłej w 1967 r. w wypadku samochodowym. Odkryta w "Parasolkach z Cherbourga" Jacques'a Demy w 1964 roku Deneuve grała z największymi reżyserami, od Romana Polańskiego do Luisa Bunuela czy Andre Techine i Larsa von Triera.
