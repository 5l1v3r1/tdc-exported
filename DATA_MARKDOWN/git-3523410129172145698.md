
# 
        حمله به ایستگاه اتوبوس در استانبول؛ 13 نفر زخمی شدند
      

Published at: **2019-11-04T15:11:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638115/%D8%AD%D9%85%D9%84%D9%87-%D8%A8%D9%87-%D8%A7%DB%8C%D8%B3%D8%AA%DA%AF%D8%A7%D9%87-%D8%A7%D8%AA%D9%88%D8%A8%D9%88%D8%B3-%D8%AF%D8%B1-%D8%A7%D8%B3%D8%AA%D8%A7%D9%86%D8%A8%D9%88%D9%84-13-%D9%86%D9%81%D8%B1-%D8%B2%D8%AE%D9%85%DB%8C-%D8%B4%D8%AF%D9%86%D8%AF)

به گزارش بولتن نیوز، پلیس ترکیه، مردی را که با اتوبوس خود جمعیتی را که در یک ایستگاه اتوبوس در استانبول بودند، زیر گرفته بود، دستگیر کرد.
به نوشته خبرگزاری «راشاتودی»، این فرد پس از برخورد با ایستگاه، به افرادی که از فرار او از صحنه جرم ممانعت می‌کردند، حمله کرد.
در این حادثه 13 نفر مجروح شدند که در میان آنها سه ایرانی و دو کودک بودند.
همچنین این مظنون 33 ساله مردی را که قصد جلوگیری از فرار وی را داشت با ضربات چاقو زخمی کرد.
پلیس هنوز در تلاش است تا انگیزه این حادثه وحشتناک را پیدا کند.
