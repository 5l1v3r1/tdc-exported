
# Μετά τον σάλο ήρθε η απόλυση: Έδιωξαν Κινέζο πιλότο λόγω μίας φωτογραφίας

Published at: ****

Author: ****

Original: [CNN.gr](https://www.cnn.gr/news/kosmos/story/196314/meta-ton-salo-irthe-i-apolysi-edioxan-kinezo-piloto-logo-mias-fotografias)

Newsroom, CNN Greece 14:59 , 05 November 2019 - 15:02
Όπως αναφέρει το CNNi, η γυναίκα ανήρτησε τη φωτογραφία στο Weibo, μία πλατφόρμα παρόμοια με το Twitter. Καθόταν στη θέση του πιλότου και χαμογελούσε στην κάμερα.
«Ευγνωμονώ τον πιλότο. Είμαι πολύ ενθουσιασμένη», ανέφερε στην ανάρτηση.
Η γυναίκα είναι φοιτήτρια, η οποία κάνει μαθήματα για να γίνει αεροσυνοδός. Είναι άγνωστο εάν έχει κάποια προσωπική σχέση με τον πιλότο.
Δυστυχώς για την ίδια και για τον πιλότο, ένας blogger που ειδικεύεται σε θέματα πτήσεων, είδε την φωτογραφία και επέπληξε τον εργαζόμενο για την απερισκεψία του. Διαπίστωσε ότι το συμβάν σημειώθηκε σε ένα αεροσκάφος της Air Guilin και άσκησε κριτική στην αεροπορική για τη μη τήρηση των κανόνων ασφαλείας.
Μετά τον σάλο, η γυναίκα διέγραψε την ανάρτησή της, η φωτογραφία, όμως, είχε ήδη γίνει viral. Η δημοσίευση του blogger μετρά, μέχρι στιγμής, 22.000 like.
H Air Guilin επιβεβαίωσε πως το περιστατικό έγινε πράγματι σε δική της πτήση στις 4 Ιανουαρίου. Σε ανακοίνωσή της, γνωστοποίησε πως απομάκρυνε τον πιλότο και του απαγόρευσε να πιλοτάρει δια βίου καθώς παραβίασε τους κανόνες αεροπλοΐας, ενώ ελήφθησαν μέτρα και κατά άλλων μελών του πληρώματος.
 «Αυτό βάζει σε κίνδυνο την ασφάλεια των επιβατών», σημείωσε ένας χρήστης των social media, ενώ άλλος διερωτήθηκε «πώς ένας επαγγελματίας δεν καταλαβαίνει τους βασικούς κανόνες ασφαλείας;»

        Chinese pilot grounded after photo of woman in cockpit sparks outrage, by Eric Cheung, CNN
      

        Διαβάστε επίσης
      
