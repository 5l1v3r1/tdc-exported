
# Цемах заявив Вишинському, що йому пропонували громадянство Нідерландів

Published at: **2019-11-02T09:10:05+00:00**

Author: ****

Original: [Українська правда](https://www.pravda.com.ua/news/2019/11/2/7230794/)

Підозрюваний у причетності до катастрофи малайзійського Boeing Володимир Цемах, який був відпущений Україною в рамках обміну, стверджує, що представники Нідерландів пропонували йому громадянство в обмін на свідчення у справі про катастрофу.
Джерело: інтерв'ю Цемаха виконавчому директору ІА "Россия сегодня" Кирилу Вишинському в програмі "Люди Донбасу"
Деталі: За словами Цемаха, в його допиті у Києві брали участь представники поліції Австралії і поліції Нідерландів.
Цемах про пропозиції: "Пропонували програму захисту свідка, пропонували громадянство, будиночок в Голландії чомусь. Чому не в Австралії? - ось це мене здивувало, я торгуватися не став".
Про "акт тероризму": "Я вважаю це актом тероризму української держави по відношенню до мене – намагатися навішати. Ну був я начальником ППО. Я їм пояснював, що, за великим рахунком, я перелякав їхню авіацію. Один раз літаки пролітали, і більше в районі Сніжного не літали" , - розповів він.
За словами Цемаха, він попросив привезти йому труби, після чого їх набили піском, а з жерсті зробили "пускові механізми".
"У мене "по красі" ходили вісім груп і показували, що у нас дійсно є ПЗРК - і дуже багато. Хоча реально дві "зеушкі" і два ПЗРК тримали оборону такої території! Це просто назва у мене була, що я начальник ППО. Це навіть взводом складно назвати, за великим рахунком", - сказав він.
Цемах зазначає, що Київ не зміг надати будь-якої об'єктивної інформації про його причетність до інциденту з Boeing.
Про відсутність доказів: "Це беззаконня якесь. Адже у них реально проти мене нічого немає і бути не може. Тому що я не брав участі в цих подіях. І намагатися зробити з мене цапа відбувайла? Це нецікаво".
На питання, чи буде він звертатися до міжнародних судів, Цемах відповів: "Розглядаю таку можливість".
За його словами, після викрадення у червні йому кололи транквілізатори.
Цемах також вважає, що СБУ надала його документи, які були вилучені, сайту розслідувань Bellingcat, хоча вони повинні були зберігатися під грифом "таємниця слідства".
Засновник Bellingcat Еліот Хіггінс стверджує, що фотографію посвідчення Цемаха автори матеріалу знайшли на одній зі сторінок "ВКонтакте".

        Знати більше: Помічник президента Андрій Єрмак: Прізвище Цемаха на обмін в розмовах Зеленського і Путіна було з самого початку 
      

        
          
            Цемаха відпустили. Реакція соцмереж
          
        
      

        
          
            Справа Цемаха і обмін полоненими. Коли українці зможуть повернутися додому
          
        
      

        Передісторія:
      
