
# Protest: Spasimo Savski most, otpor zagadjenju kulture i vazduha

Published at: **2019-11-02T17:20:04+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118793-protest-spasimo-savski-most-otpor-zagadjenju-kulture-i-vazduha?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Učesnici protesta Jedan od pet miliona pozvani su večeras, na skupu u Beogradu, da 15. novembra dodju u Bor i podrže gradjane koji se tamo bore protiv zagadjenja vazduha.Na početku skupa pod sloganom "protiv zagadjenja vazduha i kulture", na platou kod Filozofskog fakulteta učesnica protesta u Boru Irena Živković rekla je da u tom gradu nije u toku "zagadjenje već zločin", i pozvala Beogradjane da dodju i pruže podršku, istakavši da se odgovorni ne plaše krivičnih prijava već gradjana okupljenih na ulici.Ona je navela da rukovodstvio RTB Bor ne dozvoljava radnicima da se pridruže prostestima protiv zagadjenja vazduha u tom gradu, i dodala da je "ugovor o RTB-u izdaja Bora".Živković je precizirala da će krivičnu prijavu učesnici protesta podneti protiv zagadjivača, gradonačelnika Bora Aleksandra Milikića i ministra Gorana Trivana koji je, kako je kazala, "stao u zaštitu stranog investitora, a ne gradjana".Ona je rekla da je u Boru zabeležena nekoliko desetina, pa i stotina veća koncentracija štetnih materija u vazduhu od dozvoljene.Student Fakulteta organizacionih nauka (FON) Moma Kovačević rekao je da dekan FON-a Milija Suknović nije dopustio da se, po predlogu profesora, glasa o tome da li je doktorat ministra finansija Siniše Malog plagijat.On je dekanu poručio da taj rad jeste plagijat.Prema njegovim rečima, protesti na ulici daju rezultate i njihove učesnike ne može niko zastrašiti."Bojkotovaćemo cirkus koji vlast naziva izborima. Hoćemo bojkot", naglasio je Kovačević.Nakon obraćanja sa platoa kod Filozofskog fakulteta, krenula je protestna šetnja koja se zaustavila kod zgrade Vlade.Studentkinja Tea Vukadin, iz organizacije protesta, rekla je da je zbog vlade u kojoj je bio predsednik Srbije Aleksandar Vučić Srbija bombardovana.Pokazujući na obližnju zgradu Generalštaba, na kojoj se vide tragovi bombardovanja, ona je rekla da se u tim ruševinama vidi potpis Vučića.Prema njenim rečima, Marinika Tepić je nedavno pokrenula pitanje da li ćemo ponovo biti bombardovani zbog njegove vlade."Da li će, Vučiću, zbog tvojih granata, one padati i kod nas", rekla je Vukadinović koja je zatim zapevala pesmu Dordja Balaševića "Samo da rata ne bude", prethodno emitovanu sa zvučnika.Protestna šetnja završena je na Savskom mostu, a organizatori okupljanja poručili su da neće dozvoliti vlastima da ga sruše.Student Miodrag Simović, jedan od organizatora protesta", rekao je da naprednjačka vlast pokušava da uradi ono što ni okupatoru nije uspelo i time pokazuje da je i ona okupatorska".On je podsetio da je 1944. okupator onemogućen da minira most, kao i da su gradjani sačuvali mostove 1999. godine.Prema njegovim rečima, planovi vlasti sa tim mostom pokazuju da je ona potpuno diletantska."Bojkotovaćemo izbore ove vlasti, pobedićemo, Srbija se umiriti ne može", rekao je Simović.Sledeće okupljanje zakazano je za narednu subotu.
