
# Молодіжна збірна України з хокею 4 листопада розпочне підготовку до домашнього ЧС-19/20

Published at: **2019-11-01T12:48:00+00:00**

Author: ****

Original: [ZIK.UA](https://zik.ua/news/2019/11/01/molodizhna_zbirna_ukrainy_z_hokeyu_4_lystopada_rozpochne_pidgotovku_do_1681471)


        У понеділок, 4 листопада, хокейна молодіжна збірна команда України U-20 розпочне навчально-тренувальний збір під керівництвом Олега Ігнатьєва та Олександра Федорова.
      
Як повідомляє офіційний сайт Федерації хокею України (ФХУ), упродовж збору (4–6 листопада) хокеїсти щодня проведуть по одному двогодинному тренуванню, одне з яких буде відкритим для представників ЗМІ та вболівальників.
Цей збір надасть можливості тренерському штабу визначити найбільш оптимальний склад команди для участі у турнірі «Чотирьох націй», який відбудеться у броварському «Терміналі» з 7 по 9 листопада.
До списку кандидатів у молодіжну збірну команду України увійшли двадцять п’ять спортсменів, двадцять один з яких виступають в Україні, а четверо – за кордоном. Старший тренер Олег Ігнатьєв запросив на збір двох воротарів, вісім захисників та п’ятнадцять нападників.

        До вашої уваги склад учасників навчально-тренувального збору:
      
Воротарі: Дуве Максим (ХК «Крижані Вовки»), Сушак Назарій («Hvidovre» U-18, Данія)
Захисники: Логач Сергій (ХК «Білий Барс»), Грицюк Богдан (ХК «Білий Барс»), Васильєв Михайло (ХК «Білий Барс»), Гребеник Артем (ХК «Білий Барс»), Матусевич Денис (ХК «Дніпро»), Кругляков Микита (ХК «Дніпро»), Будько Кирило (ХК «Дніпро»), Ратушний Євгеній («Gyori ETO», Угорщина).
Нападники: Болотін Олексій (ХК «Дніпро»), Целогородцев Артем (ХК «Дніпро»),Тимченко Святослав (ХК «Дніпро»), Брага Владислав (ХК «Дніпро»), Дурдиєв Ренат (ХК «Дніпро»), Панов Іван (ХК «Дніпро»), Зик Євгеній (ХК «Дніпро», Бородай Денис (ХК «Білий Барс»), Панченко Ярослав (ХК «Білий Барс»), Середницький Богдан (ХК «Білий Барс»), Ланін Кирило («Динамо», м. Дніпро), Абаджян Євгеній (МХК «Динамо»), Садовіков Станіслав («Динамо» м. Дніпро), Чіканцев Михайло («Povazska Bystrica», Словаччина), Сільченко Микита («Dubnica», Словаччина).
Нагадаємо, що збірна команда зіграє на матчах молодіжного чемпіонату світу Дивізіон І, група Б цьогоріч у київському Палаці спорту з 12 по 18 грудня.
Додамо, що квитки на матчі чемпіонату світу вже можна придбати на сайті esport.in.ua.
 
 
