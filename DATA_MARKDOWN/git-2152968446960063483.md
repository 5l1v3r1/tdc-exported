
# Кирил Сакскобургготски - сред 50-те най-желани ергени във Великобритания

Published at: **2019-11-02T16:21:00+00:00**

Author: **Петя Славова**

Original: [Dnes.bg](https://www.dnes.bg/notifikacii/2019/11/02/kiril-sakskoburggotski-sred-50-te-nai-jelani-ergeni-vyv-velikobritaniia.428317)

Кирил Сакскобургготски е сред 50-те най-желани ергени във Великобритания в класацията на сп. "Татлър", признато за "светска библия", съобщи БТА, позовавайки се на в. "Daily Mail".
В челната десетка са разпознаваеми лица като Бруклин Бекъм и Хари Стайлс. В класацията попадат и по-неизвестни аристократи, като Александър Огълви, внук на принцеса Александра - покойна братовчедка на кралица Елизабет Втора, или Чарли Кадоган, чийто дядо е граф със състояние 5,4 милиона, както и новоизгряващи спортни звезди.
Възрастовата граница е широка - от 19-годишния Ландо Норис, който е състезател по Формула-1, до 55-годишния "принц Кирил Български - разведен баща на три деца, който има родствена връзка с европейски кралски особи и е завършил Принстън с Брук Шийлдс. Той е кръстник на принц Аристидис-Ставрос и има много известни приятели, като Гуинет Полтроу и Хю Грант"
