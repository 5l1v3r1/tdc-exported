
# Samsung Electronics: реальність на межі фантастики

Published at: **2019-11-04T08:00:00+00:00**

Author: ****

Original: [НВ](https://techno.nv.ua/ukr/innovations/samsung-electronics-realnist-na-mezhi-fantastiki-50051103.html)

У житті так і відбувається — світ техніки, що оточує нас, стрімко «розумнішає». Наприклад, перший стільниковий телефон створили в 1973 році і за 40 років він еволюціонував до рівня кишенькового комп’ютера, завоювавши весь світ. Схоже, таку модель смартфона від Samsung купувати не доведеться — вона знайде вас сама і стрибне просто в руки.
Або, скажімо, 20 років тому світовій громадськості презентували ідею смарт-будинку. А сьогодні нікого вже не здивувати електронним клімат-контролем, холодильником, що «говорить», або роботом-пилососом. Так що ж очікує нас у найближчі 50 років?

        Футурологія в дії
      
Ми входимо в еру штучного інтелекту і доповненої реальності. У 2020 році гряде поширення 5G і поява нових гаджетів із гнучким екраном, подібних Samsung Galaxy Fold.
У 2030-му ми зможемо дивитися фільми, ролі в яких гратимуть наші віртуальні двійники. І, можливо, до 2040 року гранична пропускна здатність інтернету стане в 500 млн разів більшою, ніж сьогодні. А років через 50 людям буде цілком комфортно жити у смарт-містах в оточенні людиноподібних андроїдів і навіть освоювати з їхньою допомогою інші планети.

        інноваційний потенціал
      
Для такого футуро-оптимізму є всі підстави. Це легко продемонструвати на прикладі проривних інновацій компанії Samsung Electronics.
Зв’язок 5G. Samsung Electronics активно підтримує його просування в світі. Гранична швидкість мережі 5G до 20 разів швидша, ніж 4G, що дає можливість миттєво завантажувати і безперешкодно дивитися відео у високій роздільній здатності. Зараз у багатьох країнах проводять випробування 5G. А повноцінний запуск перших мереж нового покоління заплановано у 2020 році.
Посиливши лінійку своїх смартфонів 5G, у жовтні цього року компанія презентувала в Європі новий Samsung Galaxy A90 5G. Він дає можливість швидко завантажувати високоякісний контент і обмінюватися відео формату Live. Великий 6,7-дюймовий FHD+ Super AMOLED безмежний дисплей Infinity-U забезпечує відмінний перегляд. Ємність його акумулятора — 4500 мАг, а роздільна здатність основної камери — 48 Мп.
Телевізори Samsung QLED 8K. Так, зовсім нещодавно 8К здавалася реальністю на межі фантастики: унікальна технологія апскейлінгу, відмінне передання кольору, висока контрастність і чіткість промальовування дрібних деталей. «Розумний» Quantum Processor 8K розпізнає і покращує зображення, отримане з будь-якого джерела (стримінговий сервіс, трансляція зі смартфона, телеприставка, ігрова консоль) до рівня 8К. Із вересня 2019 року до моделей з діагоналями 65, 75, 82 і 85 дюймів додалася і 55-дюймова.
Нові домашні помічники. Легкий і потужний вертикальний бездротовий пилосос POWERstick Jet™. Забезпечує максимальну потужність всмоктування до 200 Вт (на 33,3% більше порівняно з попередніми моделями) і працює до 60 хвилин без підзарядки.
Шафа AirDresser — представник нової категорії пристроїв із догляду за одягом. Використовуючи потужні потоки повітря і пари (система Jet Air і технологія Air Hangers), цей прилад освіжає і дезинфікує речі, даючи змогу користувачам повторно надягати одяг без необхідності повноцінного прання або хімчистки і продовжуючи термін служби делікатних речей.
Очищувач повітря Cubе AX9500 очищає і дезодорує повітря, не створюючи шуму і протягів. Він поєднує в собі елегантну модульну конструкцію з інноваційною технологією очищення повітря Wind-Free™. Потужне очищення забезпечується трирівневою системою фільтрації. Останній, надтонкий пиловий фільтр, уловлює до 99,97% часток розміром до 0,3 мкм6.
Samsung Galaxy Note10. Хочете відчути себе Гаррі Поттером, який освоює чарівну паличку? Тоді обирайте цей смартфон. Його оновлене електронне перо S Pen Air дозволяє керувати смартфоном на відстані. Функції управління жестами налаштовуються за бажанням користувача. Наприклад, у базових налаштуваннях круговий рух пером за годинниковою стрілкою в застосунку «Камера» відповідає за наближення, але цей жест можна налаштувати на будь-яку іншу дію для зйомки.
Складаний унікум Samsung Galaxy Fold. Перший у світі гнучкий смартфон із двома екранами. Зовнішній дисплей з діагоналлю 4,6 дюйма використовується в складеному стані. Він цілком функціональний, але для перегляду відео та тривалої роботи є внутрішній дисплей з діагоналлю 7,3 дюйма та інноваційною матрицею Dynamic AMOLED. Починати роботу можна на зовнішньому екрані, а в разі потреби розкрити смартфон, як книгу, і зображення автоматично переміщається на внутрішній дисплей.

        
          Завдяки таким інноваційним гаджетам ми крок за кроком і входимо в майбутнє. А в сьогоденні одна з провідних компаній світової індустрії Samsung Electronics 1 листопада 2019 року відсвяткувала своє 50-річчя. І знаєте, яким було її головне бажання в цей день? Дивувати нас знову і знову, креативно матеріалізуючи найсміливіші мрії!
        
      
