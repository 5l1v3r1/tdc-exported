
# برگزاری اجتماع مردمی بیعت با امام عصر(عج) در کرمانشاه

Published at: **2019-11-02T14:29:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544120.html/%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D8%AC%D8%AA%D9%85%D8%A7%D8%B9-%D9%85%D8%B1%D8%AF%D9%85%DB%8C-%D8%A8%DB%8C%D8%B9%D8%AA-%D8%A8%D8%A7-%D8%A7%D9%85%D8%A7%D9%85-%D8%B9%D8%B5%D8%B1-%D8%B9%D8%AC--%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87)

معاون فرهنگی و اجتماعی اداره کل اوقاف و امور خیریه استان کرمانشاه از برگزاری اجتماع مردمی بیعت با امام عصر(عج) در این استان خبر داد.
به گزارش شبکه اطلاع رسانی راه دانا؛ حجت‌الاسلام مهدی توسلی در گفتگو با مرصادنیوز اظهار داشت: اجتماع بزرگ مردمی بیعت با امام عصر(عج) در روز عید بیعت مصادف با سالروز آغاز امامت حضرت مهدی(ع)، مقابل حرم سیده فاطمه کرمانشاه برگزار خواهد شد.
وی افزود: این مراسم در ساعت ۱۵ روز نهم ربیع الاول مصادف با ۱۶ آبان ماه همزمان با سراسر کشور برگزار می شود.
معاون فرهنگی و اجتماعی اداره کل اوقاف و امور خیریه استان کرمانشاه بیان کرد: سخنران این مراسم حجت الاسلام زارعی و مداح نیز حاج رضا کهراریان خواهد بود.
این مسئول با بیان اینکه اداره ناحیه یک متولی اجرای این برنامه است، خاطرنشان کرد: شهرداری نیز مسئول فضاسازی منطقه و هماهنگی اتوبوس ها برای جابجایی مردم در نقاط مختلف سطح شهر است.
حجت الاسلام توسلی از تدارک برنامه هایی به مناسبت هفته وحدت خبر داد و گفت: با اجرای برنامه های شاد درصدد هستیم روایت نقل شده از امام صادق(ع) مبنی بر اینکه در شادی ما اهل بیت شاد و در عزای ما ناراحت و غمگین باشید، را عملا محقق کنیم.
انتهای پیام/
