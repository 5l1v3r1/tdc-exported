
# سیلاب در تربت جام یک کشته به جا گذاشت

Published at: **2019-11-01T10:06:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619183/%D8%B3%DB%8C%D9%84%D8%A7%D8%A8-%D8%AF%D8%B1-%D8%AA%D8%B1%D8%A8%D8%AA-%D8%AC%D8%A7%D9%85-%DB%8C%DA%A9-%DA%A9%D8%B4%D8%AA%D9%87-%D8%A8%D9%87-%D8%AC%D8%A7-%DA%AF%D8%B0%D8%A7%D8%B4%D8%AA)


        سیلاب پنجشنبه شب در شهرستان تربت جام یک کشته و یک مفقود به جا گذاشت.
      

        آفتاب‌‌نیوز :
      
مدیر کل مدیریت بحران استانداری خراسان رضوی روز جمعه گفت: از شب گذشته تاکنون ۱۳ شهرستان این استان بارندگی داشته که بیشترین آن مربوط به تربت جام با ۲۳ میلیمتر بوده است.
حجتعلی شایانفر افزود: شدت بارندگی در تربت جام به حدی بود که باعث آبگرفتگی مناطق مختلف شهر و ایجاد رسوبات و گل و لای شد.
وی اظهار داشت: در این میان دیشب بر اثر برخورد یک دستگاه خودرو سواری زانتیا با پراید در روی پل، خودرو زانتیا به داخل رودخانه خروشان سقوط کرد.
وی گفت: به گفته اهالی محل سرنشینان این خودرو ۲ نفر بودند که جسد یکی از آنها از آب گرفته شد و نیروهای امداد رسان از هلال احمر و سایر دستگاه‌ها در حال یافتن فرد دیگر هستند.
