
# Schotse scheidsrechter moet PSG-Club Brugge in goede banen leiden

Published at: **2019-11-04T11:07:00+00:00**

Author: ****

Original: [De Standaard](https://www.standaard.be/cnt/dmf20191104_04699452)


        De Schotse scheidsrechter Bobby Madden is door de Europese voetbalbond (UEFA) aangeduid als spelleider voor de Champions Leaguewedstrijd van woensdagavond tussen PSG en Club Brugge.
      

        LEES OOK. Kopzorgen voor Philippe Clement: Mata out, Deli en Dennis onzeker voor PSG - Club Brugge
      
Paris Saint-Germain 06/11 21:00
Club Brugge Klik hier om live te volgenDe 41-jarige Madden floot al meerdere wedstrijden met Belgische clubs maar nog geen van blauw-zwart. Vorig seizoen leidde hij Genk-Slavia Praag (1-4) in de zestiende finales van de Europa League. In een verder verleden was de Schot referee tijdens Sevilla-Standard (3-1) in de groepsfase van de Europa League 2014-2015, en Genk-Thun (2-1) in de poules van de Europa League 2013-2014.
Club Brugge trekt naar het Parc des Princes op speeldag vier in groep A. De Parijzenaars wonnen het eerste duel tegen de troepen van Clement op 22 oktober met 0-5 na een hattrick van invaller Mbapp√©.
Met een 9 op 9 op zak kan PSG zich woensdag (21u) al verzekeren van een ticket voor de volgende ronde. Club Brugge volgt als derde met 2 punten, twee minder dan Real Madrid. De Koninklijke, met Eden Hazard en Thibaut Courtois, speelt woensdag gastheer voor Galatasaray (vierde met 1 punt).
