
# تردد کامیونت، وانت بار و موتورسیکلت در آزاد راه تهران – قم ممنوع شد

Published at: **2019-11-04T17:08:00+00:00**

Author: ****

Original: [جامعه خبری تحلیلی الف](https://www.alef.ir/news/3980813134.html)

رئیس پلیس راه پایتخت از ممنوعیت تردد بعضی از خودرو‌ها در بزرگراه تهران – قم خبر داد و گفت: تردد هر گونه کامیونت، وانت بار و موتورسیکلت ها در آزاد راه تهران–قم، ممنوع است.
 به گزارش فارس به نقل از پایگاه خبری پلیس، سرهنگ نوراله خادم در توضیح این خبر، اظهار داشت: برای جلوگیری از وقوع حوادث و تصادفات احتمالی در آزاد راه تهران – قم، تردد تعدادی وسایل نقلیه در ماده ۵ قانون ایمنی راه ها ممنوع شده است.
وی افزود: تردد وسایل نقلیه از قبیل کامیونت، وانت بار و موتورسیکلت ها در آزاد راه تهران - قم ممنوع است و رانندگان این نوع خودروها و راکبان موتوسیکلت ها می بایست برای تردد و جابه‌جایی کالا از سایر مسیرهای جایگزین استفاده کنند.
رئیس پلیس راه پایتخت با تاکید بر اینکه در صورت تردد این نوع وسایل نقلیه ماموران پلیس راه طبق قانون با این افراد برخورد خواهند کرد، بیان داشت: در صورت مشاهده و یا بروز تصادف ، رانندگان این خودروها مقصر صد در صد شناخته می شوند.
خادم از رانندگان خودروهای کامیونت و وانت بارها و همچنین راکبان موتورسیکلت ها خواست: به هیچ وجه در مسیر آزاد راه تهران - قم تردد نکنند.
انتهای پیام/ش/م/الف
