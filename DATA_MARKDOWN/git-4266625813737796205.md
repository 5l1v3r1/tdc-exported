
# США запровадили нові санкції проти Ірану

Published at: **2019-11-01T05:26:00+00:00**

Author: ****

Original: [ZIK.UA](https://zik.ua/news/2019/11/01/ssha_zaprovadyly_novi_sanktsii_proty_iranu_1681217)


        У Сполучених Штатах Америки запровадили санкції проти будівельного сектора Ірану.
      
Про це повідомляє пресслужба Державного департаменту США.
Зокрема, під обмеження потрапили чотири види матеріалів, які використовувалися Тегераном у програмі з виробництва ракет та ядерної зброї. 
На думку державного секретаря США Майкла Помпео, нові санкції дозволять продовжити нагляд за цивільною ядерною програмою Ірану. 
Крім цього, у департаменті заявили, що іранський будівельний сектор знаходиться під контролем Корпусу вартових ісламської революції (КВІР), який Штати визнали міжнародною терористичною оргнанізацією.
У зв'язку з цим, США продовжать посилювати тиск зі сторони економіки на Іран до тих пір, поки країна не припинить розширення своєї ядерної програми. 
Нагадаємо, нещодавно президент Сполучених Штатів Америки Дональд Трамп зазначив, що не хоче втягувати країну у війну з іншими державами. Проте зазначив, що готовий відповісти Ірану, якщо в цьому буде потреба. 
