
# Sju profiler borte fra årets VM-tropp

Published at: **2019-11-04T11:02:35+00:00**

Author: **NTB I**

Original: [Dagbladet.no](https://www.dagbladet.no/sport/sju-profiler-borte-fra-arets-vm-tropp/71780562)

Med i troppen er blant andre Herning-Ikast-profilen Helene Gigstad Fauske. Viborg-spiller Moa Høgdahl fikk også plass.
Hergeirsson understreket at uttaket har vært vrient.

        - Det er like krevende hver gang. Med sju gode håndballspillere ute, som ville vært med og kjempet om plass i troppen, og flere av dem vært der, er det sikkert mange som tenker at nå er det lettere å ta ut toppen. Det er det definitivt ikke, sa Hergeirsson da han leste opp navnene.
      
Silje Solberg (Siófok), Andrea Austmo Pedersen (Vipers Kristiansand), Malin Aune (Vipers Kristiansand), Marit Røsberg Jacobsen (Esbjerg), Stine Bredal Oftedal (Györ), Marta Tomac (Vipers Kristiansand), Camilla Herrem (Sola), Sanna Solberg-Isaksen (Esbjerg), Heidi Løke (Vipers Kristiansand), Kari Brattset Dale (Györ), Emilie Hegh Arntzen (Vipers Kristiansand), Ingvild Bakkerud (Odense), Helene Gigstad Fauske (Ikast-Herning), Stine Skogrand (Herning-Ikast), Silje Waade (Vipers Kristiansand), Moa Høgdahl (Viborg).
Reserver er Emily Stang Sando (Buducnost), Tonje Enkerud (Storhamar) og Kristine Breistøl (Esbjerg).
Landslagssjef Hergeirsson tilla også at veteranen Marit Malm Frafjord er superreserve og stepper inn dersom det blir problemer med noen av linjespillerne.
Vilde Mortensen Ingstad er derimot ikke med i troppen. Det var en overraskelse for mange, men har også med skade å gjøre
- Vilde har slitt med rygg over lang tid. Den har ikke blitt bedre, snarere verre. Nå må hun ta pause fra håndballen. I seks, kanskje i åtte uker, sa landslagssjef Hergeirsson.
Landslaget har vært hardt rammet av skader i månedene som har ledet opp til mandagens uttak. Store profiler som Katrine Lunde, Nora Mørk, Henny Reistad, Kjerstin Boge Solås, Amanda Kurtovic og Veronica Kristiansen er alle uaktuelle for mesterskapet i Japan.
I tillegg har målvaktsstjernen Kari Aalvik Grimsbø valgt å takke nei til VM. Hun har utfordringer med knærne og prioriterer spill i klubblaget Györ.
Skadene betyr at landslagssjef Hergeirsson må sette sin lit til flere spillere med ikke altfor mye mesterskapserfaring. Samtidig faller det ekstra mye ansvar på veteraner som Stine Bredal Oftedal og Heidi Løke.
Norges første kamp i det forestående verdensmesterskapet spilles i Kumamoto 30. november. Motstander er Cuba.
Slovenia, Serbia, Angola og Nederland er Norges øvrige motstandere i det innledende puljespillet.
