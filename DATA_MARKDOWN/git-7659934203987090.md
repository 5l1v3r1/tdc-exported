
# Riyad Anlaşması öncesi Yemenli taraflar arasında iyimserlik hâkim

Published at: **2019-11-04T09:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1975411/riyad-anla%C5%9Fmas%C4%B1-%C3%B6ncesi-yemenli-taraflar-aras%C4%B1nda-iyimserlik-h%C3%A2kim)

Yemen hükümeti ile Güney Geçiş Konseyi arasında imzalanacak olan Riyad Anlaşması arifesinde Yemenli taraflarda iyimserlik havası hâkim.Her iki taraf da anlaşmayla birlikte yeni bir işbirliği ve ortaklık dönemine girileceğini ve başta darbeci Husilerden temizlenen güney illeri olmak üzere ülkedeki kalkınma faaliyetlerinin önünün açılacağını ifade etti.Ülkedeki güvenlik ve ekonomik istikrarın sağlanması ve Yemen meşru hükümetinin geçici başkent Aden’e dönmesinin bakanlıkların işini kolaylaştıracağı ifade edilirken, anlaşmanın ise bakanların işlerini yürüterek vatandaşlara daha iyi bir hizmet vermesi, anlaşmazlıkların üstesinden gelinmesi, yeniden yapılanmaya odaklanılması ve darbeyle mücadeleye devam edilmesi açısından önemli olduğu belirtildi.Güney Geçiş Konseyi Sözcüsü Nizar Heysem, anlaşmayla beraber tüm silahların ortak düşman olan İran destekli Husi milislere yönlendirileceğini belirtti. Anlaşmanın meşru hükümet ile konsey arasındaki ilişkileri kararlı ve umut dolu bir zemine taşıyacağını ifade eden Heysem, bu konuda Suudi Arabistan’a çok güvendiklerini ifade etti.Geçici başkent Aden’deki durum hakkında ise Heysem, “Askeri ve güvenlik kurumlarındaki durumu sakinleştirmek için Aden’e gelen Suudi Arabistan, şuan faaliyetlerini sürdürüyor ve ilgili taraflarla görüşmeler gerçekleştiriyor. Bence şuan durumlar iyinin de ötesinde. Suudi Arabistan bu işin başını çektiği sürece iyimseriz” dedi.Yemen Enformasyon Bakanı Muammer el-İryani de Riyad Anlaşması’nın yapıcı olarak ele alınması, siyasi çekişmelerden uzak durulması ve anlaşmanın başarılı olması için samimi uğraşlar verilmesi gerektiği çağrısını yeniledi. İryani, aynı zamanda Yemen’deki tarafları bir araya getirip çabaları tek bir amaç için birleştirerek, devleti yeniden kurmak ve Husi darbesini durdurarak toprak bütünlüğünü korumak konusundaki olağanüstü çabaları için Riyad’a teşekkürlerini sundu.Riyad Anlaşması’nın imza töreni, Yemen Cumhurbaşkanı Abdurabbu Mansur Hadi ve Abu Dabi Veliaht Prensi Şeyh Muhammed bin Zayed Al Nahyan’ın da katılımıyla yarın gerçekleştirilecek.Suudi Arabistan'ın Yemen Büyükelçisi Muhammed Al Cabir, Suudi Arabistan Kralı Selman bin Abdulaziz ve Veliaht Prens Muhammed bin Selman’ın himayesinde atılan bu adım sayesinde Yemen’in istikrar, güvenlik ve kalkınma konularında yeni bir döneme gireceğini ifade etti.
