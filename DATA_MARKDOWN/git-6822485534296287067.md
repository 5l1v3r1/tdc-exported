
# چند وزیر اموال و دارایی‌های خود را به قوه قضائیه اعلام کرده‌اند؟ + جدول

Published at: **2019-11-03T16:19:00+00:00**

Author: ****

Original: [جامعه خبری تحلیلی الف](https://www.alef.ir/news/3980812142.html)

طبق اصل ۱۴۲ قانون اساسی «دارایی رهبر، رئیس‌جمهور، معاونان رئیس‌جمهور، وزیران و همسر و فرزندان آنان قبل و بعد از خدمت، توسط رئیس قوه قضائیه رسیدگی می‌شود که بر خلاف حق، افزایش نیافته باشد» اما هنوز افرادی در دولت هستند که اقبالی به ثبت اموال خود در سامانه ثبت دارایی مقامات، مسؤولان و کارگزاران ندارند.
فارس نوشت: اصل ۱۴۲ قانون اساسی به صراحت تاکید بر این دارد که «دارایی رهبر، رئیس جمهور، معاونان رئیس جمهور، وزیران و همسر و فرزندان آنان قبل و بعد از خدمت، توسط رئیس قوه قضاییه رسیدگی می‌شود که بر خلاف حق، افزایش نیافته باشد.»
روز سه‌شنبه ۲۱ خرداد  سال جاری غلامحسین اسماعیلی سخنگوی قوه‌قضائیه از تصویب، ابلاغ و اجرایی شدن «آیین‌نامه قانون رسیدگی به دارایی مقامات، مسؤولان و کارگزاران جمهوری اسلامی ایران» از سوی رئیس قوه قضائیه خبر داد.
پس از تلاش و کار کارشناسی قوه قضائیه، مراسم رونمایی از سامانه «ثبت دارایی مقامات، مسؤولان و کارگزاران» به آدرس https://residegi.adliran.ir با حضور شهریاری رئیس مرکز آمار و فناوری اطلاعات قوه قضائیه روز یکشنبه ۳۱ شهریور برگزار شد.
آنها باید بعد از دریافت حساب کاربری «ثنا» از دفاتر خدمات الکترونیک قضایی تا پایان آبان ماه دارایی‎ها و اموال خود را باید در سامانه فوق الذکر ثبت کنند.
با پیگیری های انجام شده از جمع 19 وزیر، معاونین رئیس جمهور و اعضای کابینه موفق به کسب اطلاع از 7 نفر شده‌ایم، البته تلاش برای پرسیدن این سوال از دیگر اعضا ادامه خواهد داشت.

        از تعداد مذکور 3 نفر اموال و دارایی‌هایشان را در سامانه ثبت کرده‌اند، 1 نفر درحال تکمیل اطلاعات است، 2 نفر هنوز ثبت‌نام نکرده‌اند و یک نفر هم نسبت به این مسئله اظهار بی اطلاعی کرد.
      
آخرین وضعیت اعلام اموال اعضای دولت به قوه قضاییه در این باره را در جدول زیر بخوانید:
