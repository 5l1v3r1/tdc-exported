
# نماینده خوی: اظهارات همکارم در خصوص سرقت خانه‌ام خلاف واقعیت بود

Published at: **2019-11-03T20:10:00+00:00**

Author: ****

Original: [جامعه خبری تحلیلی الف](https://www.alef.ir/news/3980812186.html)

نماینده مردم خوی با انتقاد از اظهارات مطرح شده در خصوص سرقت مبالغ نجومی از منزلش بیان کرد: این مطالبی که در یک برنامه تلویزیونی از سوی همکارم مطرح شد خلاف واقع است.
به گزارش ایسنا، سید تقی کبیری نماینده مردم خوی در اخطار میان دستور جلسه علنی نوبت عصر امروز مجلس با استناد به ماده 22 آئین‌نامه داخلی مجلس (بند 11 و اصل 84 قانون اساسی)، گفت: در دو روز گذشته در دهم آبان ماه در یکی از برنامه‌های تلویزیونی یکی از همکاران متاسفانه به دلیل عدم اطلاع کافی از شواهد مطالبی را در خصوص سرقت از منزل اینجانب مطرح کرده‌اند که خلاف واقعیت بود.
وی افزود: نه من و نه هیچ کدام از اعضای خانواده‌ام هیچ گونه صورتجلسه‌ای مبنی بر سرقت مبالغ نجومی مطرح شده در رسانه‌ها امضاء نکرده‌ایم. امیدواریم همکاران خدا را بالای سرشان ببینند. آزادمرد باشیم و اینگونه با آبروی افراد بازی نکنیم.
