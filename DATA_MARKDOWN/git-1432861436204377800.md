
# 6-те претенденти за нов треньор на Байерн

Published at: **2019-11-05T14:00:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/germany/6-te-pretendenti-za-nov-trenxor-na-bajern-1402928.html)

Германското издание "Bild" споменава 5 имена като обсъдени варианти за заместник на уволнения Нико Ковач в Байерн Мюнхен. Става въпрос за Масимилиано Алегри, Ханзи Флик, Ерик тен Хаг, Ралф Рангник и Арсен Венгер. Френският "Екип", пък, допълва Жозе Моуриньо.
Масимилиано Алегри - за последно италианецът бе начело на Ювентус, с който печели италианската Серия А 5 поредни пъти. Той е заменен от Маурицио Сари, като в момента не е официално ангажиран с никой клуб.
Ханзи Флик - досегашен помощник на Ковач. В момента той е временен наставник, като ще изведе тима в предстоящите двубои срещу Олимпиакос (Шампионска лига) и Борусия Дортмунд.
Ерик тен Хаг - той върши страхотна работа начело на Аякс и ръководните фактори в Байерн силно биха желали да го назначат, но този вариант е най-малко вероятен, дори невъзможен, защото самият Тен Хаг призна, че това няма да се случи.
Ралф Рангник - сред сравнително непопулярните имена в списъка, но върши страхотна работа начело на Лайпциг. Все пак, изглежда малко вероятно да премине при баварците на този етап.
Арсен Венгер - дългогодишният легендарен наставник на Арсенал все още е без отбор. Французинът обаче признава, че търси ново предизвикателство.
Жозе Моуриньо - един от най-екстравагантните треньори. Сякаш задължително името му се свързва с всеки гранд, който уволнява своя наставник.

        А какво заявиха от Байерн за предстоящите двубои, както и за Ханзи Флик - вижте в този материал на SportLive.
      
 
