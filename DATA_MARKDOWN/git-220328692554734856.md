
# Силно земетресение стресна Босна и Херцеговина

Published at: **2019-11-02T16:58:23+00:00**

Author: **Стандарт**

Original: [Стандарт Новини](https://standartnews.com/svyat/silno-zemetresenie-stresna-bosna-i-khertsegovina-405663.html)

Регистрирано е земетресение с магнитуд 4,8 в Босна и Херцеговина, показва справка на страницата на Европейския средиземноморски сеизмологичен център.
Трусът е станал в 15:11 часа местно време (16:11 часа българско време) на 60 километра югоизточно от Баня Лука и на 81 километра северозападно от столицата Сараево на дълбочина 10 километра.
Трусът е усетен на цялата територия на страната, но особено силно е усетен в района на Травник, близо до епицентътра. Засега няма информация за пострадали хора и нанесени материални щети.
По-рано, в 12:16 часа местно време (13:16 часа българско време), е регистрирано земетресение с магнитуд 3,1 на 46 километра западно от Скопие на територията на Македония между Тетово и Гостивар. Не се съобщава за пострадали хора и нанесени материални щети.
 
