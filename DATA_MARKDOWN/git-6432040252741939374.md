
# Kolejne partie popularnego syropu na kaszel wycofywane z obrotu

Published at: **2019-11-07T13:01:37+00:00**

Author: ****

Original: [Gazeta Olsztyńska](http://gazetaolsztynska.pl/616404,Kolejne-partie-popularnego-syropu-na-kaszel-wycofywane-z-obrotu.html)


        Główny Inspektorat Farmaceutyczny podjął decyzję o wycofaniu z obrotu na terenie całego kraju kolejnych partii produktu leczniczego. Chodzi o popularny syrop na kaszel o nazwie Flavamed.
      
Flavamed stosowany jest w leczeniu ostrych i przewlekłych schorzeń oskrzeli i płuc, przebiegających z zaburzeniami wytwarzania i transportu śluzu.Główny Inspektorat Farmaceutyczny poinformował, że "w ramach środków ostrożności" podmiot odpowiedzialny Berlin-Chemie AG podjął decyzję o wycofaniu sześciu serii leku Flavamed (Ambroxoli Hydrochloridum) syrop, 15 mg/5 ml:— 73027, data ważności: 31.08.2020,— 73028, data ważności: 31.08.2020,— 73029, data ważności: 31.08.2020,— 81008, data ważności: 31.03.2021,— 83015, data ważności: 31.07.2021,— 83020C, data ważności: 30.09.2021.GIF tłumaczy, że w określonych seriach produktu może wystąpić zwiększona zawartość zanieczyszczenia związana "z użyciem opakowań (butelek szklanych) od jednego z producentów".W ubiegłym tygodniu informowaliśmy o wycofaniu przez GIF siedmiu innych serii syropu Flavamed.
