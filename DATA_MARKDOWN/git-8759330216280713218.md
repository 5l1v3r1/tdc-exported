
# Spaanse media toch lovend over Hazard: 'Hij was veruit de beste'

Published at: **2019-11-03T11:47:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902193/hazard-overtuigt-spaanse-media-dan-toch-hij-was-veruit-de-beste-.html)


        Real Madrid kende zaterdag opnieuw een teleurstelling en raakte niet voorbij Real Betis. Ondanks het scoreloos gelijkspel wist Eden Hazard wel te overtuigen. De Rode Duivel scoorde, maar zijn doelpunt werd afgekeurd. De Spaanse media was toch lovend na zijn prestatie.
      
Zo zag men bij Marca een flinke verbetering na het mindere begin van Hazard bij Real Madrid. 'Hij begint nu ook te dribbelen en te versnellen in de zones waar dat van hem verwacht wordt. Hazard speelde zijn beste eerste helft tot dusver. Zijn start in Madrid geraakt eindelijk in een stroomversnelling', schrijft de Spaanse krant.
AS ziet ook dat onze landgenoot elke match beter speelt. 'Zijn samenspel met Karim Benzema was goed, jammer van die afgekeurde goal. Het was een meer dan degelijke all-round prestatie van Hazard op de linkervleugel, die zichtbaar beter wordt na elke wedstrijd', valt er te lezen.
Veruit de besteMundo Deportivo vond Hazard goed begonnen, maar zag hem ook zakken naarmate de wedstrijd vorderde. 'Bij de start van de partij was Hazard veruit de beste, maar beetje bij beetje zakte hij dieper weg.'
SPORT gaf de meeste spelers een buis na de partij, maar Hazard kreeg wel een zes op tien. 'Het ontbreekt nog steeds aan continu√Øteit in zijn spel, maar steeds vaker laat hij flitsen van zijn onmiskenbare kwaliteit zien.' Ook bij Managing Madrid kreeg Hazard een zeven op tien. 'Zijn invloed groeit alleen maar. Hij loek de meest gevaarlijke aanvaller op het veld.'
