
# Клоп даде пример как може да се реши проблемът с натоварения график в Англия

Published at: **2019-11-01T22:03:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/klop-dade-primer-kak-mozhe-da-se-reshi-problemyt-s-natovareniq-grafik-v-angliq-1390950.html)

Мениджърът на Ливърпул Юрген Клоп отново изрази недоволство от графика, който очаква мърсисайдци и все още неясната ситуация с мача от четвъртфиналите на Карабао Къп срещу Вила. Срещите от тази фаза трябва да се изиграят по програма в седмицата между 16-22 декември, а Ливърпул има ангажименти в Световното клубно първенство в Катар.
"Все още не сме стигнали до решение. При положение, че имаме играчи в Катар, не може да оставим такива в Англия за Карабао Къп. Ако погледнем към графика, всичко е окей – Висшата лига, какво първенство, сензационно, наистина. След това Карабао Къп: страхотен турнир, какъв прекрасен мач имаше в сряда вечер. Но все още има доста мачове през януари, след натоварен график през декември, следват полуфинали в две срещи. За мен решението е лесно – ако искате турнирът да продължи, защо полуфиналите трябва да са в две срещи? Това е разликата с останалите страни. Ние сме единствената, която не иска да обърне внимание на проблема“, сподели Клоп относно натоварения график и ситуацията в Карабао Къп.
Специалистът похвали Трент Александър-Арнолд преди утрешния сблъсък с новака Астън Вила в 11-ия кръг на английската Висша лига. 21-годишният десен бек е на път да изиграе своя мач номер 100 за мърсисайдци в събота следобед. „Той е толкова млад и същевременно толкова опитен. Това е страхотна история по различни причини. Знам, че в Ливърпул всички отчаяно искаха „скаузър“, който да пробие в първия тим. Когато той дебютира, каза следното: „Страхотно, но не става въпрос за един мач, а за 100“. Сега може да говорим за това и нямаше толкова много лоши мачове в тези 100 зад гърба му“, изказа суперлативи по адрес на защитника германецът.

        
          А каква е пълната програма на Ливърпул до началото на 2020 година - вижте в този материал.
        
      
 
 
