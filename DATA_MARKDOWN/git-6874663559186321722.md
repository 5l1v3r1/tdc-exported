
# החל שיווק הדירות בפרויקט של קבוצת יושפה ברחוב שלמה המלך

Published at: **2019-11-05T00:00:00+00:00**

Author: **רונן ניב**

Original: [כלכליסט - www.calcalist.co.il](https://www.calcalist.co.il/articles/0,7340,L-3773079,00.html)

בשיתוף מערכת זירת הנדל"ן
שיווק הדירות בפרויקט ההתחדשות העירונית של קבוצת יושפה ברחוב שלמה המלך 26 בתל אביב יוצא לדרך. מדובר במיזם בתמ"א 38/2 (הריסה ובנייה מחדש), במסגרתו ייהרס בניין ישן על שלוש קומותיו ושש הדירות שבו, ובמקומו יוקם בניין בוטיק חדיש ומודרני הכולל חמש קומות וחצי, 11 דירות פרימיום וחניון רובוטי תת-קרקעי.
מרבית הדירות בבניין המתחדש הן של 3.5 חדרים, ולצידן כולל ההיצע גם דירות גן, כשגולת הכותרת בפרויקט היא דירת הפנטהאוז היוקרתית. דירה זו משתרעת על שטח של 110 מ"ר, עם מרפסות מרווחות בשטח של 70 מ"ר וארבעה כיווני אוויר, והכניסה אליה היא ישירות מהמעלית.
כעת, במסגרת שלב הפרי-סייל, מחירן ההתחלתי של דירות 3.5 חדרים יעמוד על 5.25 מיליון שקל, כשדירה ראשונה בפרויקט כבר נמכרה. "מדובר במבנה ישן ומתפורר, שנבנה לפני כמה עשרות שנים ומצבו רחוק מלהיות מזהיר. חידושו הוא צו השעה", אומר אורן יושפה, שותף ומנהל ייזום ופיתוח בקבוצה. "במדינה החשופה לרעידות אדמה ולאיומי טילים, ממ"ד בכל דירה הוא לא בגדר מותרות".
על האינטראקציה מול הדיירים מספר יושפה: "מראשית הדרך הקפדנו על דיאלוג שקוף ופתוח. מיזמי התחדשות עירונית מחייבים התנהלות רגישה וסבלנית, ותפקדינו לספק לדיירים כתובת בכל עניין שעולה על הפרק. בסופו של דבר לכולנו מטרה משותפת - למקסם את הפוטנציאל של הפרויקט, ועם שיתוף פעולה הדוק אני בטוח שנדע לעמוד באתגר".

        חריג בנוף
      
רחוב שלמה המלך נכלל ברובע 3 ותחום בין רחוב אבן גבירול ממזרח, חוף הים במערב, נחל הירקון בצפון ורחוב בוגרשוב בדרום. ברובע מתגוררים כ-62 אלף תושבים והוא נחשב לאחד האזורים המבוקשים ביותר בתל אביב.
ב-2018 אושרה תוכנית רובע 3, המסדירה את זכויות הבנייה באזור, כאשר בכל הנוגע למיזמי התחדשות עירונית מתאפיין רובע זה בתעדוף פרויקטים במסלול חיזוק ותוספת בנייה על פני פרויקטים במסלול הריסה ובנייה מחדש. "המיזם שלנו הוא בהחלט חריג בנוף ההתחדשות העירונית בסביבה", קובע יושפה. "חשוב גם להביא בחשבון כי הבניין נכלל באזור ההכרזה שהוגדר על ידי ארגון אונסק"ו העולמי כאתר מורשת, דבר המגביל בין היתר מיזמי תמ"א 38 בבנייה של עד 5.5 קומות ולא מעבר לכך".
היתר הבנייה לפרויקט צפוי התקבל תוך פרק זמן של 4-3 חודשים, לאחר שכבר התקבלו כל האישורים הן על ידי העירייה והן על ידי הרשויות הרלוונטיות הנוספות ובהן כיבוי אש, מי אביבים והג"א. מועד האכלוס הצפוי הוא בראשית 2023.
"מדובר בפרויקט באזור פריים לוקיישן, שתואם את אופי הפרויקטים של הקבוצה", מרחיב יושפה. "כמי שפועלים בתל אביב ומכירים את השטח היטב, זיהינו כי הביקוש להתגורר באזור רב, וההיצע רחוק מלהדביק אותו. שלמה המלך הוא רחוב מרכזי הנמצא בלב אזור תוסס, ובמרחק הליכה מחוף הים וממוקדי הבילוי, התרבות והקניות של העיר, דוגמת דיזינגוף סנטר, תיאטרון הבימה ושוק הכרמל".
קבוצת יושפה, היא חברה הפעילה בתחום ההתחדשות העירונית, עם רזומה הכולל למעלה מ-15 פרויקטים באזורי הביקוש בגוש דן ובשרון, בערים תל אביב, רמת גן, הרצליה, חולון ורמת השרון.

        שלמה המלך 26 – הפרויקט במספרים
      
המיזם: תמ"א 38/2, הריסת בניין ישן של 3 קומות ובו 6 דירות ישנות, ובניית בניין בוטיק תחתיו הכולל 5.5 קומות ובו 11 דירות חדשות
התהמיל: דירות 3.5 חדרים, דירות גן ופנטהאוז
המיקום: רובע 3, מרכז תל אביב
המחירים: במסגרת פרי-סייל, החל מ-5.25 מיליון שקל לדירת 3.5 חדרים
האכלוס המשוער: ראשית 2023
החברה היזמית: קבוצת יושפה
ב"כ הדיירים: עו"ד דולפין מינצר כרמון
ב"כ היזם: עו"ד זיו גרומן
אדריכלית הפרויקט: אורית מילבאואר

        
          
            לכתבות נוספות היכנסו אל זירת הנדל"ן >>
          
        
      
