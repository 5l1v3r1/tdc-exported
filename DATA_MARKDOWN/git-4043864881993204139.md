
# Три фракції просять викинути Яременка з крісла глави комітету Верховної Ради

Published at: **2019-11-01T12:13:00+00:00**

Author: ****

Original: [Українська правда](https://www.pravda.com.ua/news/2019/11/1/7230737/)

Політичні фракції "Голос", "Батьківщина" і "Європейська солідарність" закликали звільнити нардепа від "Слуги народу" Богдана Яременка з посади глави комітету з питань міжнародних зв’язків.
Джерело: виступ від імені трьох фракцій народного  депутата Сергія Рахманіна на засіданні 1 листопада
Пряма мова: "Авторитету Верховної Ради, як вищому представницького колегіального органу,  завдано серйозної шкоди. З нашої точки зору, поведінка нашого колеги Богдана Яременка, зокрема його вчорашній виступ, який з нашої точки зору, містив елементи образи на адресу цілого законодавчого органу і заяви, які можна трактувати як погрози журналістам, є неприйнятними і недопутимими.
Тому спільна точка зору трьох фракцій поставити перед Верховною Радою питання про доцільність перебування пана Яременка на посаді глави такого важливого і чутливого комітету як комітет з питань міжнародних зв’язків.
Ми вважаємо, що депутатський корпус, керівництво Верховної Ради належним чином оцінять поведінку нашого колеги і зроблять необхідні висновки".
Що було раніше: 31 жовтня Яременко у парламенті нагадав журналістам, які напередодні опублікували його особисте листування з повіями, про кримінальну відповідальність: "Оприлюднення листування є кримінальним злочином і той, хто зробив це звідти (вказує на ложу журналістів - УП), заробив від трьох до семи років. Я не погрожую, я просто нагадую про закон і мораль, який для всіх один".
Нардеп додав, що вибачається перед усіма, хто цього заслуговує, і попросив його не судити. 

        Передісторія: 
      
