
# Луценко повідомив про своє повернення до України

Published at: **2019-11-04T11:15:28+00:00**

Author: ****

Original: [Слово і Діло](https://www.slovoidilo.ua/2019/11/04/novyna/polityka/lucenko-povidomyv-pro-svoye-povernennya-ukrayinu)


        Ексгенпрокурор Юрій Луценко заявив про повернення до України з Лондона через стан здоров'я дружини Ірини.
      
Про це він написав у коментарі під постом у Facebook політолога Михайла Чаплиги.
«Поїхали з баблом і показали нам фак: подружжя Луценків, Бабченко (з гаманцем), Кононенко, Матіос... трохи раніше Гонтарева і Яресько... Знаються у вислові «вчасно вийти з гри з баблом, що не згорає. Кажуть, що вийшли дещо більше... разом з баблом. Далі буде треш», - написав Чаплига.
Першим коментарем до посту стала репліка Юрія Луценка.
«Мішо, кінчай зливати отруту. Я у Києві. Дружина зазнала важких проблем із серцем», - написав він.
Після цього автор поста видалив публікацію, пояснивши, що проблеми зі здоров'ям є «табу для сатири».
Нагадаємо, ЗМІ повідомили, що Ірина Луценко має намір скласти мандат народного депутата через проблеми зі здоров'ям.
Раніше повідомлялося, що наприкінці вересня Луценко поїхав до Лондона на курси англійської мови.
Хочете обговорити цю новину? Долучайтеся до телеграм-чату CHORNA RADA
