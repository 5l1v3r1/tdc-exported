
# Колишній захисник «Динамо» захопився сільським господарством

Published at: **2019-11-05T11:31:32+00:00**

Author: ****

Original: [ГЛАВКОМ](https://glavcom.ua/sport/news/kolishniy-zahisnik-dinamo-zahopivsya-silskim-gospodarstvom-637812.html)

Колишній хорватський захисник київського «Динамо» Домагой Віда захопився сільськогосподарським бізнесом. Разом з друзями він відкрив на батьківщині ферму з вирощування чорних свиней.
За повідомленням 24sata, це вже не перший досвід Віди в сільському господарстві. Раніше футболіст став співвласником компанії, яка переробляє та консервує фрукти та овочі.
Домагой Віда виступав за «Динамо» з 2013 по 2017 рік. Наразі 30-річний хорват грає в чемпіонаті Туреччини за «Бешикташ».
