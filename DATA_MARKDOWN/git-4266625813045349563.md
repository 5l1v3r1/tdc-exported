
# Прокурор Чернівецької області подав у відставку

Published at: **2019-11-05T14:15:00+00:00**

Author: ****

Original: [ZIK.UA](https://zik.ua/news/2019/11/05/prokuror_chernivetskoi_oblasti_podav_u_vidstavku_1684083)


        Головний прокурор Чернівецької області Олег Соболь написав заяву на звільнення з посади та з органів прокуратури. Зробив він це приблизно через тиждень після поїздки на Буковину прем'єр-міністра України Олексія Гончарука.
      
Про це кореспонденту Укрінформу повідомили у пресслужбі прокуратури Чернівецької області.
«Олег Соболь написав заяву за власним бажанням щодо його звільнення з посади прокурора Чернівецької області та органів прокуратури України. У п’ятницю, 01.11.2019, був його останній робочий день. Наразі відповідно до ст.11 ЗУ «Про прокуратуру» обов’язки прокурора області виконує перший заступник прокурора Чернівецької області Ігор Мустеца», - повідомили в пресслужбі прокуратури.
Як повідомляли, народний депутат із фракції «Слуга народу» Богдан Яременко написав заяву про складення повноважень голови комітету Верховної ради України з питань зовнішньої політики і міжпарламентського співробітництва.
