
# Slováci spotrebujú viac elektriny aj napriek úsporným opatreniam

Published at: **2019-11-03T09:35:04+00:00**

Author: **Webnoviny**

Original: [Denník politika](http://dennikpolitika.sk/archiv/88536)

3.11.2019 (Webnoviny.sk) – Slováci by mali z roka na rok spotrebovať viac elektriny. Kým v minulom roku sa na Slovensku spotrebovalo 30,9 terawatthodín, v tomto roku by to malo byť už niečo vyše 32 terawatthodín, v budúcom roku vyše 33 terawatthodín. Ako vyplýva z údajov zverejnených Ministerstvom hospodárstva SR (MH), o päť rokov by mali slovenskí odberatelia spotrebovať 34,4 terawatthodín elektriny.
„Pri predpokladanom 1,23 percentom priemernom medziročnom raste dosiahne v roku 2030 spotreba elektriny na Slovensku 36,4 terawatthodín,“ uviedlo ministerstvo.
Spotreba elektriny by mala rásť aj napriek viacerým úsporným opatreniam zo strany domácností či firiem. Možno za tým hľadať hospodársky rast, s ktorým sa stále na Slovensku počíta. Odborníci taktiež očakávajú nárast elektromobility a nových typov spotreby.
Viac k témam: elektrina, spotreba elektrinyZdroj: Webnoviny.sk – Slováci spotrebujú viac elektriny aj napriek úsporným opatreniam © SITA Všetky práva vyhradené.
