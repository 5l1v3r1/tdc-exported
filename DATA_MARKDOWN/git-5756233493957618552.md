
# جدال تراکتور و استقلال پرتماشاگرترین بازی جهان شد

Published at: **2019-11-04T22:45:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619921/%D8%AC%D8%AF%D8%A7%D9%84-%D8%AA%D8%B1%D8%A7%DA%A9%D8%AA%D9%88%D8%B1-%D9%88-%D8%A7%D8%B3%D8%AA%D9%82%D9%84%D8%A7%D9%84-%D9%BE%D8%B1%D8%AA%D9%85%D8%A7%D8%B4%D8%A7%DA%AF%D8%B1%D8%AA%D8%B1%DB%8C%D9%86-%D8%A8%D8%A7%D8%B2%DB%8C-%D8%AC%D9%87%D8%A7%D9%86-%D8%B4%D8%AF)


        با اعلام سایت ترانسفرمارکت دیدار تیم‌های تراکتور و استقلال در چارچوب هفته نهم رقابت‌های لیگ برتر ایران پرتماشاگرترین بازی این هفته فوتبال جهان شد.
      

        آفتاب‌‌نیوز :
      
تیم‌های تراکتور تبریز و استقلال تهران در چارچوب هفته نهم رقابت‌های لیگ برتر در ورزشگاه یادگار امام به مصاف هم رفتند. طبق اعلام رسانه‌ها حدود ۱۰۰ هزار نفر این مسابقه حساس را که با برتری چهار بر ۲ استقلال همراه شد را از نزدیک و در ورزشگاه یادگار امام تماشا کردند.
سایت ترانسفرمارکت در خبری اعلام کرد این مسابقه پرتماشاگرترین بازی این هفته فوتبال جهان بوده است. بعد از بازی تراکتور و استقلال، جدال تیم‌های دورتموند و وولفسبورگ در آلمان ۸۰۲۰۰ نفر تماشاگر داشت. جدال رئال مادرید و سویا بیش از ۷۰ هزار نفر را به ورزشگاه سانتیاگو برنابئو کشاند. مسابقه فلامینگو و کورینتیانس در سری A برزیل حدود ۶۴ هزار تماشاگر داشت و بازی آرسنال و وولوز در ورزشگاه امارات با حضور حدود ۶۰ هزار تماشاگر برگزار شد.
