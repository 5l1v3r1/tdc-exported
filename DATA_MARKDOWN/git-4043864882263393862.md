
# Зеленський звільнив головного слідчого СБУ і зробив низку призначень

Published at: **2019-11-07T10:26:10+00:00**

Author: ****

Original: [Українська правда](https://www.pravda.com.ua/news/2019/11/7/7231253/)

Президент Володимир Зеленський звільнив Богдана Тиводара з посади начальника Головного слідчого управління Служби безпеки та ухвалив ще низку кадрових рішень у відомстві.Джерело: укази від 7 листопада на сайті глави держави
Дослівно: "Звільнити Тиводара Богдана Михайловича з посади начальника Головного слідчого управління Служби безпеки України".
Деталі: Тиводар обіймав вищезазначену посаду з липня 2019 року.
Окрім цього свого посту позбувся начальник управління СБУ у Дніпропетровській області Андрій Олійник (на посаді з червня 2018 року).
Водночас Зеленський призначив Сергія Криворучка начальником управління СБУ Херсонської області.
Юрія Борейчука (фігурував у розслідуванні програми "Схеми" про люксовий автопарк співробітників СБУ -ред.) – на відповідний пост у Тернопольській області, Ювгена Борзілова – начальником управління Полтавщини, Сергія Заяця – на Івано-Франківщину, Павла Данюкова – на Волинь, Анатолія Денисенка начальником управління СБУ Вінницької області.
Також Ігоря Носка призначено начальником Департаменту охорони державної таємниці та ліцензування СБУ.
Чому це важливо: Нещодавно інформаційний простір сколихнула інформація нібито про бійку між главою ОП Андрієм Богданом і главою СБУ Іваном Бакановим. Журналіст Станіслав Речинський стверджував, що конфлікт стався через різні кандидатури на посаду Головного слідчого управління СБУ, які підтримували Богдан і Баканов. В Офісі президента офіційно спростували факт конфлікту.
Нагадаємо: На "Свободі слова" Савіка Шустера 1 листопада Тиводар сказав, що у правоохоронців немає достатніх доказів для повідомлення підозри особам, які могли замовити вбивство херсонської активістки Катерини Гандзюк.
