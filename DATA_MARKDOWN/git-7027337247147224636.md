
# صدور احکام 16 نفر از نمایندگان هیات‌های نظارت بر تشکل‌های اسلامی دانشگاه‌ها

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696411/%D8%B5%D8%AF%D9%88%D8%B1-%D8%A7%D8%AD%DA%A9%D8%A7%D9%85-16-%D9%86%D9%81%D8%B1-%D8%A7%D8%B2-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D9%87%DB%8C%D8%A7%D8%AA%E2%80%8C%D9%87%D8%A7%DB%8C-%D9%86%D8%B8%D8%A7%D8%B1%D8%AA-%D8%A8%D8%B1-%D8%AA%D8%B4%DA%A9%D9%84%E2%80%8C%D9%87%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D8%AF%D8%A7%D9%86%D8%B4%DA%AF%D8%A7%D9%87%E2%80%8C%D9%87%D8%A7)

با توجه به اینکه «هیأت نظارت برتشکل های اسلامی دانشگاه» رکن اصلی هماهنگی و ساماندهی تشکل‌ها در دانشگاه‌ها می‌باشد، احکام ۱۶ نفر از نمایندگان وزیر در هیات‌های نظارت بر تشکل‌های اسلامی دانشگاه ها صادر شد.
به گزارش ایسنا، «هیأت نظارت برتشکل های اسلامی دانشگاه» رکن اصلی هماهنگی و ساماندهی تشکل ها در دانشگاه ها می باشد. به همین منظور در راستای اجرای قسمت ج بند ۱-۴ آیین نامه تشکل های اسلامی دانشگاهیان در خصوص انتصاب نماینده وزیر در ترکیب «هیأت نظارت برتشکل های اسلامی دانشگاه»، پس از دریافت نظر مشورتی روسای دانشگاه ها و به پیشنهاد معاون فرهنگی اجتماعی و تأیید و حکم مقام عالی وزارت احکام نمایندگان محترم وزیر در ۱۶ دانشگاه صادر گردید.
همچنین برخی از نمایندگان نظر به بررسی های انجام شده در سمت خود ابقاء شدند و از نمایندگانی که قبلاً در این سمت مشغول به فعالیت بودند با صدور تقدیرنامه هایی قدردانی به عمل آمد.
این نمایندگان از اعضای هیأت علمی و از میان افراد باتجربه و آشنا به مسائل سیاسی انتخاب می‌شوند و صدور احکام نمایندگان دانشگاه‌های باقی مانده نیز در دست اقدام است.
 به گزارش پایگاه اطلاع رسانی معاونت فرهنگی و اجتماعی وزارت علوم، اهداف معرفی و حضور نمایندگان وزیر در این هیأت شامل: "ایجاد ارتباط نزدیک تر بین حوزه ستاد و دانشگاه ها و مراکز آموزش عالی"، "ایجاد توازن و تعادل در فضای سیاسی موجود در دانشگاه‌ها" و "انتقال تجارب و ایجاد هماهنگی بیشتر در این حوزه" است.
