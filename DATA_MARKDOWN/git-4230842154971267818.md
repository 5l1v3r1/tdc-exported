
# У Києві співробітник нічного клубу до смерті побив відвідувача

Published at: **2019-11-02T12:55:26+00:00**

Author: ****

Original: [ФАКТИ](https://fakty.com.ua/ua/proisshestvija/20191102-u-kyyevi-spivrobitnyk-nichnogo-klubu-do-smerti-pobyv-vidviduvacha/)

В одному з нічних клубів Голосіївського району Києва забили до смерті 25-річного відвідувача.
Співробітник розважального комплексу Голосіївського району Києва побив 25-річного чоловіка, який був госпіталізований у важкому стані, а потім помер.
Про подію поліцію повідомив брат потерпілого.
Правоохоронці встановили, що хлопець відпочивав у нічному клубі, де у нього стався конфлікт з працівником установи. На вулиці перепалка переросла в бійку, в результаті якої чоловік отримав смертельну травму голови.

        Читайте: 
        Два порізаних тіла у колодязі: на Буковині хлопець вбив матір та свою 8-річну сестру
      
Поліція встановила особу та розшукала зловмисника. Ним виявився 23-річний іноземець.
Його затримали і повідомили про підозру у скоєнні злочину, передбаченого ч. 2 ст. 121 (умисне тяжке тілесне ушкодження, що спричинило смерть потерпілого) КК. Чоловікові загрожує до десяти років позбавлення волі.
Раніше Факти ICTV писали, що у Києві чоловік зі спільником забили до смерті успішну екс-дружину заради грошей.
