
# Istorijski meč na Maksimiru: Pobeda za novi stadion i proleće u LŠ

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/fudbal/vesti/istorijski-mec-na-maksimiru-pobeda-za-novi-stadion-i-prolece-u-ls/341757)

Maksimir ovo ne pamti. Dinamo iz Zagreba igra večeras protiv Šahtjora (21.00) verovatno ključnu utakmicu u borbi za plasman u nokaut fazu Lige šampiona. Modri u odličnoj formi dočekuju istorijski duel koji bi mogao da ih odvede pred vrata raja i prezimljavanja u najeminentnijem kontinentalnom takmičenju prvi put. Istovremeno, potencijalno slavlje domaćih značilo bi da bi ukrajinski šampion ostao gotovo bez šanse.
Dobra izdanja izabranika trenera Nenada Bjelice nisu ostala neprimećena. Ljubitelji Dinama i fudbala hrle na stadion kako bi uživo svedočili pisanju istorije. Tako hrtvatski portal Index.hr piše da se večeras očekuje druga najveća poseta na Maksimiru otkako su se uveli brojači. Dosadašnji rekord drži utakmica protiv Nefčija u kvalifikacijama za Ligu šampiona 2011. godine. Na stadionu sagrađenom daleke 1912. godine tada se sakupilo 33.266 navijača, a ulaznice za utakmicu prodavale su se po simboličnim cenama.
Večeras se očekuje više od 30.000 ljudi, što bi utakmicu stavilo na drugo mesto po posećenosti, dok bi na treće mesto trebalo da sklizne susret protiv Malmea (30.065) takođe iz 2011. godine. Prošle sezone u osmini finala Lige Evrope Dinamo je protiv Benfike na Maksimiru gledalo 29.704 navijača.
Pre uvođenja brojača Dinamo je protiv Partizana 1997. godine gledalo oko 40.000 ljudi, protiv Marselja 1999. godine 38.000, a u ovom veku najposjećenija je bila utakmica protiv Arsenala 2006. godine 35.000.
Kormilar Modrih i jedan od najzaslužnijih za prijatnu situaciju u kojoj se nalazi hrvatski prvak dao je veliki intervju austrijskim medijima uoči važnog okršaja s Šahtjorom u 4. kolu Lige šampiona."Lane smo razbili evropsko prokletstvo, neporaženi prošli grupu Lige Evrope i ispali u osmini finala od Benfike. Šta želim da kažem: Dinamo je najveći klub u istočnoj Evropi, tu uključujem i Austriju. Igrao je 10, 11 puta u raznim grupnim fazama u poslednjih 15 godina, ali nikad nije prolazio dalje. Sad konačno jeste", rekao je Bjelica.
Nema dileme da nekadašnji strateg bečke Austrije i poljskog Leha uživa veliku popularnost u Zagrebu."Hoću li dobiti spomenik u Dinamu? Ma ne, najveći mi je spomenik atmosfera koju smo stvorili u Zagrebu. U prošlosti je raspoloženje oko Dinama bilo prilično negativno, a sad se 30.000 ulaznica za Atalantu rasproda u dve nedelje. Ipak, nije sve idealno. Infrastruktura je katastrofalna. Poljska je 20 godina ispred Hrvatske po tom pitanju. Poljaci imaju deset stadiona za 30.000 ljudi, a Hrvatska nijedan. Dinamo je spreman da sam izgradi stadion, ali to zavisi od politike, jer je zemljište u vlasništvu grada. Aktuelni sportski uspesi mogli bi da budu podsticaj da se nešto konačno dogodi. Pobeda protiv Šahtjora bi znatno pomogla. Dinamo je zaradio 35.000.000 evra. Dobri rezultati u Ligi šampiona donose ogroman novac u klupsku blagajnu pa imamo stabilnost i možemo da radimo u miru. Doduše svake godine moramo da prodamo najbolje igrače, ali imamo stabilan priliv prihoda i nove talente koji mogu da ih nadomeste", dodao je Nenad Bjelica.
Arijan Ademi, Kevin Teofil-Katerin i Emir Dilaver oporavili su se i trebalo bi da budu na raspolaganju treneru Bjelici, ali neće biti Amera Gojaka i verovatno Marija Gavranovića. Šahtjor će biti bez strelca uvodnog gola u Harkovu Jevhena Konopljanke.
U prvoj utakmici u Ukrajini pre dve nedelje Dinamo je bio vrlo dobar i izvukao je remi 2:2.

        LIGA ŠAMPIONA, GRUPNA FAZA - 4. KOLO
      

        
          
            GRUPA A
          
        
      

        Sreda21.00: (1,18) PSŽ (7,75) Klub Briž (13,0)21.00: (1,20) Real Madrid (7,25) Galatasaraj (12,0)
      

        
          
            GRUPA B
          
        
      

        Sreda18.55: (1,20) Bajern (7,5) Olimpijakos (12,0)21.00: (5,10) Crvena zvezda (3,70) Totenhem (1,70)
      

        
          
            GRUPA C
          
        
      

        Sreda21.00: (5,70) Atalanta (4,30) Mančester Siti (1,55)21.00: (2,35) Dinamo Zagreb (3,35) Šahtjor (3,05)
      

        
          
            GRUPA D
          
        
      

        Sreda18.55: (5,50) Lokomotiva Moskva (3,80) Juventus (1,65)21.00: (2,85) Leverkuzen (3,10) Atletiko Madrid (2,60)
      

        
          
            GRUPA E
          
        
      
UtorakLiverpul - Genk 2:1 (1:1)/Vajnaldum 14, Okslejd Čemberlen 53 - Samata 41/
Napoli - Salcburg 1:1 (1:1)/Lozano 43 - Haland 11. penal/

        
          
            GRUPA F
          
        
      
UtorakBarselona - Slavija 0:0
Dortmund - Inter 3:2 (0:2)/Hakimi 51, 77, Brant 64 - Martinez 5, Vesino 40/

        
          
            GRUPA G
          
        
      
UtorakZenit - Lajpcig 0:2 (0:1)/Deme 45+4, Zabicer 63/
Lion - Benfika 3:1 (2:0)/Andersen 4, Depaj 33, Traore 89 - Seferović 76/

        
          
            GRUPA H
          
        
      
UtorakČelsi - Ajaks 4:4 (1:3)/Žoržinjo 5pen, 71pen, Aspilikueta 63, Džejms 74 – Abraham 2ag, Proms 20, Peka 35ag, Van de Bek 55/
Valensija - Lil 4:1 (0:1)/Pareho 66pen, Soumaoro 82ag, Kondogbija 84, Tores 90 – Osimhen 25/

        *Kvote su podložne promenama
      
Foto: Star sport
