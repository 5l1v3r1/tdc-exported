
# У Раді зареєстрували постанову про припинення повноважень Ірини Луценко

Published at: **2019-11-07T13:34:49+00:00**

Author: ****

Original: [ГЛАВКОМ](https://glavcom.ua/news/u-radi-zarejestruvali-postanovu-pro-pripinennya-povnovazhen-irini-lucenko-638410.html)

У Верховній Раді зареєстрований проект постанови про припинення депутатських повноважень депутатки від «Європейської солідарності» та дружини колишнього генпрокурора Ірини Луценко.
Про це повідомляється на сайті парламенту.
Відповідний проект постанови зареєстрований під №2395 від 7 листопада.
Як відомо, Ірина Луценко має намір скласти мандат народного депутата через проблеми зі здоров'ям. «Стан здоров‘я не дає мені можливості працювати у повну силу, а відлежуватись за спинами команди не звикла», - пояснила вона.
Раніше джерела в оточенні Ірини Луценко заявили Главкому, що дружина ексгенпрокурора написала заяву про дострокове складання повноважень народного депутата.
Колишній генеральний прокурор Юрій Луценко заявив про повернення до України з Лондона через стан здоров'я дружини Ірини.
Наприкінці вересня Луценко поїхав до Лондона на курси англійської мови.
