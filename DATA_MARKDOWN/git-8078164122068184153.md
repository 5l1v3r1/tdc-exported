
# Ibrahimovic, ritorno al Milan: per il commissioner della Lega Usa «sarà di nuovo rossonero»

Published at: **2019-11-07T22:00:00+00:00**

Author: **Redazione Online**

Original: [Corriere della Sera](https://www.corriere.it/sport/19_novembre_08/ibrahimovic-ritorno-milan-il-commissioner-lega-usa-sara-nuovo-rossonero-b52dc638-01f4-11ea-9239-aaac9df492cd.shtml)

Ibrahimovic e il Milan, una storia infinita. Le voci su un suo ritorno in rossonero si moltiplicano, esattamente come un anno fa di questo periodo. Fanno discutere le parole di Don Garber, commissioner della Major League, la serie A americana: «Zlatan sta per tornare al Milan - ha detto in un’intervista alla Espn — , nel nostro campionato ha battuto quasi tutti i record in appena due anni e mi piacerebbe vederlo ancora qui. Ma dipende dai Galaxy, io sono stato felice di averlo».
Il club di Los Angeles spera ancora di riuscire a trattenerlo anche lo svedese ha fatto capire da tempo di volere cambiare aria. Il problema è se il Milan è davvero interessato a riprendere un giocatore di 38 anni con un ingaggio importante. Dalla società rossonera smentiscono, le priorità al momento sarebbero altre visto l’avvio difficilissimo in campionato.
