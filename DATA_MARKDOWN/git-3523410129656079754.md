
# 
        واکنش آلمان به آغاز گام‌ چهارم برجامی ایران
      

Published at: **2019-11-06T21:47:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638540/%D9%88%D8%A7%DA%A9%D9%86%D8%B4-%D8%A2%D9%84%D9%85%D8%A7%D9%86-%D8%A8%D9%87-%D8%A2%D8%BA%D8%A7%D8%B2-%DA%AF%D8%A7%D9%85%E2%80%8C-%DA%86%D9%87%D8%A7%D8%B1%D9%85-%D8%A8%D8%B1%D8%AC%D8%A7%D9%85%DB%8C-%D8%A7%DB%8C%D8%B1%D8%A7%D9%86)

به گزارش بولتن نیوز، دولت آلمان با غیرقابل قبول خواندن گام چهارم ایران در کاهش تعهدات برجامی از تهران خواست در تصمیماتش بازنگری کند.
پیش از این نیز هایکو ماس، وزیر امور خارجه آلمان در واکنش به گام برجامی جدید کشورمان از ایران خواسته بود به توافق هسته‌ای اصلی بازگردد.
او بدون اشاره به بدعهدی‌های طرف‌های غربی برجام گفت: سانتریفیوژ‌های پیشرفته همه توافق را در معرض خطر قرار می‌دهد.
باوجود پایبندی ایران به تعهداتش ذیل برجام و مخالفت امضاکنندگان این توافق هسته‌ای، ترامپ سال گذشته از این توافق خارج شد و پس از آن فشار‌ها به ایران را با هدف وادار کردن آن به بازگشت مجدد به میز مذاکره به حداکثر رساند. ایران نیز در واکنش، به تدریج در حال کاهش تعهداتش ذیل برجام است.
