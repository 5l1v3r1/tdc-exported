
# Paryż jego drugim domem. Djoković bez litości w finale

Published at: **2019-11-03T17:21:00+00:00**

Author: ****

Original: [TVN24](https://eurosport.tvn24.pl/tenis,115/novak-djokovic-denis-shapovalov-wynik-finalu-turnieju-atp-masters-1000-w-paryzu,982607.html)

Djoković wygrał 6:3, 6:4. Zaczął od szybkiego przełamania serwisu 20-latka, wyraźnie zdenerwowanego odniesieniem największego sukcesu w karierze. On o tytuł zawodów Masters 1000 grał pierwszy raz w karierze. Był również pierwszym Kanadyjczykiem od 2016 roku, który wystąpił w finale turnieju tej rangi.
Tymczasem starszy o 12 lat Serb robił swoje. W drugiej partii, po kolejnym przełamaniu, wyszedł na prowadzenie 4:3 i w sumie w 66 minut załatwił sprawę. "Djoker" zwyciężył w Paryżu po raz piąty i zdobył 77. tytuł w cyklu ATP, piąty w tym sezonie - wcześniej rządził w Wimbledonie, US Open, w Madrycie i Tokio.
Z 20-letnim Shapovalovem wcześniej grał już trzykrotnie i wszystkie mecze wygrał.
Pierwotnie jego rywalem w finale w Paryżu miał być Rafael Nadal, ale Hiszpan wycofał się z powodu kontuzji mięśni brzucha. Nie chciał ryzykować poważniejszego urazu przed kończącym sezon turniejem ATP Finals w Londynie, który rozpocznie się 10 listopada.Pomimo zwycięstwa Djoković straci w poniedziałek prowadzenie w rankingu ATP właśnie na rzecz Nadala. W pierwszej rundzie singla w hali Bercy odpadł Hubert Hurkacz.

        Novak Djokovic (Serbia, 1) - Denis Shapovalov (Kanada) 6:3, 6:4
      
Autor: twis / Źródło: eurosport.pl
