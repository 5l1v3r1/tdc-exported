
# نوبخت: وزیر بهداشت قبلی کم‌تجربه بود

Published at: **2019-11-04T12:21:00+00:00**

Author: ****

Original: [جامعه خبری تحلیلی الف](https://www.alef.ir/news/3980813094.html)

رئیس کمیسیون بهداشت و درمان مجلس با بیان اینکه وزیر بهداشت سابق کم تجربه بود گفت: بارها به وی اعلام کردیم که در طرح تحول سلامت نمی‌شود خارج از ریل حرکت کرد.
به گزارش فارس، علی نوبخت، رئیس کمیسیون بهداشت و درمان مجلس شورای اسلامی در مراسم روز ملی بیمه سلامت اظهار کرد: اجازه ندهید کسی نگوید پول نداریم فقط وزیر بهداشت به عنوان مقام عالی رتبه مجاز است بگوید پول نداریم.
وی ادامه داد: دوره‌ای نمایندگان مجلس را مجبور می‌کردند تا بگوییم پول نداریم و اکنون هیچ مدیر بیمارستانی حق ندارد که بگوید پول نداریم، سال‌ها قبل ما تصمیمی در این زمینه گرفتیم و لایحه بیمه همگانی خدمات درمانی در سال ٧٣ در مجلس تصویب شد و امروز ثمره آن را می‌بینیم.
نوبخت بابیان اینکه در ساله‌های گذشته جریاناتی در کشور ایجاد شده بود و جسد بیماران را گروگان می‌گرفتند در حالی این با شأن جمهوری اسلامی کشور مطابقت نداشت گفت: خوشبختانه در دولت یازدهم سهم سلامت از درآمد ناخالص ملی افزایش پیدا کرد و طرح تحول سلامت اجرایی شد اما اشتباهاتی صورت گرفت و بیمه‌ها با بدهی‌های زیادی مواجه شدند.
وی گفت: در برنامه ششم توسعه محکم ایستاده ‌ایم و به وزیر بهداشت قبلی که کمی کم‌تجربه بود گفتیم که نمی‌توان خارج از ریل حرکت کرد و راهنماهای بالینی مصوب شد.
وی تصریح کرد: در شرایطی هستیم که پرونده الکترونیک سلامت، نظام ارجاع و راهنماهای بالینی بارگذاری شده است و. وزیر بهداشت با وجود اینکه کشتی طوفان زده وزارت بهداشت را با مشکلات مالی تحویل گرفتند و در شرایط تحریم با وجود فشارها و مجاهدت ها توانستیم نیازهای مردم در حوزه سلامت را فراهم کنیم و برای استکبار جهانی حرف داریم که دیگر جسدی گروگان گرفته نمی شود و این اجساد مطهر هستند و باید به داد مردم محروم و دردمند رسید.
