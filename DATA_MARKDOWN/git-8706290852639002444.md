
# Οι δυνάμεις της Τουρκίας συνέλαβαν αδελφή του θανόντα ηγέτη του ISIS Αμπού Μπακρ αλ Μπαγκντάντι

Published at: **2019-11-05T01:39:00+00:00**

Author: ****

Original: [enikos.gr](http://www.enikos.gr/international/682330/oi-dynameis-tis-tourkias-synelavan-adelfi-tou-thanonta-igeti-tou-)

Οι αρχές της Τουρκίας αιχμαλώτισαν μια αδελφή του θανόντα πρώην ηγέτη της τζιχαντιστικής οργάνωσης Ισλαμικό Κράτος (ΙΚ) Αμπού Μπακρ αλ Μπαγκντάντι χθες Δευτέρα στην πόλη Άζαζ της βόρειας Συρίας, δήλωσε ανώτερος τούρκος αξιωματούχος στο πρακτορείο ειδήσεων Ρόιτερς και πρόσθεσε ότι ανακρίνονται η ίδια, ο σύζυγός της και μια νύφη της, που επίσης συνελήφθησαν.
«Η Ρασμίγια Αουάντ αιχμαλωτίστηκε σε επιδρομή σε κοντέινερ κοντά στην Άζαζ», είπε ο αξιωματούχος. «Ελπίζουμε να εξασφαλίσουμε μεγάλο όγκο πληροφοριών από την αδελφή του Μπαγκντάντι για τα ενδότερα του ΙΚ», πρόσθεσε ο ίδιος αξιωματούχος της τουρκικής κυβέρνησης.
Πηγή: ΑΜΠΕ
