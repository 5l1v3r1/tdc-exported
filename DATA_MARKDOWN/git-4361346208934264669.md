
# 
        Spitz mennybe ment, pedig az űrbe vágyott
      

Published at: **2019-11-03T06:15:00+00:00**

Author: **Sz. S.**

Original: [www.borsonline.hu](http://www.borsonline.hu/sport/spitz-mennybe-ment-pedig-az-urbe-vagyott/185696)


        A sportrajongók sokáig azt hitték, az amerikai úszó, Mark Spitz 1972-es hét olimpiai aranyérmét senki se tudja majd túlszárnyalni. Ám honfitársa, Michael Phelps 2008-ban nyolc címet szerzett. Hét érdekességet gyűjtöttünk össze a 69 éves úszóról. 
        A sportrajongók sokáig azt hitték, az amerikai úszó, Mark Spitz 1972-es hét olimpiai aranyérmét senki se tudja majd túlszárnyalni. Ám honfitársa, Michael Phelps 2008-ban nyolc címet szerzett. Hét érdekességet gyűjtöttünk össze a 69 éves úszóról.
      
1. Kétévesen Waikikiben, a tengerben tanult meg úszni.
2. Korábban a medencevíz túl magas klórtartalma okozta magas gyomorsav jelentett komoly gondot számára, majd szabálytalan szívpitvarműködés miatt kezelték.
3. Dacból növesztett bajuszt, mert egyik edzője megtiltotta verseny­zői­nek a hosszú hajat és a szakállt.
4. Az 1972-es müncheni olimpián végrehajtott palesztin terrorakció perceiben az amerikai küldöttség testőrei úgy menekítették ki a sportolók falujából, hogy egy plédet dobtak rá, kocsival a reptérre vitték, s a gép Sacramentóig meg sem állt.
5. München után tizenhét évig a víz közelébe se ment, manapság családi házában lévő, 12,5 méteres medencéjét alkalmanként nyolcszor átússza, hogy a száz métert teljesítse, és saját házi rekordját megjavítsa.
6. Élete nagy álma nem teljesült, ugyanis bár úszóként a mennybe ment 1972-es remeklésével, de a családja megtiltotta, hogy ő legyen az első olimpiai bajnok, aki űrutazásra vállalkozik.
7. A sportsshow.net 2019. szeptember 22-i listája szerint minden idők úszóinak kereseti listáján Spitz a második nettó 20 millió dolláros (5,9 milliárd Ft) vagyonával. A mi Egerszegi Krisztinánk kétmillióval (596 millió Ft) a hetedik.
