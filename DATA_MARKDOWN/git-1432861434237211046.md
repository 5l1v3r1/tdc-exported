
# В Реал Мадрид са бесни на съдиите - отнели са им 7 точки

Published at: **2019-11-03T20:49:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/v-real-madrid-sa-besni-na-sydiite---otneli-sa-im-7-tochki-1391452.html)

В Реал Мадрид са недоволни от съдийството в немалка част от мачовете си дотук през сезона в Ла Лига. Те смятат, че съдийски решения са им отнели доста точки, съобщава вестник AS. Става дума за цели 7 пункта.
Според хората в клуба, в мача с Бетис, завършил 0:0, "белите" е трябвало да спечелят, тъй като съдията не е свирил чиста дузпа за игра с ръка в тяхна полза. В мача с Виляреал пък, завършил 2:2, съдията е трябвало да свири 11-метров наказателен удар в полза на мадридчани заради фаул на Албиол срещу Винисиус. Срещу Майорка арбитърът отново е ощетил Реал, тъй като е трябвало да свири нарушение за задържането на Диас, както и за такива срещу Каземиро и Рамос, но това не се случи.
В момента испанският гранд е на второ място в класирането, имайки 22 точки след 11 мача. В последния кръг "белите" имаха шанса да оглавят класирането, след като Барселона загуби срещу Леванте, но завършиха наравно с Бетис. А кой е играчът, който е взел участие във всеки един мач на Реал до момента, вижте в този материал.
