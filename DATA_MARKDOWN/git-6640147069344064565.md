
# HyperX a tutto gaming: 10 milioni di cuffie, un milione di tastiere e 65 milioni di memorie

Published at: **2019-11-01T12:31:00+00:00**

Author: **Jacopo Ferrante**

Original: [Tom&#39;s Hardware](https://www.tomshw.it/hardware/hyperx-a-tutto-gaming-10-milioni-di-cuffie-un-milione-di-tastiere-e-65-milioni-di-memorie/)

HyperX, la divisione gaming di Kingston Technology, ha annunciato di aver venduto più di 10 milioni di cuffie.
A partire dal 2014, quando il brand ha introdotto le prime cuffie Cloud, sono stati realizzati 30 differenti modelli tra cui possiamo ricordare le ottime Cloud Alpha (acquistabili a meno di 100 euro) e le Cloud II, fino ad arrivare alla linea Cloud MIX per il mercato più generalista (disponibili a circa 160 euro).
Kingston vanta anche altri due importanti traguardi: ha spedito oltre un milione di tastiere gaming e 65 milioni di moduli di memoria.
HyperX è nota per la tastiera gaming meccanica HyperX Alloy FPS (Amazon), caratterizzata dagli switch Cherry MX e ha espanso da poco la linea con la HyperX Alloy Origins (Amazon) con switch proprietari, come spiegato in questa notizia.
Tra le memorie troviamo le RAM DDR4 Fury e Predator (come questo kit DDR4-3200 CL16) che includono moduli con illuminazione LED RGB personalizzabile tramite il software Ngenuity.
“HyperX continua a superare le nostre aspettative, in termini di vendite si è imposto sia come leader nelle cuffie per PC che come pioniere dell’industria gaming spedendo oltre 10 milioni di cuffie. I traguardi raggiunti con memorie e tastiere dimostrano come HyperX sia diventato un punto di riferimento nell’industria gaming”, ha dichiarato Mark Leathem, general manager di HyperX.
