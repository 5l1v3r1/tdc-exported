
# Polícia zverejnila fotografiu mladíka podozrivého z útoku nožom v Banskej Bystrici

Published at: **2019-11-04T10:35:05+00:00**

Author: **Webnoviny**

Original: [Denník politika](http://dennikpolitika.sk/archiv/88618)

4.11.2019 (Webnoviny.sk) – Polícia stále pátra po 22-ročnom Banskobystričanovi, ktorý je podozrivý, že v nedeľu v centre Banskej Bystrice nožom zaútočil na mladú ženu. V pondelok zverejnili aj jeho aktuálnu fotografiu. Ženu po útoku previezli do nemocnice, kde ju operovali.
„Mnohí kritizujete náš postup, že sme fotografiu neuverejnili ihneď, ale nie vždy je to vhodné. Niekedy môže predčasné uverejnenie totožnosti priniesť presne opačný efekt. Akceptujte preto naše postupy,“ uviedla banskobystrická krajská polícia v aktuálnom statuse na sociálnej sieti. Polícia vyhlásila celoštátne pátranie. V meste sú tiež posilnené hliadky.
Akékoľvek informácie, ktoré by polícii mohli pomôcť pri vypátraní podozrivého mladíka, je možné oznámiť na ktoromkoľvek policajnom oddelení, na linke 158, prípadne prostredníctvom súkromnej správy na facebookovej stránke polície.
Viac k témam: útok nožomZdroj: Webnoviny.sk – Polícia zverejnila fotografiu mladíka podozrivého z útoku nožom v Banskej Bystrici © SITA Všetky práva vyhradené.
