
# Στον ρυθμό των φθινοπωρινών εκπτώσεων κινείται η αγορά: Ανοιχτά τα καταστήματα την Κυριακή - Δείτε ποιες ώρες

Published at: **2019-11-02T19:07:00+00:00**

Author: ****

Original: [enikos.gr](http://www.enikos.gr/economy/681877/ston-rythmo-ton-fthinoporinon-ekptoseon-kineitai-i-agora-anoichta)

Στον ρυθμό των φθινοπωρινών εκπτώσεων κινείται η αγορά, καθώς εκκίνησαν την Παρασκευή 1η Νοεμβρίου και θα διαρκέσουν έως και τις 15 Νοεμβρίου.
Μάλιστα, αύριο Κυριακή 3 Νοεμβρίου τα καταστήματα θα είναι ανοιχτά με προτεινόμενο ωράριο από τις 11 π.μ. έως τις 6 μ.μ.
Κατά τη διάρκεια των ενδιάμεσων εκπτώσεων εκτός από την αναγραφή της παλαιάς και της νέας μειωμένης τιμής των αγαθών και των υπηρεσιών που πωλούνται με έκπτωση, επιτρέπεται η αναγραφή και η εμπορική επικοινωνία του ποσοστού έκπτωσης.
Ο Εμπορικός Σύλλογος Αθηνών, «εκφράζοντας την πλειοψηφία των μελών του και θέτοντας ως στόχο την αποκατάσταση της εύρυθμης λειτουργίας της αγοράς, έχει καταθέσει πρόταση άμεσης κατάργησης του θεσμού των ενδιάμεσων εκπτώσεων» όπως έχει γνωστοποιήσει.
Τέλος, γνωστοποιείται ότι η προωθητική ενέργεια της «Black Friday» θα διεξαχθεί στις 29 Νοεμβρίου ενώ η «Cyber Monday» στις 2 Δεκεμβρίου.
