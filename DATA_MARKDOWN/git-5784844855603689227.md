
# Apple Pay sedaj na voljo strankam Intese Sanpaolo Bank

Published at: **2019-11-06T12:13:00+00:00**

Author: ****

Original: [Računalniške novice](https://www.racunalniske-novice.com/novice/sporocila-za-javnost/apple-pay-sedaj-na-voljo-strankam-intese-sanpaolo-bank.html?RSSc4f3c32fefd81d57513ff95427c55df1)

Intesa Sanpaolo Bank imetnikom kartic Visa omogoča uporabo Apple Pay storitve ter tako ponuja enostavna, varna in zasebna mobilna plačila. Potrošniki lahko z Apple Pay svoj iPhone, Apple Watch, iPad in iMac uporabljajo za hitra in priročna plačila v trgovinah, na spletnih straneh in v aplikacijah.
Varnost in zasebnost sta osrednja elementa Apple Pay. Ko z Apple Pay uporabljate kreditno ali debetno kartico, se številka kartice ne shrani na napravi ali na strežnikih družbe Apple. Sistem namesto tega napravi dodeli unikatno namensko številko (Device Account Number), ki se šifrira in varno shrani v elektronskem čipu na vaši napravi. Vsaka transakcija se potrdi z uporabo enkratne dinamične varnostne kode.
Namestitev Apple Pay je enostavna. Potrošniki lahko z Apple Pay s svojimi napravami iPhone in Apple Watch plačujejo v trgovinah, restavracijah, za taksi storitve, za izdelke iz prodajnih avtomatov in še marsikje drugje. Nakupovanje z Apple Pay znotraj aplikacij ali na spletu z uporabo brskalnika Safari pomeni, da ni več potrebe po izpolnjevanju dolgoveznih obrazcev z uporabnikovimi podatki ali ponovnem vnašanju podatkov glede naslova za dostavo in podatkov za obračunavanje. Vsak nakup z uporabo Apple Pay je potrjen z uporabo kamere ali čitalnika prstnih odtisov ter Face ID in Touch ID tehnologij, ali z geslom naprave.
Za več informacij o Apple Pay obiščite:  https://www.apple.com/si/apple-pay/
