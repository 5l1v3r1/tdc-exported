
# 'มัยร่า'แถลงโต้ดราม่าทั้งน้ำตา ประกาศลาออกจากBNK48

Published at: **2019-11-05T14:30:00+00:00**

Author: ****

Original: [เดลินิวส์](https://www.dailynews.co.th/entertainment/740159)


        “มัยร่า BNK48” ประกาศจบการศึกษาทั้งน้ำตา หลังถูกเพจแอนตี้ปล่อยข่าวเดินควงหนุ่มมีเมียแล้วเที่ยวงานหนังสือ เจ้าตัวชี้แจงยืนยันไม่เป็นความจริงแน่นอน แต่กระแสโจมตีรุนแรงทำเครียดหนัก แถมยังถูกคุกคามถึงบ้าน!
      
ยังคงเป็นประเด็นวิพากษ์วิจารณ์อย่างกว้างขวางกันอีกครั้ง หลังจากที่ก่อนหน้านี้มีเพจแอนตี้ปล่อยข่าวลือหาว่าหนึ่งในสมาชิกไอดอลเกิร์ลกรุ๊ป BNK48 รุ่นที่ 2 อย่างสาว "มัยร่า-มะอิระ คูยามา" มีสัมพันธ์ลึกซึ้งกับ "สุชาติ แสงชู" ผู้กำกับรายการเรียลิตี้ของวง แต่ล่าสุดกลับมีการเผยภาพคล้ายทั้งคู่กำลังเที่ยวงานหนังสือ จนกลายเป็นที่วิจารณ์อย่างุรนแรงในสังคมออนไลน์อยู่ในขณะนี้ตามที่ได้นำเสนอไปแล้วนั้นล่าสุดเมื่อวันที่ 5 พ.ย. “มัยร่า” และ  “จ๊อบซัง-ณัฐพล บวรวัฒนะ” ผู้จัดการวงBNK48 ได้ออกมาเผยผ่านแฟนเพจเฟซบุ๊ก@BNK48Shihainin โดยมัยร่าเผยว่า เครียดมากที่มีข่าวดังกล่าวออกมา เหมือนพูดไปก็ไม่มีใครเชื่อ ซึ่งข่าวดังกล่าวมีมาตั้งแต่ต้นปีจนถึงปัจจุบัน ยอมรับว่าผิดกฎ 2 ครั้งจริงและได้รับโทษไปแล้ว ส่วนข่าวตอนนี้ไม่ได้มีความจริง โดยมีการนำข้อมูลมาเชื่อมโยง  ซึ่งในวันที่ 6 ก.ย.ที่มีการอ้างอิงก็ได้ส่งข้อมูลให้ทางผู้ใหญ่และเราเองก็ติดต่อเออาร์ของทางวงตลอดว่ากำลังทำอะไร ขอยืนยันว่ารูปผู้หญิงคนนั้นไม่ใช่ตนเองแน่นอน ที่ผ่านมาก็รู้สึกว่าถูกคุกคามมากเกินไป มีคนตามไปถึงหน้าบ้าน เพราะฉะนั้น จึงขอประกาศจบการศึกษาจากBNK48 
ด้าน “จ๊อบซัง” เผยเพิ่มเติมว่า ตอนนี้ข่าวอื่นๆไม่เกี่ยวข้องโดยมีสร้างไทม์ไลน์ต่างๆเข้ามา จนมีกระแสต่างๆเข้ามาโดยล่าสุดทางมัยร่าได้นำเอกสารต่างๆเข้าไปดำเนินการแจ้งความกับตำรวจเป็นที่เรียบ เราก็เคารพกับการตัดสินใจของน้อง...ข่าวที่เกี่ยวข้องสั่งพักงาน'มัยร่าBNK48' ปมถูกเม้าท์กิ๊ก'ผกก.-แรปเปอร์'หลุดอีกภาพคล้าย'มัยร่าBNK48' แอบควงหนุ่มมีเมียแล้ว ​​​​​​​'ผู้กำกับเรียลิตี้'โต้ลือกิ๊ก'มัยร่าBNK48' ขอเอาผิดคนกุข่าว!
