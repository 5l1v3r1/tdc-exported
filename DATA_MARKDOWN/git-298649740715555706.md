
# Plastica, marine-litter, riciclo. Se ne parla a Rivoluzione plastica

Published at: **2019-11-06T11:20:39+00:00**

Author: ****

Original: [Askanews](http://www.askanews.it/economia/2019/11/06/plastica-marine-litter-riciclo-se-ne-parla-a-rivoluzione-plastica-pn_20191106_00091/)

Roma, 6 nov. (askanews) – Si parlerà di plastica, marine-litter, buone pratiche e riciclo chimico a “Rivoluzione plastica”. Quali prospettive per un tema di stretta attualità”, martedì 12 novembre alla Sala della Regina dalle 10 alle 13. Il convegno promosso da Globe Italia – con il patrocinio dell’ISPRA – al termine della mostra del National Geographic, ospitata per un mese e fino al 14 novembre a Palazzo Valdina, vuole fare il punto su un tema, come quello della plastica e degli imballaggi, così dibattuto nelle ultime settimane. Il confronto avverà tra soggetti istituzionali, rappresentanti industriali, associazioni e consorzi di riciclo.
Saranno presenti nel panel dei relatori: Enrico Giovannini – portavoce ASVIS, Alessandro Bratti – direttore generale dell’Ispra, Massimo Covezzi – presidente di Plastic Europe, Stefano Ciafani – presidente nazionale Legambiente, Filippo Di Quattro – direttore manufacturing di Basf, il sottosegretario al Ministero dell’Ambiente Roberto Morassut assieme ai parlamentari Chiara Braga, Alessandro Manuel Benvenuto, Gianni Girotto. Coordina gli interventi Romina Maurizi – direttore del Quotidiano Energia. L’evento ha come media partner Askanews.
