
# Путин се хвали: Оръжията на Русия нямат аналог в света

Published at: **2019-11-06T18:40:00+00:00**

Author: **Нели Христова**

Original: [Dnes.bg](https://www.dnes.bg/notifikacii/2019/11/06/putin-se-hvali-oryjiiata-na-rusiia-niamat-analog-v-sveta.428799)

Новите руски оръжия нямат аналог в света, заяви президентът Владимир Путин, но подчерта, че Русия няма да ги използва като средство за заплаха, предаде Асошиейтед прес, цитиран от БТА.
На среща с висши военни той каза, че другите държави не разполагат с хиперзвукови, лазерни и други оръжия, разработвани за руските въоръжени сили. Това обаче "не е повод да заплашваме някого", добави той.
Президентът на Русия декларира, че новите оръжейни системи са създадени изключително, за да "гарантират нашата сигурност пред нарастващите заплахи". Същевременно той се зарече, че ще полага усилия за установяване на контрол върху въоръженията.
Миналата години Путин обяви, че Русия разработва редица нови оръжия, сред които междуконтинентална балистична ракета, хиперзвукова ракета, подводен дрон с ядрено оръжие и задвижвана от ядрена енергия крилата ракета, припомня АП.
