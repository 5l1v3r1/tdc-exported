
# Ødegaard skadet

Published at: **2019-11-02T20:15:10+00:00**

Author: **Håkon Østmoe Brandsnes**

Original: [Dagbladet.no](https://www.dagbladet.no/sport/odegaard-skadet/71776879)

Lørdag kveld opplyser Real Sociedad at nordmannen pådro seg en skade i foten i 1-0-seieren mot Celta Vigo forrige søndag.
Det skal ikke dreie seg om skade på hverken muskel eller bein, men en vond hæl.

        Lokalavisa Diario Vasco skriver at Ødegaard behandles av klubbens fysioterapeuter, og at han ikke vil bli å se på banen mot Granada.
      
Ifølge klubben har 20-åringen fått et eget treningsopplegg, og at man ser an når han kan trene med resten av laget.
Nordmannen hadde hittil spilt samtlige mulige minutter for La Real, deriblant onsdagens 1-2-tap mot Levante.
Han står hittil med to mål og tre målgivende for klubben fra San Sebastian.
