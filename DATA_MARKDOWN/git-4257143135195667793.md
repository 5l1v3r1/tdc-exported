
# Európába küld Iszlám Állam-harcosokat Törökország

Published at: **2019-11-05T07:07:18+00:00**

Author: **Infostart / InfoRádió - Szvetnik Endre (London)**

Original: [infostart](https://infostart.hu/tudositoink/2019/11/05/europaba-kuld-iszlam-allam-harcosokat-torokorszag)

Élesen bírálta az európai országokat a török belügyminiszter, amiért szerinte „elfogadhatatlan és felelőtlen” módon nem foglalkoznak a Szíriában elfogott 10 ezer külföldi ügyével, akik vagy az Iszlám Állam oldalán harcoltak, vagy

        a militánsok ideológiáját osztó feleségek.
      
A harcosok jelentős része európai országból érkezett, ott született és felnőtt muszlim volt, akiket a saját társadalomban megtapasztalt ellenségesség, az életcél keresése és a dzsihadisták intenzív propagandája indított útnak.
Körülbelül 800 dzsihadista fogolynak sikerült megszökni az észak-szíriai török hadművelet idején, amikor kiszorították a térségből a korábban az amerikaiakkal szövetséges kurd erőket. Volt, akit időközben ismét elfogtak – így két olyan britet, akiket amerikai túszok megölésével gyanúsítanak.
– mondta Süleyman Soylu török belügyminiszter, a brutalitásáról elhíresült Iszlám Állam arab nevét használva.
Korábban a szíriai amerikai kontingens nagy részét kivonó Donald Trump elnök is azt sürgette, hogy az európai országok fogadják vissza az egykori kalifátusba érkezett harcosaikat.
„Ha nem veszik vissza, akkor valószínűleg a határra visszük őket, és akkor újra el kell majd fogniuk ezeket az embereket” – tette hozzá. Trump kizárta azt is, hogy a Kuba csücskén található, guantanamói amerikai támaszponton tarthatnák fogva az Iszlám Állam-harcosokat.
– mondta még.
Egyes szakértők azt mondják: mivel a térségben nincsenek európai diplomaták, nehéz meghatározni, hogy egy-egy fogoly mely országból érkezett, és nehéz őket elvinni, mivel nincsenek kiadatási szerződések. „Ez nem olyan könnyű dolog, mint ahogy Amerikában képzelik” – idézte az Independent című lap Heiko Maas német külügyminisztert.
Közben a belga és brit hatóságok megismételték, hogy szerintük szélsőséges állampolgáraikat Szíriában és Irakban kell bíróság elé állítani. A nyugat-európai országok hozzáállása eddig jobbára az volt, hogy nem veszik vissza sem a harcosokat, sem feleségeiket. A brit belügyminisztérium az Euronewsnak válaszolva azt írta: „a prioritás a brit polgárok védelme, aki a Daes oldalán harcolt, azt lehetőség szerint azon a joghatósági területen kell bíróság elé állítani, ahol elkövette a bűncselekményeket”. Ezt úgyis lehet értelmezni, mintha a britek által diktatúrának tartott szíriai Aszad-rendszer dolga lenne az igazságszolgáltatás.
Ellentmondásos az is, hogy nemrég a brit terrortörvények alapján otthon elítéltek egy brit férfit, aki az Iszlám Állam ellen, a kurd erők oldalán harcolt Szíriában.

        Nyitókép: MTI/AP/Lefterisz Pitarakisz
      

        Kapcsolódó hang
      
A törökök hazaküldik Európába a külföldi IÁ-harcosokat
 
