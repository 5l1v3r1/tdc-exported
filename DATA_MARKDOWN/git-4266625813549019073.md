
# Прем’єр-ліга підбила статистичні підсумки 13-го туру чемпіонату України-19/20

Published at: **2019-11-04T12:12:00+00:00**

Author: ****

Original: [ZIK.UA](https://zik.ua/news/2019/11/04/premierliga_pidbyla_statystychni_pidsumky_13go_turu_chempionatu_ukrainy1920_1683079)


        13-й тур чемпіонату України з футболу сезону-2018/2019 серед клубів Прем’єр-ліги мовою чисел та фактів.
      
Офіційний сайт Прем’єр-ліги традиційно підвів підсумки чергового, 13-го туру футбольного чемпіонату України сезону-2019/2020 в елітному дивізіоні:
• Рекордна в УПЛ 18-та велика перемога Шахтаря над Карпатами.
• Шахтар не знає поразок в УПЛ з 11 серпня 2018 року вже 42 матчі поспіль: +36=6, а на чужому полі – 21 гру: +20=1.
• «Гірники» 5-й матч поспіль в УПЛ перемагають Карпати з великим рахунком.
• Артем Бєсєдін (Динамо) стає автором 200-го голу поточного Чемпіонату, а Віктор Коваленко (Шахтар) – 100-го голу команд-гостей.
• Загальна програшна в Чемпіонатах серія Карпат проти Шахтаря з 3 грудня 2015 року триває 10 ігор, м’ячі 5-32.
• «Гірники» не пропускають голів в УПЛ впродовж 544-х хвилин, а в гостях – 501 хвилину.
• Гравці Шахтаря в УПЛ забивають голи у ворота Карпат з 24 липня 2011 року впродовж 18 ігор – 53 м’ячі.
• 3-а велика перемога Динамо над Львовом, в тому числі перша на своєму полі.
• Рекордний, 40-й, раз Динамо перемагає в Чемпіонатах саме з рахунком 4:0.
• 100-й раз в УПЛ динамівці пробивали пенальті на своєму полі – 75-й гол з «позначки».
• 420-й гостьовий матч Шахтаря в УПЛ, у якому «гірники» здобули 260-ту перемогу.
• 420-й домашній матч Динамо в УПЛ, в тому числі 40-й при Олексію Михайличенку: +33=5-2 м’ячі 97-24.
• Діюча гольова серія Динамо в УПЛ розпочалася 28 квітня цього року і триває 20 ігор – 38 м’ячів.
• Олександрія з 3 квітня цього року на своєму полі не грає внічию в УПЛ впродовж рекордних для клубу 12-ти ігор: 6 перемог та 6 поразок.
• Карпати зазнали 110-ї домашньої поразки в Чемпіонатах.
• Олександрія забиває голи у всіх домашніх матчах з Маріуполем у всіх турнірах – 18-й матч.
• Зоря не програє в УПЛ 6 матчів поспіль: +4=2,
• Карпати не перемагають в Чемпіонаті з 20 вересня 6 матчів поспіль: =2-4.
• Ворскла і далі на своєму полі не перемагає Десну в УПЛ: 2 нічиї та поразка.
• Ворскла з 31 серпня не перемагає в Чемпіонаті 8 матчів поспіль: =1-7.
• Десна здобуває 20-ту перемогу в УПЛ.
• Виїзна клубна рекордна безнічийна серія Десни з 29 квітня триває 10 ігор: 6 вікторій та 4 невдачі.
• Безголевий серіал полтавчан триває в Чемпіонаті 270 хвилин.
• 1-а в УПЛ велика поразка Дніпра-1 – у 13-й грі.
• Безвиграшний серіал Львова триває в УПЛ 8 матчів: 2 нічиї та 6 поразок.
• Безголева гостьова серія Львова триває в Чемпіонаті 361 хвилину.
• Дніпряни 1-й раз в Чемпіонаті пропускають 4 голи за матч.
• Пропускна клубна рекордна серія Колоса в Чемпіонаті з 22 вересня триває 6 ігор – 16 м’ячів.
• Закінчилася безголева клубна рекордна серія ковалівців в УПЛ, яка тривала 386 хвилин.
• Програшна в УПЛ клубна рекордна серія Колосу триває 4 матчі.
• 160-й матч Олімпіка в Чемпіонатах: +43=47-70 м’ячі 161-252.
• Олімпійці повторюють клубний рекорд, перемагаючи в УПЛ 3-й матч поспіль.
• 50-й гол у своїй кар’єрі забиває Віктор Циганков, який у складі Динамо забив 47 голів: 39 – в УПЛ, 6 – у єврокубках, 2 – в Кубку та 3 голи забив у складі збірної України.
• 15-й гол в УПЛ забиває Віталій Балашов (Олімпік), 10-й Дмитро Коркішко (Дніпро-1), Владислав Кочергін (Зоря), 5-й – Тете (Шахтар), Павло Оріховський (Колос), 1-й – Максим Імереков (Десна, у 44-й грі), Дмитро Іванісеня (Зоря, у 12-й), Денис Попов (Динамо, в 4-й).
• У 3-му для себе клубі УПЛ відкриває лік голів Дмитро Коркішко (Дніпро-1), який раніше забивав голи суперникам Арсеналу та Чорноморця.
• 1-й гол у складі Колосу забив Павло Оріховський, який раніше в УПЛ забивав суперникам Динамо та Арсеналу-Київ.
• У 3-му для себе клубі дебютує в Чемпіонатах Микита Татарков (Львів), який раніше захищв кольори запорізького Металурга та Чорноморця.
• У 2-му для себе клубі УПЛ дебютує Ярослав Деда (Карпати), який раніше виступав за Волинь.
• 50-й матч в УПЛ проводить Богдан Михайличенко (Зоря), 1-й – Жоао Тейшейра (Олександрія), Олександр Бєляєв (Дніпро-1).
• Азовці при Олександру Бабичу в Чемпіонатах пропустили 100-й гол (2-й м’яч у грі).
• Дмитро Михайленко біля керма різних клубів став свідком 10-ї домашньої поразки своїх підопічних.
• 10-й раз в Чемпіонатах пробивав пенальті Віталій Балашов (Олімпік) –9-й гол.
• 2-й раз в УПЛ не забиває з «позначки» Дмитро Гречишкін (Олександрія, 6-й пенальті).
• 5-й в Чемпіонатах нереалізований пенальті у ворота Євгена Гальчука (Маріуполь, 17-й удар з «позначки»).
• 1-й раз в Чемпіонатах пробивав пенальті Богдан Лєднєв (Зоря, у 34-й грі).
• 4-е вилучення в УПЛ Сергія Сидорчука (Динамо), 1-е – Олексія Бикова (Маріуполь, в 33-й грі).
• 1-й в УПЛ автогол Віктора Корнієнка (Маріуполь, в 7-й грі).
• 10-й раз в Чемпіонатах арбітр Анатолій Абдула вилучає гравців команд-господарів поля.
• 3-й раз з початку Чемпіонату тур виявився «безнічийним».
• У турі забито 20 голів, що стало повторенням найбільш результативних 5-го та 9-го турів нинішнього Чемпіонату.
 
