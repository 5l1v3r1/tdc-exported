
# 
        ارجاع لایحه جامع رفاه اجتماعی به کمیسیون فرهنگی شورای شهر
      

Published at: **2019-11-05T12:24:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638304/%D8%A7%D8%B1%D8%AC%D8%A7%D8%B9-%D9%84%D8%A7%DB%8C%D8%AD%D9%87-%D8%AC%D8%A7%D9%85%D8%B9-%D8%B1%D9%81%D8%A7%D9%87-%D8%A7%D8%AC%D8%AA%D9%85%D8%A7%D8%B9%DB%8C-%D8%A8%D9%87-%DA%A9%D9%85%DB%8C%D8%B3%DB%8C%D9%88%D9%86-%D9%81%D8%B1%D9%87%D9%86%DA%AF%DB%8C-%D8%B4%D9%88%D8%B1%D8%A7%DB%8C-%D8%B4%D9%87%D8%B1)

به گزارش بولتن نیوز، سید ابراهیم امینی در پایان صد و هفتاد و چهارمین جلسه شورای شهر تهران در جمع خبرنگاران اظهار کرد: در ابتدای جلسه امروز سه نفر از اعضای شورای شهر تهران تذکرات مختلفی در ارتباط با موضوعات مختلف مطرح کردند و سپس اعضای شورای شهر تهران وارد دستورات جلسه شدند.
وی افزود: در ابتدا دو پرونده راجع به باغ بودن یا غیر باغ بودن در دستور کار اعضا قرار گرفت و اعضا نظرات خود را در این خصوص بیان کردند.
نایب رئیس شورای شهر تهران ادامه داد: در ادامه جلسه لایحه جامع سند رفاه اجتماعی و آیین نامه شهر دوستار سالمند در دستور کار اعضا قرار گرفت که این دو دستور جلسه به اتفاق آرا به کمیسیون فرهنگی و اجتماعی شورای شهر تهران ارجاع داده شد تا کمیسیون در خصوص این لایحه به مدت یک ماه نظر خود را اعلام و مجددا این دو لایحه به صحن شورای شهر تهران ارجاع داده شود.
انتهای پیام/
