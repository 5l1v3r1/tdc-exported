
# Путін вирішив, що Вікіпедія не потрібна росіянам

Published at: **2019-11-06T04:16:03+00:00**

Author: ****

Original: [ГЛАВКОМ](https://glavcom.ua/world/observe/putin-virishiv-shcho-vikipediya-ne-potribna-rosiyanam-637977.html)

Президент Росії Володимир Путін запропонував замінити Вікіпедію її російським аналогом.
Про це повідомляє російське інформагентство ТАСС.
«Щодо Вікіпедії... краще замінити її новою Великою російською енциклопедією в електронному вигляді. Це буде, в усякому разі, достовірна інформація в хорошій, сучасній, до речі кажучи, формі », - сказав Путін на засіданні Ради з російської мови.
Так він прокоментував висловлювання про те, що школярі часто користуються неперевіреними джерелами інформації, в тому числі «Вікіпедією».
Варто зазначити, що російська влада з 2016 року обговорюють створення вітчизняного аналога Вікіпедії. Тоді прем'єр-міністр Дмитро Медведєв затвердив робочу групу, яка займеться створенням електронної енциклопедії.
У Російській національній бібліотеці говорили, що новий інтернет-ресурс стане електронним аналогом Великої російської енциклопедії.
У жовтні 2019 року, як повідомляють «Відкриті медіа», некомерційне партнерство «Вікімедіа РУ», що розвиває російський сегмент «Вікіпедії», отримало президентський грант на 8,5 мільйона рублів (3 021 750 грн, - ред.).
