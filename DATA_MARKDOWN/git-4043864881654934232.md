
# Яременко йде з посади керівника комітету, але є але

Published at: **2019-11-01T17:01:57+00:00**

Author: ****

Original: [Українська правда](https://www.pravda.com.ua/news/2019/11/1/7230765/)

Нардеп від "Слуги народу" Богдан Яременко, який потрапив у "секс-скандал" у Верховній Раді, написав заяву на складання повноважень голови комітету із закордонних справ.
Про це він написав на своїй сторінці у Facebook.
"З метою порятунку українського парламентаризму від мене, а української журналістики в особі сайту "Букви" від статтей 163 і 182 Кримінального кодексу України, і з огляду на дрібний політичний шантаж трьох фракцій парламенту, я написав заяву про складення повноважень голови комітету", - написав він.
"Копію заяви, щоб заспокоїти Давида і три фракції парламенту, я вивішу у коментарях трохи пізніше, бо зараз їм янтики в найкращому місці Києва. Фотокопія заяви не пізніше 23-00 буде розміщена в коментарях до цього посту", - додав Яременко.
Водночас він заявив, що передасть голові Верховної Ради "лише коли і якщо рішення про... відставку прийме фракція партії Слуга народу, яка мене на цю посаду і рекомендувала (орієнтовно в понеділок через тиждень)".
"Хочу привітати особисто Віктора Медведчука, Олега Волошина і решту... партнерів з фракції ОПЗЖ, які змогли все це провернути, залишившись формально осторонь шантажу своїх колег з ПЄС, БЮТ і Голосу. Також хочу привітати демократично обрану більшість в парламенті з чуйним і уважним ставленням до колег. З інших фракцій", - написав Яременко.

        Передісторія: 
      
Нагадаємо: У Верховній Раді 8 скликання народний депутат від "Самопомочі" Андрій Мірошник склав депутаський мандат після того, як був заскочений за перепискою в якій, планував відпустку на Мальдівах вартістю понад 10 тисяч євро. Депутат писав СМС-повідомлення жінці на ім'я Оля, хоча його дружину звуть Інна.
