
# Сержант торгував наркотиками на території військової частини в Києві (фото)

Published at: **2019-11-01T06:38:11+00:00**

Author: ****

Original: [ГЛАВКОМ](https://glavcom.ua/kyiv/news/serzhant-torguvav-narkotikami-na-teritoriji-viyskovoji-chastini-v-kijevi-foto-636895.html)

Сержант комендантської роти погорів на збуті канабісу на території військової частини у Києві. Зловмисника було затримано військовою прокуратурою Київського гарнізону Центрального регіону України спільно з Головним управлінням по боротьбі з корупцією та організованою злочинністю СБУ і слідчим управлінням поліції Київщини. 
Ввечері 31 жовтня правоохоронці задокументували факт збуту військовослужбовцем 4-х пакетів наркотичної речовини за 1000 гривень. Також 24 жовтня в рамках контролю за вчиненням злочину було проведено контрольовану закупку у торговця в погонах аналогічної партії, за що він також виручив 1000 гривень. Про це повідомляє пресслужба військової прокуратури Центрального регіону України
Під час обшуків у особи, яка постачала наркотичні речовини військовослужбовцю на продаж, виявлено «плантацію» кущів коноплі у квартирі. Постачальника зілля також затримано.
Наразі обом фігурантам готуються повідомлення про підозру та клопотання до суду про обрання запобіжного заходу у вигляді тримання під вартою. Слідчі дії тривають.
