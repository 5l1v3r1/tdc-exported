
# Зустріч у нормандському форматі відбудеться через кілька тижнів, - Маас

Published at: **2019-11-07T21:15:42+00:00**

Author: ****

Original: [ГЛАВКОМ](https://glavcom.ua/news/zustrich-u-normandskomu-formati-vidbudetsya-cherez-kilka-tizhniv-maas-638510.html)

Міністр закордонних справ Німеччини Гайко Маас заявив, що зустріч у нормандському форматі відбудеться протягом наступних тижнів.
Про це повідомляє «Голос Америки».
Відповідну заяву Маас зробив під час спільної прес-конференції з Держсекретарем США Майком Помпео в Лейпцигу.
«Ми активно працюємо, щоб підготуватись до саміту нормандського формату, що відбудеться протягом наступних тижнів», - сказав Маас.
Він наголосив, що домовленості, досягнуті в рамках Мінського процесу зараз втілюються і цю динаміку планують використати.
«У нас є Нормандський формат, до якого входять Німеччина, Франція, Росія та Україна. В цьому форматі ми дали старт Мінському процесу і ми хочемо розвивати його далі», - сказав Маас.
Він відзначив, що в питанні досягнення миру на Донбасі, існують певні «передумови, які все ще не були виконані».
