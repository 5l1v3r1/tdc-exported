
# Folytatni kell az EU kohéziós politikáját

Published at: **2019-11-05T17:00:00+00:00**

Author: **Infostart / InfoRádió - Kiss Balázs (Pozsony)**

Original: [infostart](https://infostart.hu/tudositoink/2019/11/05/pellegrini-a-kohezios-politikat-nem-a-politikai-hangulat-hatarozza-meg)

A cseh fővárosban megtartott csúcstalálkozó fő témáját az Európai Unió 2021-től 2027-ig tervezett költségvetése adta. A V4-ek kormányfői bírálták a tervezetet. Orbán Viktor magyar miniszterelnök kiemelte: az a tervezet, amelyet ma Európa-szerte vitatnak, a most távozó bizottság javaslata, és annak minden hibáját magán hordozza.
az Európai Unió következő költségvetéséről, és mi igazságot akarunk" – fogalmazott Orbán Viktor.
A keddi találkozó házigazdája, Andrej Babiš abban bízik, hogy az új összetételű Európai Bizottság még módosítja a költségvetés tervezetét. "Az új bizottság és az Európai Tanács végre rászánhatná magát az intenzívebb együttműködésre, és mi mind készen állunk, hogy ebből kivegyük a részünket" – jelentette ki Babiš.
Peter Pellegrini szlovák kormányfő szerint
A miniszterelnök kiemelte, hogy "éppen ezért kötelességünk folytatni a kohéziós politika finanszírozását mindaddig, amíg ezeket a regionális különbségeket meg nem szüntetjük". Pellegrini úgy véli, a kohéziós politikát nem a politikai hangulat határozza meg, hanem a tények és az azokat alátámasztó valós számok.
Michal Vít, a prágai Metropolitan Egyetem politológusa szerint a keddi találkozó már nincs semmilyen befolyással az uniós büdzsére. "Véleményem szerint ez a tárgyalás már értelmetlen. Jelen pillanatban legfeljebb az lehetséges, hogy a nemzeti kormányok megpróbálnak a lehető legjobban alkalmazkodni az uniós tervezethez" – mondta a politológus.
Prágában nemcsak a kohéziós politika, hanem az Európai Unió bővítése is a tárgyalási témák közt szerepelt. Orbán Viktor közölte, mind csalódottak, hogy nem kezdik meg a tárgyalásokat Észak-Macedóniával és Albániával, ezért fel kell gyorsítani a tárgyalásokat azokkal az országokkal, amelyekkel már megkezdték az egyeztetéseket, hogy valamelyest enyhítsék ezt a rossz döntést. Peter Pellegrini ugyancsak jelentős hibáról beszélt, amely visszatarthatja a két ország polgárait a további reformok támogatásától.
Az Európai Unió kohéziós politikája folytatásának fontosságára hívja fel a figyelmet az a közös nyilatkozat, amelyet a csúcstalálkozóján fogadott el 17 keleti és déli uniós tagállam képviselője.
- olvasható a dokumentumban. A csúcstalálkozó résztvevői ezért úgy vélik, hogy kohéziós kiadások finanszírozását a 2021-2027-es időszakban is "meg kell tartani a 2014-2020-as időszak kiadásainak megfelelő szinten".
A nyilatkozat aláírói szerint a 2021-2027-es költségvetési időszakban nem szabad csökkenteni a Kohéziós Alapba szánt összeget, mert az veszélyeztetheti az Európai Unió belső piacának stabilitását. A Kohéziós Alapból fizetett támogatások elsődleges célja az EU nyugati és keleti tagállamai életszínvonalának fokozatos kiegyenlítése.
A prágai tanácskozás résztvevőinek az a véleménye, hogy egyensúlt kell kialakítani a hagyományos politikák, tehát a kohézió és a mezőgazdaság támogatása, valamint az új kihívások, például a biztonság és a határvédelem, között.
A Kohézió barátai csoport alapvető fontosságúnak tartja, hogy megszerzett költségvetési eszközöket az egyes tagállamok "saját belső országos és regionális prioritásai szerint használhassák fel".
Az EU 2021-2027-es időszakának költségvetéséről várhatóan a jövő évben születik végleges döntés.

        Nyitókép: MTI/Miniszterelnöki Sajtóiroda/Fischer Zoltán
      

        Kapcsolódó hang
      
Pellegrini: A kohéziós politikát a tények határozzák meg
 
