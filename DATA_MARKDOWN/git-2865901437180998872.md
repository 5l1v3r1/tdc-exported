
# Filip Stanisavljević izvadio Radnik iz bule! Nenad Lukić na deobi prvog mesta liste strelaca Superlige

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/filip-stanisavljevic-izvadio-radnik-iz-bule-nenad-lukic-na-deobi-prvog-mesta-liste-strelaca-superlige/341535)


        Mesec i kusur traje superligaška nepobedivost Voždovca. Otkako je 25. septembra u odloženoj utakmici trećeg kola položio oružje pred Crvenom zvezdom (1:3) tim iz Zaplanjske ulice igra u velikom stilu, ređa pobede, ali je u 15. rundi ostao bez dva viđena boda, iako se činilo da do završnice meča u Surdulici ima sva tri boda u džepu.
      
No, Radnik se nije predavao ni dok je bio u debelom minusu, a ekipu trenera Nenada Vanića je „iz bule“ izvadio Filip Stanisavljević. Nekadašnji internacionalac u Grčkoj najpre je u 86. minutu prepolovio zaostatak, da bi u dubokoj nadoknadi asistirao ukrajinskom rezervisti, Jegvenu Pavlovu i ostavio makar poen domaćinu (2:2). Posle svega viđenog – puna kapa.
Na taj način u drugi plan je Stanisavljević potisnuo Alena Mašovića, iako je krilni vezista Zmajeva u drugom poluvremenu dvaput matirao Nikolu Vujanca, potvrdivši da zajedno sa ekipom „raste“. Stigao je Mašović do petog pogotka u sezoni, što ga uz još dve asistencije čini jednim od učinkovitijih igrača prve etape našeg prvenstva, ali je na kraju morao da se zadovolji samo poenom. Na poslednjih šest utakmica od mogućih 18 uzeo čak 14 bodova, što mu je dovoljno za skok na šesto mesto tabele.
Nedovoljno, pak, da ugrozi TSC, jer je novajlija iz Bače Topole definitivno ostavio krizu za leđima i eliminaciju od lučanske Mladosti, praćenu samo jednim bodom na poslednja tri ligaška susreta, nadoknadio pobedom nad niškim Radničkim. I u Senti je odluka u nastavku, Nenad Lukić je demonstrirao kakav je centarfor i seriju pogodaka nastavio protiv aktuelnog vicešampiona. Dvaput je Lukić prevario Nikolu Petrovića i sa devet golova stigao Stefana Mihajlovića – danas bez učinka –  na čelu liste strelaca elitnog ranga.
Od ostalih rezultata valja izdvojiti da je Spartak posle četiri vezana poraza u gostima konačno uzeo ceo plen. Na gostovanju Napretku Plave golubove je do trijumfa doveo Stefan Šormaz, mada su Kruševljani posle isključenja Ivana Đokića propustili idealnu priliku za izjednačenje, s obzirom da najbolji timski strelac Igor Ivanović nije realizovao kazneni udarac u 61. minutu.
Posle slavlja nad Partizanom u vanrednom kolu, Čukarički je seriju nepoberdivosti na stadionu Mačve produžio na čak 13 utakmica!

        SRBIJA 1 - 15. KOLO: 
      

        Subota
      
Partizan - Vojvodina 4:0 (2:0)/Natho 29 pen, 43, Zdjelar 48, Sadik 69/
Prolter - Crvena zvezda 0:2 (0:0)/Garsija 59, Boaći 82/

        Nedelja
      
Inđija - Javor 2:3 (0:1)/Rajevac 47, Amanović 49 ag - Kolaković 31, Petković 80 i 90/

        Nedelja
      
Inđija - Javor 2:3 (0:1)/Rajevac 47, Amanović 49 ag - Kolaković 31, Petković 80, 90/
TSC - Radnički Niš 2:0 (0:0)/Lukić 47, 80/
Mačva – Čukarčki 0:0
Napredak - Spartak 0:1 (0:1)/Šromaz 28/
Rad – Mladost 0:0
Radnik – Voždovac 2:2 (0:0)/Stanisavlejvić 86, Pavlov 90+3 - Mašović 48, 72/

        
          Pogledajte novu epizodu serije Ekipizza...
        
      
