
# تاکنون هیچ مطالعه‌ای برای طرح انتقال آب دریای خزر تایید نشد

Published at: **2019-11-07T23:55:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545546.html/%D8%AA%D8%A7%DA%A9%D9%86%D9%88%D9%86-%D9%87%DB%8C%DA%86-%D9%85%D8%B7%D8%A7%D9%84%D8%B9%D9%87-%D8%A7%DB%8C-%D8%A8%D8%B1%D8%A7%DB%8C-%D8%B7%D8%B1%D8%AD-%D8%A7%D9%86%D8%AA%D9%82%D8%A7%D9%84-%D8%A2%D8%A8-%D8%AF%D8%B1%DB%8C%D8%A7%DB%8C-%D8%AE%D8%B2%D8%B1-%D8%AA%D8%A7%DB%8C%DB%8C%D8%AF-%D9%86%D8%B4%D8%AF)

مدیر عامل شرکت مادر تخصصی مدیریت آب ایران گفت: شرکت آب نیرو به عنوان مجری طرح انتقال آب دریای خزر به کویر مرکزی درحال تکمیل مطالعات این طرح است ضمن اینکه تاکنون هیچ گونه مطالعه‌ای مورد تایید واقع نشده و مستنداتش نهایی نشده است.
به گزارش شبکه اطلاع رسانی راه دانا؛ به نقل از بلاغ، محمد حاج رسولی‌ها امشب در آیین بهره برداری از سه نیروگاه برق آبی ساری در خصوص انتقال آب خزر به کویر مرکزی ایران اظهار کرد: وظیفه دستگاه‌های اجرایی این است که ملاحظات اقتصادی، اجتماعی، زیست محیطی و فنی هر طرحی که قرار است اجرا شود را در نظر بگیرند و تا زمانی که اطمینانی حاصل نشود هیچ پروژه‌ای هم آغاز نمی‌شود.وی تصریح کرد: شرکت آب نیرو به عنوان مجری طرح انتقال آب دریای خزر به کویر مرکزی درحال تکمیل مطالعات این طرح است ضمن اینکه تاکنون هیچ گونه مطالعه‌ای مورد تایید واقع نشده و مستنداتش نهایی نشده است.مدیر عامل شرکت مادر تخصصی مدیریت آب ایران با اشاره به این که طول رودخانه‌های فعال کشور ۷۵ هزار کیلومتر است تعیین حریم و بستر ۵۳ هزار کیلومتر از رودخانه‌ها را اقدامی مناسب برای مهندسی رودخانه‌ها و پیشگیری از وقوع سیلاب‌های مخرب دانست و گفت: تعیین این مقدار حریم و بستر از طول رودخانه‌های کشور دوبرابر سال پیش است.حاج رسولی‌ها لایروبی رودخانه‌ها به طول ۳۵۰ کیلومتر را نیز از جمله فعالیت‌های مهم امسال این حوزه برای کاهش وقوع سیلاب‌های مخرب اعلام و تصریح کرد: انتظار می رود با یافتن راهکاری قانونی با هدف هزینه کرد آوردگاه‌های شن و ماسه برای خود رودخانه‌ها و تامین اعتبار روند تعیین حریم و بستر و لایروبی رودخانه‌ها سرعت یابد.مدیر عامل شرکت مادر تخصصی مدیریت آب ایران با بیان اینکه ظرفیت نیروگاه‌های برق آبی کشور هم اکنون ۱۱۰ مگاوات و میزان بهرمندی از این توان فقط ۹۰ مگا وات است ابراز امیدواری کرد با اصلاح نرخ خرید تضمینی برق حاصل از این نیروگاه‌ها و تخصیص آب مورد نیاز برای اجرای نیروگاه‌های برق آبی مشارکت سرمایه گذاران در این حوزه بیشتر شود.این مسئول مدیریت منابع آب مازندران را بسیار پر اهمیت دانست و از آمادگی این شرکت برای مطالعات  دقیق تر سد های در دست اجرای مازندران خبر داد.حاج رسولی ها حضور بخش خصوصی را در به سرانجام رساندن نیروگاههای برق آبی و برخی دیگر از طرح های حوزه آب تاثیر گذار ارزیابی کرد و گفت:خرید تضمینی برق از نیروگاههای برق آبی بخش خصوصی در سال ۹۵ یکصد و پنجاه تومان بوده اما امروز نرخ خرید تضمینی برق از این طریق  ۴۰۰ تومان است  که می تواند سوددهی مناسب و توجیه پذیری برای سرمایه گذاران در این حوزه  داشته باشد.وی افزود: 30 درصد نیروگاههای برق آبی در مازندران وجود دارد و هر اندازه سرمایه گذاری ساخت نیروگاههای برق آبی در  این استان انجام شود مفید است.این مسئول مهندسی رودخانه را با توجه به رخدادهای جوی بهار امسال بسیار ضروری دانست و افزود : انتظار می رود با حمایت نمایندگان مجلس از اجرای این طرح حمایت و منابع مالی ِآن تامین شود.مدیر عامل شرکت مادر تخصصی مدیریت منابع آب ایران در خصوص طرح انتقال آب دریای خزر به کویر مرکزی ایران نیز گفت: وزارت نیرو بدون انجام طرح های کارشناسی ، موافق اجرای این طرح  نخواهد بود.مدیر عامل شرکت آب منطقه ای مازندران نیز با اشاره  به اهمیت  نیروگاه های برق آبی و سازگاری آن با محیط زیست گفت : با اجرای این سه طرح،  نیروگاه برقابی در مسیر خط  انتقال آب شرب شهرستان ساری استفاده مضاعفی از تأسیسات اجرا شده آبرسانی انجام شد.محمد ابراهیم یخکشی ظرفیت نیروگاه های ساخته  شده را 2.7 مگاوات و هزینه تمام شده آن را  بیش از 21 میلیارد تومان اعلام کرد و افزود : این نیروگاه ها از نوع تجدید پذیر بوده و در سه موقعیت مکانی سد شهید رجایی ، ایستگاه فشارشکن تاکام و محل تصفیه خانه آب شرب ساری ساخته و  بهره برداری شد.به گفته مدیر عامل شرکت آب منطقه ای مازندران با احداث این نیروگاهها علاوه بر حفظ  محیط زیست ، زمینه اشتغال  20 نفر بصورت مستقیم ایجاد و از  مصرف  سالانه 4.7 میلیون متر مکعب گاز فسیلی نیز کاسته شد.ظرفیت نیروگاه برق آبی مازندران هم اکنون ، بیش از  1700 مگاوات است که تاکنون مطالعات شناخت 700 مگاوات از پتانسیل برق آبی انجام  70 مورد به ظرفیت 700 مگاوات نیز به فراخوان گذاشته شد.انتهای پیام/
