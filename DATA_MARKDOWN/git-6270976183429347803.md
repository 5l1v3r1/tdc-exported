
# Федоров заявив, що на державу в смартфоні в держбюджет не заклали коштів

Published at: **2019-11-05T17:09:52+00:00**

Author: **Ольга Проскурова**

Original: [Рубрика](https://rubryka.com/2019/11/05/fedorov-zayavyv-shho-na-derzhavu-v-smartfoni-v-derzhbyudzhet-ne-zaklaly-koshtiv/)


        
          У проєкті держбюджету на додаток і портал державних послуг “Дія”, та на навчання цифровими навичками не було закладено коштів.
        
      
Про це на своїй сторінці у Facebook повідомив міністр цифрової трансформації Михайло Федоров.
“На державу в смартфоні (додаток, портал, оцифровку пріоритетних послуг, навчання цифрових навичок та ін.) бюджет не закладено. Є 30,8 млн на підтримку поточних систем (сайти, сервери, шини), які працювали і раніше”, – заявив Федоров.
За словами міністра, його команда буде сподіватися на волонтерів, бізнес та власну ефективність.
“Роблю ставку на ефективну команду і міжнародно-технічну допомогу, державно-приватне партнерство, волонтерство. У нашому напрямку, на даному етапі розвитку країни, потрібно вміти досягати мети з обмеженим ресурсом. А діджиталізація — це ефективність, трансформація, та, сподіваюсь вплив на збільшення бюджету на 2021 рік”, – резюмував Федоров.
Раніше прем’єр-міністр назвав нові цифри держбюджету на 2020 рік.

        Крім того, проєкт державного бюджету на 2020 рік буде суттєво змінений до другого читання.
      
