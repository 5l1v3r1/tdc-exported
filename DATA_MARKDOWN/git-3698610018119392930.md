
# Російській акторці на три роки заборонили в'їзд в Україну

Published at: **2019-11-06T12:04:00+00:00**

Author: ****

Original: [DT.ua](https://dt.ua/UKRAINE/rosiyskiy-aktorci-na-tri-roki-zaboronili-v-yizd-v-ukrayinu-328677_.html)

Російській акторці заборонили в'їзд в Україну на три роки через незаконне відвідування тимчасово окупованого Криму. Про це повідомляє у середу, 6 листопада, пресцентр Держприкордонслужби України.
Вказується, що правопорушницю виявили в аеропорту "Бориспіль" серед пасажирів рейсу із Мінська. Росіянка, яка минулого року незаконно відвідувала Кримський півострів, прилетіла в Україну на зйомки. Акторка вилетіла з України зворотним рейсом у Білорусь.
За даними "Української правди", в'їзд заборонили акторці серіалів Маргариті Аброськіній.
У ДПСУ зазначили, що з початку року виявлено вже понад 5 тисяч фактів порушення особами порядку в'їзду/виїзду з/до тимчасово окупованих територій. За це порушення складено 4 251 адмінпротокол. За це 1314 іноземцям відмовили у перетинанні держкордону, щодо майже 915 – заборонили в'їзд. Від початку року заборону в'їзду отримали 43 іноземці-діячі культури та мистецтва.
