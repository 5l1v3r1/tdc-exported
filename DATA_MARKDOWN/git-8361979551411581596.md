
# Зеленський провів телефонну розмову з Ердоганом

Published at: **2019-11-06T19:08:00+00:00**

Author: ****

Original: [НВ](https://nv.ua/ukr/ukraine/politics/zelenskiy-proviv-telefonnu-rozmovu-z-erdoganom-novini-ukrajini-50052041.html)

Про це повідомили у прес-службі глави Української держави.
Під час розмови сторони обговорили підготовку до проведення у Києві чергового засідання Стратегічної ради високого рівня під співголовуванням президентів України та Туреччини та до укладення Угоди про вільну торгівлю між країнами.
«Глави держав відзначили обопільну налаштованість на подальше посилення співпраці в усіх напрямах, що становлять взаємний інтерес», — йдеться в повідомленні.
Зокрема Зеленський наголосив на важливості співпраці України та Туреччини в оборонній сфері.
Зі свого боку Ердоган привітав кроки Києва щодо мирного врегулювання ситуації на Донбасі, наголосивши, що Анкара незмінно підтримує суверенітет та територіальну цілісність України.
У серпні 2019 року президент Володимир Зеленський відвідав Туреччину з дводенним візитом.
