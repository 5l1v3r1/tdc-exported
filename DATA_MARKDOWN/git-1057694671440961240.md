
# Η ανακοίνωση των πρώην εργαζόμενων του Mega

Published at: **2019-11-02T16:14:16+00:00**

Author: ****

Original: [News.gr](https://www.news.gr/media/article/2017046/i-anakinosi-ton-proin-ergazomenon-tou-mega.html)

Ραγδαίες είναι οι εξελίξεις στο κανάλι One Channel του Βαγγέλη Μαρινάκη μετά την αγορά της ταινιοθήκης και του σήματος του καναλιού από την Alter Ego.
Οι πρώην εργαζόμενοι του Mega ανέβασαν ένα βίντεο στο youtube για την επιστροφή του καναλιού στο οποίο έχουν και μια ανακοίνωση.
Οι πρώην εργαζόμενοι αναφέρονται στο άνοιγμα του καναλιού το 1989, δηλαδή 30 χρόνια πριν, καθώς και στο κλείσιμο το 2018, ενώ δηλώνουν πως θα επιστρέψει με το ίδιο όνομα καθώς το One Channel θα ανοίξει ως Mega.

        Ολόκληρη η ανακοίνωση
      
Ήταν 20 Νοέμβρη 1989, όταν βγήκε στον αέρα το πρώτο ιδιωτικό κανάλι της χώρας. Το MEGA CHANNEL. Ακολούθησε η επιτυχία.
Η ποιότητα, η ψυχαγωγία, η πρωτοπορία στην ελληνική τηλεόραση.
Το 2012 άρχισαν τα οικονομικά προβλήματα και από το 2016 οι εργαζόμενοι άρχισαν να μένουν απλήρωτοι. Η κυβέρνηση ΣΥΡΙΖΑ – ΑΝΕΛ, είχε ξεκάθαρη θέση. Ήθελε να χτυπήσει την διαπλοκή που επί χρόνια χρησιμοποιούσε ως «διαφημηστήριο» και εντέλει τα κατάφερε το 2018 που ουσιαστικά εξαφάνισε το τηλεοπτικό σήμα του MEGA από την DIGEA και από τις συνδρομητικές πλατφόρμες. Το κανάλι ουσιαστικά, δεν έβαλε ποτέ λουκέτο, χάρη στους εργαζόμενους και στην πλούσια ταινιοθήκη του, που μέχρι και αυτή τη στιγμή κάνει live μετάδοση μέσω ίντερνετ.
1η Νοέμβρη ήταν προγραμματισμένος ο διαγωνισμός για την πώληση του ονόματος του MEGA και της ταινιοθήκης του (Γενικό αρχείο, σειρές, τρέιλερ και άλλα) την οποία αγόρασε έναντι 33.999.999 ευρώ η εταιρία του Βαγγέλη Μαρινάκη, ALTER EGO με σκοπό να ενισχύσει το κανάλι του, ONE CHANNEL, το οποίο σύμφωνα με πηγές, δεν θα βγει ποτέ ως ONE, αλλά στις 20 Νοέμβρη θα εκπέμψει κατευθείαν ως MEGA CHANNEL, όπου είναι και τα γενέθλια του!
