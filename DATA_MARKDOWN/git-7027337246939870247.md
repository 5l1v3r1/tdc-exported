
# نگرانی اتحادیه اروپا از گام چهارم برجامی ایران

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696969/%D9%86%DA%AF%D8%B1%D8%A7%D9%86%DB%8C-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%A7%D8%B2-%DA%AF%D8%A7%D9%85-%DA%86%D9%87%D8%A7%D8%B1%D9%85-%D8%A8%D8%B1%D8%AC%D8%A7%D9%85%DB%8C-%D8%A7%DB%8C%D8%B1%D8%A7%D9%86)

اتحادیه اروپا طی بیانیه‌ای نسبت به تصمیم جدید ایران برای افزایش میزان غنی‌سازی خود ابراز نگرانی کرد.
به گزارش ایسنا به نقل از خبرگزاری فرانسه، اتحادیه اروپا روز سه‌شنبه (امروز) نسبت به اعلام جدید ایران برای برداشتن گام جدید در راستای کاهش تعهدات برجامی‌اش ابراز نگرانی کرد.
اتحادیه اروپا همچنین خواستار بازگشت کامل ایران به تعهداتش در توافق هسته‌ای 2015 شد.
حسن روحانی رئیس‌جمهوری ایران روز سه‌شنبه اعلام کرد که اجرای گام چهارم این کشور برای کاهش تعهداتش در توافق هسته‌ای آغاز و گازدهی به سانتریفیوژها در تاسیسات فردو از فردا انجام خواهد شد.
به گزارش ایسنا، جمهوری اسلامی ایران پس از گذشت یک سال از نقض برجام توسط آمریکا و خروج یک‌جانبه این کشور از توافق که به بازگرداندن تحریم‌ها علیه تهران منجر شد و همچنین بد عهدی طرف‌های اروپایی در عمل به تعهداتشان اعلام کرد که طبق متن این توافق، اجرای برخی تعهداتش را کاهش خواهد داد، مگر اینکه اروپا برای حفظ برجام اقدامی موثر و عملی انجام دهد.
