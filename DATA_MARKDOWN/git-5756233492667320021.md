
# وزیر ارتباطات: فردا شب تکلیف کلاهبرداری‌های وس مشخص می‌شود

Published at: **2019-11-02T17:38:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619482/%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D9%81%D8%B1%D8%AF%D8%A7-%D8%B4%D8%A8-%D8%AA%DA%A9%D9%84%DB%8C%D9%81-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%DB%8C%E2%80%8C%D9%87%D8%A7%DB%8C-%D9%88%D8%B3-%D9%85%D8%B4%D8%AE%D8%B5-%D9%85%DB%8C%E2%80%8C%D8%B4%D9%88%D8%AF)


        محمدجواد آذری جهرمی اعلام کرد، فردا شب تکلیف کلاه‌برداری‌های شرکت‌های خدمات ارزش افزوده مشخص می‌شود.
      

        آفتاب‌‌نیوز :
      
وزیر ارتباطات تقریبا از دو ماه قبل مبارزه با کلاهبرداری‌هایی که از طریق خدمات ارزش افزوده صورت می‌گیرد را طی چند مرحله آغاز کرد.
آذری جهرمی امروز در حاشیه آیین افتتاحیه نمایشگاه «فارس مهد تمدن ایران زمین» به خبرنگار ایرنا گفت، فردا شب تکلیف کلاه‌برداری‌هایی که از طریق خدمات ارزش افزوده انجام شده است، مشخص خواهد شد.وزیر ارتباطات افزود: جزییات این خبر را فردا به اطلاع مردم ایران خواهم رساند.
وزیر ارتباطات که پس از اعلام مبارزه با خدمات ارزش افزوده و کلاهبرداری هایی که در این زمینه صورت می‌گیرد مورد هجمه‌های گوناگون قرار گرفته بود، در مصاحبه‌ای گفت که علت هجمه‌ها علیه او را باید در اقتصاد ناسالم، غیرشفاف و توأم با کلاهبرداری ۲۶۰۰ میلیارد تومانی «سرویس‌های ارزش افزوده» جست‌وجو کرد که وزارت ارتباطات برخورد با آن‌ها را با جدیت دنبال می‌کند.
