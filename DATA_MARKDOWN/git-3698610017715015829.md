
# У Кличка пообіцяли старт Шулявського шляхопроводу до кінця року

Published at: **2019-11-06T12:02:00+00:00**

Author: ****

Original: [DT.ua](https://dt.ua/UKRAINE/u-klichka-poobicyali-start-shulyavskogo-shlyahoprovodu-do-kincya-roku-328676_.html)

Найскладніша частина реконструкції Шулявського мосту вже зроблена і до кінця року ним відкриють рух, заявив в інтерв'ю Bihus.Info радник мера Києва Максим Бахматов.
"Ви побачите, що до Нового року міст поїде. Перекрити проспект Перемоги і накрити - там 36 на 60 метрів - цю байду за один день, за два дня - це саме головне," – пообіцяв він.
На думку Бахматова, затримка із будівництвом мосту відбувалася через кримінальні проблеми навколо компаній з групи "Укрбуд". Мовляв, власнику і співробітникам було не до будівництва.
Шулявський шляхопровід частково обвалився у лютому 2017 року. Як повідомляло DT.UA, шляхопровід був визнаний аварійним ще у 2013 році, його реконструкція була перенесена на 2015 рік, але так і не відбулася. Тендер на проведення робіт виграла фірма ТОВ "Північноукраїнський будівельний альянс", яка належить помічникові народного депутата Максима Микитася.
Водночас НАБУ оголосило підозру Микитасю 2 жовтня. За даними слідства, колишній депутат та експрезидент будівельної корпорації "Укрбуд" з допомогою підконтрольної йому компанії й у змові з колишнім командувачем НГУ, гендиректором компанії-забудовника, приватним оцінювачем та іншими співучасниками організував схему незаконного заволодіння майном Нацгвардії.
 
 
