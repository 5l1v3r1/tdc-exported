
# CaixaBank redueix dues dècimes la previsió de creixement de l'economia espanyola aquest any

Published at: **2019-11-03T11:20:53+00:00**

Author: ****

Original: [Ara.cat](https://www.ara.cat/economia/Caixabank-redueix-previsio-creixement-economia-espanyola-2019_0_2337366362.html)

CaixaBank Research, el servei d'estudis de CaixaBank, ha rebaixat tres dècimes, fins a l'1,9%, la seva previsió de creixement de l'economia espanyola per a aquest any, en haver constatat la moderació tant del ritme de creixement de l'activitat econòmica com de la creació de llocs de treball. A més, també ha reduït dues dècimes, fins a l'1,5%, el pronòstic per a l'any que ve.
L'entitat assenyala en un informe publicat aquest diumenge que les dades macroeconòmiques apunten a una frenada de la demanda interna a Espanya, provocada per una conjuntura internacional "més exigent", dos factors que comportaran un alentiment en el ritme de creixement del producte interior brut (PIB) espanyol.

        El Banc d'Espanya alerta d'una forta aturada de l'economia aquest any
      
El text apunta a una desacceleració al mercat laboral, mentre que l'activitat es mantindria estable tant al sector serveis com a la indústria. A més, el servei d'estudis constata una reducció del consum, que s'ha traslladat a l'estalvi, el qual ha augmentat. Així mateix, també assegura que la construcció presenta "símptomes de moderació".
Recentment, entitats com el Banc d'Espanya i BBVA Research, entre altres, ja han revisat a la baixa els seus pronòstics per a l'economia espanyola de cara al 2019 i als pròxims anys.  
