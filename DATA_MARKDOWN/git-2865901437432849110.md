
# Erik Dajer o Marakani: Jedinstven je ovaj tunel, moraš da uživaš u tome

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/fudbal/vesti/erik-dajer-o-marakani-jedinstven-je-ovaj-tunel-moras-da-uzivas-u-tome/341827)

Upoznali smo ga kao zadnjeg veznog, večeras gledali u ulozi štopera. I jeste da je bilo tu i šansi za crveno-bele, ali možemo da konstatujemo da je Erik Dajer obavio dobar posao. Uostalom, Totenhemovih 4:0 u Beogradu sve jasno govori.“Ogromna pozitiva! Želeli smo da sačuvamo mrežu netaknutom, to je bio cilj za odbranu. Šef nam je naglasio koliko će teško ovde da bude, znamo za Zvezdine rezultate iz poslednjih godina i znali smo da će biti teško”, rekao je Dajer za BT Sport.
Na kraju ipak nije bilo baš toliko teško. Oni najveći igrači od atmosfere sebi naprave užitak. Pa je tako govoreći o tunelu od svlačionica do stadiona “Rajko Mitić” Dajer rekao…“Čudan korak, nešto na šta nismo navikli. Jedinstven tunel, ta šetnja, ali to je nešto u čemu moraš da uživaš. Atmosfera je bila sjajna, sjajno je doći ovde i igrati. To je ono što čini Ligu šampiona. Veoma sam srećan što sam igrao ovde. Što sam uopšte igrao. Imamo vrlo dobar tim i uvek je teško izboriti se, ali kad dobiješ šansu moraš da je iskoristiš i nadam se da sam to uradio”, rekao je Dajer.
(FOTO: Reuters)
