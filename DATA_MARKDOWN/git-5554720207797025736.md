
# VIDEO: स्वरा भास्कर ने चार वर्षीय बच्चे के लिए किया अपमानजनक शब्दों का इस्तेमाल, सोशल मीडिया पर फूटा लोगों का गुस्सा

Published at: **2019-11-05T12:38:59+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/swara-bhaskar-gets-trolled-for-abusing-4-year-child-in-abish-mathew-show/271455/)

अपनी बेबाकी के लिए पहचानी जाने वाली बॉलीवुड अभिनेत्री स्वरा भास्कर अक्सर सुर्खियों में बनी रहती है। अक्सर अपने बयान व ट्वीट के कारण विवादों में रहने वाली स्वरा भास्कर एक बार फिर ट्रोलर्स के निशाने पर आ गई हैं। इस बार स्वरा भास्कर 4 साल के बच्चे के लिए अपशब्द कहने की वजह से लोगों के निशाने पर आ गई हैं, यूजर्स उन्हें जमकर ट्रोल कर रहे है।
दरअसल, हाल ही में सन ऑफ एबिश चैट शो के एपिसोड में कॉमेडियन कुणाल कामरा और स्वरा भास्कर ने होस्ट एबिश मैथ्यू के साथ बातचीत की। इसी शो का एक वीडियो इस वक्त सोशल मीडिया पर तेजी से वायरल है, जिसके चलते स्वरा को ट्रोलिंग का सामना करना पड़ रहा है।
इस वीडियो में स्वरा भास्कर एक 4 साल के बच्चे को गाली देते हुए अभद्र शब्द का इस्तेमाल कर रही हैं। इसके अलावा बच्चे के लिए ‘कमीना’ शब्द का इस्तेमाल भी कर रही हैं। वीडियो में स्वरा कहती हुईं दिखाई दे रही हैं, ‘एक विज्ञापन की शूटिंग के बाद अच्छा महसूस नहीं कर रही थी। उस वक्त मेरा करियर शुरू भी नहीं हुआ था कि एक चाइल्ड एक्टर ने मुझे आंटी कह दिया।’
जिसके बाद स्वरा ने बच्चे के लिए गाली का इस्तेमाल किया। हालांकि, इस दौरान वहां मौजूद लोग स्वरा की बातों पर हंसते हुए दिखाई दिए। बच्चे को लेकर इस्तेमाल किए गए अभद्र शब्दों के कारण सोशल मीडिया पर स्वरा पर लोगों के गुस्से का सामना करना पड़ रहा है।
