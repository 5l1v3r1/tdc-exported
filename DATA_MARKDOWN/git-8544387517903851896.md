
# Ηλεκτρονικές αποδείξεις: Οι τελευταίες αλλαγές στο φορολογικό νομοσχέδιο

Published at: **2019-11-06T13:47:51+00:00**

Author: **neolaia.gr Team**

Original: [neolaia.gr](https://neolaia.gr/2019/11/06/ilektronikes-apodiksis-allages-se-forologiko-nomoshedio/)

Κατά τη διάρκεια της σημερινής σύσκεψης του Πρωθυπουργού με τα στελέχη του Οικονομικού Επιτελείου στο Μέγαρο Μαξίμου, συζητήθηκε και αποφασίστηκε να τεθεί αύριο (07/11) το φορολογικό νομοσχέδιο σε δημόσια διαβούλευση, αφού προηγουμένως έχουν ενσωματωθεί σε αυτό δύο σημαντικές αλλαγές:
1.  Ο υπολογισμός του 30% των ηλεκτρονικών συναλλαγών θα γίνεται με βάση το πραγματικό και όχι το τεκμαρτό εισόδημα,
2.. Στο παραπάνω πλαφόν προβλέπεται ειδική ρύθμιση για συγκεκριμένες κατηγορίες φορολογούμενων που έχουν αντικειμενική αδυναμία να συγκεντρώσουν το απαιτούμενο ποσοστό (30%).
Να σημειώσουμε ότι με άλλες διατάξεις του Υπουργείου Οικονομικών που κατατέθηκαν τη Δευτέρα (04/11) στη Βουλή, διευρύνεται η προστασία της κύριας κατοικίας και ειδικά για τα πιο ευάλωτα νοικοκυριά που έχουν οικονομική αδυναμία.
Οι αλλαγές αφορούν τόσο σε νέες αιτήσεις που θα υποβληθούν όσο και σε αιτήσεις που έχουν ήδη υποβληθεί, αλλά δεν έχουν ολοκληρωθεί μέχρι τώρα.

        Βασικοί άξονες του νομοσχεδίου είναι οι εξής:
      
-Η φορολογική ελάφρυνση για νοικοκυριά και επιχειρήσεις, μέσω της εισαγωγής χαμηλότερων φορολογικών συντελεστών.
-Η παροχή κινήτρων για την ενίσχυση των ηλεκτρονικών συναλλαγών.
-Η εισαγωγή σοβαρών κινήτρων για την προσέλκυση άμεσων ξένων κεφαλαίων και επενδύσεων.
-Η εισαγωγή μέτρων για την επανεκκίνηση της οικονομίας σε σημαντικούς κλάδους με συνεισφορά στο ΑΕΠ της χώρας.
-Η εισαγωγή φορολογικών μέτρων με στόχο την ενίσχυση της βιώσιμης ανάπτυξης.
-Η ενίσχυση της εταιρικής κοινωνικής ευθύνης και των παροχών στους εργαζόμενους σε είδος.

        Ειδικότερα, μεταξύ άλλων:
      
– Επιτρέπεται, πλέον, να υποβάλουν αίτηση και όσοι διαμένουν σε μισθωμένο ή παραχωρημένο ακίνητο, εκτός της Περιφερειακής Ενότητας στην οποία βρίσκεται η κύρια κατοικία τους. Αφορά, κυρίως, σε όσους διαμένουν σε άλλη πόλη λόγω της εργασίας τους, όπως στελέχη Ενόπλων Δυνάμεων και Σωμάτων Ασφαλείας, γιατροί και εκπαιδευτικοί.
– Δίνεται η δυνατότητα προστασίας ολόκληρης της κατοικίας, με αίτηση μόνο του ενός συνιδιοκτήτη. Διευκολύνονται έτσι, για παράδειγμα, συγγενείς και διαζευγμένα ζευγάρια.
– Ρυθμίζεται η διαδικασία υποβολής αιτήσεων για οφειλέτες, που βρίσκονται αποδεδειγμένα σε διάσταση, έτσι ώστε να μην χρειάζεται πλέον η συνυπογραφή της αίτησης και από τους δύο.
– Δικαιούνται της κρατικής επιδότησης όλοι οι συνιδιοκτήτες που αιτούνται της προστασίας της κύριας κατοικίας.
– Παρέχεται η δυνατότητα να συμμετέχει εγγυητής μικρότερης ηλικίας σε περιπτώσεις ηλικιωμένων οφειλετών, οι οποίοι δεν μπορούσαν να ωφεληθούν από τη ρύθμιση των δόσεων σε βάθος 25-ετίας.
– Τέλος, προωθούνται άμεσα πρόσθετες βελτιώσεις, που θα αποσκοπούν στην κατάργηση των απαιτούμενων δικαιολογητικών, ώστε να καταστεί η διαδικασία ευκολότερη και ταχύτερη για τους πολίτες.

        Με πληροφορίες από dikaiologiotika.gr
      

        Δείτε ακόμα: Παντού POS – «Φρένο» στις συναλλαγές με μετρητά
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
