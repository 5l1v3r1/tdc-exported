
# Адвокат заарештованого Приходька має намір скаржитися до ЄСПЛ

Published at: **2019-11-01T21:10:02+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/advokat-zaareshtovanoho-pryxodka-maye-namir-skarzhytysya-yespl)


        Адвокат активіста Олега Приходька заявив, що має намір подавати скаргу до Європейського суду з прав людини і комітети ООН через продовження арешту обвинуваченого до 10 грудня.
      
Про це повідомляє «Радіо Свобода» 1 листопада.
На думку адвоката Назіма Шеіхмамбетова, в рамках чинного в Криму законодавства домогтися справедливості і виправдання неможливо.
«На жаль, у рамках чинного в Криму законодавства домогтися справедливості і виправдання неможливо... Протягом останніх п'яти років судові засідання в Криму демонструють очевидну стабільність в частині відмови в задоволенні клопотань сторони захисту і, з іншого боку, задоволенні клопотань співробітників силових структур, зокрема ФСБ», - каже адвокат.
Нагадаємо, підконтрольний Кремлю так званий «Верховний суд» Криму в четвер, 31 жовтня, відхилив апеляційну скаргу адвоката на арешт Приходька. Приходько залишиться під вартою в СІЗО до 10 грудня 2019 року.
Хочете обговорити цю новину? Долучайтеся до телеграм-чату CHORNA RADA
