
# ചാനല്‍ ക്യാമറമാനു നേരെ വനിതാ പൊലീസിന്റെ കൈയ്യേറ്റം, മുഖത്തടിയും അസഭ്യ വര്‍ഷവും

Published at: **2019-11-07T14:22:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/police-attack-camera-man-123.html)

തിരുവനന്തപുരം: ജയ്ഹിന്ദ് ടി.വിയുടെ ക്യാമറാമാനു നേരെ കൈയ്യേറ്റം നടത്തി പൊലീസ് ഉദ്യോഗസ്ഥ. ക്യാമറാമാന്റെ മുഖത്തടിച്ച ഇവര്‍ ക്യാമറ തകര്‍ക്കുകയും ഇയാള്‍ക്കു നേരെ അസഭ്യം പറയുകയുമുണ്ടായി. നിയമ സഭാ സമ്മേളനം റിപ്പോര്‍ട്ട് ചെയ്യാനെത്തിയപ്പോളാണ് പൊലീസ് ഉദ്യോഗസ്ഥയുടെ കൈയ്യേറ്റം. വിപിന്‍ എന്ന ക്യാമറാമാനെയാണ് പൊലീസ് ഉദ്യോഗസ്ഥ ആക്രമിച്ചത്. സംഭവത്തിന്റെ വീഡിയോ ദൃശ്യം ജയ്ഹിന്ദ് ടി.വി തന്നെ പുറത്തു വിട്ടിട്ടുണ്ട്.
