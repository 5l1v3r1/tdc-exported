
# 
        جزئیات تماس تلفنی ماکرون و بن سلمان
      

Published at: **2019-11-04T13:37:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638067/%D8%AC%D8%B2%D8%A6%DB%8C%D8%A7%D8%AA-%D8%AA%D9%85%D8%A7%D8%B3-%D8%AA%D9%84%D9%81%D9%86%DB%8C-%D9%85%D8%A7%DA%A9%D8%B1%D9%88%D9%86-%D9%88-%D8%A8%D9%86-%D8%B3%D9%84%D9%85%D8%A7%D9%86)

به گزارش بولتن نیوز، خبرگزاری رسمی سعودی امروز دوشنبه جزئیات تماس تلفنی محمد بن سلمان ولیعهد سعودی و امانوئل ماکرون رئیس جمهوری فرانسه را اعلام کرد.
بر اساس این گزارش، این تماس تلفنی از سوی ماکرون انجام شد و طی آن دو طرف آخرین تحولات منطقه و تلاش‌های انجام شده درباره امنیت و ثبات آن را بررسی کردند.
این رسانه افزود دو طرف همچنین ابعاد روابط دوجانبه میان دو کشور و راه‌های گسترش آن را بررسی کردند.
بر اساس این گزارش، حکومت سعودی اخیرا فیصل بن فرحان وزیر خارجه جدید خود را مامور گفت‌وگو با دولت فرانسه درباره تشکیل شورای شراکت و همکاری استراتژیک سعودی فرانسوی کرده است.
رسانه‌های سعودی روابط این رژیم با فرانسه را تاریخی توصیف می‌کنند.
انتهای پیام/
