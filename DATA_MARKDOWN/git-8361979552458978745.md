
# НАТО в комі, а Європа стоїть на краю прірви — Макрон

Published at: **2019-11-07T11:47:00+00:00**

Author: ****

Original: [НВ](https://nv.ua/ukr/world/geopolitics/makron-nato-v-komi-a-yevropa-stojit-na-krayu-prirvi-novini-svitu-50052161.html)

Про це Макрон заявив в інтерв'ю The Economist.
На думку президента, зараз відсутня стратегічна координація між США і європейськими союзниками, що призвело до паралічу Альянсу.
«Те, що ми зараз бачимо, — це кома НАТО… Європа стоїть на краю прірви і повинна почати думати про себе стратегічно як про геополітичну державу, в іншому випадку, ми більше не будемо відповідати за нашу долю», — вважає Макрон.
Президент Франції не зміг ствердно відповісти, чи прийде Альянс на допомогу країні-члену, в разі нападу ззовні.
«Я не знаю», — відповів він.
Раніше Макрон неодноразово акцентував увагу на необхідності посилення європейський оборонних можливостей, а також на створенні європейської армії.
Заява Макрона прозвучала на тлі операції члена НАТО Туреччини на півночі Сирії проти курдських формувань, яка не знайшла підтримки серед членів Альянсу.
Коментуючи турецький наступ, Макрон відзначав, що нездатність НАТО відреагувати на дії Анкари є «дуже великою помилкою» альянсу.
У серпні Макрон заявив, що епоха домінування Заходу завершується, і в світі піднімаються «нові держави», серед яких Росія і Китай.
Також Макрон відзначився компліментарними заявами на адресу Росії, назвавши її абсолютно "європейською країною".
В жовтні Франція заблокувала початок перемовин щодо вступу до Євросоюзу Албанії та Північної Македонії. Це дало привід оглядачам заявити про провал балканської політики Брюсселя.
