
# KV Oostende blijft maar verliezen: We zijn nu een degradatiekandidaat

Published at: **2019-11-03T10:14:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902185/kv-oostende-blijft-maar-verliezen-we-zijn-nu-een-degradatiekandidaat-.html)


        KV Oostende blijft in een flink sukkelstraatje zitten. Het is al sinds augustus geleden dat KVO nog eens een overwinning kon vieren. De club lijkt dit seizoen nog te moeten vrezen voor een degradatie.
      
"We zijn nu inderdaad een degradatiekandidaat", zegt Ari Skulason in Het Laatste Nieuws. Hij wil echter nog niet helemaal opgeven. "Er zijn nog veel matchen. Iedereen moet voor de spiegel staan en beseffen wat ze beter kunnen doen, individueel en als ploeg", aldus Skulason.
Skulason weet ook wat de ploeg de komende wedstrijden moet doen. "De elf die starten en zij die inkomen moeten de match meer in handen nemen. De borst vooruit en strijden. Als de kans zich voordoet, mogen we die niet zomaar laten liggen", besluit hij.
Makkelijk krijgt KV Oostende het de komende weken echter niet. Zo volgen er wedstrijden tegen Moeskroen, Club Brugge, Anderlecht, Eupen en KAA Gent. De West-Vlamingen staan momenteel veertiende in de stand, met vier punten voorsprong op Waasland-Beveren en zeven punten voorsprong op Cercle Brugge.
