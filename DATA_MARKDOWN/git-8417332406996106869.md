
# To personer utsatt for vold på Kolstad

Published at: **2019-11-02T21:14:23+00:00**

Author: **Kjerstin Rabås**

Original: [adressa.no](https://www.adressa.no/nyheter/trondheim/2019/11/02/To-personer-utsatt-for-vold-p%C3%A5-Kolstad-20307393.ece)

Én av de fornærmede har knekt nese.
Det melder politiet på Twitter lørdag kveld klokken 22.13.
- Vi har vært på Kolstad i forbindelse med slåsskamp, der to personer er utsatt for vold, står det.
Personen med knekt nese, og er tatt med av ambulansen til sykehuset.
Politiet etterforsker saken.
- Politiet fikk flere meldinger om at det var bråk på stedet cirka klokken 20.30. Vi dro ditt med flere patruljer og ambulanse, opplyser operasjonsleder Trond Hangaas.
Ifølge politiet ble bråket utløst da noen prøvd å komme seg inn på en fest.
- De ble jaget ut. De fikk rett og slett bank, sier Hangaas, som ikke vet nøyaktig hva som skjedde.
Den andre personen som ikke fikk skader, ble kjørt hjem.
- Det var en fest med unge voksne, på pluss/minus 18 år. Festen er nå avviklet, opplyser Hangaas.
