
# പിണറായി സർക്കാർ കാലത്ത് യുഎപിഎ കേസുകൾ 53

Published at: **2019-11-06T00:34:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/kerala/2019/11/06/uapa-cases-53-during-pinarayi-government.html)

തിരുവനന്തപുരം ∙ പിണറായി വിജയൻ സർക്കാരിന്റെ കാലത്തു സംസ്ഥാനത്ത് ഇതുവരെ റജിസ്റ്റർ ചെയ്തത് 53 യുഎപിഎ കേസുകൾ. എറണാകുളം റൂറൽ, പാലക്കാട്, കോഴിക്കോട് എന്നിവിടങ്ങളിലാണു കൂടുതൽ കേസുകൾ. തെക്കൻ കേരളത്തിൽ യുഎപിഎ കേസ് റജിസ്റ്റർ ചെയ്തിട്ടില്ലെന്നും ക്രൈം റെക്കോർഡ്സ് ബ്യൂറോ അധികൃതർ അറിയിച്ചു.
കഴിഞ്ഞ യുഡിഎഫ് സർക്കാരിന്റെ കാലത്ത് 2011 മേയ് മുതൽ 2016 മേയ്‌ വരെ 165 യുഎപിഎ കേസുകളാണു റജിസ്റ്റർ ചെയ്തത്. കൊല്ലം – 2, ആലപ്പുഴ – 3 , കോട്ടയം – 1 (ഇതിൽ പിന്നീട് യുഎപിഎ വകുപ്പ് ഒഴിവാക്കി), എറണാകുളം – 11 (ഒരു കേസിൽ യുഎപിഎ ഒഴിവാക്കി), തൃശൂർ – 3, പാലക്കാട് – 36, മലപ്പുറം – 43, കോഴിക്കോട് – 16, വയനാട് – 36, കണ്ണൂർ – 12 (രണ്ടെണ്ണത്തിൽ യുഎപിഎ ഒഴിവാക്കി), കാസർകോട് – 2. കഴിഞ്ഞ സർക്കാരിന്റെ കാലത്തെ 6 യുഎപിഎ കേസുകളിൽ ഈ സർക്കാർ പ്രോസിക്യൂഷൻ അനുമതി നൽകിയില്ലെന്നു മുഖ്യമന്ത്രി പിണറായി വിജയൻ കഴിഞ്ഞ ദിവസം നിയമസഭയിൽ വ്യക്തമാക്കിയിരുന്നു.
