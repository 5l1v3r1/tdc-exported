
# ترامپ به فلوریدا نقل مکان می‎کند

Published at: **2019-11-01T11:44:00+00:00**

Author: ****

Original: [جامعه خبری تحلیلی الف](https://www.alef.ir/news/3980810045.html)

رئیس‎ جمهوری آمریکا از سر ناسازگاری با رهبران سیاسی نیویورک، قصد دارد اقامتگاه دائم خود را به فلوریدا منتقل کند.
 به گزارش مهر به نقل از بی‎بی‌‏سی، دونالد ترامپ رئیس‎جمهوری آمریکا می‏‌گوید از این پس به جای برج شخصی خود واقع در نیویورک، فلوریدا را به عنوان اقامتگاه دائمی انتخاب خواهد کرد.
وی در پیامی توئیتری علت این تصمیم را برخورد نامناسب رهبران سیاسی نیویورک علیرغم اینکه او میلیون‎ها دلار از بابت مالیات می‎پردازد، عنوان کرد.
گفتنی است ترامپ متولد نیویورک است اما بیشتر وقت خود را در اقامتگاه شخصی واقع در ایالت فلوریدا می‎گذراند.
«اندرو کومو» فرماندار ایالتی و «بیل دو باسیلو» شهردار نیویورک که با ترامپ اختلاف دارند از تصمیم وی استقبال کرده‌اند.
یکی از انتقادهای آنها نسبت به ترامپ این است که وی از انتشار اظهارنامه مالیاتی خود امتناع می‎کند.
