
# Καιρός: Νέα πτώση της θερμοκρασίας

Published at: **2019-11-01T05:31:45+00:00**

Author: ****

Original: [News.gr](https://www.news.gr/ellada/article/2014493/keros-nea-ptosi-tis-thermokrasias.html)

Ίδιο παραμένει το σκηνικό του καιρού και σήμερα σε ολόκληρη την χώρα με βροχές και καταιγίδες.

        Αναλυτικά η πρόγνωση: 
      
Στη δυτική Ελλάδα νεφώσεις κατά περιόδους αυξημένες με τοπικές βροχές και κυρίως από το απόγευμα στα νότια σποραδικές καταιγίδες. Στην υπόλοιπη χώρα νεφώσεις με τοπικές βροχές και στα νότια σποραδικές καταιγίδες. Τα φαινόμενα πιθανώς θα είναι κατά τόπους ισχυρά μέχρι το μεσημέρι στις βόρειες Κυκλάδες και τα Δωδεκάνησα, βαθμιαία όμως θα εξασθενήσουν. Οι άνεμοι θα πνέουν στα δυτικά ανατολικοί 3 με 5 μποφόρ. Στα ανατολικά βόρειοι βορειοανατολικοί 4 με 6 και στο βόρειο Αιγαίο τοπικά 7 μποφόρ. Η θερμοκρασία θα σημειώσει μικρή πτώση σε όλη τη χώρα.

        ΜΑΚΕΔΟΝΙΑ, ΘΡΑΚΗ
      
Καιρός: Νεφώσεις με τοπικές βροχές κυρίως στην κεντρική Μακεδονία. Λίγα χιόνια στα ορεινά.
Ανεμοι: Ανατολικοί βορειοανατολικοί 3 με 5 μποφόρ και στα ανατολικά 6 και τοπικά 7 μποφόρ.
Θερμοκρασία: Από 08 έως 16 βαθμούς Κελσίου. Στη δυτική Μακεδονία η μέγιστη 3 με 4 βαθμούς χαμηλότερη.

        ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ
      
Καιρός: Νεφώσεις κατά περιόδους αυξημένες με τοπικές βροχές και κυρίως από το απόγευμα στα νότια σποραδικές καταιγίδες.
Ανεμοι: Από ανατολικές διευθύνσεις 3 με 5 μποφόρ.
Θερμοκρασία: Από 14 έως 23 βαθμούς Κελσίου. Στα βόρεια κατά τόπους 2 με 3 βαθμούς χαμηλότερη.

        ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ
      
Καιρός: Νεφώσεις με τοπικές βροχές και σποραδικές καταιγίδες. Βαθμιαία εξασθένηση των φαινομένων.
Ανεμοι: Ανατολικοί βορειοανατολικοί 4 με 5 μποφόρ, το πρωί στα βόρεια και σταδιακά από το μεσημέρι στα νότια τοπικά 6 μποφόρ.
Θερμοκρασία: Από 13 έως 22 βαθμούς Κελσίου. Στα βόρεια η μέγιστη 3 με 4 βαθμούς χαμηλότερη.

        ΚΥΚΛΑΔΕΣ, ΚΡΗΤΗ
      
Καιρός: Νεφώσεις με τοπικές βροχές και σποραδικές καταιγίδες. Πιθανώς στις βόρειες Κυκλάδες τις πρωινές ώρες τα φαινόμενα να είναι κατά τόπους ισχυρά. Εξασθένηση αναμένεται από τις μεσημβρινές ώρες.
Ανεμοι: Από βόρειες διευθύνσεις 3 με 5 μποφόρ και σταδιακά από το μεσημέρι τοπικά 6 μποφόρ.
Θερμοκρασία: Από 17 έως 23 βαθμούς Κελσίου.

        ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ
      
Καιρός: Νεφώσεις με τοπικές βροχές και σποραδικές καταιγίδες, κυρίως στα Δωδεκάνησα όπου πιθανώς τις πρωινές ώρες θα είναι τοπικά ισχυρές. Βαθμιαία εξασθένηση των φαινομένων από τα βόρεια.
Ανεμοι: Από βόρειες διευθύνσεις 4 με 5 και στα βόρεια τοπικά 6 μποφόρ.
Θερμοκρασία: Από 17έως 24 βαθμούς Κελσίου. Στα βόρεια 2 με 3 βαθμούς χαμηλότερη.

        ΑΤΤΙΚΗ
      
Καιρός: Νεφώσεις με τοπικές βροχές κυρίως στα βόρεια και ανατολικά του νομού έως το μεσημέρι.
Ανεμοι: Βορειοανατολικοί 3 με 5 μποφόρ και από το απόγευμα πρόσκαιρα στα ανατολικά έως 6 μποφόρ.
Θερμοκρασία: Από 15 έως 22 βαθμούς Κελσίου.

        ΘΕΣΣΑΛΟΝΙΚΗ
      
Καιρός: Νεφώσεις παροδικά αυξημένες με τοπικές βροχές.
Ανεμοι: Ανατολικοί 3 με 5 μποφόρ.
Θερμοκρασία: Από 13 έως 16 βαθμούς Κελσίου.

        ΠΡΟΓΝΩΣΗ ΓΙΑ ΑΥΡΙΟ ΣΑΒΒΑΤΟ 02-11-2019
      
Στα δυτικά άστατος κατά περιόδους νεφελώδης με τοπικές βροχές και στο Ιόνιο μέχρι το μεσημέρι σποραδικές καταιγίδες. Στις υπόλοιπες περιοχές νεφώσεις κατά διαστήματα αυξημένες με βροχές στην κεντρική Μακεδονία, τη Θεσσαλία, την κεντρική Στερεά, την Κρήτη και από αργά το απόγευμα στα Δωδεκάνησα. Οι άνεμοι, στα δυτικά ανατολικοί νοτιοανατολικοί 4 με 6 και στο Ιόνιο τις πρωινές ώρες τοπικά 7 μποφόρ, στα ανατολικά βόρειοι βορειοανατολικοί 4 με 5 και στο Αιγαίο τοπικά 6 μποφόρ με βαθμιαία εξασθένηση. Η θερμοκρασία δεν θα σημειώσει αξιόλογη μεταβολή.
