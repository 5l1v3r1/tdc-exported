
# Слънчево и пролетно за втория тур на изборите

Published at: **2019-11-03T06:56:52+00:00**

Author: **Редактори**

Original: [Стандарт Новини](https://standartnews.com/balgariya-obshtestvo/slnchevo-i-proletno-za-vtoriya-tur-na-izborite-405690.html)

Днес над Западна България ще се задържи предимно облачно, а над Източна ще има разкъсана, предимно висока облачност, през деня намаляваща до слънчево време. Почти без валежи. Ще духа слаб до умерен вятър от юг-югозапад и с него затоплянето ще продължи. Максималните температури ще бъдат между 14 и 19°, в Предбалкана и на места в Дунавската равнина до 20° - 22°, в София около 17°. Атмосферното налягане е по-ниско от средното за месеца и през деня още ще се понижи.
По Черноморието ще преобладава слънчево време, преди обяд на места с намалена видимост. Ще духа слаб до умерен южен вятър. Максимални температури 17-19°. Температурата на морската вода е 17°. Вълнението на морето ще бъде 1-2 бала.
Над планините облачността ще е значителна. Временни разкъсвания и намаления до предимно слънчево ще има в масивите от Централна и Източна България. Почти без валежи. Ще духа умерен до силен югозападен вятър. Максималната температура на височина 1200 метра ще е около 14°, на 2000 метра – около 7°.
