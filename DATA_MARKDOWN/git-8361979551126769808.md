
# В Україні немає епідемії дифтерії — Скалецька

Published at: **2019-11-02T09:57:00+00:00**

Author: ****

Original: [НВ](https://nv.ua/ukr/ukraine/events/difteriya-v-ukrajini-reakciya-skaleckoji-novini-ukrajini-50051255.html)

«Ми ще не говоримо про серйозну епідемію, ситуація з дифтерією під контролем. У цьому році у нас є 200 флаконів, ще додатково 150 або 170 нам передадуть міжнародні організації в якості гуманітарної допомоги. Ще 100 теж в якості допомоги нададуть посольства, в разі, якщо буде така необхідність. Тобто насправді ми можемо розраховувати на 450 флаконів сироватки і цієї кількості ліків досить», — розповіла вона в інтерв'ю ВВС Україна.
За словами Скалецької, сироватки розподіляються по регіонах, області обмінюються між собою.
«Якщо у вашого сімейного лікаря немає вакцин, це означає, що десь не спрацювала місцева влада — обласна державна адміністрація, департаменти охорони здоров’я. По регіонах вакцини розвезли, області повинні були передати далі на установи. Якщо не передали, це також означає, що головний лікар не подбав, не звернувся, не запитав, чому ви мені не передали», — пояснила міністр.
Читайте також:
Дифтерія — гостре інфекційне захворювання, яке передається повітряно-крапельним шляхом. Захворювання проявляється у вигляді ангіни, коли в горлі утворюються плівки, які можуть ускладнювати дихання і ковтання.
Дифтерія особливо небезпечна, оскільки може призвести до летального результату.
Без негайного введення сироватки від дифтерії смертність від цієї хвороби — 50%. Але навіть у разі введення сироватки смертність залишається на рівні 20%.
