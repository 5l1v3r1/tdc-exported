
# Αίσιο τέλος στην περιπέτεια των δύο αγνοούμενων γυναικών στην Εύβοια

Published at: **2019-11-04T08:15:00+00:00**

Author: ****

Original: [enikos.gr](http://www.enikos.gr/society/682142/aisio-telos-stin-peripeteia-ton-dyo-agnooumenon-gynaikon-stin-evv)

Αίσιο τέλος είχε η περιπέτεια για δύο γυναίκες στην Εύβοια, τα ίχνη των οποίων είχαν χαθεί. Οι δύο αδελφές βρέθηκαν σε δύσβατο σημείο χαράδρας, όπου δεν υπήρχε σήμα κινητής τηλεφωνίας, στο βουνό Καδί του δήμου Κύμης- Αλιβερίου.
Οι δύο αδελφές ανέβηκαν το μεσημέρι της Κυριακής στο βουνό, για να μαζέψουν μανιτάρια, όμως αποπροσανατολίστηκαν κι έχασαν τον δρόμο της επιστροφής.
Οι δικοί τους ανησύχησαν και όταν είδαν πως αργούν, ειδοποίησαν τις Αρχές, που βρήκαν μόνο το αυτοκίνητό τους.
Λίγο μετά τα μεσάνυχτα εθελοντές από το Μετόχι εντόπισαν σε χαράδρα τις δύο γυναίκες, ταλαιπωρημένες, αλλά καλά στην υγεία τους.
Με πληροφορίες από ant1news.gr
