
# اپتیما، تندر ۹۰ را واژگون کرد/ تصاویر

Published at: **2019-11-02T16:38:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619463/%D8%A7%D9%BE%D8%AA%DB%8C%D9%85%D8%A7-%D8%AA%D9%86%D8%AF%D8%B1-%DB%B9%DB%B0-%D8%B1%D8%A7-%D9%88%D8%A7%DA%98%DA%AF%D9%88%D9%86-%DA%A9%D8%B1%D8%AF-%D8%AA%D8%B5%D8%A7%D9%88%DB%8C%D8%B1)


        خودروی سواری L۹۰ پس از برخورد با خودروی سواری اپتیما، واژگون شد.
      

        آفتاب‌‌نیوز :
      
ساعت ۲۰:۲۹ شب گذشته در پی تماس رانندگان خودروهای عبوری با سامانه ۱۲۵ مبنی بر برخورد دو دستگاه خودروی سواری با یکدیگر، ستاد فرماندهی آتش‌نشانی تهران، آتش‌نشانان ایستگاه ۱۰۲ را به محل حادثه در بزرگراه شهید حکیم شرق به غرب، نرسیده به خیابان پیامبر مرکزی اعزام کرد.
محمد عزیزی؛ فرمانده آتش‌نشانان اعزامی درباره جزئیات این حادثه اظهار کرد: خودروی سواری L۹۰ پس از برخورد با خودروی سواری اپتیما، واژگون و هر دو راننده بدون هیچ آسیبی از درون خودرو خارج شده بودند.
وی افزود: خودروی L۹۰، بر اثر این حادثه دچار نشت شدید بنزین شده که آتش‌نشانان پس از رفع نشت بنزین، خودروی واژگون را به حالت اولیه بازگردانده و به حاشیه امن بزرگراه منتقل کردند.
بنابر اعلام پایگاه خبری ۱۲۵؛ آتش‌نشانان پس از تحویل خودروهای سواری به عوامل راهور، به مأموریت خود پایان دادند.
