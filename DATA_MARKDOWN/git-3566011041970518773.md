
# 9 واحد صنعتی در استان زنجان راه اندازی می شود / پیشرفت فیزیکی 91 درصدی واحد صنعتی فولاد البرز ناب آرش

Published at: **2019-11-07T12:33:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545391.html/9-%D9%88%D8%A7%D8%AD%D8%AF-%D8%B5%D9%86%D8%B9%D8%AA%DB%8C-%D8%AF%D8%B1--%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D9%85%DB%8C-%D8%B4%D9%88%D8%AF---%D9%BE%DB%8C%D8%B4%D8%B1%D9%81%D8%AA-%D9%81%DB%8C%D8%B2%DB%8C%DA%A9%DB%8C-91-%D8%AF%D8%B1%D8%B5%D8%AF%DB%8C-%D9%88%D8%A7%D8%AD%D8%AF-%D8%B5%D9%86%D8%B9%D8%AA%DB%8C-%D9%81%D9%88%D9%84%D8%A7%D8%AF-%D8%A7%D9%84%D8%A8%D8%B1%D8%B2-%D9%86%D8%A7%D8%A8-%D8%A2%D8%B1%D8%B4)

رئیس سازمان صنعت، معدن و تجارت استان زنجان گفت: با حل مشکلات موجو9 واحد صنعتی در استان زنجان راه اندازی می شود که با راه اندازی این واحدها زمینه اشتغال برای جوانان فراهم می شود.
به گزارش شبکه اطلاع رسانی راه دانا؛ناصر فغفوری امروز در گفت و گو با خبرنگار موج رسا; اظهار داشت: طرح های مهم صنعتی در استان زنجان در دست اجرا است.
وی با بیان اینکه واحد صنعتی جهان نمو در زمینه کنسانتره آهن فعالیت می کند، افزود: این واحدا دارای ظرفیت اسمی 350 هزار تن است که در شهرستان سلطانیه در حال احداث است.
این مسئول بیان داشت: این واحد صنعتی دارای 78 درصد پیشرفت فیزیکی است که می تواند برای 170 نفر زمینه اشتغال ایجاد کند.
رئیس سازمان صنعت، معدن و تجارت استان زنجان یکی از مشکلات این واحد صنعتی را تامین برق مورد نیاز عنوان کرد و گفت: در صورت حل این مشکل شاهد راه اندازی این واحد صنعتی خواهیم بود.
فغفوری بیان داشت: واحد صنعتی معدنکاران پیشرو آسیا در زمینه تولید کنسانتره مس سولفیدی و مس کاتد فعالیت می کند که دارای ظرفیت 46 هزار تن است.
وی با بیان اینکه این واحد صنعتی در زنجان فعالیت دارد، افزود: این واحد دارای 51 درصد پیشرفت فیزیکی است که به دلیل مشکل تامین سرمایه ادامه پروژه متوقف شده بود اما در ماه گذشته سرمایه گذار جدید چینی جذب شده است.
این مسئول با اشاره به فعالیت واحد صنعتی پلاستیک پدیده با انواع تولیدات بطری شوینده ها، گفت: این واحد دارای ظرفیت اسمی 13 هزار و 400 تن است که دارای 61 درصد پیشرفت فیزیکی است.
رئیس سازمان صنعت، معدن و تجارت استان زنجان از فعالیت واحد مجتمع فولاد البرز غرب در شهرستان ابهر خبرداد و افزود: این واحد صنعتی زمینه اشتغال 65 نفر را تامین می کند.
فغفوری بیان داشت: این واحد صنعتی دارای ظرفیت اسمی 70 هزار تنی بوده و در زمینه الکترود گرافیتی فعالیت می کند.
وی ادامه داد: واحد صنعتی نگین پردیس پاسارگاد در زمینه بافندگی پارچه فعالیت می کند که دارای ظرفیت اسمی 4 میلیون و 200 هزار متر مربع بوده و می تواند زمینه اشتغال 43 نفر را فراهم کند.
این مسئول خاطرنشان کرد: این واحد صنعتی در شهرستان خدابنده دارای 33 درصد پیشرفت فیزیکی است و می تواند یک میلیون دست کت و شلوار تولید کند.
رئیس سازمان صنعت، معدن و تجارت استان زنجان با اشاره به فعالیت واحد صنعتی جی.تی.آی پارس در شهرستان سلطانیه،افزود: این واحد صنعتی ظرفیت تولید 15 هزار تن سیگارت را دارد.
فغفوری با بیان اینکه واحد صنعتی صنایع زنگان پارت قطعه در زمینه ماشین کاری فلزات دارای 47 درصد پیشرفت فیزیکی است، گفت: این واحد دارای ظرفیت یک هزار و 500 تنی است.
وی گفت: واحد صنعتی توسعه راشا کاسپین ایرانیان در زمینه تولید مقوای دوبلکس و کاغذ چاپ و تحریر در زنجان دارای 60 درصد پیشرفت فیزیکی است که می تواند 350 هزار تن تولید داشته باشد.
این مسئول با اشاره به فعالیت واحد صنعتی فولاد البرز ناب آرش در شهرستان ابهر با ظرفیت اسمی یک میلیون تن در زمینه شمش فولاد، گفت: این واحد صنعتی دارای 91 درصد پیشرفت فیزیکی بوده و می تواند زمینه اشتغال 507 نفر را فراهم کند.
انتهای پیام/
