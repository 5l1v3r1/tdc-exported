
# ΕΚΤΑΚΤΟ: Νέα σύλληψη για την απόπειρα φόνου στην Έγκωμη

Published at: **2019-11-04T17:18:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595691/ektakto-nea-syllipsi-gia-tin-apopeira-fonou-stin-egkomi)

Άλλα δύο πρόσωπα συνελήφθησαν σήμερα από την Αστυνομία, για διευκόλυνση των ανακρίσεων σχετικά με διερευνώμενη υπόθεση απόπειρας φόνου, που διαπράχθηκε χθες, στη Λευκωσία.
Πρόκειται για 44χρονο κάτοικο χωριού της επαρχίας Λάρνακας, ο οποίος συνελήφθη το πρωί δυνάμει δικαστικού εντάλματος και 50χρονου, κατοίκου επαρχίας Αμμοχώστου, ο οποίος συνελήφθη, νωρίς το απόγευμα σήμερα, επίσης δυνάμει δικαστικού εντάλματος.
Με τη σύλληψη του 44χρονου και του 50χρονου, ο αριθμός των συλλήψεων για τη συγκεκριμένη υπόθεση, ανέβηκε στους τέσσερις, αφού χθες είχαν συλληφθεί, για διευκόλυνση των ανακρίσεων, άλλα δύο πρόσωπα.
Πρόκειται για 42χρονο και 43χρονο, οι οποίοι οδηγήθηκαν σήμερα ενώπιον του Επαρχιακού Δικαστηρίου Λευκωσίας, για έκδοση διατάγματος κράτησης τους. Το Δικαστήριο εξέδωσε εναντίον τους διάταγμα οκταήμερης κράτησης.
Το ΤΑΕ Λευκωσίας διερευνά την υπόθεση.
Να σημειωθεί ότι η Αστυνομία καταζητεί τον 37χρονο, Τζορτζ Αντρέου, για την ίδια υπόθεση.
Να θυμίσουμε ότι ένας καβγάς αλλά με προηγούμενο, φαίνεται να έληξε με πιστολίδι. Ο λόγος για την απόπειρα δολοφονίας που διαπράχθηκε τα ξημερώματα της Κυριακής σε χώρο στάθμευσης στην Έγκωμη, έξω από νυκτερινό κέντρο. Οι δυο ύποπτοι που συνελήφθησαν την Κυριακή οδηγήθηκαν για έκδοση διατάγματος προσωποκράτησης. Εναντίον τους εκδόθηκε οκταήμερο διάταγμα.
