
# ‘तारक मेहता का उल्टा चश्मा’ में अपनी वापसी को लेकर दिशा वकानी हैं कंफ्यूज, मन में उठ रहे हैं ये सवाल

Published at: **2019-11-07T10:35:01+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-taarak-mehta-ka-ooltah-chashmah-disha-vakani-is-confused-on-her-return-in-the-show-2836537.html)

‘तारक मेहता का उल्टा चश्मा’ एक ऐसा शो है जिसमें सभी की जान बसती है। हंसी के ठहाके लगवाने वाला शो टीआरपी की लिस्ट में अब नीचे गिरता जा रहा है। कई लोगों का मानना है कि ये दयाबेन के किरदार को न दिखाने के कारण ऐसा हो रहा है। दयाबेन का रोल निभाने वाली दिशा वकानी करीब डेढ़ साल से शो में नहीं दिखाई दी हैं। ऐसे में लोग उनका बेसब्री से इंतजार कर रहे हैं।
कुछ एपिसोड पहले दयाबेन को नवरात्रि के दौरान एक फोन कॉल पर दिखाया गया था। इसे देखने के बाद दर्शकों के मन में ये तसल्ली हो गई थी कि दिशा वकानी अक्का दयाबेन की एंट्री शो में बहुत जल्द होगी लेकिन अभी तक दयाबेन का शो में कुछ अता-पता नहीं है। 

        
          फैन के साथ बदतमीजी करने के बाद रानू मंडल पर बन रहे हैं मीम्स, ट्विटर पर हो रहे हैं वायरल
        
      

        
          सारा अली खान से ब्रेकअप के सवाल पर गुस्साए कार्तिक आर्यन, दिया ये जवाब
        
      
आपकी जानकारी के लिए बता दें कि दयाबेन ने कुछ पोर्शन शूट कर लिया है। लेकिन वे पूरी शूटिंग के लिए अभी तक नहीं लौट पाई हैं। उनके मन में ये सवाल उठ रहा है कि क्या वे शो में फुल टाइम वापसी करें या नहीं। बच्चे और परिवार को प्राथमिकता देने के चक्कर में उनके मन में ऐसे कई सवाल उठ रहे हैं। वहीं, शो के निर्माता और दिशा वकानी के बीच अभी भी कुछ चीजों को लेकर बहस चल रही है। देखना ये है कि दिशा वकानी फुल टाइम शो में कब वापसी करेंगी या नहीं।
