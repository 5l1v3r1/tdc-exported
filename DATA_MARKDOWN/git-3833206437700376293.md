
# Много пиян шофьор блъсна автомобил на МВР

Published at: **2019-11-05T11:21:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Mnogo-piyan-shofyor-blusna-avtomobil-na-MVR-911333)

Вчера, около 23,40 ч. на ул. "Ломски казарми" в г. Лом, 37-годишен водач от крайдунавския град при управление на лекия си автомобил "Мерцедес" с монтанска регистрация при движение назад не се е убедил, че пътят зад превозното средство е свободен и че няма да създаде опасност за останалите участници в движението, и блъска спрелия за престой лек автомобил "КИА", собственост на дирекция "УССД" МВР- гр. София, управляван от служител на охрана на обществения ред на РУ Лом.
При реализираното ПТП са нанесени материални щети и на двете МПС-та. Водачите на двата автомобила са изпробвани за употреба на алкохол с алкотест, при което пробата на водача на мерцедеса е отчела 1,74 промила алкохол в издишания въздух. На нарушителя са съставени 2 акта по ЗДвП. По случая е образувано бързо производство. Водачът е задържан за 24 часа в РУ Лом. Работата по изясняване на случая продължава.
