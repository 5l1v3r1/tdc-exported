
# تظاهرات مجدد شهروندان عراقی

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696333/%D8%AA%D8%B8%D8%A7%D9%87%D8%B1%D8%A7%D8%AA-%D9%85%D8%AC%D8%AF%D8%AF-%D8%B4%D9%87%D8%B1%D9%88%D9%86%D8%AF%D8%A7%D9%86-%D8%B9%D8%B1%D8%A7%D9%82%DB%8C)

منابع مطلع امروز (شنبه) از تظاهرات شهروندان عراقی در بندر "ام قصر" در استان بصره خبر دادند.به گزارش ایسنا، یک منبع مطلع در گفتگو با شبکه سومریه نیوز اعلام کرد که شهروندان عراقی صبح امروز در بندر أم قصر در استان بصره تظاهرات کردند.طبق این گزارش، شهروندان معترض عراقی در ام قصر، خواستار ایجاد فرصت‌های شغلی، مقابله با فساد و ارائه خدمات شدند.وی افزود: نیرو‌های امنیتی محل برگزاری تظاهرات را محاصره کردند و اقدامات سختگیرانه‌ای را برای مواجهه با هرگونه شرایط اضطراری اتخاذ کردند و درگیری‌هایی میان برخی معترضان و نیرو‌های امنیتی نیز رخ داد.این درحالی است که صد‌ها عراقی نیز جمعه در بغداد تظاهرات کردند و شعار‌هایی را علیه دولت کشورشان سر دادند.شهروندان عراقی همچنین جمعه در استان‌های جنوبی تظاهرات کردند و خواستار مقابله با فساد و انجام اصلاحات سیاسی و اقتصادی شدند.در همین راستا، مدیر دفتر شبکه الجزیره در بغداد گفت که میدان التحریر در مرکز بغداد کاملا از معترضان پر شد که در روز‌های گذشته تظاهرات بی‌سابقه بود.معترضان در میدان التحریر چادر‌هایی را برپا کردند و پس از آن هزاران شهروند معترض دیگر به آن‌ها ملحق شدند.این اعتراضات در طول روز نسبتاً صلح آمیز بود و افراد مسن و خانواده‌های جوان نیز به آن ملحق شدند.معترضان عراقی همچنین اظهارات پنج‌شنبه برهم صالح، رئیس جمهوری کشورشان درباره آمادگی عادل عبدالمهدی، نخست وزیر برای استعفا از سمتش را رد کردند.
