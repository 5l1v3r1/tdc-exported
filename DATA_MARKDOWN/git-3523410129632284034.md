
# 
        آتش سوزی موتورخانه آسانسور در ساختمان مسکونی
      

Published at: **2019-11-04T16:39:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638138/%D8%A2%D8%AA%D8%B4-%D8%B3%D9%88%D8%B2%DB%8C-%D9%85%D9%88%D8%AA%D9%88%D8%B1%D8%AE%D8%A7%D9%86%D9%87-%D8%A2%D8%B3%D8%A7%D9%86%D8%B3%D9%88%D8%B1-%D8%AF%D8%B1-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%B3%DA%A9%D9%88%D9%86%DB%8C)

به گزارش بولتن نیوز، ساکنان یک ساختمان مسکونی پس از مشاهده دود غلیظ در ساختمان با سامانه 125 تماس گرفتند و ستاد فرماندهی آتش نشانی تهران، آتش نشانان ایستگاه 17 را به خیابان نیروی هوایی اعزام کرد.پیمان شامانی رئیس ایستگاه 17 در این باره گفت: هنگام رسیدن آتش نشانان به محل حادثه یک ساختمان چهار طبقه 9 واحدی مسکونی دیده می شد که موتورخانه آسانسور آن در پشت بام به دلیل نقص فنی در سیستم برق دچار آتش سوزی شده بود.وی ادامه داد: شعله های آتش از موتورخانه آسانسور به کابین رسیده بود و دود بسیار غلیظی داخل ساختمان را فرا گرفته و موجب حبس شدن ساکنان در طبقات شده بود.آتش نشانان پس از قطع برق ساختمان و لوله کشی به پشت بام، همزمان با جستجو در ساختمان موفق شدند 6 نفر از ساکنان را از داخل واحدها خارج کرده و به محیط امن انتقال دادند.شامانی تصریح کرد: یک نفر از ساکنان که مردی 75 ساله به نام مصطفی- م دچار مصدومیت و دود گرفتگی شده بود به عوامل اورژانس حاضر در محل تحویل داده شد و در ادامه آتش نشانان این آتش سوزی را در کمترین زمان ممکن مهار و خاموش کردند.وی افزود: آتش نشانان پس از تخلیه کامل دود از ساختمان و تحویل محل حادثه به ساکنان، ماموریت خود را پایان دادند.مهار آتش در خانه مسکونیآتش سوزی آشپزخانه یک واحد مسکونی در غرب تهران، با تلاش آتش نشانان مهار و خاموش شد.با اطلاع رسانی این حادثه به سامانه ۱۲۵ از سوی شهروندان، نیرو‌های عملیات ایستگاه‌های ۷۴، ۲۷ و خودرو‌های پشتیبانی با هماهنگی ستاد فرماندهی سازمان آتش نشانی تهران، ساعت ۰۲:۲۳ بامداد دوشنبه به میدان شهران، خیابان نیرو، کوچه اول رهسپار شدند.حسین زارع تیموری افسر آماده منطقه یک عملیات که در محل حادثه حضور داشت، در این باره گفت: یک واحد مسکونی به مساحت ۸۰ مترمربع در طبقه چهارم یک ساختمان ۱۲ واحدی از قسمت آشپزخانه دچار آتش سوزی شده بود.وی با اعلام اینکه دود ناشی از آتش سوزی به بخش‌های دیگر ساختمان مسکونی سرایت کرده بود، ادامه داد: نیرو‌های عملیات با رسیدن به محل حادثه به دو گروه تقسیم شدند که گروه اول پس از قطع جریان برق و گاز ساختمان و ایمن سازی کامل، با تجهیزات خاموش کننده مشغول مهار آتش سوزی شدند.آقای زارع تیموری تصریح کرد: همزمان گروه دیگری از آتش نشانان پس از تجهیز خود به دستگاه‌های تنفسی، وارد ساختمان شدند و در همان لحظات اولیه، تعدادی از ساکنان را از میان دود و حرارت خارج کرده و به محلی امن انتقال دادند و با فن‌های آتش نشانی (فشار مثبت) به تهویه محل حادثه پرداختند.وی افزود: خوشبختانه در این حادثه به هیچ یک از شهروندان آسیبی نرسید و آتش نشانان در کوتاه‌ترین زمان شعله‌های آتش را پیش از سرایت به اطراف، مهار و کاملا خاموش کردند.
