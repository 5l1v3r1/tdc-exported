
# มาเธอร์แคร์ม้วนเสื่อตกงานกว่า2,000คน

Published at: **2019-11-04T14:29:00+00:00**

Author: ****

Original: [เดลินิวส์](https://www.dailynews.co.th/foreign/740002)


        บริษัทค้าปลีกผลิตภัณฑ์สำหรับเด็กเล็กและเด็กทารก "มาเธอร์แคร์" แห่งสหราชอาณาจักร ยื่นขอคุ้มครองล้มละลาย เมื่อวันจันทร์ ส่งผลให้พนักงานกว่า 2,000 คน เสี่ยงตกงานในอนาคตอันใกล้
      
สำนักข่าวเอเอฟพีรายงานจากกรุงลอนดอน สหราชอาณษจักร เมื่อวันที่ 4 พ.ย. ว่า ห้างสาขา 79 แห่งทั่วเกาะอังกฤษของมาเธอร์แคร์ แบรนด์ดังระดับโลกที่เปิดกิจการมา 58 ปี ประสบปัญหาการเงินมานานหลายปี เมื่อเดือน มี.ค.ต้นปีนี้ มาเธอร์แคร์รายงานผลประกอบการ มีกำไรสุทธิ 28.3 ล้านปอนด์อังกฤษ (1,100 ล้านบาท) จากห้างสาขากว่า 1,000 แห่งทั่วโลก แต่ขาดทุน 36.3 ล้านปอนด์ (1,410 ล้านบาท) จากห้างสาขาทั่วสหราชอาณาจักร ในปีการเงินเดียวกันแถลงการณ์ของบริษัทมาเธอร์แคร์ กล่าวว่า การเจรจากับหุ้นส่วนหลายราย ไม่ประสบความสำเร็จ เกี่ยวกับผลประกอบการในสหราชอาณาจักร นับตั้งแต่เดือน พ.ค. 2561 ซึ่งบริษัทปิดห้างสาขา 55 แห่งในปีที่ผ่านมาทางด้านนักวิเคราะห์การเงินกล่าวว่า ปัญหาของมาเธอร์แคร์เกิดจาก ความล่าช้าในการพัฒนาปฏิบัติการออนไลน์ และการรณรงค์ด้านการตลาดไม่ประสบความสำเร็จหลายบริษัทผลิตภัณฑ์เก่าแก่ของอังกฤษ ต่างล้มหายตายจาก เนื่องจากการแข่งขันจากกลุ่มค้าปลีกยักษ์ใหญ่เงินทุนสูง และยักษ์ใหญ่ออนไลน์ เช่น แอมะซอน นอกจากนั้น ความพยายามปรับโครงสร้างของบริษัทเหล่านี้ยังถูกขัดขวาง จากความไม่เต็มใจทุ่มเงินลงทุนในอังกฤษของนักลงทุน เนื่องจากความไม่แน่ใจในวิกฤติเบร็กซิต.ภาพ - AFP 
