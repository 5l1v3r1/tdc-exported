
# Джоли: Тялото ми преживя много

Published at: **2019-11-07T19:53:00+00:00**

Author: **Стандарт**

Original: [Стандарт Новини](https://standartnews.com/lifestyle-lyubopitno/kharprs-bazaar-nyama-drug-kato-dzholi-406137.html)

44-годишната Анджелина Джоли позира гола за декемврийския брой на Harper's Bazaar.
„Избрахме Анджелина Джоли за последния брой на 2019 г. и с поглед към 2020 г., защото просто няма никой друг като нея.“ С тези думи изданието започва уводната си статия за актрисата.
Джоли е прекарала близо 20 години в Агенцията на ООН за бежанците, борейки се за правата и свободите на разселените хора, повече от 10 г. финансира училища за момичета от Афганистан до Кения и Камбоджа, припомнят от Harper's Bazaar. Тя е гостуващ преподавател в London School of Economics, преподава на студентите за мира, сигурността и борбата за правата на жените в международен план. Бори се и за здравето на жените и по-специално – за лечението на рака, като честно и открито говори за собствената си борба с тази болест. В откровено интервю тя споделя за „видимите и невидими белези“. „Тялото ми е преживяло много през последното десетилетие, особено през последните четири години. Имам както видими белези по себе си, така и невидими. Невидимите се борят по-трудно. Животът има много обрати", казва Джоли.
