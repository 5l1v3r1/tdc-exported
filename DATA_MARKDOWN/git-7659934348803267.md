
# Camiye ateş açan Norveçli saldırgan, mahkemede Nazi selamı verdi

Published at: **2019-11-05T07:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1976921/camiye-ate%C5%9F-a%C3%A7an-norve%C3%A7li-sald%C4%B1rgan-mahkemede-nazi-selam%C4%B1-verdi)

Norveç'in başkenti Oslo yakınlarındaki El-Nur İslam Merkezi Camisi'ne düzenlediği saldırının ardından ‘cinayet ve terör’ ile suçlanan Norveçli Philip Manshaus, çıktığı duruşmada bir kez daha Nazi selamı verdi. Polis, yargılanması öncesinde Manshaus’un tutukluluk süresini 4 hafta daha uzatmak istiyor.Norveç medyasındaki haberlere göre, terör eylemi gerçekleştirmek ve üvey kız kardeşini öldürmekten suçlanan Philip Manshaus, Oslo Bölge Mahkemesine girerken Nazi selamı verdi. 22 yaşındaki Manshaus, aynı selamı daha önceki duruşmalarda da vermişti. Duruşmanın açık olmasına rağmen Manshaus’un ifadelerinin ve okuduğu bir bildirinin yayınlanması mahkeme emriyle yasaklandı. Çin’den evlatlık alınan 17 yaşındaki üvey kız kardeşini Barum’daki evinde öldürmekle suçlanan Manshaus, 12 Ağustos’tan beri gözaltında tutuluyor.Norveçli saldırgan Manshaus’un 10 Ağustos’ta El-Nur Camii’nde gerçekleştirdiği saldırıda ciddi bir yaralanma yaşanmamıştı. O sırada camide bulunan iki kişi, Manshaus’u etkisiz hale getirmişti.
