
# Хто вбив п’ятирічного Кирила Тлявова: інспектору поліції оголошено підозру

Published at: **2019-11-05T14:29:21+00:00**

Author: ****

Original: [ФАКТИ](https://fakty.com.ua/ua/proisshestvija/20191105-hto-vbyv-p-yatyrichnogo-kyryla-tlyavova-inspektoru-politsiyi-ogolosheno-pidozru/?utm_source=telegram&utm_medium=social&utm_campaign=live)

У справі про вбивство у Переяславі п’ятирічного Кирила Тлявова оголошено підозру інспектору патрульної поліції.
Директор ДБР Роман Труба на брифінгу оголосив результати досудового розслідування кримінального провадження у справі про вбивство п’ятирічного Кирила Тлявова.
За його словами, підозру у вбивстві з необережності оголошено інспектору поліції, проте зброю, з якої зроблено смертельний постріл, досі не знайшли.
Водночас відсутність зброї не впливає на результати розслідування.
Цьому інспектору та ще трьом підозрюваним інкримінують незаконне поводження зі зброєю та хуліганство, вчинене групою осіб із застосуванням зброї.
Нагадаємо, що 31 травня Іван Приходько та Володимир Петровець поранили 5-річну дитину у Переяславі-Хмельницькому. 3 червня хлопчик помер у лікарні.
