
# Poraz sa četiri gola razlike na Marakani, samo još Fjorentina 1965. godine

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/fudbal/vesti/poraz-sa-cetiri-gola-razlike-na-marakani-samo-jos-fjorentina-1965-godine/341823)

Vremena su bila drugačija, Crvena zvezda je postavljala ozbiljnu evropsku silu. Jaz između bogatih i siromašnih u međuvremenu je produbljen i više no što bi većina navijača volela, ali jasno je da se o tome pitaju baš oni – bogati. A mi tu nismo, pa smo prinuđeni da se polako navikavamo na sasvim drugačiju fudbalsku realnost. Nažalost, ona nam ne ide u korist, pa je Crvena zvezda tako večeras izjednačila negativan rekord kluba.
Nisu crveno-beli zaslužili ovako visok poraz, ali će u klupskim almanasima ostati zapisano da je Crvena zvezda 11. novembra 2019. godine protiv Totenhema na stadionu “Rajko Mitić“ doživela jedan od dva  najteža poraza tokom 58 sezona učešća u evropskim takmičenjima i ukupno 170 utakmica na domaćem terenu u evrokupovima.
Samo tri puta do sada je Zvezda na svom terenu gubila sa više od dva gola razlike. A samo dva puta sa četiri razlike. Nije uvek prijatno prisećati se, ali treba pamtiti, jer tako se uči i raste.

        NAJUBEDLJIVIJI ZVEZDINI PORAZI
      

        Kup sajamskih gradova 1965. godine: Fjorentina (0:4)Kup evropskih šampiona 1977: Borusija Menhengladbah (0:3)
        
        Liga šampiona 2018: Pari Sen Žermen (1:4)Liga šampiona 2019: Totenhem (0:4)
      
(FOTO: Reuters)
