
# Сергій Стаховський вийшов у друге коло тенісного турніру ATP Challenger у Братиславі

Published at: **2019-11-05T11:18:00+00:00**

Author: ****

Original: [ZIK.UA](https://zik.ua/news/2019/11/05/sergiy_stahovskyy_vyyshov_u_druge_kolo_tenisnogo_turniru_atp_challenger_u_1683887)


        33-річний український тенісист Сергій Стаховський з перемоги стартував на турнірі Peugeot Slovak Open (ATP Challenger Tour) у столиці в Словаччини Братиславі із призовим фондом 114 800 доларів.
      
Як повідомляє btu.org.ua, поєдинок Сергій Стаховський (Україна) – Аттіла Балаж (Угорщина) першого кола турніру завершився у двох сетах з рахунком 6:4, 6:4 на користь киянина.
Суперники провели на корті 1 годину і 20 хвилин. Долю першого сету вирішив єдиний брейк, який Стаховський виконав на старті поєдинку. У другій партії на три брейки українця Балаж відповів двома.
У другому раунді Сергія Стаховського чекає італієць Стефано Травалья (№ 88 АТР), посіяний під третім номером. У 2016 році тенісисти вперше зустрілися на корті: на челленджері в Італії сильнішим був українець.
Додамо, що турнір Peugeot Slovak Open розпочався в Братиславі (Словаччина) вчора, 4 листопада, і триватиме до неділі, 10 листопада.
