
# Eibar mesec dana nije mogao nikog da dobije, a onda postao maksimalan

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/eibar-mesec-dana-nije-mogao-nikog-da-dobije-a-onda-postao-maksimalan/341551)

Mučio se Eibar ceo oktobar da nađe odgovarajući ritam, dao samo jedan gol na tri utakmice, a onda je ove sedmice zablistao i sa dve vezane pobede isplivao iz opasne zone. Posle slavlja nad Viljarealom u četvrtak veče, izborenim tek u nadoknadi vremena, tim sa Ipurue opet je do važnog trijumfa stigao u završnici. Ovoga puta stradao je Leganes u gostima, što uspehu ekipe našeg reprezentativca Makra Dmitrovića daje na značaju – 2:1.
U vanrednoj rundi tvorac preokreta bio je Fabio Oreljana, a sjajnu formu potvrdio je na Butarkeu, jer je šest minuta pre kraja uposlio Kikea, a 29-godišnji napadač se postarao da bodovi odu za Eibar.
Bio je to šok za domaćina, koji je poveo u ranoj fazi susreta, ali na neki način i namirena pravda, jer je El Nesirija prethodio, čini se, faul nad Dmitrovićem.
Ako Marko Dmitrović ima razloga za radost, onda bi trener Selte Fran Eksriba mogao da se zamisli za posao. Ekipa iz Galicije opet nije pobedila, a posle Alavesa, Sosijedada i Betisa položila je oružje i pred Hatefeom. Još na Balaidosu – 0:1.
Jedini gol na meču delo je Brazilca Kenedija, letos pristiglog iz Njukasla, što je bilo dovoljno da se sastav Nemanje Maksimovića (ušao osam minuta pre kraja) vine do sedme pozicije, a Selta ostane u opasnoj zoni. Gde joj je i mesto posle samo jednog trijumfa u minulih deset susreta.

        ŠPANIJA 1 - 12. kolo
      
SubotaEspanjol - Valensija 1:2 (1:0)/Roka 31 penal - Pareho 69 penal, Gomez 80/
Levante - Barselona 3:1 (0:1)/Kampanja 62, Majoral 63, Radoja 68 - Mesi 34. penal/
Sevilja - Atletiko Madrid 1:1 (1:0)/Vaskez 28 – Morata 60/
Real Madrid – Betis 0:0
NedeljaValjadolid – Majorka  3:0 (1:0)/Fernandez 40, Unal 50, Ramirez 94/
Viljareal – Atletik Bilbao  0:0
 
Osasuna – Alaves 4:2 (3:1)/Garsija 20, Ćimi Abila 26, Tores 45+6 pen, Viljar 55 pen – Lagvardija 27, Perez 51 pen/
Selta – Hetafe 0:1 (0:1)/Kenedi 37/
Leganes – Eibar 1:2 (1:1)/En Nesri 6 – Šarls 17, Kike 84/

        
          
            21.00:  (3,00) Granada (3,10)  Real Sosijedad (2,50)
          
        
      

        
          Pogledajte novu epizodu serije Ekipizza...
        
      
