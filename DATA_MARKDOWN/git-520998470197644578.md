
# Професор ЧНУ Олег Ангельський перебуває з візитом в Китаї

Published at: **2019-11-07T16:33:00+00:00**

Author: ****

Original: [Погляд](https://pogliad.ua/news/education/profesor-chnu-oleg-angelskiy-perebuvae-z-vizitom-v-kitayi-379968)

Професор Чернівецького національного університету ім. Юрія Федьковича Олег Ангельський перебуває в Китаї з довгостроковим візитом. Відразу по приїзду відбулася зустріч із працівниками і керівниками Дослідницького інституту м. Тайджоу, розповідає професор, передає chnu.edu.ua.
- Наступним етапом було розміщення в спеціально підготовленому містечку Талантів м. Тайджоу.
У перші ж вихідні (26, 27 жовтня) було організовано поїздку до центру провінції Джейджанг, міста Гуанжоу, для завершення роботи по підготовці та написанню національного проекту, що подається на національний конкурс науково-технічних робіт. Підготовка тривала як в офісі «Відбору та пошуку іноземних видатних експертів» м. Гуанжоу, так і готелі, з 9-ої ранку до 9-ої вечора.
28 жовтня повернулися назад, в інститут  м. Тайджоу, де на нас вже очікував офіс для подальшої роботи.
Згодом була розмова з керівництвом інституту та відділу. Обговорювались питання плану робіт по реалізації договору про співпрацю між нашими інститутами про майбутню перспективу, а також поточні питання. Основною проблемою на сьогодні було обговорення питань потреб нашої наукової групи (команди) в обладнанні для роботи в інституті для створення сумісного оптичного-інженерного центра.
Підкреслювалась перспективність залучання студентської молоді з України для підготовки до роботи в інституті м. Тайджоу. Заплановані терміни проходження практики нашими молодими колегами на 3-6 місяців.
Обговорено план популяризації результатів наукових досліджень нашого центру оптики серед наукової громадськості міста та провінції Джейджанг. Особливу увагу приділено популяризації результатів наукових досліджень на заводах, підприємствах міста.
Яскраву позитивну реакцію викликало повідомлення про результати нашої конференції «Кореляційна оптика», що була проведена спільно нашими двома інститутами у вересні місяці.
Дано старт обговоренню питання про створення робочої групи (команди) в рамках оптичного інженерного центру Китай-Україна.
Розпочата робота по корегуванню планів реалізації попередньо сформульованих пропозицій, - зазначив О. Ангельський.
Фото з сайту chnu.edu.ua
