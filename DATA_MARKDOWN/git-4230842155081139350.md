
# Коли міняти літню гуму на зимову в Україні згідно із законом

Published at: **2019-11-05T10:15:00+00:00**

Author: ****

Original: [ФАКТИ](https://fakty.com.ua/ua/lifestyle/auto/20191105-koly-minyaty-litnyu-gumu-na-zymovu-v-ukrayini-zgidno-iz-zakonom/)

Фахівці радять міняти літні шини на зимові, коли середньодобова температура опускається нижче + 5-7 градусів.
В Державному агентстві автомобільних доріг України порекомендували почати перехід на зимові шини через погіршення погодних умов.
Шини, які призначені окремо для зими, і окремо для літа, мають відмінності за складом матеріалу, з якого вони зроблені, і малюнку протектора.
Зимова гума, на відміну від літньої, м’якша. Вже при температурі вище +10 градусів зимові шини починають гірше працювати, сильніше нагріваються під променями сонця і від теплого асфальту, стають м’якші, швидше стирається малюнок протектора. А шипована гума – мало того, що зношується з настанням теплої погоди, шипи на мокрому асфальті подовжують гальмівний шлях і взагалі роблять некомфортною поїздку по сухій дорозі.
Укравтодор вважає, що температура повітря повинна бути, в середньому, близько +7 градусів. За таких умов можна міняти гуму.
Зимові моделі гуми краще утримують авто на снігу і при ожеледиці, а також зменшують гальмівний шлях, завдяки своїй конструкції. Зверніть увагу на класифікацію зимових шин: європейські (для м’яких зим, коли температура повітря опускається не надто низько і випадає невелика кількість снігу), скандинавські (для більш суворих зим, коли випадає велика кількість опадів), шиповані (для їзди по крижаній дорозі).
Зміна літньої гуми на зимову українським законодавством не регулюється. У відповідній постанові КМУ № 1306 (31.4)  йдеться тільки про те, що заборонено їздити на транспортних засобах з несправностями та невідповідністю певним умовам.
Факти ICTV розібралися, як обрати якісну зимову гуму і на що варто звернути увагу при її покупці.
Джерело: Autonews, Автомобіліст
