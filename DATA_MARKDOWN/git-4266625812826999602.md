
# В Іраку через масові протести відключили Інтернет

Published at: **2019-11-05T06:20:00+00:00**

Author: ****

Original: [ZIK.UA](https://zik.ua/news/2019/11/05/v_iraku_cherez_masovi_protesty_vidklyuchyly_internet_1683749)


        У місті Багдад та у більшості районів Іраку відімкнули Інтернет у зв'язку з посиленням масових заворушень у країні.
      
Про це повідомляє Net Blocks.
Зокрема, від всесвітньої мережі було від'єднано десятки мільйонів жителів міст Багдад, Барса, Кербла та багатьох інших. За попередньою інформацією, таке рішення було прийняте через посилення демонстрацій в Іраку.
Як зазначається, таке відключення Інтернету стало наймасштабнішим в країні з початку масових протестів. 
Проте це обмеження не торкнулося території курдських населених пунктів у північній частині Іраку. 
Нагадаємо, нещодавно десятки тисяч демонстрантів, які вийшли на вулиці столиці Іраку на антиурядові акції протесту, заблокували основні магістралі міста. 
