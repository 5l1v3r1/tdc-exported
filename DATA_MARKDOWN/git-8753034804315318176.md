
# Tyske krigsgjenstander stjålet fra Soma

Published at: **2019-11-06T13:21:48+00:00**

Author: **Camilla Bjørheim**

Original: [Aftenbladet](https://www.aftenbladet.no/lokalt/i/RRX8rd/tyske-krigsgjenstander-stjaalet-fra-soma)

– Jeg anslår verdien av gjenstandene til å ligge på mellom 50.000 og 100.000 kroner, sier formann ved museet Allan Børge Sørensen.
Tjuveriet ble oppdaget mandag, men det uklart når ugjerningen skal ha funnet sted.
– Museet var åpent søndag, men da ble vi ikke oppmerksomme på at det var begått et innbrudd i lageret, som ligger i en annen bygning enn selve utstillingen, sier Sørsensen.
Han forteller at det er gjenstander som er ettertraktet i samlermiljøer, som er stjålet.
– De fleste gjenstandene er relatert til andre verdenskrig, og er altså tyske. Det er blant annet ei lita kjerre, kanonhylser, hylser til granater og ammunisjonskasser. Det er åpenbart at de som har tatt seg inn i lageret ved å knuse ei rute, har visst hva de var ute etter. Dette er unike gjenstander som det er vanskelig å få tak i.
Politiet har vært på stedet og foretatt åstedsundersøkelse. De ønsker tips i saken på telefonnummer 02800.
