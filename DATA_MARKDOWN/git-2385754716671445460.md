
# Δόξα και Νέα Σαλαμίνα κοντράρονται στο Μακάρειο

Published at: **2019-11-01T11:34:00+00:00**

Author: **Θεόδωρος Κόμπος**

Original: [SIGMALIVE](https://www.sigmalive.com/sports/football/cyprus/a-league/595212/doksa-kai-nea-salamina-kontrarontai-sto-makareio)

Η αναμέτρηση Δόξα - Σαλαμίνα είναι η αυτή που ανοίγει την αυλαία της 8ης αγωνιστικής του πρωταθλήματος.Οι δύο ομάδες θα τα πουν στις 19:00 στο Μακάρειο Στάδιο. Οι γηπεδούχοι που βρίσκονται στην τελευταία θέση της βαθμολογίας, χωρίς νίκη στο ενεργητικό τους και με μόλις 2 βαθμούς, θέλουν να κάνουν «σεφτέ» και να πανηγυρίσουν την πρώτη τους νίκη που θα τους ανεβάσει βαθμολογικά. Επίσης η Δόξα προέρχεται από το ισοπεδωτικό 6-0 εντός έδρας με αντίπαλο την Ανόρθωση. Στην αντίπερα όχθη η Νέα Σαλαμίνα, αν και ηττήθηκε με το βαρύ 3-0 στην έδρα της από τον ΑΠΟΕΛ, πραγματοποίησε καλή εμφάνιση και θέλει να δώσει συνέχεια στις καλές εμφανίσεις αλλά να τις συνδυάσει με το αποτέλεσμα της νίκης.Οι ερυθρόλευκοι έχουν μαζέψει 9 βαθμούς στο πρωτάθλημα και θα ψάξουν το διπλό που θα τους ανεβάσει στα υψηλά στρώματα της βαθμολογίας.
