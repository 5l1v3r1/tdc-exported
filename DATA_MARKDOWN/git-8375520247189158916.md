
# Гончарук проти друку грошей

Published at: **2019-11-05T11:18:52+00:00**

Author: ****

Original: [ГЛАВКОМ](https://glavcom.ua/news/goncharuk-proti-druku-groshey-637806.html)

Прем’єр-міністр України Олексій Гончарук не підтримує емісію грошей та вважає, що вона лише забирає гроші з кишень платників податків.
«Я проти того, щоб друкувати гроші, тому що це прихований податок на людей. Якщо ви починаєте друкувати гроші, ви фактично забираєте гроші з кишень фактичних платників податків», - сказав Гончарук.
Він також зазначив, що монетарна політика - це сфера Національного банку.
«Уряд і Національний банк, вони зараз узгоджено діють, ми намагаємось узгодити монетарну і фіскальну політику, для того аби гривня була стабільно, а макроекономічна ситуація покращувалась. Це сприяє зниженню інфляції, та зниженню відсоткової ставки з кредитами», - зауважив Гончарук.
Також сьогодні стало відомо, наскільки зросте зарплата поліцейських і рятувальників наступного року.
Крім того Гончарук повідомив, що наступного року пенсії зрозстуть, але не набагато. 
5 листопада прем’єр-міністр України Олексій Гончарук і члени уряду презентували журналістам підготовлений до другого читання проєкт Бюджету-2020, який поданий на розгляд Верховної Ради.Нагадаємо, 3 листопада на закритому засіданні Кабінет міністрів України затвердив проєкт держбюджету на 2020 рік для другого читання у Верховній Раді.Також нагадаємо, що у Мінсоцполітики хочуть обмежити виплати по народженню дитини.Крім того Гончарук заявив, що значного підвищення заробітних плат вчителям не буде, оскільки для цього потрібно більше економічного зростання. 
