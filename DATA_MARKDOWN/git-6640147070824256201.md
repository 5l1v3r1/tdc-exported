
# Disney+: Avengers: Endgame sarà disponibile al lancio

Published at: **2019-11-07T08:00:00+00:00**

Author: **Lorenzo Ferrero**

Original: [Tom&#39;s Hardware](https://www.tomshw.it/culturapop/disney-avengers-endgame-sara-disponibile-al-lancio/)

Disney+, la nuova piattaforma di streaming del colosso di Burbank, farà il suo debutto negli USA a brevissimo ed il suo catalogo è già molto fornito, con contenuti sia originali che non provenienti dagli universi Disney, Marvel e Fox. Come se non bastasse, Disney ha deciso di rendere disponibile già al lancio Avengers: Endgame, il film dei Marvel Studios che più ha incassato nella storia del cinema.
Leggi anche: Disney+: aggiunto Avatar al lancio della piattaforma
Avengers: Endgame sarebbe arrivato su Disney+ in ogni caso, visto che l’obiettivo della compagnia è quello di avere tutte le proprietà intellettuali della Disney stessa sulla piattaforma, disponibili per tutti gli utenti. La pellicola era stata annunciata in arrivo sul servizio di streaming solo a metà Dicembre, un mese circa dopo il suo debutto. Non si sa cosa possa aver fatto cambiare idea ai vertici Disney, fatto sta che Avengers: Endgame sarà disponibile sin dal lancio di Disney+, che avverrà il 12 Novembre.
