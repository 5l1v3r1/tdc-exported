
# פקחים ניסו להוציא בכוח ילדה של מהגרת עבודה מגן בפתח תקוה, הגננת סירבה

Published at: **2019-11-03T13:50:00+00:00**

Author: **מיינט פתח תקוה**

Original: [חדשות פתח תקוה](http://mynetpetahtikva.co.il/%d7%97%d7%93%d7%a9%d7%95%d7%aa/%d7%a4%d7%a7%d7%97%d7%99%d7%9d-%d7%a0%d7%99%d7%a1%d7%95-%d7%9c%d7%94%d7%95%d7%a6%d7%99%d7%90-%d7%91%d7%9b%d7%95%d7%97-%d7%99%d7%9c%d7%93%d7%94-%d7%a9%d7%9c-%d7%9e%d7%94%d7%92%d7%a8%d7%aa-%d7%a2%d7%91%d7%95%d7%93%d7%94-%d7%9e%d7%92%d7%9f-%d7%91%d7%a4%d7%aa%d7%97-%d7%aa%d7%a7%d7%95%d7%94-%d7%94%d7%92%d7%a0%d7%a0%d7%aa-%d7%a1%d7%99%d7%a8%d7%91%d7%94-415674/6)

פקחים של רשות האוכלוסין וההגירה עצרו אם מהגרת עבודה מהעיר בטענה שאינה מחזיקה ברישיון. בתגובה האם לקחה את הפקחים לגן אליו הולכת ביתה כהוכחה על כך שהיא בעלת רישיון משום שלולא היה לה רישיון, לא היו מאפשרים לרשום את ביתה לגן עירוני.
הגננת סירבה לשחרר את הילדה בטענה שכאמור, אם לא היה לה רישיון לא היה ניתן לרשום אותה לגן.
חלק מהפקחים נשארו בגן במטרה לקחת את הילדה תוך כדי ההתנגדות של הגננת וחלק אחר נסע עם האם לביתה במטרה שתציג מסמכים המאשררים את חוקיותה. 
"אני לא עוסקת בתחום הזה באופן ספציפי, אך הייתי חייבת להירתם לעניין ולנסות לסייע. זה שוק לילדים האחרים והגננת מאוד אמיצה. למרות זאת כל מי שדיברתי איתו שמבין בתחום טוען שהמאבק חסר טעם".
מרשות האוכלוסין וההגירה נמסר בתגובה: "מדובר באישה השוהה בישראל מאז שנת 2010, מרבית השנים ללא אשרה חוקית. נתון זה הוא עובדה ולא ברור על מה מתבססות טענות הגננת אך הן כמובן אינן נכונות. המעוכבת, נתינת ניגריה, מנהלת גן פרטי אותו עזבה מיד עם הגעת פקחי רשות האוכלוסין וההגירה למקום (כשהילדים עצמם נותרו בגן).
"למקום זומנה משטרה וכן גורמי הרווחה להמשך טיפול מקצועי ראוי. למעוכבת בת בגילאי הגן ועל כן, כנהוג בכלל המקרים הללו, ליוו פקחי הרשות את האם לגן הבת כדי להוציאה ולא להפרידה מאימה".
