
# «Мілан» – «Лаціо». Прогноз і ставка Юрія Шевченка

Published at: **2019-11-02T20:21:00+00:00**

Author: **Юрій Шевченко**

Original: [Рейтинг Букмекерів](https://bookmaker-ratings.com.ua/tips/milan-latsio-prognoz-i-stavka-yuriya-shevchenka/)

Прогнозом на матч Серії А «Мілан» – «Лаціо» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».

        21:45, 03 лис 2019
      
«Мілан» у четвер переміг «Спал» і вперше в сезоні не пропустив. Але це навряд чи свідчить про те, що проблеми залишилися в минулому. По-перше, як мінімум в першому таймі команда Стефано Піолі виглядала дуже погано. По-друге, у «Спала» п’ять поразок поспіль в гостях і нуль забитих голів.
З «Лаціо» все буде інакше. Римляни знов почали перемагати: 2:1 з «Фіорентиною», 4:0 з «Торіно». Чіро Іммобіле у фантастичній формі – він забив 12 голів за 10 матчів. Взагалі у «Лаціо» 22 голи – більше забиває тільки «Аталанта». «Мілан» забив на 12 голів менше, і це показова цифра.
«Лаціо» не виграє на «Сан Сіро» з 1989-го, коли єдиний гол в матчі забив Паоло Мальдіні у власні ворота. Після цього «Мілан» виграв 18 разів, 11 зустрічей завершилися нічиєю. Статистика на боці «Россонері», але це саме той момент, коли «Лаціо» може перервати невдалу серію. «Мілан» невипадково програє частіше, ніж перемагає.
