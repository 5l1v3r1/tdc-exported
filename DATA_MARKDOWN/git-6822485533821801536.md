
# احتمال لغو سفر اردوغان به آمریکا

Published at: **2019-11-04T19:05:00+00:00**

Author: ****

Original: [جامعه خبری تحلیلی الف](https://www.alef.ir/news/3980813154.html)

یک رسانه غربی از احتمال لغو سفر اردوغان به واشنگتن در واکنش به تصویب ۲ پیش‌نویس قطعنامه‌ علیه آنکارا در مجلس نمایندگان آمریکا خبر داد.
 به گزارش مهر به نقل از رویترز، ۳ مقام ترکیه ای که نخواستند نامشان فاش شود امروز دوشنبه از احتمال لغو سفر رجب طیب اردوغان رئیس‌جمهوری ترکیه به آمریکا خبر دادند.
بر اساس اعلام این خبرگزاری، این اقدام دولت ترکیه در اعتراض به رأی اخیر مجلس نمایندگان آمریکا در خصوص کشتار ارامنه به انجام خواهد رسید.
این در حالیست که پیشتر قرار بود اردوغان روز ۱۳ نوامبر (۲۲ آبان ماه) به واشنگتن سفر کرده و با دونالد ترامپ رئیس‌جمهوری آمریکا دیدار کند.
گفتنی است مجلس نمایندگان آمریکا در ۲۹ اکتبر با تصویب ۲ پیش‌نویس قطعنامه‌ جداگانه، اعمال تحریم علیه ترکیه به دلیل عملیات چشمه صلح کشور در شمال سوریه و اعلام حوادث ۱۹۱۵ تحت عنوان «نسل‌کشی ارامنه» را پیشنهاد کرد.
