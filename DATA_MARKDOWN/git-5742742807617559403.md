
# Android 10 pro Motoroly Moto Z4 a One Zoom již klepe na dveře

Published at: **2019-11-06T12:50:00+00:00**

Author: **Michal Pavlíček**

Original: [mobilenet.cz](https://mobilenet.cz/clanky/android-10-pro-motoroly-moto-z4-a-one-zoom-jiz-klepe-na-dvere-39366)


           •  Starší Motorola Moto Z4 i letošní novinka One Zoom obdrží brzy Android 10    •  Naznačuje to únik ze stránek Wi-Fi Alliance
      
Na nejnovější Android 10 se mohou těšit uživatelé lépe vybavených Motorol s procesorem Snapdragon 675. Konkrétně se jedná o Moto Z4 a One Zoom. Prvně jmenovaný telefon je na konci svého životního cyklu, naopak One Zoom je žhavou novinkou, kterou jsme pro vás nedávno otestovali. Oba bez rozdílu se však dočkají aktualizace na Android 10.
Naznačují to úniky skrze webové stránky Wi-Fi Alliance, na kterých jsou oba smartphony již vedené s Androidem 10, což znamená, že aktualizace je v poslední fázi testování a velmi brzy bude vypuštěna mezi uživatele. Zatímco pro Moto Z4 (XT1980-4) půjde s největší pravděpodobností o poslední velkou aktualizaci, One Zoom (XT2010-1) by se měl dočkat minimálně ještě Androidu 11.

        Přejít do katalogu
      
Přejít do katalogu · Přečíst recenzi

        10 787 Kč
      
