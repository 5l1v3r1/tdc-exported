
# قتل زن و خواهر زن توسط مرد جوان در گلستان

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697029/%D9%82%D8%AA%D9%84-%D8%B2%D9%86-%D9%88-%D8%AE%D9%88%D8%A7%D9%87%D8%B1-%D8%B2%D9%86-%D8%AA%D9%88%D8%B3%D8%B7-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%DA%AF%D9%84%D8%B3%D8%AA%D8%A7%D9%86)

ساعاتی پیش مرد جوانی در گنبدکاووس به دلیل اختلافات خانوادگی همسر و خواهر همسرش را به قتل رساند.
به گزارش خبرگزاری فارس از گرگان، ساعتی پیش فردی در گنبدکاووس همسر و خواهر همسرش را به قتل رساند که بلافاصله پس از تماس مردم با پلیس 110، نخستین تیم گشت پلیس به محل اعزام شد.
بر اساس اطلاعات خبرنگار خبرگزاری فارس در گرگان، این فرد در کمتر از یک ساعت توسط پلیس دستگیر شده و در اعترافات اولیه علت ارتکاب به این عمل مجرمانه را اختلافات خانوادگی عنوان کرده است.
یک منبع آگاه در انتظامی گلستان با تائید خبر اعلام کرد تحقیقات پلیس برای تکمیل شدن پرونده در جریان است.
گفتنی است، اطلاعات تکمیلی پس از تحقیقات پلیس به اطلاع مخاطبان خواهد رسید.
