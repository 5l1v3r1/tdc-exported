
# Зидан: Искам Бейл да остане

Published at: **2019-11-05T16:11:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/zidan-iskam-bejl-da-ostane-1403211.html)

Мениджърът на Реал Мадрид Зинедин Зидан коментира поредните слухове около напускането на Гарет Бейл. През последните дни отново се появиха спекулации около бъдещето на Бейл и информация, че уелският атакуващ футболист е недоволен от живота в Мадрид и иска да си тръгне през януари. Зидан опроверга тези слухове, заявявайки, че се надява крилото да остане част от Кралския клуб до края на сезона.
„Искам Гарет да остане тук до края на сезона. Постоянно се говори, че аз искам той да си тръгне, но това са глупости. Феновете ни трябва да мислят позитивно, тъй като играчът иска да бъде при нас“ заяви френският наставник.
През лятото отношенията между Зидан и Бейл бяха обтегнати, като мениджърът искаше да продаде 30-годишния футболист. Уелсецът бе близо до трансфер в клуб от Китайската Суперлига, но до сделка така и не се стигна. От началото на сезона обаче нещата се промениха, тъй като Бейл се превърна в един от най-важните играчи в отбора преди контузията му в началото на октомври.

        
          Вчера пък Гарет Бейл бе свързан със завръщане в Английската Висша лига.
        
      
