
# Απίστευτο περιστατικό στην Κύπρο: Τσακώθηκαν και περιέλουσε με οξύ την πρώην γυναίκα του! Δίνει σκληρή μάχη για τη ζωή της!

Published at: **2019-11-06T22:05:29+00:00**

Author: ****

Original: [europost.gr](https://europost.gr/apisteyto-peristatiko-stin-kypro-tsakothikan-kai-perieloyse-me-oxy-tin-proin-gynaika-toy-dinei-skliri-machi-gia-ti-zoi-tis/)

Επίθεση με οξύ δέχθηκε από τον 57χρονο εν διαστάσει σύζυγό της, 40χρονη Ρουμάνα, στη Λεμεσό, η οποία μεταφέρθηκε σε σοβαρή κατάσταση στο Γενικό Νοσοκομείο Λευκωσίας.
Σύμφωνα με πληροφορίες, η γυναίκα βρισκόταν σε σπίτι φίλων της όταν μετέβη εκεί ο εν διαστάσει σύζυγος της. Μετά από καβγά που είχαν, αυτός της επιτέθηκε ρίχνοντας οξύ στο σώμα της, προκαλώντας εγκαύματα έκτασης 70-80% στο σώμα και το πρόσωπό της.
Η γυναίκα μεταφέρθηκε διασωληνωμένη στο Γενικό Νοσοκομείο Λεμεσού, ωστόσο λόγω της σοβαρότητας της κατάστασής της μεταφέρθηκε στο Γενικό Νοσοκομείο Λευκωσίας.
Σημειώνεται ότι η Αστυνομία προχώρησε στη σύλληψη του 57χρονου Ελληνοκύπριου εν διαστάσει συζύγου της γυναίκας, ο οποίος ανακρινόμενος παραδέχθηκε την πράξη του. Σύμφωνα με πληροφορίες η Αστυνομία διερευνά υπόθεση απόπειρας φόνου.
