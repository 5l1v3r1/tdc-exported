
# Три поетичні збірки для осінніх вечорів

Published at: **2019-11-01T17:53:00+00:00**

Author: ****

Original: [НВ](https://style.nv.ua/ukr/blogs/shcho-chitati-voseni-virshi-mariji-kozirenko-viktora-neboraka-ta-yuriya-izdrika-50051087.html)


        Тимур КургановДиректор видавництва Фабула
      
Осіння пора пронизана легкою меланхолією та романтизмом. Восени хочеться якогось особливого комфорту, затишку і тепла. А що може створити правильну атмосферу краще, аніж гарні вірші?
Пропоную три збірки, що зігріють вас у найсірішу мряку.
Вірші Іздрика можуть відкрити вашу душу, змусити мерзнути на холодних кахлях реалій, а потім різко занурити у буремні хвилі пристрасті та любові. Збірка Меланхолії — це клубок оголених дротів, що повсякчас готовий вдарити струмом непідробних емоцій.

        Є час обіймати — і час уникати обіймів
      

        Є час щоб обійматись — і час
      

        залишатися вільним
      

        Є час на розмову — і час німувати у
      

        тиші
      

        Є час для любові - і є для байдужості ніша.
      
Літаюча голова може «зірвати кришу» та відправити читача гуляти п’янкими рядками Неборакового світосприйняття. Збірку доповнюють божевільні авангардні малюнки, які посилюють той настрій, який передає автор. Збірка хоч і не нова, проте легко може стати вашою настільною книгою. Бо ці вірші перетинають простір і час без будь-яких перешкод.

        …Цілунок довгий. Перший сніг.
      

        І прірва ліжка. І сніги — розгорнуті,
      

        Ламкі, колючі
      

        Повітря струмені палючі
      

        …і ваші речі навкруги.
      
Вірші Марії Козиренко — дивна суміш римованої фантасмагорії та реалізму, що супроводжується ілюстраціями авторки. І не просто ілюстраціями, а українськими ієрогліфами. Цей незвичайний симбіоз створює неповторні відчуття після читання, дарує натхнення та любов.

        …Мені зле, я не вірю, що сонце зійде.
      

        Ні, подивись, таки сходить.
      

        Кожен промінь, мов голкою шиє вітрила.
      

        Я любитиму стиха і про тебе назву
      

        Кожну із Америк, яку ми відкрили…
      
Читайте також:
Тимур КургановПідкилимні ігри. Три книжки про те, як насправді працює геополітика
Діставайте з антресолей свої теплі светри, готуйте гарячі напої і проводьте прохолодні вечори в теплій компанії і з якісною літературою.

        
          Приєднуйтесь до нашого телеграм-каналу
        
         
        
          
            Мнения Н
          
          
            В
          
        
      

        
          Більше блогів
        
         
        
          
            тут
          
        
      

        
          Depositphotos
        
      
