
# Окупанти п'ять разів порушили режим припинення вогню на Донбасі

Published at: **2019-11-01T16:55:49+00:00**

Author: ****

Original: [ГЛАВКОМ](https://glavcom.ua/country/incidents/okupanti-pyat-raziv-porushili-rezhim-pripinennya-vognyu-na-donbasi--637090.html)

На Донбасі з початку поточної доби, 1 листопада, в районі проведення Операції Об'єднаних сил збройні формування Російської Федерації і її найманці п'ять разів порушили режим припинення вогню. Про це повідомляє пресцентр штабу ООС.
Як повідомляється, противник обстріляв позиції наших підрозділів з мінометів калібру 120 мм, а також гранатометів різних систем, великокаліберних кулеметів та стрілецької зброї.
В районі відповідальності оперативно-тактичного угруповання «Схід» противник здійснив три обстріли позицій Об'єднаних сил: двічі поблизу Старогнатівки - з мінометів калібру 120 мм, СПГ та великокаліберних кулеметів; неподалік Новогнатівки - зі станкових протитанкових гранатометів.
Також у районі відповідальності оперативно-тактичного угруповання «Північ» російські окупаційні війська здійснили два обстріли наших позицій: біля Майорська - зі станкових протитанкових гранатометів; неподалік Луганського - з великокаліберних кулеметів і стрілецької зброї та ручних протитанкових гранатометів.
Впродовж поточної доби втрат внаслідок обстрілів серед особового складу Об'єднаних сил не зафіксовано.
