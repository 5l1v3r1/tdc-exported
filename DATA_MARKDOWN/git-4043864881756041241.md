
# Трамп запропонував Мексиці оголосити війну наркокартелям

Published at: **2019-11-06T00:08:19+00:00**

Author: ****

Original: [Українська правда](https://www.pravda.com.ua/news/2019/11/6/7231112/)

Президент Сполучених Штатів Америки Дональд Трамп заявив про готовність США разом із Мексикою оголосити війну наркокартелям.
Джерело: Twitter президента США
Заява пролунала після трагедії в Мексиці, де випадковими жертвами стрілянини між двома бандами стали американці. Загинули три жінки та семеро дітей, у тому числі двоє немовлят.
"Чудова родина та її друзі зі штату Юта опинилися між двох жорстоких наркокартелів, які стріляли один в одного, в результаті чого було вбито багато чудових американців, у тому числі маленьких дітей, а деякі зникли безвісти", - написав Трамп.
