
# Real sprema novu bombu

Published at: **2019-11-04T14:12:07+00:00**

Author: **Darko**

Original: [Sportska centrala](https://www.sportskacentrala.com/2019/11/04/real-sprema-novu-bombu/)

Real Madrid priprema novu transfer bombu i pored silnog novca potrošenog tokom leta, neće štedeti.
Na meti „kraljevskog kluba“ je reprezentativac Engleske Rahim Sterling. Gigant iz Madrida je spreman da ponudi Mančester Sitiju 70 miliona funti i Gareta Bejla, za 24-godišnjeg krilnog napadača, preneo je Skaj Sports u ponedeljak.
Sterlingu je, navodi isti izvor, „dojavljeno“ da će ga skauti „kraljevskog kluba“ posmatrati na naredne dve utakmice reprezentacije Engleske, protiv Crne Gore 14. novembra i Kosova, tri dana kasnije.
Sterling sa Mančester Sitijem ima ugovor do juna 2023. godine, a pitanje je koliko bi Pep Gvardiola bio zainteresovan da ga pusti u zamenu za Gareta Bejla i novac.
