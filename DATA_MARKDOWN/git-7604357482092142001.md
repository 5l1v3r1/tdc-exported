
# Open Vld-ruzie vergroot: Linksliberaal De Clercq wil paarsgroen

Published at: **2019-11-07T09:44:50+00:00**

Author: **Jonas Naeyaert**

Original: [SCEPTR](https://sceptr.net/2019/11/polarisatie-binnen-open-vld-vergroot-linksliberaal-de-clercq-wil-paarsgroen/)


        Gents burgemeester Mathias De Clercq pleit als eerste Open Vld’er openlijk voor een federale paars-groene coalitie. Het dreigt de polarisatie binnen de partij te vergroten. “Ik besef dat deze visie is als vloeken in de kerk. Maar zwijgen is geen optie meer”, schrijft De Clercq in een opinie in De Standaard. De burgemeester staat – als poulain van de paarsgroene ex-premier Guy Verhofstadt en diens broer en filosoof Dirk Verhofstadt – bekend als uithangbord van de linkerzijde binnen de partij.
      
De links-rechts-tegenstelling wordt opgedreven binnen Open Vld. Nadat liberale kopstukken vicepremier Alexander De Croo en Kamerlid Egbert Lachaert een paarsgroene coalitie eerder categoriek hadden afgewezen, breekt ‘poster boy’ van de linkerzijde in Open Vld Mathias De Clercq een lans voor zo’n coalitie. In zijn opiniestuk in De Standaard stelt hij zelf dat ‘vloeken in de kerk’ is. Na de mislukking van de opdracht van preformateurs Rudy Demotte (PS) en Geert Bourgeois (N-VA) en de aanstelling van PS-hardliner Paul Magnette als formateur, lijkt N-VA dus de geslagen hond.
