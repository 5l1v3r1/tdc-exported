
# Румъния най-накрая предложи нов кандидат за еврокомисар

Published at: **2019-11-07T07:07:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/rumanija-naj-nakraja-predlozhi-nov-kandidat-za-evrokomisar.html)

Румъния най-накрая предложи нов кандидат за еврокомисар. Евродепутатът Адина Валян беше одобрена от председателя на Еврокомисията Урсула фон дер Лайен, но ще трябва да мине през изслушване в парламента.
Адина Валян е депутат в европейския парламент от 2007 г. През миналия си мандат беше и председател на Комисията по промишлеността.
Номинацията ѝ беше забавена заради вота на недоверие на правителството в Букурещ. Сега единствено Великобритания остава да предложи свой еврокомисар.
Досега това не беше направено поради плановете на Борис Джонсън да напусне на 31 октомври.
