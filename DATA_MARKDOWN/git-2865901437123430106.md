
# ATP FINALE: Novak u grupi sa Federerom

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/tenis/vesti/atp-finale-novak-u-grupi-sa-federerom/341693)

Aleksander Zverev, momak koji je prošle godine iznenadio Novaka Đokovića u finalu završnog mastersa u Londonu, danas je tradicionalno radio na žrebanju za ovogodišnje izdanje ovog prestižnog takmčenja.
I može se reći da je bio sretne ruke za našeg asa koji je postavljen za lidera Crvene grupe kao drugi reket sveta, jer su se u njoj su se našli Rodžer Federer, Dominik Tim i Mateo Beretini. Sve igrači sa koji više-manje odgovaraju Srbinu.
Kada se vidi spisak Plave grupe, gde je nositelj Rafael Nadal, sve je jasno, jer su tu momci koji umeju da ga namuče, čak i na tvrdim podlogama u zatvorenom, a to su Danil Medvedev, Aleksander Zverev i Stefanos Cicipas.
Turnir počinje u nedelju, a naš sa će igrati prvo protiv Beretinija negde posle 15 časova, a u 21 čas rekete ukrštaju Federer i Tim. Plava grupa počinje takmičenje u ponedeljak. Kao što se i očekivalo,  organizatori su dali tako Nadalu još jedan dan da izleči povređeni trbušni mišić zbog kojeg je nedavno predao polufinale mastersa u Parizu. Ukoliko u tome ne uspe zameniće ga njegov sunarodnik Roberto Bautista Agut.
Da podsetimo, u Londonu će Nole pokušati da povrati ATP tron na koji se od ponedeljka vratio upravo Nadal sa 640 poena prednosti. O kalkulacijama kako bi to moglo da se dogodi, čitajte OVDE

        (Foto: Reuters)
      
