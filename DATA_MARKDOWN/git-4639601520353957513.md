
# Κέιτι Πέρι : Παπαράτσι διεκδικούν 150 χιλ. δολ. για φωτογραφία της

Published at: **2019-11-01T17:43:24+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/culture/keiti-peri-paparatsi-diekdikoun-150-xil-dol-gia-fotografia-tis/)

Η Κέιτι Πέρι είναι η νέα διασημότητα σε βάρος της οποίας ασκείται αγωγή, επειδή ανάρτησε στα μέσα κοινωνικής δικτύωσης φωτογραφία της από τον φακό παπαράτσι.
Σύμφωνα με το Blast, η Κέιτι Πέρι οδηγείται σε δίκη σε ομοσπονδιακό δικαστήριο από το φωτογραφικό πρακτορείο Backgrid, επειδή δημοσίευσε φωτογραφία της, στην οποία είναι ντυμένη Χίλαρι Κλίντον σε ένα πάρτι Χάλοουιν το 2016.

        Διαβάστε ακόμη : Ποιες αλλαγές έρχονται στις προσωρινές επικουρικές συντάξεις
      
Το Backgrid ανέφερε ότι επιχείρησε να επιλύσει τη διαφορά εξωδικαστικά με διαπραγματεύσεις με τους αντιπροσώπους της από τον Ιούλιο του 2017.

        «Ωστόσο, οι εναγόμενοι δεν κατόρθωσαν να εξασφαλίσουν άδεια χρήσης της φωτογραφίας από τον φωτογράφο του Backgrid, ακόμη και μετά την επισήμανσή τους ότι το Backgrid έχει την κυριότητα».
      
«Οι εναγόμενοι χρησιμοποίησαν και συνεχίζουν να χρησιμοποιούν τη φωτογραφία χωρίς άδεια ή εξουσιοδότηση από το Backgrid και αφού γνώριζαν την παράβαση» σημειώνεται.
Σύμφωνα με τον νόμο για τα πνευματικά δικαιώματα ο φωτογράφος διατηρεί τα δικαιώματα της φωτογραφίας, εκτός αν τα έχει παραχωρήσει σε κάποιο τρίτο μέρος, όπως το πρακτορείο του ή ο εργοδότης του.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
