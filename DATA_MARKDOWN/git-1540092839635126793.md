
# Γαλλία: Μαζική κινητοποίηση κατά της απέλασης κοριτσιού που έφυγε για να γλυτώσει κλειτοριδεκτομή

Published at: ****

Author: ****

Original: [CNN.gr](https://www.cnn.gr/news/kosmos/story/196519/gallia-maziki-kinitopoiisi-kata-tis-apelasis-koritsioy-poy-efyge-gia-na-glytosei-kleitoridektomi)

Newsroom, CNN Greece 00:11 , 07 November 2019 - 00:12
«Η Σαμίρα είναι 10 ετών. Διέφυγε από τη χώρα της με τους γονείς της για να γλυτώσει την κλειτοριδεκτομή. Θα απελαθεί στις 12 Νοεμβρίου. Η Σαμίρα επέζησε της βίας της κόλασης στη Λιβύη. Διασώθηκε κατά τις επιχειρήσεις διάσωσης στη Μεσόγειο. Σε αυτόν τον διάπλου έχασε τη μητέρα της», γράφει ο Ραφαέλ Γκλυκσμάν, του κεντροαριστερού κόμματος Place Publique, προς τον διευθυντή του αστυνομίας του Παρισιού.
Το κείμενο που αναρτήθηκε στον ιστότοπο των αιτήσεων change.org υπογράφηκε από τη σοσιαλίστρια δήμαρχο του Παρισιού Αν Ινταλγκό, την πρώην υπουργό Παιδείας Ναζάτ Βαλό-Μπελκασέμ, τις ηθοποιούς Μαρίνα Φόις και Αντέλ Εξαρχόπουλος, σύμφωνα με συνεργάτες του ευρωβουλευτή.
Ο πατέρας του κοριτσιού, συνοδευόμενος από μέλη του περιβάλλοντος του ευρωβουλευτή, θα γίνει δεκτός την Πέμπτη, στην αστυνομική διεύθυνση του Παρισιού.
«Η περίπτωση της Σαμίρα δεν είναι η μόνη, είναι το σύμβολο της διαδικασίας του Δουβλίνου. Δεν υπάρχουν διαθέσιμα στοιχεία αλλά τουλάχιστον 1.000 παιδιά είναι σε αυτή την κατάσταση στη Γαλλία», σύμφωνα με τον Πιέρ Νατνέλ Μπυσιέρ, κοινοβουλευτικό συνεργάτη του Γκλυκσμάν, ο οποίος συνοδεύει εδώ και μήνες τη μαθήτρια και τον πατέρα της, που έφθασαν στη Γαλλία τον Ιανουάριο.
Στις 12 Νοεμβρίου, στις 10.00 (τοπική ώρα / 11.00 ώρα Ελλάδας) το κοριτσάκι και ο πατέρας της αναμένεται να απελαθούν στη Βενετία, σύμφωνα με τον κανονισμό του Δουβλίνου, που αναθέτει την εξέταση του αιτήματος ασύλου στη χώρα εισόδου στην Ευρώπη, στη συγκεκριμένη περίπτωση η Ιταλία για την οικογένεια αυτή.
«Η Διεθνής διακήρυξη των δικαιωμάτων του παιδιού προβλέπει ότι το ύψιστο συμφέρον του παιδιού πρέπει να είναι μια πρωταρχική μέριμνα σε όλες τις αποφάσεις που αφορούν τα παιδιά. Αυτή η θεώρηση πρέπει να παίζει καθοριστικό ρόλο στις αποφάσεις μεταφοράς στο πλαίσιο της διαδικασίας του Δουβλίνου για τις οικογένειες με παιδιά», γράφει ο Γκλυκσμάν προς τον διευθυντή του αστυνομίας του Παρισιού, επικαλούμενος το άρθρο 17 της συμφωνίας του Δουβλίνου 3.

        Διαβάστε επίσης
      
