
# Manchester United v Premier League opäť zaváhal a prehral na ihrisku Bournemouthu

Published at: **2019-11-02T21:35:05+00:00**

Author: **Webnoviny**

Original: [Denník politika](http://dennikpolitika.sk/archiv/88529)

2.11.2019 (Webnoviny.sk) – Futbalisti Manchestru United v anglickej Premier League opäť zakopli, v sobotňajšom súboji 11. kola prehrali na pôde Bournemouthu 0:1. Jediný gól duelu strelil tesne pred prestávkou nórsky útočník domáceho kolektívu Joshua King. Zásah tohto Nóra dostal pod ešte väčší tlak jeho krajana – trénera na lavičke United Oleho Gunnara Solskjaera.
Jeho zverenci sú v aktuálnej tabuľke súťaže až na 10. miesto, na vedúci FC Liverpool strácajú už 18 bodov. „V druhom polčase sme nepremenili naše šance na vyrovnanie a tak nemáme ani bod,“ zhodnotil Solskjaer.
„Pokúšali sme sa až do úplného konca, no chýba nám kvalita, čo znamená ďalšiu stratu bodov,“ pokračoval nórsky kouč, v minulosti hráčska legenda United. Solskjaer po prehre u súpera priznal sklamanie. „Takéto súboje musíme vyhrávať, ak chceme držať krok so špicou tabuľky,“ dodal.
Manchester United sa pohybuje v strede tabuľky aj preto, že po 14. septembri zvíťazil v Premier League iba raz, pred týždňom v Norwichi, Z ostatných šiestich ligových zápasov majú „Red Devils“ bilanciu jeden triumf, dve remízy a tri prehry.
11. kolo – sobota
Bournemouth – Manchester United 1:0 (1:0)Gól: 45. J. King
Arsenal Londýn – Wolwerhampton 1:1 (1:0)Góly: 21. Aubameyang – 76. Jimenéz
Aston Villa – FC Liverpool 1:2 (1:0)Góly: 21. Trezegeut – 87. Robertson, 90.+. S. Mané
Brighton – Norwich 2:0 (0:0)Góly: 68. Tossard, 84. Duffy
Manchester City – Southampton 2:1 (0:1)Góly: 70. S. Agüero, 86. Walker – 13. Ward-Prowse
Sheffield United – Burnley 3:0 (3:0)Góly: 17. a 43. Lundstram, 44. Fleck
West Ham – Newcastle 2:3 (0:2)Góly: 73. Balbuena, 90. Sondgrass – 16. Clark, 22. Fernandez, 51. ShelveyMartin Dúbravka odchytal za hostí celý duel
Watford – FC Chelsea 1:2 (0:1)Góly: 79. Deulofeu (z pok. kopu) – 5. Abraham, 55. Pulisic
Viac k témam: Premier LeagueZdroj: Webnoviny.sk – Manchester United v Premier League opäť zaváhal a prehral na ihrisku Bournemouthu © SITA Všetky práva vyhradené.
