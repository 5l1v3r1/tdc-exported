
# У столиці обмежили швидкість руху на дорогах

Published at: **2019-11-01T08:57:44+00:00**

Author: ****

Original: [Слово і Діло](https://www.slovoidilo.ua/2019/11/01/novyna/suspilstvo/kyyevi-obmezhyly-shvydkist-ruxu-dorohax)


        З п’ятниці, 1 листопада, у Києві починає діяти обмеження швидкість руху на дорогах.
      
Як інформує Центр організації дорожнього руху, максимально допустима швидкість руху на дорогах Києва 50 км/год.
Обмеження тепер діють на проспекті Шухевича (від Північного мосту до вул. О. Бальзака), вулиці Набережно-Рибальська (від Гаванського мосту до вул. Електриків), Наддніпрянське шосе, Набережне шосе (від Поштової площі до Наддніпрянського шосе), Столичне шосе (до вул. Академіка Заболотного), вулиці Саперно-Слобідська (від вул. М. Грінченка до Південного мосту), проспекті Миколи Бажана (від Південного мостового переходу до Харківської площі).
Нагадаємо, у літній час швидкість руху була дозволена до 80 км/год.
Також в Україні з жовтня, водії зобов'язані вдень їздити за містом з увімкненими фарами.
Крім того Кабінет міністрів України затвердив пілотний проєкт, під час якого будуть запущені онлайн-послуги. Одна з них дозволяє не носити з собою водійські права і техпаспорт, а пред'являти їх у смартфоні, за допомогою спеціального додатку.
Як відомо, в Україні за минулий рік і за перший квартал 2019-го сталося 185,3 тисячі дорожньо-транспортних пригод, у тому числі 28 тисяч 770 аварій із потерпілими (3 тисячі 954 загиблих і 36 тисяч 422 травмованих). «Слово і Діло» розбиралося, які найнебезпечніші траси в країні.
Хочете обговорити цю новину? Долучайтеся до телеграм-чату CHORNA RADA
