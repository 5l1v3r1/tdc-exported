
# Sorpresa in aeroporto, il calciatore del Perugia incanta al piano

Published at: **2019-11-01T22:31:04+00:00**

Author: ****

Original: [Il Tempo](https://tv.iltempo.it/home-tv/2019/11/01/video/marcello-falzerano-pianoforte-perugia-aeroporto-sorpresa-video-concerto-crotone-1233893/)

Le note del compositore francese Yann Tiersen si diffondono nell'aeroporto S. Egidio di Perugia. Al pianoforte un viaggiatore d'eccezione, ovvero il trequartista dei grifoni Marcello Falzerano. Intorno a lui, nelle immagini rilanciate dall'account Twitter del club umbro, i compagni rapiti dalla melodia - ben eseguita - che lo ascoltano accanto a viaggiatori e turisti. Il piccolo concerto è andato in scena mentre i calciatori del Perugia, attualmente in serie B, attendevano di imbarcarsi sul volo per Crotone. Qualche minuto di magia per Falezerano e compagni, con la speranza di incantare anche sul campo.
