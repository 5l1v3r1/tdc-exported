
# Livløs mann funnet i sjøen i Troms

Published at: **2019-11-06T13:18:02+00:00**

Author: **(NTB) NTB**

Original: [adressa.no](https://www.adressa.no/nyheter/innenriks/2019/11/06/Livl%C3%B8s-mann-funnet-i-sj%C3%B8en-i-Troms-20335164.ece)

En mann er erklært død etter å ha blitt funnet i sjøen og brakt til land i Skjervøy i Troms.
Ifølge politiet ser det ut til at mannen fikk et illebefinnende mens han snorklet i overflaten.
– Vedkommende var ikke nedkjølt og hadde ikke vann i lungene, så ut fra det vi vet nå, er utgangspunktet at det er et illebefinnende, sier Eirik Kileng i Troms politidistrikt til VG.
Hovedredningssentralen ble først varslet. Flere personer som var om bord i en turistbåt, var vitner til hendelsen. Mannens pårørende er ikke varslet. Ifølge VG er han utenlandsk statsborger.
(©NTB)
