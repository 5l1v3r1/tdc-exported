
# Στο “στόχαστρο” του Ερντογάν η UEFA

Published at: **2019-11-07T13:49:00+00:00**

Author: ****

Original: [enikos.gr](http://www.enikos.gr/international/682856/sto-stochastro-tou-erntogan-i-uefa)

Ο Πρόεδρος της Τουρκίας Ρετζέπ Ταγίπ Ερντογάν κατά τη διάρκεια συνέντευξης Τύπου στην Άγκυρα τα έβαλε με την UEFA, χαρακτηρίζοντας “παράνομες” τις ενέργειές της κατά των Τούρκων αθλητών για τους στρατιωτικούς χαιρετισμούς τους.
“Όταν πρόκειται για την Τουρκία και για Τούρκους αθλητές η συμπεριφορά της UEFA αλλάζει”, είπε σύμφωνα με τη Ηurriyet ο Ερντογάν, σημειώνοντας ότι η UEFA δεν θα πρέπει να επιτρέπει να πολιτικοποιείται ο αθλητισμός με τις λανθασμένες αποφάσεις της.
Όπως αναφέρει το τουρκικό δημοσίευμα, ο Ερντογάν υποστήριξε ότι η ενέργεια της UEFA που βάζει στο στόχαστρο την αλληλεγγύη των Τούρκων αθλητών προς τον τουρκικό στρατό σημαίνει “προφανή παρανομία” καθώς χαρακτηρίζει αυτές τις εκδηλώσεις ως “προκλητική πολιτική συμπεριφορά”.
“Οι Τούρκοι αθλητές που εκπροσωπούν τη χώρα στο εξωτερικό είναι θύματα μίας προπαγάνδας παραπληροφόρησης και αυτό συμβαίνει από όταν ξεκίνησε η στρατιωτική επιχείρηση ‘Πηγή Ειρήνης’”, σημείωσε ο Πρόεδρος της Τουρκίας.
Πηγή πληροφοριών: hurriyetdailynews.com
