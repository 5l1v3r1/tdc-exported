
# В рамках першого етапу атестації успішно склали іспит 795 прокурорів, – ГПУ

Published at: **2019-11-05T16:29:00+00:00**

Author: ****

Original: [ZIK.UA](https://zik.ua/news/2019/11/05/v_ramkah_pershogo_etapu_atestatsii_uspishno_sklaly_ispyt_795_prokuroriv__gpu_1684249)


        Завершилося тестування в рамках першого етапу атестації прокурорів Генеральної прокуратури України. Успішно склали іспит (тобто набрали необхідні 70 і більше балів зі 100) – 795 з 988 осіб (всі дані станом на 5.11.2019).
      
Про це повідомила пресслужба ГПУ.
«Вони будуть допущені до другого етапу атестації – тестування на загальні здібності та навички», – повідомили у відомстві.
«До складання іспиту у формі анонімного тестування на знання та вміння у застосуванні закону і відповідність здійснювати повноваження прокурора було допущені 1083 прокурори Генеральної прокуратури України, які подали заяви належної форми про намір пройти атестацію для переведення в Офіс Генерального прокурора», – повідомили в ГПУ.
Атестацію прокурорів проводять на виконання Закону України «Про внесення змін до деяких законодавчих актів України щодо першочергових заходів із реформи органів прокуратури».
Нагадаємо, перший етап атестації прокурорів Генпрокуратури України – анонімне тестування на знання та вміння у застосуванні закону і відповідність здійснювати повноваження прокурора проводили 24 жовтня.
