
# Χαλάει ο καιρός την Δευτέρα στα Δωδεκάνησα σύμφωνα με την ΕΜΥ

Published at: **2019-11-02T12:30:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425029/xalaei-o-kairos-thn-deytera-sta-dwdekanhsa-symfwna-me-thn-emy)


        Χαλάει ο καιρός από αργά το απόγευμα της Κυριακής (03-11-2019) και από τα δυτικά, σύμφωνα με το έκτακτο δελτίο επιδείνωσης που εξέδωσε η Εθνική Μετεωρολογική Υπηρεσία.
      
Αναμένονται βροχές και καταιγίδες, που πιθανώς να συνοδεύονται πρόσκαιρα, από χαλαζοπτώσεις και ισχυρούς ανέμους.
Πιο αναλυτικά θα επηρεαστούν:
1. Από αργά το απόγευμα της Κυριακής (03-11-2019) μέχρι το βράδυ της Δευτέρας (04-11-2019), οπότε αναμένεται βαθμιαία εξασθένηση από τα βορειοδυτικά, τα νησιά του Ιονίου, η Ήπειρος, η δυτική Στερεά και σταδιακά η δυτική και η νότια Πελοπόννησος.
2. Από τις απογευματινές ώρες της Δευτέρας (04-11-2019) μέχρι και το πρωί της Τρίτης (05-11-2019) η Θράκη, τα νησιά του ανατολικού Αιγαίου και τα Δωδεκάνησα.
3. Τη Δευτέρα (04-11-2019) από νωρίς το πρωί μέχρι τις μεσημβρινές ώρες πρόσκαιρα η Αττική και η ανατολική Πελοπόννησος.
Περισσότερες λεπτομέρειες στα καθημερινά τακτικά δελτία καιρού και την ιστοσελίδα της ΕΜΥ (www.emy.gr).
Πηγή: newsit.gr
