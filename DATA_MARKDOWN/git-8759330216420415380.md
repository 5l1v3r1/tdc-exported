
# België behoudt voorsprong op NL in coëfficiëntenlijst na schitterende donderdag

Published at: **2019-11-07T23:25:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902886/schitterende-donderdag-van-gent-en-standard-helpt-belgi-in-co-ffici-ntenlijst.html)


        De coëfficiënt van de Belgische clubs heeft eindelijk toch een kleine boost gehad na de Europese midweek. Zowel Standard als KAA Gent wisten punten te pakken. Een goed resultaat na enkele mindere weken.
      
Na de vorige Europese midweek stond België op een score van 35.500. Die is toch ietwat verbeterd na deze Europese voetbalweek. Dinsdag- en woensdag kwam daar echter geen verandering in na wedstrijden van Club Brugge en KRC Genk.
KRC Genk wist lang mee te voetballen tegen Liverpool, maar ging toch met 2-1 onderuit tegen de Champions Leaguewinnaar van vorig seizoen. Ook Club Brugge wist geen punten te sprokkelen. Het leek even aanspraak te maken op een gelijkspel, maar Mbaye Diagne verprutste een penalty. Ondanks de goede wedstrijd verloor het dan ook met 1-0 van de Parijzenaars.
Schitterende donderdagOp donderdag werden er dan wel punten gepakt door onze Belgische teams. Standard kon in extremis nog met 2-1 winnen van Eintracht Frankfurt na een bijzonder laat doelpunt van Maxime Lestienne. KAA Gent zorgde dan weer voor een knappe comeback, het won met 1-3 van VfL Wolfsburg na een 1-0 achterstand. Beide teams zorgden ervoor dat het puntentotaal van België stijgt naar 36.300.
Nederland overtuigt niet helemaalDe belagers uit Nederland, dat op een negende plek staat, konden niet helemaal overtuigen. Ajax speelde gelijk tegen Chelsea, net zoals Feyenoord (1)1). AZ Alkmaar (0-5) was de enige ploeg die wist te winnen (0-5). PSV Eindhoven ging dan weer zwaar onderuit tegen LASK Linz (4-1). Na het einde van de voorbije Europese week stond Nederland nog op 33.350 punten, dat zijn er nu 34.150. Het verschil tussen België en Nederland blijft daardoor 2.150 punten.
De huidige top-15 van de UEFA-ranking:1. Spanje 92.140 (8.785)2. Engeland 81.176 (9.285)3. Duitsland 63.784 (7.714)4. Italië 61.796 (6.071)5. Frankrijk 53.248 (5.666)6. Portugal 45.849 (6.700)7. Rusland 44.383 (3.500)8. BELGIË 36.300 (6.000)9. Nederland 34.150 (7.800)10. Oekraïne 33.100 (4.200)11. Turkije 31.800 (3.200)12. Oostenrijk 30.725 (3.600)13. Tsjechië 27.300 (2.500)14. Denemarken 27.000 (2.875)15. Cyprus 25.750 (4.125)
Bron: Bert Kassies
