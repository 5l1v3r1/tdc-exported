
# Riposto (CT): giovedì prossimo presentazione della seconda commedia della Compagnia Teatrale Jonica

Published at: **2019-11-04T10:41:12+00:00**

Author: **Dario Rondinella**

Original: [Tempostretto](https://www.tempostretto.it/news/riposto-ct-giovedi-prossimo-presentazione-della-seconda-commedia-della-compagnia-teatrale-jonica.html)

Presso la sala di Palazzo Vigo di Torre Archirafi in Riposto (CT), giovedì 7 novembre, nel corso di una conferenza stampa (inizio ore 17:30) verrà presentato il secondo spettacolo teatrale a cartellone della Compagnia Teatrale Jonica. La commedia dal titolo “Mai stata sul cammello?”, di Aldo Nicolaj, commediografo, (nato a Fossano nel 1920 – Orbetello2004) particolarmente versatile e fecondo, esordì con opere di impegno sociale osteggiate dalla censura dell’epoca. Le commedie di Nicolaj sono caratterizzate da una critica ironica del modo di vivere contemporaneo, attraverso la descrizione della classe borghese e piccolo-borghese colta nella sua vita quotidiana. Saranno presenti il regista, Eugenio Patanè, la psicologa Clara Raciti che porterà una riflessione sul lavoro compiuto dall’attore per entrare nel personaggio e sulle dinamiche relazionali tra una madre e una figlia nella commedia di Nicolaj.
Dario Rondinella
