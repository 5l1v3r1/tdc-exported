
# Стала відома дата з'їзду партії «Слуга народу»

Published at: **2019-11-04T14:46:02+00:00**

Author: ****

Original: [Слово і Діло](https://www.slovoidilo.ua/2019/11/04/novyna/polityka/stala-vidoma-data-zyizdu-partiyi-sluha-narodu)


        З'їзд партії «Слуга народу»запланований в Києві на найближчу неділю, 10 листопада. Нардепи обговорять кадрові питання і участь у місцевих виборах.
      
Про це повідомляє пресслужба фракції.
«До участі в з'їзді запрошені представники Офісу президента, уряду і Верховної ради, народні депутати-члени фракції «Слуга народу» в повному складі, представники Зе-команд з усіх регіонів України та представники засобів масової інформації», - йдеться в повідомленні.
У програмі з'їзду: звіт діяльності партії Слуга народу за останній рік; вирішення кадрових питань; обговорення та ухвалення рішень про створення робочої групи зі внесення змін до статуту партії; обговорення і ухвалення рішень із запуску системи обліку (аналітичний і законотворчий центри, Школа політичної освіти тощо).
Також «слуги народу» будуть визначатися щодо участі партії в місцевих виборах до об'єднаних територіальних громад 22 і 29 грудня 2019 року.
Раніше повідомлялося, що з'їзд партії «Слуга народу» відбудетьсядо 15 листопада 2019 року.
Напередодні у фракції «Слуга народу» розгорівся корупційний скандал. В Офісі президента і керівництві фракції підозрюють 11 депутатів в отриманні хабара у розмірі 30 тисяч доларів кожному.
Хочете обговорити цю новину? Долучайтеся до телеграм-чату CHORNA RADA
