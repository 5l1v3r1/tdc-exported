
# มาเลเซียปล่อยตัว3นักเคลื่อนไหวฝ่ายค้านกัมพูชา

Published at: **2019-11-07T23:40:00+00:00**

Author: ****

Original: [เดลินิวส์](https://www.dailynews.co.th/foreign/740533)


        มาเลเซียยอมปล่อยตัว 3 นักเคลื่อนไหวฝ่ายค้านกัมพูชา ซึ่งถูกควบคุมตัวไว้ตามคำร้องขอของทางการกัมพูชา
      
สำนักข่าวรอยเตอร์รายงานจากกรุงกัวลาลัมเปอร์ประเทศมาเลเซียเมื่อวันที่ 7 พ.ย.ว่า นายเจอรัลด์ โจเซฟ เจ้าหน้าที่คณะกรรมการสิทธิมนุษยชนของมาเลเซียเปิดเผยว่า ทางการมาเลเซียได้ปล่อยตัว 3 นักเคลื่อนไหวฝ่ายค้านกัมพูชา หลังถูกควบคุมตัวไว้ตามคำร้องขอของทางการกัมพูชา โดยหนึ่งในนั้นคือนางมู ซกฮัว รองประธานพรรคกู้ชาติกัมพูชาของนายสม รังสี โดยนางซกฮัวถูกควบคุมตัวอยู่ที่สนามบินกรุงกัวลาลัมเปอร์ตั้งแต่คืนวันพุธที่ 6 พ.ย.ที่ผ่านมา เพราะมีแผนที่จะเดินทางกลับประเทศกัมพูชา เพื่อเป็นแกนนำในการประท้วงต่อต้านรัฐบาลกัมพูชาของสมเด็จฮุนเซน นายกรัฐมนตรีกัมพูชาเจ้าหน้าที่คณะกรรมการสิทธิมนุษยชนของมาเลเซีย ยืนยันว่า นักเคลื่อนไหวฝ่ายค้านทั้ง 3 คนนั้นจะพำนักอยู่ในโรงแรมแห่งหนึ่งเครดิตภาพREUTERS
