
# आयुष्मान खुराना ने कहा- मैं आमिर खान से हमेशा कुछ न कुछ सीखता हूं

Published at: **2019-11-07T13:32:57+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/entertainment/story-ayushman-khurana-said-i-learned-allot-from-aamir-khan-2836968.html)

अभिनेता आयुष्मान खुराना बीते कुछ समय से एक के बाद एक हिट फिल्में देकर काफी खुश हैं। उन्हें इस बात को स्वीकार करने में कोई गुरेज नहीं है कि वह अन्य अभिनेता आमिर खान के काम के बड़े प्रशंसक हैं।
आयुष्मान ने गुरुवार को सोशल मीडिया चैट के दौरान एक यूजर को बताया कि उनकी सिनेमा की पसंद आमिर खान से काफी मिलती है। दोनों को ही ऐसी फिल्में करना काफी पसंद है जो समाज को एक सशक्त संदेश देती है।
आयुष्मान ने यूजर के सवाल का जवाब देते हुए कहा, “मैं आमिर खान सर के काम का बहुत बड़ा प्रशंसक रहा हूं और मैं हमेशा उनसे सीखते रहता हूं। वह भारतीय सिनेमा के महान आईकॉन हैं और मेरे लिए बहुत बड़े प्रेरणास्रोत भी हैं। मैंने उनसे दंगल के सेट पर मुलाकात की थी और उनकी स्पष्टता और विचारों ने मुझे काफी प्रभावित किया था।” 
