
# Halálos baleseteket előzhet meg egy 14 éves lány találmánya

Published at: **2019-11-07T05:20:00+00:00**

Author: **Infostart**

Original: [infostart](https://infostart.hu/belfold/2019/11/07/halalos-baleseteket-elozhet-meg-egy-14-eves-lany-talalmanya)

A 14 éves Alaina Gassler megoldása az autók A-oszlopát teszi átlátszóvá. A találmány lényegében egy kamera és egy projektor ötvözése, amely a holttérbe eső külvilág élő képét vetíti az autó belsejébe, épp a megfelelő helyre.
A vetített képet ráadásul csak a sofőr látja, a fiatal feltaláló ugyanis az első teszteknél azt vette észre, hogy az anyósülésen utazóknak nagyon zavaró az eszköz, az ő szemszögükből csak mozgó fények látszódnak. Egy kis módosítással viszont elérte, hogy az utasok semmit se érzékeljenek a vetített képből.
A pennsylvaniai tanuló egy tanulmányi versenyen mutatta be találmányát, és el is nyerte vele a 25 ezer dolláros fődíjat - írja az automotor.hu.
