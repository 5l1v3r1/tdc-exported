
# پرواز بمب‌افکن آمریکایی در نزدیکی پایگاه هوایی روسیه در سوریه

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696646/%D9%BE%D8%B1%D9%88%D8%A7%D8%B2-%D8%A8%D9%85%D8%A8%E2%80%8C%D8%A7%D9%81%DA%A9%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D9%86%D8%B2%D8%AF%DB%8C%DA%A9%DB%8C-%D9%BE%D8%A7%DB%8C%DA%AF%D8%A7%D9%87-%D9%87%D9%88%D8%A7%DB%8C%DB%8C-%D8%B1%D9%88%D8%B3%DB%8C%D9%87-%D8%AF%D8%B1-%D8%B3%D9%88%D8%B1%DB%8C%D9%87)

بمب افکن راهبردی بی-۵۲ آمریکا در نزدیکی پایگاه هوایی حمیمیمِ روسیه مشاهده شد.
به گزارش خبرگزاری مهر به نقل از اسپوتنیک، بمب افکن راهبردی بی-۵۲ آمریکا در نزدیکی پایگاه هوایی حمیمیمِ روسیه در کشور سوریه مشاهده شده است.
اسپوتنیک این خبر را به نقل از Avia.pr اینچنین اعلام کرد: نزدیک شدن این هواپیمای نیروی هوایی آمریکا به پایگاه روسیه در روز اول نوامبر گزارش شده است.
در این گزارش همچنین آمده است: بمب افکن بی-۵۲ از قسمت جنوبی یونان و در نزدیکی قبرس، نه چندان دور از استان لاذقیه سوریه جایی که پایگاه حمیمیم قرار دارد، پرواز کرده است.
آنطور که این رسانه روسی اعلام کرده است، مسیر دقیق بمب‌افکن ناشناخته است؛ اما به احتمال زیاد در امتداد مرز سوریه به سمت اردن حرکت می‌کرده است.
این پرتال همچنین می‌نویسد که علت نزدیک شدن این هواپیمای آمریکایی به پایگاه هوایی روسیه نیز مشخص نیست. در عین حال کارشناسان بر این باورند که ایالات متحده از این طریق سعی می‌کند با حضور خود در منطقه، روسیه را مرعوب سازد.
