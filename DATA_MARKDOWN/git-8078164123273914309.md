
# «Tu Sì Que Vales», le pagelle: Maria De Filippi efficace, Sabrina Ferilli non pervenuta e Belén innocua

Published at: **2019-11-02T22:00:00+00:00**

Author: **Chiara Maffioletti**

Original: [Corriere della Sera](https://www.corriere.it/spettacoli/cards/tu-si-que-vales-pagelle-maria-de-filippi-efficace-sabrina-ferilli-non-pervenuta-belen-innocua/maria-de-filippi-voto-9_principale.shtml)

E’ l’indiscutibile perno, oltre che la mente del programma. Un po’ la preside dello show, la capogruppo. A lei fanno tutti riferimento, il suo giudizio, oltre che sensato, è spesso dirimente. Lei è assolutamente a suo agio e cerca in più occasioni di punzecchiare gli altri, lanciare ami. Alcuni anche osé, come quando, in puntata l’altra sera, mentre veniva portata fuori dallo studio su un canotto ha detto: «Pensa Salvini». Una battuta che Sabrina Ferilli non ha fatto cadere: «Nun te faceva arriva’ neanche dietro le quinte». Insomma, per De Filippi questa trasmissione sembra sempre più un momento di svago in cui ritrovarsi con degli amici. E’ il risultato, evidentemente, piace.
