
# ΠΑΟΚ-Ολυμπιακός 0-3

Published at: **2019-11-04T20:22:36+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/sports/paok-olympiakos-0-3/)

O πρωταθλητής έδειξε από νωρίς τις διαθέσεις του!
Ο Ολυμπιακός επικράτησε με 3-0 σετ του ΠΑΟΚ στην Πυλαία για την πρεμιέρα της VolleyLeague και μπήκε με τον καλύτερο τρόπο στο νέο πρωτάθλημα, νικώντας ουσιαστικά τον βασικό διεκδικητή του τίτλου.

        Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη
      
Τα δύο πρώτα σετ του αγώνα ήταν εξαιρετικά αμφίρροπα, με τις δύο ομάδες να πηγαίνουν πολλές φορές πόντο-πόντο. Οι «ερυθρόλευκοι» επικράτησαν του «Δικεφάλου του Βορρά» με 25-23 και 29-27 στα δύο πρώτα σετ, αλλά στο τρίτο η υπεροχή τους ήταν καθολική και αυτό φάνηκε από το σκορ: 25-18.
Περίπου 1000 φίλοι του ΠΑΟΚ παρακολούθησαν τη σπουδαία αναμέτρηση στο «Παλατάκι», το πρώτο ματς της χρονιάς για το πρωτάθλημα. Οι γηπεδούχοι αναγκάστηκαν να αγωνιστούν χωρίς τους Κουβανούς Χοσέ Σαντοβάλ Ρόχας και Ντάριελ Άλμπο Μιράντα. Ο λόγος ήταν ο εξής: Η Ομοσπονδία βόλεϊ της Κούβας δεν είχε υπογράψει τα δελτία τους και γι’ αυτό δεν είχαν δικαίωμα συμμετοχής στον σημερινό αγώνα.
Το πρώτο σετ πήγαινε πόντο-πόντο, με τον ΠΑΟΚ να παίρνει προβάδισμα δύο πόντων σε ένα πολύ κρίσιμο σημείο του παιχνιδιού. Το 20-18 ήταν γεγονός και η πίεση είχε περάσει πλέον στην πλευρά του Ολυμπιακού. Ωστόσο, το time out που πάρθηκε εκείνη τη στιγμή από τον Φερνάντο Μουνιόθ αποδείχθηκε καθοριστικό, καθώς ο Ολυμπιακός εντέλει κατάφερε να επικρατήσει με 25-23 πετυχαίνοντας κάποιους κρίσιμους πόντους και να κάνει το 1-0 στα σετ.
Το δεύτερο σετ; Μία από τα ίδια. Οι δύο ομάδες πήγαιναν… χεράκι-χεράκι, με το ματς όμως να διακόπτεται στο 18-19 εξαιτίας ρίψης μπουκαλιού από την κερκίδα προς τον Ανδρέα Ανδρεάδη. Ο αγώνας συνεχίστηκε με την παρέμβαση των ψυχραιμότερων και ο Ολυμπιακός νίκησε στο δεύτερο, και πιο συγκλονιστικό, σετ με 29-27, παίρνοντας καθοριστικό προβάδισμα νίκης.
Το τρίτο σετ ουσιαστικά ήταν… τυπική διαδικασία. Ο Ολυμπιακός δεν θα μπορούσε να μην νικήσει αυτόν τον αγώνα και από την αρχή του τελευταίου σετ πήρε διαφορά ασφαλείας από τον ΠΑΟΚ. Το τελικό 25-18 ήταν ενδεικτικό του τι συνέβη, με τους παίκτες του Φερνάντο Μουνιόθ να ξεκινούν με τον πλέον αποφασιστικό τρόπο τη διατήρηση των σκήπτρων εντός συνόρων.

        Τα σετ: (23-25, 27-29, 18-25)
      
ΠΑΟΚ (Κώστας Δεληκώστας): Μάρσαλ 12 (12/24επ., 64%υπ., 44%αρ.), Χαραλαμπίδης 6 (4/6, 2 μπλοκ), Φιλίποβ 2 (2 άσσοι), Τακουρίδης 5 (4/7, 1 μπλοκ), Ιλίνκχ 11 (8/20επ. 58%υπ., 42%αρ.), Μπούτος 4 (4/9επ.).
ΟΛΥΜΠΙΑΚΟΣ (Μπενίτεθ Μουνιόθ): Φίνγκερ 15π. (14/22επ., 1 μπλοκ), Πετρέας 4 (2/7, 2 μπλοκ), Χουσάι 20 (20/32επ., 61%επ., 29%αρ.), Βουλκίδης 8 (7/8επ., 1 μπλοκ), Τερβαπόρτι 1 (1/1επ.), Γκέργκι 11 (7/13π., 2 μπλοκ, 2 άσσοι, 43%υπ., 12%αρ.) / Κοκκινάκης (λ. – 83%υπ., 67%αρ.), Στιβαχτής, Ασπιώτης 2 (2/2επ.), Ριζόπουλος (100%υπ., 100%αρ.).

        ΥΠΟΙΚ: Βελτιώσεις του πλαισίου προστασίας της κύριας κατοικίας
      
