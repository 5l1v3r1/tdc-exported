
# Belhocine best tevreden met puntje: Het zat allemaal goed vandaag

Published at: **2019-11-03T23:32:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902298/belhocine-best-tevreden-met-puntje-het-zat-allemaal-goed-vandaag-.html)


        De wedstrijd tussen KV Mechelen en Charleroi was een attractieve afsluiter van de veertiende speeldag. Karim Belhocine kon best leven met het gelijkspel van zijn ploeg.
      
"Een gelijkspel is de terechte uitslag. Ik denk dat we beide ploegen een punt verdienen", toont Belhocine tevreden tegenover Sporza. "Het was een leuke wedstrijd voor de fans en we scoren twee mooie doelpunten."
Vooral de uitdoelpunten stellen Belhocine tevreden. "Met die twee doelpunten op verplaatsing ben ik inderdaad erg tevreden. Ook de mentaliteit van mijn ploeg zat erg goed vandaag." Na affluiten was er wel nog stevige commotie tussen de spelers van KV Mechelen en Charleroi.
"Ilaimaharitra legde tegen de ref uit dat hij racistische commentaar naar zich toe geworpen kreeg vanuit de tribunes. Ik denk dat de ref het niet helemaal begreep want hij gaf hem daarop geel waarna mijn speler begrijpelijk reageerde." Dat viel niet in goede aarde bij de spelers van KVM die mee in discussie gingen. "Ik denk dat ze niet begrepen wat er gaande was en ze daarom zo reageerde", besluit Belhocine.
