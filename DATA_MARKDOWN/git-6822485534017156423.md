
# قاضی‌زاده هاشمی: نظر شورای نگهبان درباره CFT و «پالرمو» حاکم است

Published at: **2019-11-02T10:10:00+00:00**

Author: ****

Original: [جامعه خبری تحلیلی الف](https://www.alef.ir/news/3980811040.html)

عضو هیئت رئیسه مجلس شورای اسلامی گفت: طبق آیین نامه مجمع تشخیص مصلحت نظام در مورد لوایح CFT و «پالرمو» نظر شورای نگهبان حاکم است.
سید امیر حسین قاضی زاده هاشمی عضو هیئت رئیسه مجلس شورای اسلامی در گفتگو با مهر، در مورد برخی اظهار نظرها پیرامون لزوم ابلاغ لوایح CFT و «پالرمو» از سوی رئیس مجلس، گفت:آیین نامه مجمع تشخیص مصلحت نظام تکلیف طرح ها و لوایحی که بیش از یک سال در مجمع بلاتکلیف هستند را روشن کرده است.
وی افزود: طبق آیین نامه داخلی مجمع تشخیص مصلحت نظام در صورتی که یک سال از زمان رسیدگی به طرح یا لایحه در مجمع بگذرد و تعیین تکلیف نشود، بین نظر شورای نگهبان و نظر مجلس شورای اسلامی در مورد آن طرح یا لایحه، نظر شورای نگهبان حاکم است.
عضو هیئت رئیسه مجلس تصریح کرد: بنابراین در مورد لوایح CFT و «پالرمو» نیز نظر شورای نگهبان حاکم است و امکان ابلاغ این لوایح از سوی رئیس مجلس شورای اسلامی وجود ندارد.
