
# Oppo Reno 3: ecco la possibile scheda tecnica e il prezzo

Published at: **2019-11-07T11:29:00+00:00**

Author: **Biagio Petronaci**

Original: [Tom&#39;s Hardware](https://www.tomshw.it/smartphone/oppo-reno-3-ecco-la-possibile-scheda-tecnica-e-il-prezzo/)

Su Weibo, celebre social network cinese, un utente molto attendibile ha provato ad anticipare le caratteristiche tecniche e i prezzi di Oppo Reno 3. Sono passati solo pochi mesi dall’arrivo di Reno 2, ma già si inizia a parlare del modello successivo.
Secondo le indiscrezioni, Oppo Reno 3 potrebbe offrire un display AMOLED da 6.5 pollici con risoluzione FullHD+ (con frequenza pari a 90Hz). Non dovrebbe mancare il lettore di impronte digitali integrato nello schermo. Probabilmente, il prodotto sarà mosso dal chipset Snapdragon 735, 8 GB di RAM (LPDDR4X) e 128/256 GB di ROM (UFS 2.1). La batteria inclusa, compatibile con la ricarica rapida fino a 30W, secondo la fonte, avrà una capacità massima di 4.500 mAh.
Il comparto fotografico sembrerebbe poter essere molto interessante: sul retro potremmo trovare quattro sensori da 60 MP, 8 MP, 12 MP e 2 MP. La parte interiore potrebbe invece accogliere una singola camera da 32 megapixel, perfetta per autoscatti di alta qualità. L’azienda, per accontentare anche gli utenti più esigenti, potrebbe inoltre includere anche la connettività 5G.
Le indiscrezioni, oltre alla possibile scheda tecnica, interessano anche i possibili prezzi. Oppo Reno 3 dovrebbe essere disponibile in due differenti varianti:
Bisogna comunque sottolineare che queste sono solo indiscrezioni. Non ci resta che attendere l’eventuale annuncio da parte della società produttrice.
