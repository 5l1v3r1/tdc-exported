
# Следизборно вдигат данъците в Габрово

Published at: **2019-11-05T15:34:00+00:00**

Author: **Павел Гълъбов**

Original: [Dnes.bg](https://www.dnes.bg/stranata/2019/11/05/sledizborno-vdigat-danycite-v-gabrovo.428650)

Новоизбраният стар кмет на Габрово и новият състав на Общинския съвет още не са положили клетва, но готвят вдигане на местните данъци от догодина.
Сред мотивите им за нарастване на налозите са записани невъзможността на Община Габрово да продължи собствено финансиране по мащабни инвестиции през следващите отчетни периоди, поради ограничения си и недостатъчен Бюджет, за да постигне подобни инвестиции, тъй като разчита основно на външно финансиране, съобщава GabrovoNews.За плановете на общината става ясно от проект за Наредба за изменение и допълнение на Наредбата за определяне на местните данъци и такси. Планира се увеличение на ставката на данъка за недвижими имоти.Друг основен приходоизточник в бюджета на Общината, който също ще бъде увеличен, е данъкът върху превозно средство. Най-потърпевши ще бъдат собствениците на автомобили до 3,5 тона, които са без екологична категория, с Евро 1 и Евро 2.
