
# Cezayir devriminin yıldönümünde 'yeni bağımsızlık' talebi

Published at: **2019-11-01T13:00:00+00:00**

Author: ****

Original: [ŞARKUL AVSAT](https://aawsat.com/turkish/home/article/1971836/cezayir-devriminin-y%C4%B1ld%C3%B6n%C3%BCm%C3%BCnde-yeni-ba%C4%9F%C4%B1ms%C4%B1zl%C4%B1k-talebi)

Cezayirli protestocular, ‘Kurtuluş Devrimi’ başlangıcının yıldönümünde, ülkenin 1962'de Fransız işgalinden kurtularak tamamen bağımsız olmasından bu yana ilk kez ‘yeni bağımsızlık’ talebinde bulundu.Cezayir’de, 22 Şubat’tan bu yana her Cuma günü rejime karşı protesto gösterileri devam ederken, sosyal medya sitelerinde ‘1 Kasım Hareketi’ gibi etiketlerle gösteri çağrısı yapıldı.Cezayir’in Kurtuluş Savaşı olan ‘Kurtuluş Devrimi’,  Ulusal Kurtuluş Cephesi (FLN) liderliğinde 1 Kasım 1954 gecesi başlamıştı.Bu tarih, ülkenin bağımsızlığından bu yana resmen kutlanan ulusal bir kutlama haline geldi.Protestocular, resmi törenlerde olduğu gibi dün gece başkent Cezayir’in merkezinde toplanmaya başladı.El Vatan gazetesine göre ‘bağımsızlık’ sloganları atan göstericiler, polisler tarafından dağıtıldı ve birçoğu gözaltına alındı.Sabah olduğunda ise güvenlik güçlerinin başkentteki birçok meydan ve yolda konuşlanmış olduğu görüldü.AFP muhabirinin Hassiba Ben Bouali Caddesi'nden aktardığı bilgilere göre sivil güvenlik güçleri yoldan geçen herkesin üzerini arayarak, kimlik kontrolü yaptı.Güvenlik güçleri, ayrıca dün akşamdan bu yana başkente giden yollarda bulunan kontrol noktalarında gözetimi sıkılaştırdı. Bu da kilometrelerce uzayan bir trafiğe neden oldu.Lübnanlı protestocular, 12 Aralık tarihinde yapılması planlanan cumhurbaşkanlığı seçimlerini ‘sistemin bir devamı’ olduğu gerekçesiyle reddediyor.Buna karşılık, iktidar ise protestoları görmezden gelerek, seçimleri yapma konusunda ısrar ediyor.Cezayir geçici Cumhurbaşkanı Abdulkadir bin Salih, geçtiğimiz hafta, Rusya-Afrika Ekonomi Forumu'nda Rusya Devlet Başkanı Vladimir Putin ile bir araya geldiğinde göstericileri ‘bazı unsurlar’ olarak nitelendirmişti.
