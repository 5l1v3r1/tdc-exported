
# 
        پرداخت ۱۳ هزار میلیارد تومان تسهیلات تا پایان سال
      

Published at: **2019-11-02T21:34:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637618/%D9%BE%D8%B1%D8%AF%D8%A7%D8%AE%D8%AA-%DB%B1%DB%B3-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AA%D8%B3%D9%87%DB%8C%D9%84%D8%A7%D8%AA-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84)

به گزارش بولتن نیوز، حجت‌الله مهدیان در مراسم امضای قرارداد عاملیت بانک توسعه تعاون و شرکت مهندسی آب و فاضلاب اظهارکرد: طی هفت ماهه اخیر ۷۰۰۰ میلیارد تومان تسهیلات توسط بانک پرداخت شده و انتظار داریم در ماه‌های پایانی سال این تسهیلات دهی شتاب بیشتری بگیرد و به رقم ۱۳ هزار میلیارد تومانی که پیش بینی کرده ایم، دست پیدا کنیم.
وی ادامه داد: ما همواره از حمایت صندوق توسعه ملی بهره مند بودیم و همکاری ما در طرح اشتغال روستایی، اشتغال فراگیر و طرح رونق تولید و تبصره ۱۸ قانون بودجه باعث شد پروژه هایی را با همکاری سازمان آب و فاضلاب کشورپیش ببریم.
مدیرعامل بانک توسعه تعاون مجموع تسهیلات پرداختی در این قرارداد را ۱۹۵۰ میلیارد تومان ذکر کرد و گفت: ۹۵۰ میلیارد تومان از این تسهیلات توسط بانک و مابقی از محل منابع صندوق توسعه ملی اختصاص می یابد و با نرخ سود ۱۰ تا ۱۶ درصد با توجه به نقاط مختلف کشور توسط ۱۵۰ شعبه بانک پرداخت خواهد شد.
مهدیان گفت: بانک توسعه تعاون به عنوان بانک دولتی و توسعه ای نگاه انتفاعی و سودآوری به طرح ها نداشته و آمادگی دارد که رسالت خود را در حمایت ازطرحهای ملی با تکلیفی که بر عهده گرفته به نحو شایسته انجام دهد.
