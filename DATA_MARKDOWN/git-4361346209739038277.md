
# 
        Ámokfutásba kezdett egy férfit Kaposváron
      

Published at: **2019-11-07T17:15:00+00:00**

Author: **Police.hu**

Original: [www.borsonline.hu](http://www.borsonline.hu/aktualis/amokfutasba-kezdett-egy-ferfit-kaposvaron/186135)


        Lopás, jármű önkényes elvétele és ittas járművezetés miatt is eljárást indítottak a nyomozók egy kaposvári férfival szemben. 
        Lopás, jármű önkényes elvétele és ittas járművezetés miatt is eljárást indítottak a nyomozók egy kaposvári férfival szemben.
      
Az eljárás adatai alapján 2019. november 6-án este egy kaposvári ingatlanba surrant be az akkor még ismeretlen elkövető. A férfi a házból több pénztárcát is eltulajdonított, valamint a ház előtt parkoló személyautó indítókulcsát is magához vette, amivel elhajtott a helyszínről.
Csupán néhány utcát tudott észrevétlenül megtenni az ellopott járművel, mert nem sokkal később egy szalagkorlátnak ütközött.
A balesetet követően az egyenruhások ellenőrizték a járművezetőt, akinél az alkoholszonda pozitív eredményt jelzett. A rendőrök a 37 éves férfit a helyszínen elfogták, de balesete és ittas állapota miatt a mentőszolgálat munkatársai kórházba vitték.
A Kaposvári Rendőrkapitányság az elkövetővel szemben – őrizetbe vétele mellett – lopás és jármű önkényes elvétele bűntett, valamint járművezetés ittas állapotban vétség megalapozott gyanúja miatt indított eljárást.
