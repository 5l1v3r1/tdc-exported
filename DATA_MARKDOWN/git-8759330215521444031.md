
# Club Brugge-coach Clement na Diagne-voorval: “Natuurlijk ben ik kwaad”

Published at: **2019-11-07T07:46:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902752/club-brugge-coach-clement-na-diagne-voorval-natuurlijk-ben-ik-kwaad-.html)


        Er zal nog veel nagekaart worden over de penalty-fase van Club Brugge tegen PSG. Mbaye Diagne pakte de bal af van Hans Vanaken en miste. Coach Philippe Clement reageerde na afloop tegenover Het Nieuwsblad.
      
“Natuurlijk ben ik kwaad”, begint Clement. “Hij wil scoren en heeft de foute reactie. Maar het zou spijtig zijn als iedereen over die vijf seconden van de penalty spreekt. Waarom vraagt niemand over hoe we gespeeld hebben tegen een van de beste teams van Europa? Ik ben heel fier op de manier waarop mijn groep gespeeld heeft. Deze groep is grote stappen aan het zetten.”
Clement zegt dat het incident intern zal worden opgelost. “Hoe weet je dat zo zeker? Waarom zou dit blijven nazinderen? Ik heb voor de kleedkamer duidelijk gemaakt wat ik ervan dacht. Maar wat ik daar gezegd heb, moet in de kleedkamer blijven. Dit lossen we intern op. Ook wat Hans betreft, reserveer ik mijn commentaar voor de groep.”
Club Brugge haalt zo een 2 op 12. “We moeten nu vooruit. Onze volgende Europese match is een cruciale wedstrijd om de derde plaats tegen Galatasaray. Als je onze campagne overloopt, moet je vaststellen dat we in drie van de vier wedstrijden meer verdienden: thuis tegen Galatasaray, in Madrid en hier in Parijs. Alleen thuis tegen PSG werden we overklast.”
