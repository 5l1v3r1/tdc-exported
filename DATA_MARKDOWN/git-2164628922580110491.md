
# Під час пожежі на Хмельниччині загинув чоловік

Published at: **2019-11-04T11:31:00+00:00**

Author: ****

Original: [PRESS-ЦЕНТР](http://press-centr.com/ua/news/42625_Pid-chas-pozhezhi-na-Khmelnichchini-zahinuv-cholovik)


        3 листопада о 09:38 до рятувальників надійшло повідомлення про пожежу житлового будинку в с.Івахнівці Чемеровецького району. Негайно за викликом виїхало чергове відділення рятувальників 30 Державного пожежно-рятувального поста, які за лічені хвилини ліквідували загоряння на площі 3 кв.м. Під час розвідки було виявлено тіло 45-річного чоловіка без ознак життя. Ймовірно, причиною смертельної пожежі стала необережність під час куріння.
      
Про це повідомило ГУ ДСНС України у Хмельницькій області.
Пізнього вечора — о 22:24 спалахнула господарча споруда в одному із домогосподарств села Свіршківці цього ж району. На момент прибуття підрозділу горіло покриття й перекриття будівлі на площі 35 кв.м. Вогнеборцям 30 ДПРП та місцевої пожежної команди с. Свіршківці вдалося локалізувати пожежу о 22:38 та остаточно її ліквідувати — о 22:40. Причина загоряння наразі з’ясовується. 

        Фото ГУ ДСНС України у Хмельницькій області.
      
