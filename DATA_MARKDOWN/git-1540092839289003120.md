
# Καυγάς Γιαννούλη - Κυρανάκη για τα barbeque έξω από δομές προσφύγων και μεταναστών

Published at: ****

Author: ****

Original: [CNN.gr](https://www.cnn.gr/news/politiki/story/196328/kaygas-giannoyli-kyranaki-gia-ta-barbeque-exo-apo-domes-prosfygon-kai-metanaston)

Όλγα Παναγιωτίδου, CNN Greece 15:29 , 05 November 2019 - 15:46
Ο βουλευτής του ΣΥΡΙΖΑ με αφορμή πρόσκληση του Συλλόγου Βόρειας Ελλάδας σε διαμαρτυρία κατά προσφύγων και μεταναστών στο hot spot στα Διαβατά, υποστήριξε ότι και στο παρελθόν υπήρξε τέτοια εκδήλωση.
Οι αναφορές Γιαννούλη προκάλεσαν την αντίδραση του βουλευτή της ΝΔ Κώστα Κυρανάκη, ο οποίος υποστήριξε ότι δεν μπορούν να περιοριστούν τα δικαιώματα των Ελλήνων πολιτών.
ΧΡ. ΓΙΑΝΝΟΥΛΗΣ: Θέλω να σας ρωτήσω αν λαμβάνονται πρόνοιες για νέου τύπου συμπεριφορές πολιτικές και ποινικές ταυτόχρονα τις οποίες βλέπουμε να παρελαύνουν μπροστά από τα μάτια μας και τις τελευταίες ώρες. Ξέρω ότι νομικά μπορεί να να μην είναι τεκμηριωμένο ή σχετικό αλλά δεν ξέρω σε τι κατηγορία του Ποινικού Κώδικα να εντάξω αυτούς που οργανώνουν στην Θεσσαλονίκη μπάρμπεκιου με χοιρινό και αλκοόλ απέναντι σε προσφυγικές δομές. Δεν ξέρω αν το καλύπτει ο Ποινικός Κώδικας αλλά ξέρω ότι είναι ντροπή για κάθε άνθρωπο. Δεν ξέρω αν αυτός ο σαδισμός είναι ποινικά κολάσιμος αλλά από κάθε Έλληνα δημοκράτη πολίτη θα πρέπει να καταγγέλλεται ως σαδισμός, κτηνωδία απέναντι σε ανθρώπους συγκεκριμένης θρησκευτικής πίστης. Ναι κ. Πλεύρη κτηνωδία. Δηλαδή τώρα παίζουμε με τις λέξεις; Κατά τύχη οργανώθηκε μπάρμπεκιου με χοιρινό και αλκοόλ; Πιστεύεται ότι έγινε τυχαία; Ελπίζω οι υπόλοιποι που μας ακούν να κατανοούν ότι δεν έγινε τυχαία.
