
# Audi R8 V10 RWD – Informații și fotografii oficiale

Published at: **2019-11-06T13:38:37+00:00**

Author: **Dragos Băltățeanu**

Original: [AutoExpert](https://www.autoexpert.ro/audi-r8-v10-rwd-informatii-si-fotografii-oficiale/)


        Audi adaugă în gama modelului R8 facelift o versiune echipată cu motorul V10 de 5.2 litri ce trimite puterea exclusiv către puntea spate.
      
Numită Audi R8 V10 RWD, noua versiune aduce în plus o serie de elemente vizuale noi. Avem un splitter nou, elemente de protecție pentru prizele de aer și un difuzor spate redesenat. Pragurile laterale și difuzorul spate sunt vopsite în negru pentru a diferenția versiunea RWD de cea standard cu tracțiune integrală.
Noul R8 cu propulsie pe puntea spate va fi disponibil atât în versiune Coupe cât și Spyder. Modelul folosește motorul V10 de 5.2 litri aspirat ce oferă 540 CP la 6.500 rpm și un cuplu maxim de 540 NM.
Transmisia este asigurată de o cutie de viteze automată S-Tronic cu șapte trepte.
Noul Audi R8 V10 RWD poate accelera de la 0 la 100 km/oră în 3.7 secunde în versiunea Coupe și 3.8 secunde în varianta Spyder. Viteza de top ce poate fi atinsă este de 320 km/oră.
Prețul noului model pornește de la 144.000 euro pentru modelul Coupe pe piața din Germania. Pentru versiunea decapotabilă, prețurile încep de la 157.000 euro. Audi R8 V10 RWD va fi disponibil începând prima parte a anului viitor.
