
# Diretta/ Eintracht Bayern Monaco (risultato 1-0) streaming video tv: gol di Kostic!

Published at: **2019-11-02T15:11:01+00:00**

Author: **Fabio Belli**

Original: [IlSussidiario](https://www.ilsussidiario.net/news/diretta-eintracht-bayern-monaco-streaming-video-tv-sfida-complicata-per-kovac/1942945/)

E’ finito il primo tempo di Eintracht Bayern Monaco sul risultato di uno a zero per i padroni di casa. Partita effervescente fin dalle prime battute con l’Eintracht Francoforte che reclama un calcio di rigore, l’arbitro non lo concede ma opta per l’espulsione di Boateng. I primi venti minuti scorrono a ritmi alti, con iniziative da una parte e dall’altra. Davies e Dost vanno alla conclusione, ma entrambi restano a bocca asciutta. Attorno al venticinquesimo, però, i padroni di casa trovano la via del vantaggio grazie a Kostic, che infila Neuer con una conclusione secca e ben calibrata. 1-0 per l’Eintracht e Bayern Monaco costretto ad inseguire. Vedremo se la formazione ospite riuscirà a scuotersi nel corso della ripresa e a rimettere il tabellino in equilibrio. A breve squadre in campo per dare il via al secondo tempo. (Aggiornamento di Jacopo D’Antuono)
Sta per cominciare la diretta di Eintracht Bayern Monaco e certo prima di dare la parola al campo, vale la pena approfondire qualche dato utile, fissato alla vigilia di questa 10^ giornata. Ecco infatti che nella classifica la formazione di casa oggi vanta solo la nona piazza con 14 punti e ha pure un tabellino con 4 successi e due pareggi: i tedeschi inoltre vantano una differenza gol positiva con 16 gol fatti e 14 subiti. Sono numeri appena superiori per il Bayern monaco, che ha però lasciato la vetta della classifica al Monchengladbach e si accontenta del secondo gradino con 18 punti. I bavaresi inoltre hanno messo a tabella 5 successi e un solo KO (con l’Hoffenheim) e pure hanno segnato 24 gol a fronte degli 11 subiti. Ma ora è tempo di dare la parola al campo, si gioca! (agg Michela Colombo)
La diretta di Eintracht Francoforte Bayern Monaco non sarà trasmessa in diretta tv sui canali del digitale terrestre o del satellite, né in chiaro né a pagamento. Non sarà prevista neanche la diretta streaming video via internet su nessuna piattaforma, ma tramite i canali social dei due club su Facebook, Twitter e Instagram si potranno ottenere aggiornamenti in tempo reale sulla sfida.
Con la diretta di Eintracht Bayern Monaco, pure oggi troveremo pronti a fronteggiarsi due grandi protagoniste di questa edizione delle manifestazioni per club Uefa e quindi Europa e Champions league, la cui fase a gironi è ormai entrata nel vivo solo la settimana scorsa. Ecco infatti che i ragazzi di Mister Adi Hutter stanno prendendo parte al girone F della Europa league, che li vede al momento fermi alla seconda piazza alle spalle dell’Arsenal, dopo i successi ottenuti con Standard Liegi e Guimaraes. E’ invece la Champions league la coppa della formazione di Kovac, protagonista e capolista nel girone B: i bavaresi infatti hanno finora messo da parte solo vittorie contro Tottenham, Stella Rossa e Olympiacos. (agg Michela Colombo)
In attesa di dare la parola al campo per la diretta di Eintracht Bayern Monaco, certo vale la pena anche prendere in esame lo storico che interessa i due club, oggi chiamati in causa nella decima giornata di campionato. I dati utili certo non ci mancano e alla vigilia di questo turno di Bundesliga, possiamo ben trovate a tabella 110 precedenti tra i due club, questi segnati dal 1961 a oggi e in occasione del primo campionato nazionale, OL Sud, Supercoppa (2018-2019), coppa e pure manifestazioni Uefa. Complessivamente va quindi detto che sono state 59 le vittorie del Bayern Monaco nello scontro diretto e 28 le affermazioni dell’Eintracht Francoforte, con anche 23 pareggi, ottenuti entri il triplice fischio finale. Va anche detto che negli ultimi 5 testa testa solo una volta l’Eintracht ha avuto la meglio contro i bavaresi. (agg Michela Colombo)
Eintracht Francoforte Bayern Monaco, in diretta dalla Commerzbank-Arena di Francoforte, sabato 2 novembre 2019 alle ore 15.30, sarà una sfida valevole per la decima giornata della Bundesliga tedesca. Il campionato teutonico si sta rivelando il più equilibrato in assoluto a livello europeo, basti pensare che tra il primo posto occupato dal Borussia Monchengladbach e il decimo occupato proprio dall’Eintracht Francoforte distano solo 5 punti di differenza. E proprio al Borussia Park l’Eintracht domenica scorsa ha perso una chance per ribaltare le gerarchie di classifica. E’ rimasto secondo a -1 dalla vetta il Bayern Monaco, che dopo aver perso contro l’Hoffenheim e pareggiato contro l’Augsburg è tornato alla vittoria in campionato sabato scorso, battendo non senza fatica la matricola Union Berlino.
Le probabili formazioni che scenderanno in campo in Eintracht Francoforte Bayern Monaco, sabato 2 novembre 2019 presso la Commerzbank-Arena di Francoforte, sfida valevole per la decima giornata della Bundesliga tedesca. L’Eintracht Francoforte allenato dall’austriaco Hutter scenderà in campo con un 3-4-2-1 schierato con: Ronnow, Abraham, Hasebe, Hinteregger, Da Costa, Fernandes, Rode, Kostic, Sow, Kamada, Paciencia. Risponderà il Bayern Monaco guidato in panchina dal croato Kovac con un 4-3-3: Neuer, Kimmich, Pavard, Boateng, Davies, Muller, Alcantara, Coutinho, Coman, Lewandowski, Perisic.
Le quote della sfida per l’agenzia di scommesse Snai vedono il Bayern Monaco favorito sull’Eintracht Francoforte. Quota per il segno ‘1’ fissata a 7.50, eventuale pareggio quotata 5.00 mentre la quota per il segno ‘2’ viene proposta a 1.35. Le quote per i gol realizzati complessivamente nel corso della partita vedono l’over 2.5 quotato 1.35 e l’under 2.5 quotato 3.40.
