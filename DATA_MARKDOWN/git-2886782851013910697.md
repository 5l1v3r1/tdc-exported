
# Környezetbarát temetés Párizs mellett

Published at: **2019-11-01T16:34:04+00:00**

Author: **Euronews **

Original: [euronews](https://hu.euronews.com/2019/11/01/kornyezetbarat-temetes-parizs-mellett)


        Van, aki még halála után is ügyel arra, hogy csökkentse ökológiai lábnyomát: Párizs mellett, Ivry-sur-Seine-ben nyáron megnyílt az első "zöld" temető.
      
Az itteni temetések vegyianyagmentesek, a felhasznált anyagok lebomlóak, sírkövek helyett fával jelölik meg a hantokat, az elhunytak családjának pedig szigorú szabályokat kell betartaniuk.
"Az elhunyt személy rokona kitölt egy formanyomtatványt, amelyben megígéri, hogy a koporsó vagy kartonpapírból vagy fából fog készülni, nem fognak alkalmazni kőfaragót, nem öntetik ki betonnal a sírhelyet, és hogy balzsamozás sem lesz" - mondja a párizsi városháza temetési felelőse.
Az úgynevezett "zöld temetések" még szokatlanok Franciaországban, a következő években azonban több olyan temető is nyílik majd Párizs környékén, amelyekben lehetőség lesz környezetbarát temetésre. Ez utóbbiak mintegy 22 százalékkal olcsóbbak, mint a hagyományos temetések.
