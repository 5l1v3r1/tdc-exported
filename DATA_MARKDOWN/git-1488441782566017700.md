
# YouTube rinnova la sua interfaccia su Android TV: ecco le novità (foto)

Published at: **2019-11-02T09:47:51+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/02/youtube-rinnova-la-sua-interfaccia-android-tv-le-novita-foto-677561/)

Google sta distribuendo nelle ultime ore un nuovo look per l’interfaccia utente di YouTube su Android TV, la sua piattaforma software dedicato al segmento delle smart TV.
Le immagini riportate nella galleria in basso mostrano le principali novità grafiche introdotte per YouTube: sono state riorganizzate le sezioni, aggiungendo più spaziatura tra le icone e gli elementi grafici, e sono state implementate più schede tematiche; infatti ora sono presenti Cerca, Home, Intrattenimento, Musica, Giochi, Ultime, Abbonamenti e Libreria. La scheda delle impostazioni rimane in fondo come nella versione precedente.
L’aggiornamento è attualmente in fase di distribuzione via server, e dunque non è collegato ad alcun aggiornamento dell’app YouTube per Android TV. Fateci sapere se anche voi avete notato dei cambiamenti.
Via: 9to5Google
