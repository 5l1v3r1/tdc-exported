
# Чоловіку, який відкрив стрілянину по сусідах, оголошено підозру

Published at: **2019-11-07T14:37:06+00:00**

Author: ****

Original: [ГЛАВКОМ](https://glavcom.ua/kyiv/news/choloviku-yakiy-vidkriv-strilyaninu-po-susidah-ogolosheno-pidozru-638431.html)

Правоохоронцями повідомлено про підозру 48-річному жителю столиці, який під час конфлікту з сусідами у будинку на вулиці Чаадаєва у Святошинському районі столиці відкрив стрілянину та поранив людину.
Про це повідомляє пресслужба прокуратури Києва.
«Чоловік, перебуваючи у загальному коридорі житлового будинку за місцем свого проживання, під час конфлікту з членами ОСББ та сусідами здійснив 2 постріли з мисливського карабіна в одного з мешканців будинку. Протиправні дії зловмисника були припинені очевидцями, які також викликали швидку допомогу потерпілому, який отримав вогнепальне поранення», - йдеться в повідомленні прокуратури.
Наразі правопорушнику оголошено підозру за ч. 2 ст. 15 ч. 1 ст.115 (замах на умисне вбивство) Кримінального кодексу України. Вирішується питання про обрання йому запобіжного заходу у вигляді тримання під вартою.
Досудове розслідування триває.
Раніше «Главком» повідомляв, що у Києві на вулиці Чаадаєва із вогнепальної зброї було поранено адвоката. Він отримав поранення у стегно і був госпіталізований до лікарні швидкої медичної допомоги.
Згодом стало відомо, що стрілянину влаштував мешканець будинку, що багато років не платить за комунальні послуги і через якого будинок не підключили до опалення.
Поранений адвокат зараз у лікарні, він у свідомості, загрози життю немає. Для нього ведеться пошук донорів крові.
