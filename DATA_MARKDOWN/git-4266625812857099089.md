
# Філіп Рот залишив два млн доларів публічній бібліотеці у своєму рідномі місті Ньюарк

Published at: **2019-11-03T18:35:00+00:00**

Author: ****

Original: [ZIK.UA](https://zik.ua/news/2019/11/03/filip_rot_zalyshyv_dva_mln_dolariv_publichniy_bibliotetsi_u_svoiemu_ridnomi_1682687)


        Американський письменник Філіп Рот залишив 2 мільйони доларів публічній бібліотеці свого рідного міста Ньюарк, штат Нью-Джерсі.
      
Про це повідомляє Читомо з посиланням на сайт Insidehook.
Перед своєю смертю у 2018 році Філіп Рот, чий статок оцінюється в 10 мільйонів доларів, заснував фонд з підтримки бібліотеки у Ньюарку. Щороку вона отримуватиме відсотки від фонду, які зможе направляти на купівлю книжок та інших матеріалів, але не на інвестиційні проєкти. Очікуються, що перші кошти – 80 тисяч доларів – надійдуть на рахунок бібліотеки в лютому.
Окрім того, письменник залишив гроші на нову бібліотеку імені Філіпа Рота, де буде розміщена його особиста колекція на 7000 томів. «Він, безумовно, хотів зробити свій внесок у підтримку Ньюарка… Це приваблюватиме літературних туристів та фестивалі», – розповіла Джулія Гольєр, давня подруга письменника.
Філіп Рот походить з родини єврейських іммігрантів з України. Він – автор 31 роману, лауреат Пулітцерівської (1998) та Букерівської (2011) премій.
Нагадаємо, всесвітньо відомий американський письменник Філіп Рот помер 23 травня 2018 року у США на 86-му році життя в результаті хронічної серцевої недостатності.
