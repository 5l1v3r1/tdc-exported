
# В Сумах суддю зловили на хабарі. Долари він ховав у банці (фото)

Published at: **2019-11-07T13:17:05+00:00**

Author: ****

Original: [ГЛАВКОМ](https://glavcom.ua/news/v-sumah-suddyu-zlovili-na-habari-dolari-vin-hovav-u-banci-foto-638405.html)

Детективи Національного антикорупційного бюро України 7 листопада викрили на гарячому суддю Зарічного районного суду м. Суми після отримання ним неправомірної вигоди у розмірі дві тисячі доларів.
Про це повідомляє пресслужба НАБУ.
«Суддя вимагав неправомірну вигоду у громадянина за винесення рішення про непритягнення його до адміністративної відповідальності», - говориться у повідомленні.
Здійснюються невідкладні слідчі дії, вирішується питання про повідомлення особі про підозру.
Як видно на фото, які оприлюднило НАБУ, хабар суддя сховав у скляній банці.
1 з 5на весь екран згорнути
Всі фоторепоратажіФото: пресслужба НАБУ
До слова, співробітники Служби безпеки України блокували у Чернівецькій області масштабний механізм незаконного оформлення автомобілів з іноземною реєстрацією, який завдав державі збитки мінімум на 3 мільйони гривень.
