
# In Scozia droni per trovare dispersi con il riconoscimento facciale

Published at: **2019-11-04T11:48:00+00:00**

Author: ****

Original: [Repubblica.it](https://www.repubblica.it/tecnologia/sicurezza/2019/11/04/news/in_scozia_i_droni_aiuteranno_a_trovare_dispersi_con_il_riconoscimento_facciale-240206976/)

Il drone in volo si avvicina per scrutare i lineamenti e invia i dati alla Centrale. In pochi minuti, il riconoscimento facciale è eseguito anche in condizioni estreme, che si tratti di un disastro ambientale o di una emergenza qualsiasi. E' il sistema RPAS (remotely-piloted aircraft system) che la polizia scozzese adotterà per individuare dispersi e rendere più facile i soccorsi, grazie alle telecamere ad alta definizione montate su droni e alle reti neurali allenate dalla West Scotland University (Uws).Una luce blu lampeggiante permetterà di riconoscere a vista il drone pronto ad effettuare il riconoscimento facciale che l'azienda Thales e il centro non-profit per l'innovazione Censis permettono di elaborare in tempo reale. Il software è in grado di distinguere in base a pochi pixel se il soggetto inquadrato è una persona, un animale o un oggetto, anche in un contesto in movimento."Non serve un supercomputer sofisticato, - ha spiegato il professor Carl Schaschke della School of Computing, Engineering and Physical Sciences (Uws) alla Bbc - bastano uno smartphone e due agenti: uno per pilotare un drone e l'altro per gestire il software di riconoscimento" così da poter raggiungere una persona in un luogo impervio o poco raggiungibile, fino ad una distanza di 150 metri.E sul fronte privacy? La polizia scozzese non ha dubbi, commenta l'ispettore Nicholas Whyte dell'unità di supporto: si tratta di un sistema "esplicito" per l'identificazione che verrebbe usato per soccorere chi ha bisogno, in trasparenza e nel pieno rispetto dei diritti umani. Oltre al lampeggiante, sottolinea la polizia, il drone si fa annunciare dal rumore delle eliche rotanti, che avvisano dell'arrivo delle telecamere a bassa quota. Tre i droni che entreranno in funzione per il test che la polizia presenterà giovedì al summit del Censis.
