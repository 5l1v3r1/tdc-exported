
# Україна підготувалася до альтернативного реверсу газу

Published at: **2019-11-07T13:50:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/ekonomika/ukrayina-pidhotuvalasya-alternatyvnoho-reversu-hazu)


        «Укртрансгаз» модернізував газовимірювальну станцію «Гребеники» на кордоні з Молдовою, що дає можливість транспортувати газ з Балкан у разі припинення транзиту Росією.
      
Про це повідомляє прес-служба «Укртрансгазу».
Роботи виконано у відповідності з меморандумом про співпрацю з операторами ГТС Болгарії, Румунії і Греції, який передбачає забезпечення транспортування газу через трансбалканські трубопроводи в реверсному напрямку по території цих країн в Україну і Молдову.
Проектна потужність станції після модифікації складає 70 млн куб. м на добу в аверсному режимі і 4 млн куб. м на добу в реверсному режимі - з Молдови.
Повідомляється, що у 2018 році «Укртрансгаз» успішно провів оцінку попиту на вхідні потужності в Україну з Румунії і підтвердив економічну доцільність створення таких потужностей на трансбалканському маршруті.
Готовність об'єкта до роботи перевірили і підтвердили представники суміжного оператора ГТС Молдовагаз, підписавши відповідний акт.
Раніше Україна домовилася про постачання 1,5 мільярда кубометрів газу з Румунії з початку наступного року.
Нагадаємо, Україна в січні-жовтні 2019 року в порівнянні з аналогічним періодом минулого року збільшила імпорт природного газу на 45,4% або на 4,15 мільярда кубометрів - до 13,29 мільярда кубометрів.
Хочете обговорити цю новину? Долучайтеся до телеграм-чату CHORNA RADA
