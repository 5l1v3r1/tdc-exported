
# İngiltere'yi karıştıran Rus müdahalesi iddiası

Published at: **2019-11-06T14:59:28+00:00**

Author: ****

Original: [OLAY](https://www.olay.com.tr/ingiltereyi-karistiranrus-mudahalesi-iddiasi-214341h.htm)

İngiliz parlamentosunun İstihbarat ve Güvenlik Komisyonu'nun hazırladığı bir rapora göre, Rusya'nın 2016'da yapılan Brexit referandumuna müdahale ettiği, ancak İngiltere Başbakanı Boris Johnson'ın raporun kamuoyuyla paylaşılmasını engellediği iddia edildi.
İngiliz muhalefeti Başbakan Johnson'ı 12 Aralık'ta yapılacak erken genel seçimler öncesinde kamuoyunun konuyu öğrenmemesi için çaba sarf etmekle suçladı. İşçi Partisi dış politika sözcüsü Emily Thornberry, 'Bu kamuoyu ve parlamentodan gerçeği saklama çabası ve demokrasiye hakaretten başka bir şey değil' diye konuştu.Liberal Demokratların dış politika sözcüsü Chuka Umunna da Twitter hesabı üzerinden 'Örtbas kokusu yükseliyor' paylaşımına yer verdi.
