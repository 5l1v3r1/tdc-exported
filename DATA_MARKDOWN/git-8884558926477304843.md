
# Cerkniško jezero je!

Published at: **2019-11-07T14:34:01+00:00**

Author: **Uredništvo**

Original: [Primorske novice](https://www.primorske.si/zanimivosti/cerknisko-jezero-je)


        “Še pred nekaj dnevi je bilo Cerkniško polje, zdaj je jezero!” Tako so se v Notranjskem regijskem parku razveselili, ko je v 24 urah jezerska gladina na nekaterih delih narasla za en meter.
      
CERKNICA > Za začetek novembra je to sicer izjemno malo vode, ugotavljajo v Parku. Bomo videli, kaj bo nepredvidljivemu presihajočemu jezeru prineslo dodatno deževje. V Notranjskem regijskem parku, kjer skupaj z občino Cerknica tik ob jezeru pravkar gradijo Informacijsko-turistični center, so prav zato veliko pozornost posvetili kar 1,4 metra visokim temeljem in s tem omogočili protipoplavno zaščito. Gradnjo bodo predvidoma končali spomladi.
