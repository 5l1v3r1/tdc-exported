
# БСП печели Никопол и Левски

Published at: **2019-11-04T00:20:03+00:00**

Author: **Стандарт**

Original: [Стандарт Новини](https://standartnews.com/blgariya-mestni-izbori-2019/bsp-pecheli-nikopol-i-levski-405806.html)

Никопол ще има нов кмет, показват първите прогнозни резултати от днешния вот. Води кандидатът на БСП Ивелин Савов пред досегашния кмет д-р Валерий Желязков.
Данните са от щабовете на кандидатите. С над 1000 гласа води в Никопол Ивелин Савов от БСП, който каза, че дори е поздравен от своя опонент - досегашния кмет д-р Валерий Желязков. Савов заяви: "Щом опонентът ми се обади да ми честити, желанието на хората за промяна и чувството за отговорност и в самата кампания - беше позитивна".
В град Левски досегашният кмет Любка Александрова, издигната от БСП, печели срещу Здравко Дафинов, издигнат от местна коалиция СДС.
Александрова коментира за БНР: "Без възможност за обрат, така че категорично е. Резултатът е такъв - аз имам трети мандат, така че освен да кажа, че благодаря на всички, които действително подкрепиха и мен, и екипа в тази предизборна кампания, продължаваме започнатото. Осем години работим, сега продължаваме развитието, продължаваме обновяването и естествено смятам, че това даде надежда на хората отново да ни повярват и да ни подкрепят".
