
# Sevilla a Celtic jako první v Evropské lize slaví postup

Published at: **2019-11-07T21:28:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/sevilla-a-celtic-jako-prvni-v-evropske-lize-slavi-postup/1818541?utm_source=rss&utm_medium=feed)

Lucemburk/Řím - Fotbalisté Sevilly a Celticu Glasgow si jako první v tomto ročníku Evropské ligy zajistili postup do jarní vyřazovací fáze. Španělský tým s brankářem Tomášem Vaclíkem na lavičce v Lucembursku porazil Dudelange 5:2 a vyhrál i čtvrtý zápas ve skupině. Celtic na stadionu Lazia Řím zvítězil 2:1 gólem z nastavení.
V sevillském dresu se blýskl hattrickem Munir, dva góly vstřelil další útočník Moanes Dabur. Domácí porážku zmírnil dvěma zásahy Danel Sinani, který jako první v aktuální sezoně EL překonal obranu andaluského mužstva.
Celtic nezačal v Římě dobře a už v sedmé minutě mu vstřelil branku kanonýr Ciro Immobile. Ještě do pauzy ale srovnal James Forrest a střídající Olivier Ntcham v páté minutě nastaveného času dokonal obrat.
Záložník či obránce PSV Michal Sadílek odehrál celý zápas v Linci, kde však eindhovenský tým neudržel poločasové vedení a nakonec prohrál 1:4. PSV klesl ve skupině D na třetí místo za rakouského soupeře.
Další český reprezentant Filip Novák sledoval z lavičky Trabzonsporu porážku 1:3 v Krasnodaru, po níž turecký přemožitel Sparty z kvalifikace EL ztratil i teoretickou šanci na postup. Ve skupině C je Trabzonspor poslední s jedním bodem.
--------

        Skupina A:
      

        APOEL Nikósie - Karabach 2:1 (0:1)
      
Branky: 59. Souza, 88. Ioannu - 10. Medveděv.

        Dudelange - FC Sevilla 2:5 (0:4)
      
Branky: 69. a 80. Sinani - 27., 33. a 67. Munir, 17. a 36 Dabur.

        Tabulka:
      

        Skupina B:
      

        FC Kodaň - Dynamo Kyjev 1:1 (1:0)
      
Branky: 4. Stage - 70. Verbič.

        Lugano - Malmö 0:0
      

        Tabulka:
      

        Skupina C:
      

        Basilej - Getafe 2:1 (1:1)
      
Branky: 8. Cabral, 60. F. Frei - 45. Mata z pen.

        Krasnodar - Trabzonspor 3:1 (2:0)
      
Branka: 27. vlastní Asan, 35. Manuel Fernandes, 90.+3 Ignaťjev - 90.+4 Nwakaeme.

        Tabulka:
      

        Skupina D:
      

        LASK Linec - PSV Eindhoven 4:1 (0:1)
      
Branky: 78. a 82. Klauss, 56. Ranftl, 60. Frieser - 5. Schwaab z pen.

        Rosenborg Trondheim - Sporting Lisabon 0:2 (0:2)
      
Branky: 6. Coates, 38. Bruno Fernandes.

        Tabulka:
      

        Skupina E:
      

        Kluž - Rennes 1:0 (0:0)
      
Branka: 87. Rondón. ČK: 89. Rondón.

        Lazio Řím - Celtic Glasgow 1:2 (1:1)
      
Branky: 7. Immobile - 38. Forrest, 90.+5 Ntcham.

        Tabulka:
      

        Skupina F:
      

        Standard Lutych - Eintracht Frankfurt 2:1 (0:0)
      
Branky: 56. Vanheusden, 90.+4 Lestienne - 65. Kostič.

        Skupina G:
      
21:00 Feyenoord Rotterdam - Young Boys Bern, Glasgow Rangers - FC Porto.

        Skupina H:
      
21:00 Ferencváros Budapešť - CSKA Moskva, Espaňol Barcelona - Ludogorec Razgrad.

        Skupina I:
      
21:00 Oleksandrija - St. Etienne, Wolfsburg - Gent.

        Skupina J:
      
21:00 Wolfsberg - Basaksehir, Mönchengladbach - AS Řím.

        Skupina K:
      
21:00 Braga - Besiktas Istanbul, Wolverhampton - Slovan Bratislava.
