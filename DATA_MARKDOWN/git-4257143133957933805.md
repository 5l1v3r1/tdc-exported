
# Nagy gondok vannak az M1-esen

Published at: **2019-11-04T12:35:10+00:00**

Author: **Infostart**

Original: [infostart](https://infostart.hu/eletmod/2019/11/04/nagy-gondok-vannak-az-m1-esen)

Anyagi káros közúti közlekedési baleset történt az M1-es autópálya Hegyeshalom felé vezető oldalán, a mosonmagyaróvári lehajtónál dél körül. Eddig tisztázatlan okok és körülmények között egy kamion megcsúszott és keresztbe fordult az úton, elzárva a pályáról történő lehajtás lehetőségét - írja a police.hu.
Az eset során személyi sérülés nem történt. A műszaki mentés idejére az autópályát legközelebb a 165. kilométerszelvénynél lehet elhagyni.
A fennakadás miatt az M51-es autóúton és az 51-es főúton is több km hosszan araszolnak a járművek.
A keleti szakaszon, szintén az M1-es autópálya felé a maglódi csomópont után a 46-os km-nél, ahol korábban egy kamion balesete miatt sávlezárás volt érvényben már nincs korlátozás, valamennyi forgalmi sáv használható. Ennek ellenére a torlódás továbbra is jelentős, hosszabb menetidővel készüljenek - írja az Útinform.

        Nyitókép: MTI/Krizsán Csaba
      
