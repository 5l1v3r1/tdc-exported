
# Майже половина американців хоче імпічменту Трампа і його виселення з Білого дому – опитування WSJ

Published at: **2019-11-04T13:02:00+00:00**

Author: ****

Original: [DT.ua](https://dt.ua/POLITICS/mayzhe-polovina-amerikanciv-hoche-impichmentu-trampa-i-yogo-viselennya-z-bilogo-domu-opituvannya-wsj-328403_.html)

Поляризована нація ще сильніше розділилася за партійними принципами на тлі імпічменту президента США. Республіканці виступають проти імпічменту президента США Дональда Трампа в Палаті представників. Серед демократів триває зростання за його відсторонення від посади та виселення з Білого дому, свідчать дані спільного опитування The Wall Street Journal і NBC News.
Близько 53% американців, які взяли участь в опитуванні, заявили, що схвалюють розслідування у справі про імпічмент у Палаті представників, що знаходиться під управлінням Демократичної партії, а 44% не схвалюють.
Майже половина - 49% - заявили, що Трамп повинен бути відсторонений від посади і виселений з Білого дому. Ще 46% виступають проти імпічменту.
31 жовтня Палата Представників проголосувала за процедуру імпічменту, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.
Докладніше читайте у статті Володимира Кравченка "Як в Америці оголошують імпічмент" у тижневику "Дзеркало тижня. Україна".
