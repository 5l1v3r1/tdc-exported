
# 
        نسخه جدید اندرویدی آفیس منتشر شد
      

Published at: **2019-11-03T18:57:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637880/%D9%86%D8%B3%D8%AE%D9%87-%D8%AC%D8%AF%DB%8C%D8%AF-%D8%A7%D9%86%D8%AF%D8%B1%D9%88%DB%8C%D8%AF%DB%8C-%D8%A2%D9%81%DB%8C%D8%B3-%D9%85%D9%86%D8%AA%D8%B4%D8%B1-%D8%B4%D8%AF)

گروه IT: مایکروسافت به‌تازگی برنامه‌ی جدید نسخه‌ی بتا آفیس را برای اندروید منتشر کرد. این برنامه تمام ابزارهای محبوب و قدرتمند آفیس مانند ورد و اکسل و پاورپوینت را ترکیب می‌کند و Microsoft Office نام دارد.   به گزارش بولتن نیوز به نقل از زومیت، همان‌طورکه انتظار می‌رود، برنامه به کاربران امکان می‌دهد اسناد را روی گوشی موبایل یا تبلت اندرویدی خود ایجاد و ویرایش و مدیریت کنند. با استفاده از این برنامه، کاربران می‌توانند مانند گوگل داکس و... فایلی را به‌صورت اشتراکی ایجاد و ویرایش کنند. علاوه‌بر‌این، این برنامه قابلیت ادغام Sticky Notes را دارد که کمک می‌کند بدون جابه‌جایی در برنامه، یادداشت‌ها را به‌سرعت ضبط کنید.توانایی ایجاد فایل PDF از عکس یا اسناد ورد و اکسل و پاورپوینت و امضای فایل‌های PDF با استفاده از انگشت از دیگر ویژگی‌های مهمی است که بسیاری از کاربران آن را مفید می‌دانند.  
آفیس اندروید / Android Microsoft Office ایده‌ی ارائه ابزار‌های آفیس در یک برنامه جدید نیست و مایکروسافت در ویندوزفون با برنامه‌ی آفیس هاب (Office Hub) دسترسی به اسناد ورد، وان‌نوت، اکسل و پاورپوینت را فراهم می‌کرد؛ اما نسخه‌ی اندرویدی منتشرشده بسیار قدرتمندتر از آفیس هاب است.
