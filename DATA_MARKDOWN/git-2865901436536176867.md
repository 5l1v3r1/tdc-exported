
# Novo ime na listi kandidata – Maks Alegri umesto Kovača

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/novo-ime-na-listi-kandidata-maks-alegri-umesto-kovaca/341539)

Poverenje Niku Kovaču oročeno je na naredne dve utakmice. U sredu u Minhen stiže Olimpijakos u Ligi šampiona, u subotu je na Alijanc areni derbi jeseni protiv dortmunske Borusije, na obe utakmice sedeće hrvatski stručnjak na klupi bavarskog giganta, ali ukoliko nastavi rezultatsko posrtanje izvesno će biti smenjen.
Sve manje ljudi u vrhu kluba veruje u Kovača, a da mu se uveliko sprema naslednik postaje jasno na osnovu informacija Korijere delo sporta. Rimski dnevnik uverava da je prvi kandidat da zameni 48-godišnjeg stručnjaka – Masimilijano Alegri.
Od svih slobodnih trenera na evropskom tržištu, Maks je uz Žozea Murinja, natraženiji i po Italiji je već počelo da se priča kako bi njegova naredna destinacija mogao da bude baš Minhen. Ruku na srce, pisalo se kao u Bajernu postoje tri struje, samim tim isto toliko kandidata (Maurisio Poketino, Erik ten Hag i Ralf Rangnik), ali je posle debakla u Frankfurtu (1:5) sve češće se pominje da je Alegri kao favorit. Zasad nema informacija da li bi nekadašnji strateg Juventusa prihvatio ponudu, s obzirom da nije selektirao ekipu, ali kako treneri vole da kažu „u ovom poslu koferi su uvek spremni“, tako da ne bi trebalo isključiti tu opciju.
Možda je predstojeća reprezentativna pauza, upravo poslel derbija sa Borusijom, šansa za promene, jer je evidentno da Bajern ne igra prema očekivanjima i da mu je šok-terapija neophodna. Ako neko zna kako se osvajaju trofeji onda je to Maks Alegri, jer je bio prvak sa Milanom, a na klupi Juventusa osvojio je šest uzastopnih Skudeta i četiri trofeja Kupa Italije.

        
          Pogledajte novu epizodu serije Ekipizza...
        
      
