
# Бившата жена на шеф Манчев преодоля раздялата им, влюбена е до полуда в млад мъж

Published at: **2019-11-06T17:49:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Bivshata-zhena-na-shef-Manchev-preodolya-razdyalata-im-vlyubena-e-do-poluda-v-mlad-muzh-911736)

Бившата жена на шеф Манчев Марина не страда дълго, след като той я заряза заради по-младата Цветомила, която го дари със син.
Красивата Марина отскоро е влюбена като ученичка в симпатичен и добре сложен мъж, с когото изживява бурен романс. Според приятелите й, именно покрай младото си гадже Марина се подмладила и разхубавила. И дори искала да заживее под един покрив с гаджето си.
Децата й от Иван Манчев - 17-годишният Христо и 13-годишната Виктория, одобрявали новия й приятел и нямали нищо против да делят една къща с него. Наясно с новата й сърдечна тръпка бил и бившият й мъж и се радвал, че тя е щастлива.
Двамата се разведоха официално през август, но са в прекрасни отношения. Противно на очакванията, че ще водят тежки съдебни битки за всичките си имоти и ресторантьорския бизнес, това не се случи. Манчев й остави луксозен семеен апартамент, в който преди три години наля цяло състояние. 
Жилището е проектирано от един от най-добрите интериорни дизайнери - архитект Петко Колев и дори спечели престижната награда "Къща на годината" в най-големия интериорен конкурс в България. Говори се, че бившите съпрузи дори продължават съвместно да управляват ресторантьорския си бизнес. 
Топ готвачът и Марина бяха семейство в продължение на 18 години, Запознават се в тогавашния Японски хотел, където той е главен готвач, а тя работи в администрацията. Любовта им пламва веднага и след година се женят. Марина е неотлъчно до него и когато стартира бизнеса си с ресторанти. 
"Това и помага, и пречи. Това, че сме заедно ни помогна да се развием. Когато отворихме първия ресторант, тя гледаше децата, аз се занимавах с него. После и тя се включи", обяснява Манчев. 
Преди да изневери с Цветомила, той е признавал и за други свои забежки, но винаги се е връщал при Марина. Последната клюка обаче гласи, че се е разделил и с любовницата си и тя е напуснала общия им дом. Все още не е ясно дали това е временно или раздялата е окончателна. Все пак Цветомила му роди дете преди само три месеца. За нея се знае, че е от Берковица, но живее във Варна.
С шеф Манчев се среща по време на снимки на "Кошмари в кухнята", пише Галерия.
