
# Na dělníka spadla v areálu bývalé hutě Poldi zeď. Utrpěl úraz hlavy

Published at: **2019-11-07T08:57:00+00:00**

Author: **Kateřina Nič Husárová**

Original: [Deník.cz](https://www.denik.cz/nehody/na-delnika-v-byvale-poldi-kladno-spadla-zed-20191107.html)

Jak potvrdila mluvčí hasičů Tereza Fliegerová, zraněná osoba nebyla pod sutinami. Na místo dorazily i dvě posádky zdravotníků. „Muž utrpěl úraz hlavy a zasahující lékař měl podezření na poranění hrudní páteře a otřes mozku. Po nezbytném ošetření a zafixování proti pohybu byl převezen do pražské motolské nemocnice,“ řekla mluvčí záchranářů Petra Effenbergerová.
Proč k nehodě došlo, zjišťuje policie. „Prověřujeme, za jakých okolností k události na stavbě došlo a zda nebyla porušena bezpečnost práce,“ potvrdila policejní mluvčí Michaela Nováková.
Budoucí velkosklad začali stavět zjara. Skladovací plocha bude mít 60 tisíc metrů čtverečních a celková investice přesáhne více než tři miliardy korun.
Centrum, kde najde práci až 500 lidí různých profesí, bude disponovat velkokapacitním parkovištěm pro 95 kamionů a zázemím pro jejich řidiče. „Naše páté logistické centrum v zemi vytvoří kapacitu potřebnou pro zásobování až 90 prodejen,“ řekl generální ředitel společnosti Lidl Česká republika Pavel Stratil a dodal, že pro firmu je důležitý i dopad stavby na životní prostředí. Veškerou ekologickou zátěž se proto snaží eliminovat a například využívat na vytápění objektu odpadní teplo z mrazáků či dešťovou vodu.
