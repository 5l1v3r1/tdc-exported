
# Βαθμολογία UEFA: Κατρακύλησε στη 17η θέση η Ελλάδα

Published at: **2019-11-07T22:09:00+00:00**

Author: **Πέτρος Παπαμακάριος**

Original: [www.sport24.gr](https://www.sport24.gr/football/ellada/vathmologia-uefa-katrakulhse-sth-17h-thesh-h-ellada.5635040.html)

Δεν κατάφερε να πάρει η Ελλάδα βαθμούς αυτήν την ευρωπαϊκή εβδομάδα, καθώς ο Ολυμπιακός γνώρισε την εκτός έδρας ήττα (2-0) από την Μπάγερν για την τέταρτη αγωνιστική της φάσης των ομίλων του Champions League.
Αντίθετα όμως τόσο η Κύπρος όσο και η Σκωτία πήραν αρκετούς βαθμούς από ΑΠΟΕΛ, Ρέιντζερς και Σέλτικ και προσπέρασαν την Ελλάδα η οποία βρίσκεται πλέον στην 17η θέση και στο κυνήγι δύο χωρών πλέον για τη μάχη της 15ης θέσης.
Συγκεκριμένα το ΑΠΟΕΛ επικράτησε επί της Καραμπάγκ με 2-1 και ο Σέλτικ της Λάτσιο με 2-1 και η Ρέιντζερς της Πόρτο με 2-0. Με αποτέλεσμα Κύπρος και Σκωτία να προσθέσουν αρκετούς πόντους στη συνολική βαθμολογία τους και να αφήσουν πίσω τους την Ελλάδα.
Την ίδια ώρα και η Κροατία που είναι στην 18η θέση έχει μειώσει αρκετά ενώ φυσικά η Δανία που είναι στην 14η θέση έχει ξεφύγει αρκετά.
Η Ελλάδα μπορεί να ελπίζει σε κάτι καλύτερο μόνο με θαύμα και μια πορεία του Ολυμπιακού αν όχι στο Champions League στο Europa League ενώ την ίδια ώρα ο ΑΠΟΕΛ έχει ένα ακόμη εύκολο ματς με τη Ντουντελάνζ και είναι ανοιχτή η υπόθεση πρόκριση της Σέλτικ και Ρέιντζερ στο Europa League.
Ενώ από την Κροατία η Ντινάμο Ζάγκρεμπ είναι πιθανό να περάσει στους 16 του Champions League.
Η 13η και 14η θέση δίνουν δύο εισιτήρια για το Champions League (δεύτερο και τρίτο προκριματικό), ένα στο Europa League (τρίτο προκριματικό) και δύο στο Europa Conference League (δεύτερο προκριματικό).
Η 15η θέση - εκεί όπου βρίσκεται η Ελλάδα - δίνει για την ίδια σεζόν (2020/21) δύο εισιτήρια για το Champions League (δεύτερο και τρίτο προκριματικό), ένα για το Europa (τρίτο προκριματικό) και δύο εισιτήρια για το Europa Conference League (δεύτερο προκριματικό).
Οι δύο που ακολουθούν (16η και 17η) δίνουν μόνο ένα εισιτήριο για το Champions League (δεύτερο προκριματικό), κανένα για το Europa League και τρία για το Europa Conference League (δεύτερο προκριματικό).
Αν η Ελλάδα πέσει ακόμα πιο κάτω, (17η και 18η), θα πάρει και πάλι ένα εισιτήριο για το Champions League (πρώτο προκριματικό), κανένα για το Europa League και τρία για το Europa Conference League (δεύτερο προκριματικό).

        PHOTO CREDITS: EUROKINISSI
      
