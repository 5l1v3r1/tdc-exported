
# Ілля Марченко пробився у чвертьфінал тенінсого турніру АТР в німецькому Еккенталі

Published at: **2019-11-01T15:07:00+00:00**

Author: ****

Original: [ZIK.UA](https://zik.ua/news/2019/11/01/illya_marchenko_probyvsya_u_chvertfinal_teninsogo_turniru_atr_v_nimetskomu_1681629)


        Український тенісист Ілля Марченко вийшов до чвертьфіналі турніру ATP Challenger Tour в Еккенталі (Німеччина) із призовим фондом 46 000 доларів.
      
Як повідомляє btu.org.ua, у третьому раунді змагань 32-річний уродженець Кам’янського (№ 256 АТР) у трьох сетах здолав чеського тенісиста Зденека Коларжа (267) – 5:7, 6:3, 6:4.
Поєдинок тривав рівно дві години. На старті вирішальної партії українець двічі виходив вперед, але чех двічі відповідав зворотним брейком (2:2). У сьомому геймі Марченко виконав ще один брейк і втримав цю перевагу до кінця зустрічі.
У чвертьфіналі суперником українця став Стів Дарсіс (№ 181 АТР) із Бельгії. Рахунок особистих зустрічей 2-1 на користь Дарсіса. В останній раз тенісисти зустрічалися ще в 2014 році на Кубку Девіса, де перемогу святкував Марченко.
Додамо, у парній сітці турніру в Еккенталі завершили свій виступ Денис Молчанов (Україна) і Йонатан Ерліх (Ізраїль). Четверті сіяні в боротьбі за вихід в півфінал у двох сетах програли дуету Рубен Бемельманс (Бельгія) / Даніель Мазур (Німеччина) – 2:6, 4:6.
Тенісний турнір ATP Challenger Tour в німецькому Еккенталі завершиться у неділю, 3 листопада.
 
