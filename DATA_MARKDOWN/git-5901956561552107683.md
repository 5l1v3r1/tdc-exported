
# Morilec Trstenovo menda pokončal s hrbta, streljal tudi na policiste

Published at: **2019-11-05T12:47:00+00:00**

Author: **A. L.**

Original: [Slovenske novice](https://www.slovenskenovice.si/kronika/na-tujem/clanek/lov-na-morilca-trstenovo-menda-pokoncal-s-hrbta-streljal-tudi-na-policiste-246182)

SARAJEVO – Danes okoli 7. ure je bila v sarajevski Aleji Bosne srebrene umorjena Sanela Trsten, ena od izstreljenih krogel pa je zadela tudi Senado Muhić iz podjetja Park, pred katerim se je zločin zgodil. Morilec je po poročanju portala Avaz Nedžad Čaušević, Sanela, ki jo je po poročanju nekaterih medijev ustrelil v hrbet, pa je bila njegova partnerica. Portal haber.ba poroča, da gre najverjetneje za zločin iz ljubosumja. V streljanju je bilo uporabljeno avtomatsko orožje, točo krogel pa je Čaušević poslal tudi proti pripadnikom policije in specialne enote. Sprva se mu je uspelo policistom izmuzniti, a so ga ti ob pomoči šolanih psov izsledili in obkolili. Čaušević si je nato sodil sam.
