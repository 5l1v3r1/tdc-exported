
# 
        بیش از ۴۰ کشته و زخمی در تصادف شمال فیلیپین
      

Published at: **2019-11-01T12:40:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637345/%D8%A8%DB%8C%D8%B4-%D8%A7%D8%B2-%DB%B4%DB%B0-%DA%A9%D8%B4%D8%AA%D9%87-%D9%88-%D8%B2%D8%AE%D9%85%DB%8C-%D8%AF%D8%B1-%D8%AA%D8%B5%D8%A7%D8%AF%D9%81-%D8%B4%D9%85%D8%A7%D9%84-%D9%81%DB%8C%D9%84%DB%8C%D9%BE%DB%8C%D9%86)

به گزارش بولتن نیوز، در این سانحه رانندگی یک کامیون حامل تعدادی مسافر به داخل دره‌ای عمیق در یکی از استان‌های شمالی فیلیپین سقوط کرده است.
این حادثه حدود ساعت ۷ عصر روز گذشته (پنج‌شنبه) رخ داده است.
مقامات پلیس محلی می‌گویند: در حالیکه کامیون از جاده‌ای در سربالایی عبور می‌کرده، موتور آن خاموش شده و در نتیجه این وسیله نقلیه به عقب سر خورده و در نهایت به داخل دره‌ای عمیق سقوط کرده است.
به گزارش اسپوتنیک،‌ پلیس محلی تایید کرده که تعداد مسافران کامیون بیش از ظرفیت آن بوده و راننده در لحظه وقوع حادثه موفق به کنترل آن نشده است.
مصدومان این حادثه به بیمارستان منتقل شده‌اند و تحقیقات پلیس در این زمینه ادامه دارد.
