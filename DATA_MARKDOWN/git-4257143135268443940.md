
# Adómilliárdokkal tartoznak a zöldségesek

Published at: **2019-11-05T06:11:00+00:00**

Author: **Infostart**

Original: [infostart](https://infostart.hu/gazdasag/2019/11/05/adomilliardokkal-tartoznak-a-zoldsegesek)

Kis Péter András, a Nemzeti Adó- és Vámhivatal (NAV) szóvivője a Magyar Nemzetnek beszélt arról, hogy a zöldség- és gyümölcskereskedelemben korábban rendre nagyobb számban fordultak elő szabályszegések.
A hatóság november elejéig több mint 3300 esetben ellenőrizte az ágazat szereplőit, a zöldségesek mellett a nagykereskedőket is vizsgálták. Az eljárások ötödében derült fény valamilyen szabálytalanságra,
de gyakran akadt gond az alkalmazottak bejelentésével, és sokszor mulasztották el átadni a számlát, a nyugtát.
Az adóellenőrök 2,2 milliárd forintnyi hiányzó adóra derítettek fényt, a szabálytalanságok miatt több mint 134 millió forint mulasztási bírságot szabtak ki - írta a lap.

        Nyitókép: MTI/Mohai Balázs
      
