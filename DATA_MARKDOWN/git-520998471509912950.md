
# На Сокирянщині поліція встановлює обставини смертельної ДТП

Published at: **2019-11-06T14:53:00+00:00**

Author: ****

Original: [Погляд](https://pogliad.ua/news/crime/na-sokiryanschini-policiya-vstanovlyue-obstavini-smertelnoyi-dtp-379909)

5 листопада до Сокирянського відділення поліції надійшло повідомлення, що в межах села Вашківці виявлено згоріле авто.
На місце події одразу виїхали працівники поліції. Правоохоронці встановили, що водій автомобіля «Opel Astra», під час руху в напрямку села Нова Олексіївка, виїхав за межі проїжджої частини та допустив зіткнення із деревом. В результаті ДТП сталося загорання транспортного засобу.
Під час огляду автомобіля в його салоні на місці водія працівники поліції виявили тіло невідомої особи. Наразі призначено низку експертиз для встановлення загиблої особи та обставин автопригоди. Про це повідомляє відділ комунікації поліції Чернівецької області.
За вказаним фактом слідчі внесли відомості до Єдиного реєстру досудових розслідувань за частиною 2 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України.
