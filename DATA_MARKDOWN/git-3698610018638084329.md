
# Ломаченко довше за всіх утримує статус чемпіона серед діючих боксерів

Published at: **2019-11-05T15:05:00+00:00**

Author: ****

Original: [DT.ua](https://dt.ua/SPORT/lomachenko-dovshe-za-vsih-utrimuye-status-chempiona-sered-diyuchih-bokseriv-328562_.html)

Чинний чемпіон світу в легкій вазі Василь Ломаченко (14-1, 10 КО) утримує статус чемпіона протягом п'яти років і чотирьох місяців, що є найкращим результатом серед діючих чемпіонів.
Українець очолив рейтинг, наведений виданням The Sun. Він є чемпіоном з червня 2014 року, коли виграв титул WBO в напівлегкій вазі в поєдинку з американцем Гері Расселлом-молодшим.
Другий кращий результат рейтингу показав таїландський боксер Ванхенг Менайотін, що утримує чемпіонство в мінімальній вазі протягом чотирьох років і 11 місяців.
Трійку замикає чемпіон світу серед супертяжів Деонтей Вайлдер, який не поступається чемпіонством протягом чотирьох років і дев'яти місяців.
Нагадаємо, що єдиної поразки на профі-рингу Ломаченко зазнав у березні 2014 року, коли рішенням суддів поступився мексиканцю Орландо Салідо.
В останньому своєму бою 31 серпня Ломаченко здобув перемогу в Лондоні над британцем Люком Кемпбеллом рішенням суддів і завоював вакантний титул WBC.
Таким чином, до абсолютного чемпіонства українцю залишилося завоювати пояс IBF, яким володіє Річард Коммі.
Раніше повідомлялося про те, що Ломаченко стане почесним послом Олімпіади-2020.
