
# Toyota C-HR po faceliftu má české ceny. Nový hybrid dostal i speciální výbavu

Published at: **2019-11-03T13:00:00+00:00**

Author: **Jan Mička**

Original: [AutoRevue.cz](https://www.autorevue.cz/toyota-c-hr-facelift-2019-cena-vybava-hybridni-motory)

České zastoupení Toyoty slíbilo, že 1. listopadu uvede na český trh modernizovanou verzi excentrického crossoveru C-HR. Slib dodrželo. Vůz, který si za prvních devět měsíců letošního roku na českém trhu připsal 860 registrací, přijíždí se dvěma verzemi hybridní systému. Dohnal tak model Corolla, který staví na stejné modulární platformě.
Nejlevnější Toyotu C-HR za 564.900 Kč pohání motor 1.2 Turbo (85 kW) kombinovaný s manuální převodovkou, linie Comfort je pak dostupná i s menším z hybridních pohonů (1.8 Hybrid/90 kW za 644.900 Kč). Kdo by toužil po benzinu a automatu, musí sáhnout o stupínek výše (654.900 Kč). Výbava Style zahrnuje i kombinaci benzinového motoru, automatu a pohonu 4x4. Stojí 714.900 Kč.
Od výbavy Style můžete sáhnout také po novém dvoulitrovém hybridu s kombinovaným výkonem 135 kW (184 koní, samotný spalovací motor má 112 kW). Hnaná jsou přední kola, řazení obstarává hybridní planetová převodovka e-CVT, zrychlení z nuly na stovku zabere 8,2 sekundy a spotřebu Toyota ještě upřesní. Hybridní osmnáctistovka si v kombinovaném cyklu bere 4,7 – 5,1 l/100 km, dvoulitr si tedy jistě méně nevezme.
Cenový rozdíl mezi hybridními verzemi je 75.000 Kč. Pouze dvoulitr je ale vedle výbav Style, Executive a Selection nabízen také ve verzi Premiere Edition se speciální výbavou už v základu.
Stojí 909.800 Kč, tedy o 44.900 Kč více než nižší stupeň Selection, a nad jeho rámec má třeba béžové kožené čalounění, navigace, audio JBL nebo 18palcová kola v černém provedení. Specialitou je oranžový lak, který je nabízen zdarma jen u Premiere Edition.
K vývoji alternativních pohonů došlo kvůli ztenčujícím se zásobám ropy a problémům se znečištěním životního prostředí. V automobilovém průmyslu se v současnosti nejčastěji hovoří o pohonech na LPG, CNG, vodík a elektrický proud. Právě v posledních dvou zmíněných pohonech je podle odborníků budoucnost.
Přehled aut s pohonem na LPG • Koupit auto na CNG? • Auta na CNG: Jak dojedou daleko? • Toyota Mirai na vodík • VW razí cenu elektroaut na minimum • Hyundai Nexo - SUV na vodík • Revoluční CNG-mild-hybrid Škoda do detailu
