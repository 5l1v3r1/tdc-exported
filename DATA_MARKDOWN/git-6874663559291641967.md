
# הושלמה עסקת הפניקס: סנטרברידג' וגלטין העבירו 1.3 מיליארד שקל לדלק

Published at: **2019-11-03T00:00:00+00:00**

Author: **גולן חזני**

Original: [כלכליסט - www.calcalist.co.il](https://www.calcalist.co.il/markets/articles/0,7340,L-3772957,00.html)

העסקה לרכישת הפניקס ע"י סנטרברידג' וגלטין הושלמה לפני שעה קלה: שתי הקרנות העבירו לקבוצת דלק כ-1.3 מיליארד שקל תמורת 30% מניות חברת הביטוח.
סנטרברידג' מהווה את עיקר הקבוצה הרוכשת (75%) וגלטין (25%) את מיעוטן. אלי יונס מייצג את שתי הקרנות בעסקה.
דלק תעניק גם הלוואת מוכר של 200 מיליון שקל לרוכשות ואופציה לרכוש 2.5% נוספים מעסקאות ההחלף של דלק תמורת 120 מיליון שקל.
היקף העסקה עשוי להשתנות בתום חמש שנים ממועד השלמתה, בהתאם לתנאים שייבחנו; לפיכך שווי העסקה מבחינת קבוצת דלק עשוי לגדול ב-860 מיליון שקל או לקטון ב-200 מיליון שקל.
