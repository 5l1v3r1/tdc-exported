
# Перник е заплашен от въвеждането на воден режим

Published at: **2019-11-06T13:59:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/pernik-e-zaplashen-ot-vavezhdaneto-na-voden-rezhim.html)

Перник е заплашен от воден режим заради критично ниското ниво на яз. „Студена”. Утре ще бъде обсъдено въвеждането на мярката, съобщи управителят на местното дружество ВиК Иван Витанов, цитиран от БНР.
От съобщение на сайта на „Водоснабдяване и канализация" – Перник става ясно, че към момента обемът на водоема е малко над 5,8 млн. куб.м при капацитет над 25 млн. куб.м.
Възможно е режимът да засегне и град Радомир, тъй като един от водоизточниците на града е приток на яз „Студена”.
Така водата за перничани не постъпва във водоема и се отклонява към Радомир, обясни Витанов.
Въвеждането на режим е наложително, смята и новоизбраният кмет на Перник Станислав Владимиров.
По думите му само така може да се избегне хуманитарна криза.
