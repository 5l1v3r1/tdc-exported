
# 97 тис. споживачів газу на Житомирщині оцінили переваги Особистого кабінету на сайті 104.ua

Published at: **2019-11-04T10:28:00+00:00**

Author: ****

Original: [ГЛАВКОМ](https://glavcom.ua/economics/finances/97-tis-spozhivachiv-gazu-na-zhitomirshchini-ocinili-perevagi-osobistogo-kabinetu-na-sayti-104ua-637528.html)

Кількість зареєстрованих споживачів газу Житомирщини в Особистому кабінеті на сайті 104.uaскладає 97 тис. користувачів. Це понад 27% від числа клієнтів компанії.
Кожен клієнт АТ «Житомиргаз» має можливість контролювати свій особовий рахунок онлайн. За 10 місяців цього року в Особистому кабінеті зареєструвалося 17 тисяч нових користувачів.
«Зараз Особистим кабінетом користується кожен четвертий споживач природного газу області. Не витрачаючи часу в чергах до кас клієнти компанії сплачують онлайн, передають показання лічильника, а також звіряють платежів за газ минулих періодів», – розповідає начальник управління клієнтського сервісу  АТ «Житомиргаз» Сергій Пікуль.
Окрім такого інтернет-ресурсу доволі популярними серед споживачів природного газу Житомирщини є й інші дистанційні сервіси. Такі як Viber-бот 7104.ua, за допомогою якого можна передавати показники лічильників та сплачувати онлайн, SMS на номер 7104, який допоможе дізнатися баланс рахунку та передати показання лічильника.
Ще одним «газовим помічником» є мобільний додаток  104 Mobile для Android та 104 Mobile Light для гаджетів на операційній системі IOS. Ці мобільні застосунки можна завантажити з Google play та AppStore. Зручний інтерфейс додатків дозволяє налагоджувати зворотній зв’язок із газорозподільною компанією, а ще й контролювати декілька особових рахунків.
