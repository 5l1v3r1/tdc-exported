
# Пике помоли феновете за търпение след 0:0 със Славия (Прага)

Published at: **2019-11-05T23:07:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/pike-pomoli-fenovete-za-tyrpenie-sled-00-sys-slaviq-(praga)-1403316.html)

Защитникът на Барселона Жерар Пике помоли феновете на тима за малко търпение. Той коментира изненадващото нулево равенство със Славия (Прага) в четвъртия кръг на груповата фаза на Шампионска лига. Мачът се игра на стадион "Камп ноу".
"Моля феновете за малко търпение. Хората очакват много от нас и ние го разбираме, защото играем за Барселона. Ние искаме да подобрим играта си повече от резултатите, тъй като сме лидери в първенството на Испания и в групата си в Шампионска лига. Ясно е, че от нас изискват максимални резултати и хората искат повече", коментира Пике след мача.
Бранителят ще пропусне следващия мач на своя тим в турнира, тъй като натрупа жълти картони. Барселона е лидер в групата си в Шампионска лига с 8 точки. Така, както върви мачът Борусия (Дортмунд) - Интер, изглежда, че италианците ще заемат втората позиция с точка по-малко. Вижте тук как по-рано реагира треньорът на каталунците Ернесто Валверде на въпроса дали на тима му липсва характер и лидерство. 
