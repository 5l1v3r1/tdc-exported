
# جشن «بیعت» با حضور پُرشور کرمانشاهی‌ها برگزار شد

Published at: **2019-11-07T18:25:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545503.html/%D8%AC%D8%B4%D9%86--%D8%A8%DB%8C%D8%B9%D8%AA--%D8%A8%D8%A7-%D8%AD%D8%B6%D9%88%D8%B1-%D9%BE-%D8%B1%D8%B4%D9%88%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87%DB%8C-%D9%87%D8%A7-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF)

جشن مردمی عید بیعت به مناسبت آغاز امامت حضرت ولی عصر(عج) امروز پنج شنبه همزمان با سراسر کشور در کرمانشاه برگزار شد.
به گزارش شبکه اطلاع رسانی راه دانا؛به نقل از شبکه اطلاع رسانی مرصاد ، اجتماع بزرگ مردمی بیعت با امام عصر(عج) در مراسم عید بیعت عصر امروز پنجشنبه  در میدان آزادی شهر کرمانشاه برگزار شد.
تلاوت قرآن کریم با استفاده از آیاتی که نوید دهنده ظهور دهنده منجی بشریت است، شعرخوانی، مدیحه سرای، سخنرانی اساتید حوزه مهدویت، مداحی  و مناجات با امام زمان  (عج)و... از جمله برنامه‌های تدارک دیده شده برای شهروندان بود.
مهدی احمدی نماینده موسسه مصاف در کرمانشاه در حاشیه این مراسم در گفتگو با خبرنگار مرصاد ، اظهار داشت: امسال برای سومین سال پیاپی جشن عید بیعت و استغاثه به امام زمان(عج) را برگزار می کنیم.
وی هدف از برپایی این جشن بزرگ را دستیابی به تمدن مهدوی در جامعه اسلامی عنوان کرد و افزود: آشنایی و شناخت امام زمان(عج) به مردم و جوانان، بیعت مجدد با آرمانهای ائمه و امام زمان(عج) و آماده کردن زیرساخت‌های ظهور از دیگر اهداف این برنامه است.
احمدی گفت: امروز برای ما بیانگر غدیر دومی است و در این روز قصد داریم با این امام همام تجدید بیعت داشته باشیم.
نماینده موسسه مصاف در کرمانشاه عنوان کرد: قرائت قرآن، استغاثه به امام زمان (عج)، سخنرانی با موضوع شناخت معارف مهدویت امام زمان(عج)، مسابقه، توزیع کتاب مذهبی، اجرای مولودی و... از ویژه برنامه‌های این جشن بزرگ است.
همچنین در حاشیه این جشن غرفه های سلامت و نقاشی کودکان با موضوع مهدویت دایر بود.
 
انتهای پیام/
