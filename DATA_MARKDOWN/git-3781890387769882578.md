
# เบลอหนักมาก!'ซาย KPN' ขอโทษหลังลืมไปจัดรายการ

Published at: **2019-11-02T23:46:00+00:00**

Author: ****

Original: [เดลินิวส์](https://www.dailynews.co.th/entertainment/739717)


        นักร้องสาว”ซาย เคพีเอ็น”แจงความผิดพลาด ลืมไปจัดรายการ เผยงานยุ่งมากและมีปัญหาสุขภาพ
      
ทนไม่ไหวจนต้องออกมาแสดงความรับผิดชอบและชี้แจงทันที สำหรับนักร้องสาว ซาย-ภิสา สวนศรี หรือ ซาย เคพีเอ็น ที่ล่าสุดออกมาโพสต์อินสตาแกรมส่วนตัวในความผิดพลาดที่ตนเองลืมไปจัดรายการ โดยสาวซายได้โพสต์ภาพพื้นหลังสีดำ พร้อมข้อความว่า"กราบขอโทษทุกท่าน แฟนๆ FM95.0 ด้วยนะคะ ด้วยปัจจัยหลายๆ อย่าง 1-2 วันนี้ซายยุ่งมากและมีปัญหาสุขภาพ และงานที่ถาโถมเข้ามาเยอะมากช่วงนี้ จึงลืมไปจัดรายการในวันนี้ ช่วงเวลา 20.00-22.00 น. กราบขอโทษ xxxx ทุกท่านด้วยนะคะ จะไม่ให้เกิดเหตุการณ์เช่นนี้อีก วันนี้เป็นบทเรียนที่มีค่ามาก ว่าเราต้องมีสติ และ Manage ชีวิตตัวเองให้ดีกว่านี้ กราบขอโทษอีกครั้งในความผิดพลาดนี้ค่ะ" จากนั้นสาวซายก็เขียนแคปชั่นว่า "ขอโทษอีกครั้งนะคะ" ซึ่งก็มีแฟนๆมากดไลค์ พร้อมคอมเมนต์ในทำนองว่าไม่มีใครไม่เคยทำผิดพลาดและบอกให้สู้ๆจำนวนมาก
ขอขอบคุณภาพประกอบจากอินสตาแกรม @saikpn 
