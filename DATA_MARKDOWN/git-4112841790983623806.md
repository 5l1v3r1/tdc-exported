
# Zubár udieral 7-ročného chlapca o kreslo. Nechcel totiž otvoriť ústa

Published at: **2019-11-07T07:11:00+00:00**

Author: **Jakub Paulík**

Original: [REFRESHER](https://refresher.sk/76292-Zubar-udieral-7rocneho-chlapca-o-kreslo-Nechcel-totiz-otvorit-usta)


        Mladý pacient sa ocitol v rukách agresívneho zubného lekára.
      
26-ročný zubár Tolegen Mukambetov svojmu 7-ročnému pacientovi predviedol také „divadlo“, na ktoré celý život nezabudne. Mladý chlapec odmietal otvoriť ústa, a tak ho Mukambetov rukami nadvihol nad hlavu a s pacientom udieral do kresla, informuje Daily Mail s odkazom na kazašské médiá.
Neblahou skutočnosť je aj prítomnosť dvojice sestričiek, ktoré konanie zubného lekára podľa videozáznamu úplne ignorovali. Následne sa mal Mukambetov pacientovi vyhrážať so zubárskym nástrojom, ktorý držal v blízkosti chlapca. Keď ale nepomohlo ani to, chlapca jednoducho zdvihol a v rukách odniesol z miestnosti.
Nepríjemná udalosť sa odohrala v Kazachstane, konkrétne v meste Aktau. Keď sa mladý pacient dostal z ordinácie rozzúreného zubára, svoju matku informoval o tom, čo sa dialo.
