
# На Донбасі від обстрілів бойовиків четверо військовослужбовців отримали поранення

Published at: **2019-11-07T05:07:00+00:00**

Author: ****

Original: [НВ](https://nv.ua/ukr/ukraine/events/viyna-na-donbasi-za-dobu-poraneni-chetvero-viyskovih-novini-ukrajini-50052083.html)

Як повідомляє прес-центр ООС, в районі відповідальності оперативно-тактичного угруповання поблизу Пісків бойовики вели вогонь з мінометів калібру 82 мм та великокаліберних кулеметів, двічі неподалік Водяного — з РПГ, великокаліберних кулеметів та іншої стрілецької зброї, двічі поблизу Тарамчука — з автоматичних гранатометів та великокаліберних кулеметів.
В районі відповідальності оперативно-тактичного угруповання Північ неподалік Травневого терористи обстріляли українських військових з ручних протитанкових і автоматичних гранатометів та стрілецької зброї, поблизу Зайцевого — зі станкових протитанкових гранатометів, в районі Кримського — з великокаліберних кулеметів та гранатометів різних систем, на околиці Новотошківського — з мінометів калібру 82 мм, озброєння БМП-1, стрілецької зброї, РПГ та автоматичних гранатометів, неподалік Луганського — зі станкових протитанкових гранатометів та АГС.
У штабі додали, що протягом минулої доби четверо українських військовослужбовців отримали поранення.
З початку поточної доби бойовики здійснили два обстріли. Зокрема, поблизу Водяного вели вогонь з ручних протитанкових гранатометів, а неподалік Кримського — з РПГ та великокаліберних кулеметів. Втрат серед особового складу Об'єднаних сил не зафіксовано.
