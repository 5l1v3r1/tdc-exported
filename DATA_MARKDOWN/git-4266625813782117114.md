
# Трамп не згадував про «послугу за послугу» в розмові із Зеленським, – радниця Білого Дому

Published at: **2019-11-04T11:51:00+00:00**

Author: ****

Original: [ZIK.UA](https://zik.ua/news/2019/11/04/tramp_ne_zgaduvav_pro_poslugu_za_poslugu_v_rozmovi_iz_zelenskym__1683073)


        Старший радник Білого дому Келліен Конвей заявила, що між президентом США Дональдом Трампом і українським лідером Володимиром Зеленським не було розмови про «послугу за послугу».
      
Про це повідомляє CNN.
На запитання, чи йшлося про «послугу за послугу» в питанні надання військової допомоги Україні, Келліен Конвей відповіла: «Президент Трамп ніколи не говорив українському президенту: «зробіть це, і ви отримаєте свою допомогу. Такого просто не було. Я впевнена в тому, що Україна має цю допомогу і використовує її прямо зараз. Саме через цього президента у них вона є», – сказала вона.
Представник Білого дому також заявила, що не знає, чи утримував Трамп військову допомогу Україні і як довго це тривало.
Нагадаємо, раніше повідомляли, що ще до інавгурації на посаду президента Володимир Зеленський відчував тиск із боку президента США Дональда Трампа та його адвоката Рудольфа Джуліані з приводу розслідування щодо сина демократа Джо Байдена.
Представник розвідки США, чия скарга призвела до розслідування у справі про імпічмент Палатою представників проти президента Дональда Трампа, погодився відповісти на письмові запитання республіканців.
