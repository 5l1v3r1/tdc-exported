
# Справу полтавського ексдепутата передали до антикорупційного суду

Published at: **2019-11-06T16:40:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/spravu-poltavskoho-eksdeputata-peredaly-antykorupczijnoho-sudu)


        Верховний суд передав до Вищого антикорупційного суду кримінальне провадження за обвинуваченням колишнього депутата Полтавської обласної ради Юрія Лебедина у недостовірному декларуванні.
      
Таке рішення 31 жовтня ухвалила колегія суддів Касаційного кримінального суду за результатами розгляду клопотання Спеціалізованої антикорупційної прокуратури, повідомляє «Слово і Діло».
Прокурор САП Сергій Козачина просив передати справу Лебедина до ВАКС, оскільки справу по суті ще не розглянули, а антикорупційний суд офіційно розпочав свою роботу. Вивчивши клопотання, судді його задовольнили.
За версією слідства, Лебедин не відобразив в е-декларації 14,05 млн грн, які він зберігав на банківських рахунках, а також не вказав позичених понад 126 млн грн. Крім того, політик не вказав корпоративні права в 14 фірмах (ТОВ «НС Богданівська», ТОВ «НС Крутобалчанская», ТОВ «НС Богданівська-Агро», ТОВ «НС Драбінівская», ТОВ «Востокстройгаз», ТОВ «Елеватор «Чиста криниця» , ПП «Санжари-Агросвіт Плюс», ТОВ «Сократ», ТОВ «Промінь», ТОВ «Промбудконсалтінг», ТОВ «Українська вовняна компанія», Харківський електроапаратний завод, ТОВ «Українсько-російське спільне підприємство «Студбуд»і ТОВ «Спецкран»). Ще Лебедин «забув» про 20 компаній, де він був кінцевим бенефіціаром, а саме: «НС Богданівська», «НС Крутобалчанская», «НС Богданівська-Агро», «НС Драбінівская», «Востокстройгаз», «Елеватор «Чиста криниця», ПП «Санжари-Агросвіт Плюс», «Сократ», «Промінь», «Спецкран», Новосанжарський комбікормовий завод, «Агропрод-Сервіс», «Фармко», «НС Фармко», «Селещинський елеватор», приватна агрофірма «Колос», ТОВ «Агро-Фарм» і дочірнє підприємство «Допомога».
Нагадаємо, суд відпустив ексдепутата під заставу.
Хочете обговорити цю новину? Долучайтеся до телеграм-чату CHORNA RADA
