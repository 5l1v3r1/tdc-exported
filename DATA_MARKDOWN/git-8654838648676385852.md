
# Pokémon Spada e Scudo, ecco quanti Pokémon potrebbero essere contenuti nel Pokédex di Galar

Published at: **2019-11-04T00:00:00+00:00**

Author: **Giorgio Melani**

Original: [Multiplayer.it](https://multiplayer.it/notizie/pokemon-spada-scudo-quanti-pokemon-contenuti-pokedex-di-galar.html)

Un elemento decisamente controverso del nuovo Pokémon Spada e Scudo è la limitazione del Pokédex alla sola regione di Galar, cosa che esclude l'elenco storico generale di tutti i Pokémon e introduce necessariamente una limitazione alla quantità di creature presenti, vediamo dunque quanti potrebbero essere i Pokémon presenti nel nuovo capitolo.Ovviamente c'è da considerare che questa informazione rappresenta spoiler, dunque se non volete avere anticipazioni su Pokémon Spada e Scudo evitate di leggere e di guardare i tweet riportato qui sotto.Secondo un tweet pubblicato da Centro Pokémon Leaks, che sostiene di aver concluso già Pokémon Spada e Scudo, il totale dei Pokémon contenuti all'interno del Pokédex regionale di Galar ammonta a 632 creature, che sarebbe dunque il massimo di Pokémon riscontrabili all'interno di Pokémon Spada e Scudo.Sembra peraltro che i Pokémon siano suddivisi in due tier, o qualcosa del genere: il cap iniziale è posto a 400 Pokémon, che sarebbero quelli che si possono catturare in una run normale di Pokémon Spada e Scudo, ma dopo questi sembra che altri 232 diventino disponibili, portando dunque il totale a 632.Si tratta comunque di informazioni da prendere con le pinze e solo come voci di corridoio, ma almeno il tweet con l'immagine di Eternatus, che sarebbe il terzo Pokémon leggendario presente nel gioco, sembra originale e dimostra che quantomeno 400 pokémon siano presenti nel gioco.
