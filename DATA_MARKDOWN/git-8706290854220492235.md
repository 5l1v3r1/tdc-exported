
# Τζανακόπουλος για την αναβολή της συνεδρίασης της προανακριτικής: Αντισυνταγματική και πραξικοπηματική εξέλιξη - Στόχος να μην εξεταστεί ο Φρουζής - ΒΙΝΤΕΟ

Published at: **2019-11-07T19:18:00+00:00**

Author: ****

Original: [enikos.gr](http://www.enikos.gr/politics/682921/tzanakopoulos-gia-tin-anavoli-tis-synedriasis-tis-proanakritikis-)

Επίθεση στη Νέα Δημοκρατία εξαπέλυσε ο Δημήτρης Τζανακόπουλος, αμέσως μετά την αναβολή της σημερινής συνεδρίασης της προανακριτικής επιτροπής για τον Δημήτρη Παπαγγελόπουλο.
Σε δηλώσεις του στα ΜΜΕ, έξω από τη Βουλή, ο βουλευτής του ΣΥΡΙΖΑ και εξαιρεθέν μέλος της προανακριτικής τόνισε πως γι’ αυτή την εξέλιξη φέρει αποκλειστική ευθύνη η Νέα Δημοκρατία και ο πρόεδρος της Επιτροπής κ. Μπούγας.
Όπως δήλωσε, “ο πρόεδρος της Επιτροπής, επικαλούμενος μια ανυπόστατη απόφαση αρνήθηκε να κηρύξει την έναρξη των εργασιών. Πρόκειται για μια πρωτοφανή εξέλιξη, στα κοινοβουλευτικά χρονικά, προφανώς αντισυνταγματική και πραξικοπηματική με έναν και μοναδικό στόχο, να μην εξεταστεί για άλλη μια φορά ένας από τους κύριους μάρτυρες της υπόθεσης Novartis, ο κ. Φρουζής”, κατέληξε ο κ. Τζανκόπουλος.
