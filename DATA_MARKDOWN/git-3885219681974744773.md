
# יותר ממיליון מנות: בקופות החולים מתחילים היום לחסן נגד השפעת

Published at: **2019-11-03T07:47:00+00:00**

Author: **בועז אפרת**

Original: [וואלה! חדשות](https://news.walla.co.il/item/3320636)

החורף כבר כאן, ובקופות החולים מתחילים היום (ראשון) להעניק חיסוני שפעת לציבור המעוניין. לאחר מחסור עולמי במנות החיסונים, המבוטחים יוכלו להגיע מהבוקר לסניפים השונים הבוקר ולהתחסן נגד הנגיף. לפי קופות החולים, הוזמנו יותר ממיליון מנות וחצי של חיסונים.
פרופ' נתן קלר, מנהל המחלקה לניטור ביולוגיה קלינית במרכז רפואי שיבא תל השומר, הסביר כי המחסור עליו דווח בשבועות האחרונים הינו טכני, ולא צפויה להיות לו השפעה על מצב התחלואה - שכן השפעת מתפרצת לרוב בין החודשים דצמבר-מרץ.
"המחסור זה עניין לוגיסטי והוא נבע מכך שחברות החיסונים ייצרו קודם לשווקים אחרים", אמר לוואלה! NEWS. "מבחינת הזמן, משרד הבריאות מנהל מערכת מאוד יעילה של ניטור שפעת. הוא בודק בצורה מאוד עקבית ומסודרת את נוכחות המחלה. הם לוקחים בדיקות שגרתיות לחולים החשודים, ומעבר לזה בקופות החולים ישנן מרפאות זקיף. מי שמגיעים אליהן עם תסמונות של שפעת, הרופאים לוקחים מהם מיד בדיקות כדי שיהיה ניטור של הנוכחות לפי אזור".

        בעקבות הרעלת הטונה: ארומה ת"א הפסיקה את ההתקשרות עם זכיין הסניף 
         לאחר דיון סוער: התרופה למניעת הדבקות ב-HIV בדרך לסל 
         נפל במהלך אשפוזו: רמב"ם יפצה במיליון שקלים משפחת חולה שנהרג 
         ככה תשתו מים איכותיים וטעימים יותר בלי מזהמים, מתכות, תרופות והורמונים תוכן מקודם
      
נגיף השפעת מדבק מאוד ומועבר דרך האוויר. על כן, מעבר לקבלת החיסון, בקופות החולים מדגישים כי ישנה חשיבות רבה באוורור חדרים, בשטיפת ידיים ובכיסוי הפה באמצעות המרפק ולא כף היד, באם משתעלים או מתעטשים.
לדברי פרופ' קלר, החשיבות של החיסון מתקיימת בכמה מישורים. "אחד הוא של אנשי הצוות הרפואי - אם אני בא ומטפל בחולים, חשוב שאתחסן, וכך במיוחד צוותים שעובדים במחלקות רגישות. הדבר השני הן האוכלוסיות הפגיעות, והחיסון אמור להגן עליהן. האוכלוסיות האלו צריכות כמובן גם להגן על עצמן. מעבר לכך, גם אנשים בריאים כדאי שיתחסנו כדי להקטין את הסיכוי להתרבות המחלה".
