
# افراد مسلح ناشناس پرستار زن عراقی را در بغداد ربودند

Published at: **2019-11-03T14:31:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619646/%D8%A7%D9%81%D8%B1%D8%A7%D8%AF-%D9%85%D8%B3%D9%84%D8%AD-%D9%86%D8%A7%D8%B4%D9%86%D8%A7%D8%B3-%D9%BE%D8%B1%D8%B3%D8%AA%D8%A7%D8%B1-%D8%B2%D9%86-%D8%B9%D8%B1%D8%A7%D9%82%DB%8C-%D8%B1%D8%A7-%D8%AF%D8%B1-%D8%A8%D8%BA%D8%AF%D8%A7%D8%AF-%D8%B1%D8%A8%D9%88%D8%AF%D9%86%D8%AF)


        شاهدان عینی در میدان "التحریر" بغداد از ربوده شدن یکی از پرستاران داوطلب برای مداوای تظاهرکنندگان زخمی، توسط یک گروه مسلح ناشناس خبر دادند.
      

        آفتاب‌‌نیوز :
      
 حازم الشمری، یکی از فعالان در تظاهرات بغداد تصریح کرد: طبق آنچه که شاهدان عینی به ما اعلام کردند، صبا المهداوی، امدادگر و فعال عراقی نیمه شب شنبه هنگام بازگشت از میدان التحریر به سمت منزلش در منطقه "البیاع" واقع در جنوب بغداد ربوده شد.
به گزارش خبرگزاری آناتولی ترکیه، وی در ادامه افزود: گروهی مسلح المهداوی را ربودند و وی را به مکانی نامشخص بردند.
در همین راستا، فعالان شبکه‌های اجتماعی از سرویس امنیتی عراق خواستند که این گروه را تعقیب و پیگیری و صبا المهداوی را آزاد کنند.
عراق از ۲۵ اکتبر شاهد موجی از اعتراضات ضد دولتی است و معترضان خواستار بهبود خدمات عمومی، فراهم کردن فرصت‌های شغلی و مبارزه با فساد هستند.
