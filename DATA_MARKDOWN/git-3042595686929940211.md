
# Talent klar for nederlandsk toppklubb

Published at: **2019-11-06T14:39:44+00:00**

Author: **Christian Grieg Sander**

Original: [Dagbladet.no](https://www.dagbladet.no/sport/talent-klar-for-nederlandsk-toppklubb/71784800)

Stabæk-spiller Herman Geelmuyden (17) er klar for storklubben PSV. Han knytter seg til klubben ved årsskifte.
Geelmuydens kontrakt med Stabæk går ut etter sesongen, og spilleren sto fritt til å gå til én ny klubb når avtalen gikk ut. Geelmuyden har vært regnet som en av bærumsklubben største talenter, og skrev allerede proffkontrakt med «de blaa» i 2017. Da var han 15 år.
Etter at Geelmuyden skrev kontrakt med Stabæk, har han ikke fått mange minuttene på A-laget. Han står med fem innhopp i Eliteserien så langt i år for Bæringene.
Nå er han altså klar for et proffeventyr i Nederland.
Geelmuyden har tidligere vært på prøvespill hos den nederlandske storklubben ved flere anledninger. Klubben skal ha fulgt unggutten over lengre tid.
PSV ligger så langt på en tredjeplass i ligaen, åtte poeng bak Ajax, som leder Æresdivisjonen.
