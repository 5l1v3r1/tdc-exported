
# Загадковий вбивця: на Черкащині родину знайшли без свідомості, дитина – мертва

Published at: **2019-11-07T08:33:23+00:00**

Author: ****

Original: [ФАКТИ](https://fakty.com.ua/ua/proisshestvija/20191107-zagadkovyj-vbyvtsya-na-cherkashhyni-rodynu-znajshly-bez-svidomosti-dytyna-mertva/)

На Черкащині у квартирі знайшли непритомну цілу родину. На щастя, дорослі ще дихали, а от малого витягти із лап смерті медики не встигли.
На Черкащині звечора молода родина приймала гостей. А вже на ранок господар зателефонував своєму другові і попросив якомога швидше привезти ліки. Усій родині стало зле.
Надвечір до дітей примчав схвильований дідусь. Чоловік ніяк не міг додзвонитися, тож вирішив перевірити, чи все гаразд. Та на нього чекала жахлива картина.  Непритомні батько з сином лежали на ліжку, а мати – в ванній. Чоловіка й дружину у вкрай тяжкому стані медики забрали до лікарні. А от шестирічному хлопчикові допомагати було запізно.
Читайте: Побили та залишили помирати. На Житомирщині за вбивство дівчини засуджено 5 осібЩо саме сталося в тій злощасній квартирі тепер розбираються слідчі. А от у сусідів – власна версія. Мовляв, напередодні родина пригощалася грибами.
Інші ж переконані – родину згубив газовий котел. Начебто через його несправність нещасні надихалися чадним газом. Проте газовики, які прибули на місце трагедії одними з перших, відхилень від норми не виявили.
Що ж насправді стало причиною смерті маленького хлопчика і страшного отруєння його батьків – тепер вже з’ясує експертиза.
