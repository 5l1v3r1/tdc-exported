
# Andreas Kustås (27) har samarbeidet med både Secret Service og Scotland Yard - nå blir han nordisk konferanseansvarlig

Published at: **2019-11-01T10:00:30+00:00**

Author: **Jacob Andersen**

Original: [Kampanje](https://kampanje.com/jobb/2019/11/andreas-kustas-27-har-samarbeidet-med-bade-secret-service-og-scotland-yard---na-blir-han-konferanseansvarlig/)


        Blir ansvarlig produsent for Nordens største næringslivskonferanser.
      
Andreas Kustås (27) blir ansvarlig produsent for Nordens tre største næringslivskonferanser. I vår kjøpte arrangøren av Nordens største næringslivskonferanse, Nordic Business Forum, seg inn i Oslo Business Forum og  Kustås tar nå steget opp og blir ansvarlig produsent for de tre største lederkonferansene i Finland, Sverige og Norge.
Hans-Peter Siefen, grunnlegger og styreleder i Nordic Business Forum, sier han er svært fornøyd med at Kustas nå tar det overordnede produsentansvaret.
- At Andreas Kustås har min fulle tillit gjør at jeg kan konsentrere meg om ansvaret som styreleder og internasjonaliseringsprosessen til selskapet. Han har kombinasjonen av å både være strukturert og kreativ, og har tross sin unge alder en fantastisk erfaring gjennom Oslo Business Forum som vi kommer til å dra stor nytte av fremover, sier Siefen.
- Ydmyk og stoltKustås får hovedansvaret for gjennomføringen av koferansene i Helsinki med 7.500 deltakere og 25.000 via strømming, Stockholm med 2.000 deltakere og Oslo med 3.500 deltakere. Selv sier Kustås at han er ydmyk og stolt over utnevnelsen.
- Jeg er ydmyk og stolt over tilliten jeg blir vist av ledelsen i både Oslo Business Forum og Nordic Business Forum, og ser frem til å være et viktig ledd i det strategiske samarbeidet mellom landene og ikke minst til å være med på å skape de råeste konferansene for ledere fra hele verden, sier Kustås.
- Svært gode skussmålKustås startet som prosjektleder for Oslo Business Forum i november 2017, og har siden da hatt ansvaret for gjennomføringen av fire konferanser med tusentalls deltakere, internasjonale stjerner og tidligere verdensledere på scenen.
Det seneste året har 27-åringen samarbeidet med Secret Service og Scotland Yard under besøkene fra henholdsvis Barack Obama og David Cameron. 
Christoffer Omberg, gründer og daglig leder i Oslo Business Forum, sier Kustås har vært svært viktig for Oslo Business Forum. 
- Som ansvarlig for gjennomføringen av våre konferanser og hovedkontakt for foredragsholderne har Andreas Kustås fra starten hatt mye ansvar, og han får svært gode skussmål. At han nå også tar over ansvaret for Nordic Business Forum sine konferanser i Helsinki og Stockholm er velfortjent, og det kommer til å gjøre Oslo Business Forum bedre også, sier Omberg.
Når konferansene går av stabelen i september neste år er det med Kustås som ansvarlig produsent for 35 foredragsholdere og saler med omtrent 13.000 næringslivsledere.
