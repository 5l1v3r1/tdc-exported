
# 48ωρη απεργία στη Lufthansa : Ακυρώνονται 1.300 πτήσεις

Published at: **2019-11-07T07:46:15+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/world/48ori-apergia-sti-lufthansa-akyronontai-1-300-ptiseis/)

Περίπου 18.000 επιβάτες της Lufthansa στη Γερμανία θα επηρεαστούν σήμερα και αύριο από τη «μαζική» 48ωρη απεργία του προσωπικού καμπίνας της αεροπορικής εταιρείας, η οποία την ανάγκασε να ακυρώσει συνολικά 1.300 πτήσεις.
Έπειτα από έκκληση του συνδικάτου UFO η απεργία αναμένεται να διαρκέσει από τις 00:00 της Τετάρτης τοπική ώρα (02:00 της Πέμπτης ώρα Ελλάδας) ως τις 00:00 της Παρασκευής τοπική ώρα και να προκαλέσει την ακύρωση 700 πτήσεων σήμερα και 600 αύριο.

        Τσίπρας : Μεθοδεύουν παραγραφή στη Novartis
      
Την Κυριακή 20 Οκτωβρίου το UFO είχε οργανώσει απεργία σε τέσσερις θυγατρικές του ομίλου Lufthansa, προκαλώντας την ακύρωση περίπου 100 πτήσεων. Ωστόσο τότε οι κινητοποιήσεις δεν αφορούσαν τη μητρική εταιρεία, καθώς η Lufthansa συμφώνησε σε αυξήσεις μισθών 2%, μεγαλύτερη από αυτή που ζητούσε το συνδικάτο.
Όμως τώρα το UFO ξεκινά νέο γύρο απεργιών εξαιτίας «της επίμονης άρνησης της Lufthansa να διαπραγματευθεί» τα άλλα αιτήματά του, όπως εξηγεί σε ανακοίνωσή του.
Πηγή: ΑΠΕ-ΜΠΕ

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
