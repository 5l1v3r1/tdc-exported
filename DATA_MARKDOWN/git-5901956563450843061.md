
# FOTO: Slovenec jih je skrival v posebej prirejenem prostoru 

Published at: **2019-11-06T08:48:00+00:00**

Author: **T. V.**

Original: [Slovenske novice](https://www.slovenskenovice.si/kronika/doma/clanek/foto-slovenec-jih-je-skrival-v-posebej-prirejenem-prostoru-245843)

LJUTOMER – Policisti PP Ljutomer so zadnji dan letošnjega oktobra na podlagi odredbe sodišča opravili hišno preiskavo pri 55-letniku z območja upravne enote Ljutomer zaradi suma, da nedovoljeno poseduje orožje in strelivo. Pred hišno preiskavo jim je izročil revolver z napisom HW7, dva nabojnika, puško z gladko cevjo (ruske izdelave), puško znamke TO2 skupaj z daljnogledom znamke Bushnell in dušilnikom zvoka ter nabojnikom, 248 nabojev različnih kalibrov ter PVC-škatlo, v kateri je bila manjša količina neznane snovi.Policisti so v hišni preiskavi v posebej prirejenem prostoru našli in zasegli še avtomatsko puško znamke M70B1 z dvema nabojnikoma, puško znamke Anschutz, pištolo neznane znamke, ročni možnar znamke MCG012, nabojnik za puško in 374 nabojev različnih kalibrov.
Zaradi posedovanja orožja in streliva bodo policisti nadaljevali zbiranje obvestil glede suma nedovoljene proizvodnje in prometa orožja ali eksploziva po 307. členu KZ-1.
