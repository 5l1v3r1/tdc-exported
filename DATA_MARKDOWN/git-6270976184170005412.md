
# Посольство США нагадало про нерозкриті справи Гонгадзе і Шеремета

Published at: **2019-11-02T12:35:36+00:00**

Author: **Богдан Петришин**

Original: [Рубрика](https://rubryka.com/2019/11/02/posolstvo-ssha-nagadalo-pro-nerozkryti-spravy-gongadze-i-sheremeta/)


        
          Посольство США в Україні закликає розслідувати вбивства засновника “Української правди” Георгія Гонгадзе, журналіста “УП” Павла Шеремета та інших журналістів.
        
      
Про це сказано в заяві посольства, приуроченій до Міжнародного дня припинення безкарності за злочини проти журналістів.
“У Міжнародний день припинення безкарності за злочини проти журналістів ми разом з українським народом закликаємо до справедливості щодо сімей Георгія Гонгадзе, Павла Шеремета та інших журналістів, які трагічно втратили життя, сміливо шукаючи правди”, – сказано в заяві.
У посольстві також закликали Росію і “сили, які вона підтримує”, негайно звільнити українських журналістів, несправедливо затриманих за роботу на сході України і в Криму.
