
# Спецсъдът отново отказа да пусне на свобода Миню Стайков

Published at: **2019-11-05T14:15:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/specsadat-otnovo-otkaza-da-pusne-na-svoboda-minju-stajkov.html)

Специализираният наказателен съд отново отхвърли искането на Миню Стайков за изменение на мярката му за неотклонение "Задържане под стража" по делото за злоупотреба с пари от европейски земеделски фондове.
Мотивът на магистратите е, че има опасност да повлияе на разследването.
Стайков бе задържан на 5 септември миналата година и обвинен в ръководене на организирана престъпна група за данъчни престъпления и пране на пари. Оттогава той е в ареста.
През май тази година му бе повдигнато обвинение по второ дело заедно с още 13 души, петима от които служители в Държавен фонд "Земеделие", за злоупотреба с европейски земеделски фондове.
