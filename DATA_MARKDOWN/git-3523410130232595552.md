
# 
        چین و فرانسه ۱۵ میلیارد دلار قرارداد امضا کردند
      

Published at: **2019-11-06T22:16:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638556/%DA%86%DB%8C%D9%86-%D9%88-%D9%81%D8%B1%D8%A7%D9%86%D8%B3%D9%87-%DB%B1%DB%B5-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1-%D9%82%D8%B1%D8%A7%D8%B1%D8%AF%D8%A7%D8%AF-%D8%A7%D9%85%D8%B6%D8%A7-%DA%A9%D8%B1%D8%AF%D9%86%D8%AF)

به گزارش بولتن نیوز، یک مقام دولتی چین در کنفرانس خبری روز چهارشنبه گفت که در طول سفر رییس‌جمهور ماکرون به پکن، چین و فرانسه ۱۵ میلیارد دلار قرارداد با یکدیگر امضا کرده‌اند.
این قراردادها در بخش‌های هوافضا، انرژی و کشاورزی به امضا رسید و طی آن ۲۰ شرکت فرانسوی برای صادرات مرغ و ماهی، گوشت گوساله و گوشت خوک به چین، تایید شدند.
آنها همچنین توافق کردند که پروتکل کنونی واردات ماهی و مرغ خود را گسترش دهند تا واردات اردک، غاز و اردک با کبد چرب را هم در بر بگیرد.
در بخش انرژی هم تفاهم‌نامه همکاری‌ای بین گروه گاز پکن و شرکت خدماتی فرانسوی انجی، برای همکاری در ساخت پایانه‌ها و مخازن گاز طبیعی در شهر شمالی تیانجین چین، امضا شد.
توتال فرانسه هم با گروه شنرجی چین توافق کرد در توضیع ال‌ان‌جی به وسیله کامیون در جلگه رودخانه یانگ‌ته‌سه چین، همکاری کنند.
همچنین دو کشور توافق کردند تا پایان ژانویه ۲۰۲۰ در مورد هزینه‌ها و موقعیت تاسیسات پالایش سوخت هسته‌ای در اورانو، به نام آروا، به تفاهم برسند.
