
# یک وعده غذایی باید شامل چه موادی باشد؟

Published at: **2019-11-05T09:26:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619959/%DB%8C%DA%A9-%D9%88%D8%B9%D8%AF%D9%87-%D8%BA%D8%B0%D8%A7%DB%8C%DB%8C-%D8%A8%D8%A7%DB%8C%D8%AF-%D8%B4%D8%A7%D9%85%D9%84-%DA%86%D9%87-%D9%85%D9%88%D8%A7%D8%AF%DB%8C-%D8%A8%D8%A7%D8%B4%D8%AF)


        یک وعده غذایی کامل و سالم، شامل گروه‌های مختلفی از مواد غذایی است که ما باید برای سالم ماندن در بشقاب غذایی خود قرار دهیم.
      

        آفتاب‌‌نیوز :
      
وزارت کشاورزی آمریکا نمادی به نام «بشقاب من» طراحی کرده که با گروه‌های غذایی متفاوت خود، یادآور مواد غذایی است که ما باید برای سالم ماندن در بشقاب غذایی خود قرار دهیم.
در این بشقاب غذایی بخش‌هایی برای سبزیجات، میوه‌ها، غلات و مواد غذایی دارای پروتئین وجود دارد. همچنین یک لیوان در گوشه بشقاب برای لبنیات قرار داده شده است. هر بخش اندازه و رنگ متفاوتی دارد. بر این اساس رنگ سبز، برای سبزیجات، قرمز برای میوه‌ها، نارنجی برای غلات، بنفش برای پروتئین و آبی برای لبنیات است.
بنابر اعلام وزارت بهداشت، باید نکاتی را در انتخاب بشقاب غذایی رعایت کنیم که در ادامه می آید:
-‌ متنوع انتخاب کنید. بهترین وعده‌های غذایی دارای یک تعادل اقلام از گروه‌های غذایی متنوع هستند.
-‌ نیمی از بشقاب شما را باید سبزیجات و میوه‌ها تشکیل دهند.
-‌ حدود یک چهارم بشقاب شما باید غلات و یک چهارم پروتئین باشد.
-‌ شیر کم چرب (یک درصد) یا بدون چربی و آب را به جای نوشیدنی‌های ورزشی، نوشابه و دیگر نوشیدنی‌های قندی بنوشید.
-‌ از خوردن مقدار زیاد غذا در یک وعده اجتناب کنید.
