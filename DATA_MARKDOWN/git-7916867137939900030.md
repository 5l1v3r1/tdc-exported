
# Europiniuose moterų turnyruose – rezultatyvūs lietuvių pasirodymai

Published at: **2019-11-06T22:49:00+00:00**

Author: ****

Original: [basketnews.lt](https://www.basketnews.lt/news-134379-europiniuose-moteru-turnyruose-rezultatyvus-lietuviu-pasirodymai.html)

Nuotr.: FIBA.com
Nuotr. FIBA.com
Gintarė Petronytė buvo rezultatyviausia moterų Eurolygos komandoje, o Laura Juškaitė surinko dvigubą dublį Europos taurės ekipoje.
Nepaisant gero Petronytės žaidimo, jos atstovaujama Venecijos „Reyer“ (1-3) ekipa išvykoje 51:78 (17:27, 10:16, 15:17, 9:18) nusileido „Nadezhda“ (3-1) komandai.
Lietuvė per 21 minutę pelnė 13 taškų (3/5 dvit., 7/8 baud. met.), atkovojo 5 kamuolius, atliko vieną rezultatyvų perdavimą, tačiau 3 kartus suklydo ir sykį prasižengė, taip surinkdama 13 naudingumo balų.

        „Nadezhda“: Yvonne Turner ir Anastasiia Shilova po 21, Erica Wheeler 9, Nayo Ekunwe 8 (7 atk. kam.).
      

        „Reyer“: Gintarė Petronytė 13 (5 atk. kam.), Jolene Anderson 10 (10 atk. kam.), Anete Steinberga ir Elisa Penna po 7.
      
Tuo metu Juškaitės atstovaujama Gorzovo „InvestInTheWest Enea“ (2-2) komanda išvykoje 67:71 (22:20, 17:18, 11:23, 17:10) nusileido BRNO KP (1-3) krepšininkėms.
Lietuvaitė per 33 minutes pelnė 17 taškų (4/6 dvit., 2/7 trit., 3/3 baud. met.), atkovojo 11 ir perėmė 3 kamuolius, atliko 4 rezultatyvius perdavimus, bet 5 sykius suklydo, 2 kartus pažeidė taisykles bei užfiksavo 23 balų naudingumą.

        KP: Michaela Stara ir Sarah Berankova po 14, Gabrielle Alise Green 13 (7 atk. kam., 6 rez. perd.), …, Emily Potter 6 (6 atk. kam.).
      

        „InvestInTheWest Enea“: Laura Juškaitė 17 (11 atk. kam., 23 naud. bal.), Annamaria Prezelj 14, Kahleah Copper 12 (8 atk. kam.), Zhosselina Maiga 10.
      
