
# Θρίλερ με την απαγωγή τεσσάρων ναυτικών από ελληνικό τάνκερ– Τι λέει η πλοιοκτήτρια εταιρεία

Published at: ****

Author: ****

Original: [CNN.gr](https://www.cnn.gr/news/kosmos/story/196207/thriler-me-tin-apagogi-tessaron-naytikon-apo-elliniko-tanker-ti-leei-i-ploioktitria-etaireia)

Newsroom, CNN Greece 17:00 , 04 November 2019
Όπως ανακοίνωσε το Πολεμικό Ναυτικό της χώρας, επρόκειτο για ένα τάνκερ με ελληνική σημαία. 
Μεταξύ των απαχθέντων είναι ένας Έλληνας, δύο Φιλιππινέζοι και ένας Γεωργιανός.
Σύμφωνα με την ίδια ανακοίνωση, το πετρελαιοφόρο φυλασσόταν από ιδιώτες φύλακες, εκ των οποίων ένας τραυματίστηκε κατά τη διάρκεια ανταλλαγής πυροβολισμών.
Χάρτης: Marine Traffic
Το Σάββατο, καταγράφηκε παρόμοιο συμβάν κοντά στη γειτονική Μπενίν, με πειρατές να επιτίθενται σε πλοίο με νορβηγική σημαία και να απάγουν εννέα μέλη του πληρώματος.
Το περιστατικό επιβεβαίωσε και η πλοιοκτήτρια εταιρεία, με επίσημη ανακοίνωση που έχει αναρτήσει στην επίσημη ιστοσελίδα της.
«Είμαστε στη δυσάρεστη θέση να επιβεβαιώσουμε, ότι συνέβη ένα περιστατικό που αφορά το "ELKA ARISTOTLE", στο Τόγκο, στις 4 Νοεμβρίου 2019. Αυτό είχε ως αποτέλεσμα την απαγωγή 4 μελών του πληρώματος» αναφέρει η ανακοίνωση, και συμπληρώνει:
Την ίδια ώρα, η European Navigation Inc. τονίζει πως το σκάφος και το υπόλοιπο πλήρωμα είναι ασφαλή.
«Ζητούμε από τα μέσα μαζικής ενημέρωσης να σέβονται τόσο τον ευαίσθητο χαρακτήρα της κατάστασης, όσο και την ιδιωτικότητα των οικογενειών των μελών του πληρώματος κατά τη δύσκολη αυτή περίοδο» κλείνει λέγοντας η εν λόγω ανακοίνωση.

        Screen grab της ιστοσελίδας 
      
 
«Πρώτες πρωινές ώρες σήμερα, το υπό Ελληνική σημαία δεξαμενόπλοιο “Έλκα Αριστοτέλης” νηολογίου Πειραιά 11217, το οποίο βρίσκονταν ελλιμενισμένο στο αγκυροβόλιο Lome Togo, στο Τόγκο της Δυτ. Αφρικής, δέχθηκε ένοπλη επίθεση με συνέπεια την απαγωγή τεσσάρων, εκ των 24 μελών του πληρώματος του», αναφέρει σε ανακοίνωσή του το ελληνικό υπουργείο Ναυτιλίας.
«Ο ένας είναι Έλληνας υπήκοος, οι δύο υπήκοοι Φιλιππίνων και ένας υπήκοος Γεωργίας. Αμέσως μόλις έγινε γνωστό το περιστατικό το Αρχηγείο του Λιμενικού Σώματος ενημέρωσε τις αρμόδιες υπηρεσίες του Υπουργείου Εξωτερικών. Από την πρώτη στιγμή ενημερώθηκε ο Υπουργός Ναυτιλίας και Νησιωτικής Πολιτικής κ. Γιάννης Πλακιωτάκης ο οποίος και έδωσε εντολή στις αρμόδιες Διευθύνσεις του ΥΝΑΝΠ να παρακολουθούν στενά το θέμα σε συνεργασία με το Υπουργείο Εξωτερικών και την διαχειρίστρια εταιρεία», καταλήγει η ανακοίνωση.
 

        Διαβάστε επίσης
      

        64
      
