
# Κυπριακή ΑΟΖ: Προς μετακίνηση η ENI-TOTAL από το τεμάχιο 7 λόγω τουρκικών προκλήσεων

Published at: ****

Author: ****

Original: [CNN.gr](https://www.cnn.gr/news/kosmos/story/196128/kypriaki-aoz-pros-metakinisi-i-eni-total-apo-to-temaxio-7-logo-toyrkikon-prokliseon)

Newsroom, CNN Greece 07:57 , 04 November 2019
Σύμφωνα με την «Καθημερινή της Κύπρου», είχε προηγηθεί, πριν από δύο μήνες, η χαρακτηριστική δήλωση του διευθύνοντος συμβούλου της ιταλικής ENI, Κλάουντιο Ντεσκάλτσι, ο οποίος είχε πει πως «αν κάποιος εμφανίζεται με πολεμικά πλοία, δεν κάνω γεωτρήσεις».
Όπως αναφέρει η ίδια πηγή, το σενάριο της μετακίνησης σε άλλο ενεργειακό τεμάχιο εντός της ΑΟΖ της Κύπρου αποδίδεται σε λόγους συμβατικών υποχρεώσεων. Ωστόσο, από το «κάδρο» των όποιων επόμενων αποφάσεων, δεν μπορούν να μην υπάρχουν ζητήματα ασφαλείας.
Την ίδια στιγμή, τις ανησυχίες της ιταλικής ΕΝΙ φαίνεται πως συμμερίζεται και η γαλλική TOTAL.
Πηγές, πάντως, που γνωρίζουν τα όσα συμβαίνουν, εκτιμούν ότι οποιαδήποτε απόφαση για μετακίνηση σε άλλο ενεργειακό τεμάχιο δεν συνιστά υποχώρηση της κοινοπραξίας, αλλά μια αλλαγή τακτικής.

         
      

        Διαβάστε επίσης
      
