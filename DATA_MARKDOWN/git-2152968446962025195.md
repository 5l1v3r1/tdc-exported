
# Дубровник забранява новите ресторанти?

Published at: **2019-11-07T15:45:00+00:00**

Author: **Нели Христова**

Original: [Dnes.bg](https://www.dnes.bg/mish-mash/2019/11/07/dubrovnik-zabraniava-novite-restoranti.428869)

Проблемите на Дубровник, хърватският град в който са снимани няколко сцени от "Игра на тронове", не са тайна за никого. Кметът на красивата туристическа дестинация Мато Франкович предприема нови, крайни мерки срещу тълпите – забрана на новите ресторанти.
Местната власт е собственик на публичните пространства в Дубровник, а през през декември предложението на Франкович ще бъде гласувано.
Първата част от закона забранява на ресторантьорите да поставят маси и столове на улицата пред заведенията си.
"Те могат да работят само вътре, но и това няма да е лесно, тъй като е трудно да се намерят достатъчно големи затворени пространства в стария град. 99% от ресторантите работят главно на площада и улиците“, обяснява Франкович пред CNN.
А дори и един ресторант да затвори, нов няма да може да заеме мястото му, когато забраната влезе в сила.
През 2019 година рекорден брой туристи посетиха Дубровник, най-вече заради "Игра на тронове".
