
# У Стамбулі водій автобуса врізався в зупинку і напав з ножем на людей

Published at: **2019-11-04T09:58:55+00:00**

Author: ****

Original: [Українська правда](https://www.pravda.com.ua/news/2019/11/4/7230912/)

У Стамбулі водій міського автобуса врізався у зупинку та напав з ножем на людей, які намагалися запобігти його втечі, постраждали 13 осіб.
Про це повідомляє "Європейська правда" з посиланням на CNN Turk.
Турецька поліція заявила, що  33-річного водія автобуса затримали в неділю після того, як він стрибнув у море, щоб спробувати втекти з місця події.
В результаті інциденту постраждали 13 осіб, включно з чоловіком, який отримав колоту рану, коли намагався не допустити втечі водія. Двоє постраждалих перебувають у важкому стані.
Поліція заявила, що серед постраждалих були троє громадян Ірану та двоє дітей.
Поки що невідомо, чи навмисне водій в’їхав у зупинку. Поліція заявила, що розпочато розслідування.
