
# У Києві закривають на ремонт аварійний пішохідний міст

Published at: **2019-11-04T18:11:00+00:00**

Author: ****

Original: [ZIK.UA](https://zik.ua/news/2019/11/04/u_kyievi_zakryvayut_na_remont_avariynyy_pishohidnyy_mist_1683491)


        У столиці пішохідний міст на розі просп. Комарова і вул. Василенка закривають на ремонт.
      
Про це повідомляє на своїй сторінці у Facebook пресслужба "Київавтодор".
Згідно з повідомленням, ремонт триватиме із 5 листопада 2019 року до червня 2020 року, а обійти  перекритий шляхопровід можна через станції швидкісного трамвая "Героїв Севастополя" і "НАУ".
Як зазначається, під час ремонту буде повністю замінено прогони, опори, сходи, збудовано ліфти. За сприятливих природних умов комунальники планують завершити першу частину робіт і відкрити прохід для пішоходів до кінця поточного року, а увесь  комплекс робіт буде завершено до червня 2020 року.
Нагадаємо, напередодні було повністю відновлено рух Південним мостовим переходом, оскільки роботи із заміни 27-го деформаційного шва закінчились. 
