
# З першого листопада Укрпошта припиняє продавати лотереї

Published at: **2019-11-01T14:55:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/z-pershogo-lystopada-ukrposhta-prypynyaye-prodavaty-lotereyi/)

З першого листопада 2019 року у відділеннях Укрпошти припинять продавати лотереї, посилаючись на зареєстрований у парламенті законопроект про легалізацію грального бізнесу.
Таку інформацію повідомив керівник Укрпошти Ігор Смілянський через свій акаунт у Facebook.
«Оскільки ми поки не продали ще Головпоштамт під 5-зірковий готель, то щоб не конкурувати з казино, відповідно до запланованих рішень Верховної Ради, Укрпошта з першого листопада остаточно припинила продавати лотереї.
Єдина азартна гра, в яку ми продовжимо грати – це затвердження тарифів», – заявив Смілянський, посилаючись на зареєстрований у парламенті законопроект про легалізацію грального бізнесу.
Новий законопроект про легалізацію грального бізнесу передбачає, що казино зможуть розміщуватися лише на базі великих 5-ти зіркових готелів.
