
# 
        واکنش مسکو به اقدام استونی در جلوگیری از تردد کشتی‌های روسی
      

Published at: **2019-11-05T14:39:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638348/%D9%88%D8%A7%DA%A9%D9%86%D8%B4-%D9%85%D8%B3%DA%A9%D9%88-%D8%A8%D9%87-%D8%A7%D9%82%D8%AF%D8%A7%D9%85-%D8%A7%D8%B3%D8%AA%D9%88%D9%86%DB%8C-%D8%AF%D8%B1-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%AA%D8%B1%D8%AF%D8%AF-%DA%A9%D8%B4%D8%AA%DB%8C%E2%80%8C%D9%87%D8%A7%DB%8C-%D8%B1%D9%88%D8%B3%DB%8C)

به گزارش بولتن نیوز، «ماریا زاخارووا» سخنگوی وزارت امور خارجه روسیه اظهار داشت: تصمیم استونی بر ممانعت از ورود کشتی آکادمیک پریماکوف روسیه به آب های خود آن هم بدون هیچ توضیحی، روسیه را متعجب کرده است.   در حال حاضر این سومین بار است که این کشور از ورود کشتی ها و هواپیماهای روسی جلوگیری می کند.   به گفته زاخاروا، در اوایل ماه اکتبر، هواپیمای حامل معاون نخست وزیر روسیه از پرواز بر فراز قلمرو استونی منع شد و در ماه آوریل نیز، کشتی آموزش روسی سدوف از ورود در آبهای این کشورمحروم گردید.   زاخارووا تصمیماتی این چنین را موانع غیر دوستانه تلقی  و تأکید کرد که مسکو هنگام اتخاذ سیاست های روابط دوجانبه با این کشور، این موانع غیر دوستانه را در نظر خواهد گرفت.   پیش از این گفته شده که ولادیمیر پوتین رئیس جمهور روسیه به دعوت کورستی کالژوئید رئیس جمهور استونی، برای حضور در هشتمین کنگره جهانی ملت های فینو-یوگریک که تابستان آینده در تارتو استونی برگزار می شود ، پاسخی نداده است.
