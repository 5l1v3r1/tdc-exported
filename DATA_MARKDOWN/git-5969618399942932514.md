
# ΠΑΟΚ - Ολυμπιακός 0-3: Πιο έτοιμοι οι ερυθρόλευκοι

Published at: **2019-11-04T19:08:00+00:00**

Author: **Κώστας Χολίδης**

Original: [www.sport24.gr](https://www.sport24.gr/Sports/Volley/paok-olympiakos-0-3-pio-etoimoi-oi-erythroleykoi.5632656.html)

Σε ένα παιχνίδι το οποίο θα ξεχαστεί γρήγορα από πλευράς θεάματος και το οποίο επισκιάστηκε λίγο πριν ξεκινήσει από την απουσία των δύο Κουβανών του ΠΑΟΚ, ο Ολυμπιακός επικράτησε απόλυτα δίκαια με 3-0 στο PAOK Sports Arena για την πρώτη αγωνιστική της Volley League των ανδρών.
Οι ερυθρόλευκοι ήταν εντυπωσιακά αποτελεσματικοί στην επίθεση με την τριάδα των Γκέργκι, Φίνγκερ και Χουσάι να οδηγεί το σκοράρισμα με εντυπωσιακά ποσοστά.
Ο Τερβαπόρτι μοίρασε εξαιρετικά το παιχνίδι και οι συμπαίκτες του των δικαίωσαν για τις επιλογές του. Αυτό μαρτυρά άλλωστε και το 61% που είχαν οι ερυθρόλευκοι στην επίθεση έναντι του 47% που είχε ο ΠΑΟΚ. Πρώτος σκόρερ για τον Ολυμπιακό ήταν ο Χουσάι με 20 πόντους (20/32 επιθ) και τον ακολούθησαν ο Φίνγκερ με 15π. (14/22 επιθ.) και ο Γκέργκι 11 π. (7/13 επιθ.).
Στην αντίπερα όχθη ο ΠΑΟΚ ήταν φανερά επηρεασμένος από την απουσία των δύο Κουβανών, αφού είχε πρόβλημα στο να τελειώσει τις "χαλασμένες" μπάλες. Μάρσαλ και Ίλινιχ ήταν οι μοναδικοί με διψήφιο αριθμό πόντων, όμως δεν έφταναν για τον ΠΑΟΚ.
Η αναμέτρηση: Το ματς ξεκίνησε νευρικά και για τις δύο ομάδες και για τις δύο ομάδες. Ο ΠΑΟΚ μπήκε πιο δυνατά και κατάφερε να χτίσει μια διαφορά δύο πόντων, όμως ο Γκέργκι με τα σερβίς του δημιούργησε προβλήματα στην υποδοχή του Δικεφάλου και έτσι ερυθρόλευκοι κατάφεραν να ανατρέψουν την κατάσταση.
Οι παίκτες του Δεληκώστα έβγαλαν αντίδραση και προσπέρασαν με δύο πόντους 20-18, αλλά από εκεί πέρα μίλησε ο Χουσάι. Ο Αλβανός ακραίος του Ολυμπιακού πήρε τέσσερις από τους επτά πόντους των ερυθρολεύκων (ανάμεσα τους και οι τρεις τελευταίοι) για να δώσει το σετ στους ερυθρόλευκους με 25-23.
Στο δεύτερο σετ ο Ολυμπιακός προηγήθηκε με τέσσερις πόντους (6-10), αλλά και πάλι οι παίκτες του Δεληκώστα κατάφεραν να πάρουν το προβάδισμα (14-13). Οι ερυθρόλευκοι έχτισαν ξανά προβάδισμα δύο πόντων με το ματς να διακόπτεται για περίπου δέκα λεπτά με το σκορ στο 18-19. Αντικείμενα έπεσαν στο χώρο όπου βρίσκονταν οι αναπληρωματικοί του Ολυμπιακού, ενώ από την πλευρά τους οι άνθρωποι του ΠΑΟΚ έλεγαν ότι υπήρξε πρόκληση από τον Ανδρεάδη.
Ο αγώνας συνεχίστηκε και το σετ εξελίχθηκε σε θρίλερ. Ο ΠΑΟΚ ήταν αυτός που κατάφερε να φτάσει πρώτος σε σετ μπολ, είχε τρεις ευκαιρίες να κατακτήσει το σετ, αλλά ο Ολυμπιακός μπόρεσε να πάρει το σετ. Οι ερυθρόλευκοι εκμεταλλεύτηκαν τα λάθη του Δικεφάλου και έφτασαν στην κατάκτηση του σετ με 27-29.
Το τρίτο σετ ήταν εύκολη υπόθεση για τον Ολυμπιακό. Οι ερυθρόλευκοι από την αρχή του σετ κατάφεραν να χτίσουν μια διαφορά τεσσάρων πόντων η οποία αυξήθηκε με την πάροδο του σετ μέχρι να φτάσουμε στο τελικό 18-25.

        ΠΑΟΚ - Ολυμπιακός 0-3
      
Τα σετ: 23-25, 27-29, 18-25
* Οι πόντοι του Π.Α.Ο.Κ προήλθαν: 3 άσσοι, 36 επιθέσεις, 8 μπλοκ, 21 λάθη αντιπάλων και του Ολυμπιακός Σ.Φ.Π. προήλθαν: 2 άσσοι, 53 επιθέσεις, 6 μπλοκ, 18 λάθη αντιπάλων.
Π.Α.Ο.Κ. (Κώστας Δελκώστας): Μάρσαλ 12 (12/24επ., 64%υπ., 44%αρ.), Χαραλαμπίδης 6 (4/6, 2 μπλοκ), Φιλίποβ 2 (2 άσσοι), Τακουρίδης 5 (4/7, 1 μπλοκ), Ιλίνκχ 11 (8/20επ. 58%υπ., 42%αρ.), Μπούτος 4 (4/9επ.).
ΟΛΥΜΠΙΑΚΟΣ Σ.Φ.Π. (Μπενίτεθ Μουνιόθ): Φίνγκερ 15π. (14/22επ., 1 μπλοκ), Πετρέας 4 (2/7, 2 μπλοκ), Χουσάι 20 (20/32επ., 61%επ., 29%αρ.), Βουλκίδης 8 (7/8επ., 1 μπλοκ), Τερβαπόρτι 1 (1/1επ.), Γκέργκι 11 (7/13π., 2 μπλοκ, 2 άσσοι, 43%υπ., 12%αρ.) / Κοκκινάκης (λ. - 83%υπ., 67%αρ.), Στιβαχτής, Ασπιώτης 2 (2/2επ.), Ριζόπουλος (100%υπ., 100%αρ.).

        ΤΟ ΠΡΟΓΡΑΜΜΑ ΚΑΙ ΤΑ ΑΠΟΤΕΛΕΣΜΑΤΑ ΤΗΣ 1ης ΑΓΩΝΙΣΤΙΚΗΣ
      

        Σάββατο 02/11
      
Ο.Φ.Η. - Παναθηναϊκός Α.Ο. 0-3 (19-25, 18-25, 23-25)
Γ.Α.Σ.Παμβοχαϊκός - Α.Σ.Ελπίς Αμπελοκήπων 3-2 (28-26, 25-23, 15-25, 21-25, 15-10)
Μ.Γ.Σ.Εθνικός - Ηρακλής Πετοσφαίριση 2015 0-3 (09-25, 17-25, 16-25)

        Κυριακή 3 Νοεμβρίου 2019
      
Α.Ο.Φοίνικας Σύρου - Α.Ο.Π.Κηφισιάς 3-0 (25-14, 25-22, 25-15)

        Δευτέρα 4 Νοεμβρίου 2019
      
Π.Α.Ο.Κ. - Ολυμπιακός Σ.Φ.Π. 0-3 (23-25, 27-29, 18-25)

        ΒΑΘΜΟΛΟΓΙΑ
      
1. Ηρακλής 3
2. Φοίνικας Σύρου 3
3. Παναθηναϊκός 3
4. Ολυμπιακός 3
5. Παμβοχαϊκός 2
6. Ελπίς Αμπελοκήπων 1
7. ΠΑΟΚ 0
8. ΟΦΗ 0
9. Κηφισιά 0
10. Εθνικός Αλεξανδρούπολης 0

        ΕΠΟΜΕΝΗ ΑΓΩΝΙΣΤΙΚΗ
      
Γ.Α.Σ.Παμβοχαϊκός - Π.Α.Ο.Κ.
Α.Σ.Ελπίς Αμπελοκήπων - Ηρακλής Πετ.
Α.Ο.Π.Κηφισιάς - Μ.Γ.Σ.Εθνικός
Παναθηναϊκός Α.Ο. - Α.Ο.Φοίνικας
Ολυμπιακός Σ.Φ.Π. - Ο.Φ.Η.
 
 
