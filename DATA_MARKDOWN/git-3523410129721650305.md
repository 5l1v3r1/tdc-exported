
# 
        هند و پاکستان رقبای اصلی ما در مسابقات جهانی کبدی هستند
      

Published at: **2019-11-03T10:41:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637701/%D9%87%D9%86%D8%AF-%D9%88-%D9%BE%D8%A7%DA%A9%D8%B3%D8%AA%D8%A7%D9%86-%D8%B1%D9%82%D8%A8%D8%A7%DB%8C-%D8%A7%D8%B5%D9%84%DB%8C-%D9%85%D8%A7-%D8%AF%D8%B1-%D9%85%D8%B3%D8%A7%D8%A8%D9%82%D8%A7%D8%AA-%D8%AC%D9%87%D8%A7%D9%86%DB%8C-%DA%A9%D8%A8%D8%AF%DB%8C-%D9%87%D8%B3%D8%AA%D9%86%D8%AF)

به گزارش بولتن نیوز، میلاد احمدی  در خصوص آمادگی تیم‌‌کبدی جوانان جهت حضور در مسابقات جهانی کیش اظهار داشت: از آذر سال گذشته اردوهای تیم ملی آغاز شده و تا کنون 13 مرحله اردو را پشت سر گذاشتیم و به مرز آمادگی 80 درصدی رسیدیم. در آخرین مرحله نیز یک اردوی 7 روزه در کیش داریم تا به آمادگی کامل برسیم.
وی در ادامه افزود: چند بازی تدارکاتی را برگزار کردیم ولی دندان‌گیر نبوده است. خوشبختانه در تیم جوانان انسجام کامل داریم و این توسط کادر فنی ایجاد شده است. باید بگویم بهترین تیم کبدی در سال اخیر در رده جوانان هستیم.
بازیکن تیم کبدی جوانان کشورمان در خصوص شانس قهرمانی در مسابقات جهانی گفت: حتما فینالیست هستیم. هند رقیب اصلی ماست. امیدوارم بتوانیم در فینال این تیم را شکست دهیم و به قهرمانی برسیم. میزبان کیش است و حضور تماشاگران و میزبانی ایران یک‌ امتیاز است چرا که روحیه مضاعف به بازیکنان می‌دهد و هم در سطح جهانی در آینده برای ما اهمیت زیادی دارد.
وی در خصوص شناخت از حریفان یادآور شد: بنگلادش و سریلانکا را آنالیز کردیم و از بابت این تیم‌ها نگرانی نداریم. هند و پاکستان تنها رقیبان اصلی ما هستند. سایر تیم‌ها برای ما دست و پا گیر نیستند.
احمدی در پایان گفت: از فدراسیون و کادر فنی که شرایط را برای برگزاری 13 اردو فراهم کردند تشکر می‌کنم و امیدوارم بتوانیم بهترین نتیجه را در کیش کسب کنیم.
