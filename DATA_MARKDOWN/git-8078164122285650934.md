
# Iniziatori, osservatori e completatori, ecco come veniamo classificati da Netflix in base a ciò che guardiamo

Published at: **2019-11-02T22:00:00+00:00**

Author: **Alessio Lana**

Original: [Corriere della Sera](https://www.corriere.it/spettacoli/cards/iniziatori-osservatori-completatori-ecco-come-veniamo-classificati-netflix-base-cio-che-guardiamo/suddivisione_principale.shtml)

L'umanità per Netflix si divide in tre categorie ben distinte: principianti, osservatori e «completatori». La classificazione è emersa da una lettera inviata dall'azienda al parlamento inglese (e pubblicata online) in seguito a un'indagine governativa sui servizi di streaming on demand. Gli statunitensi hanno sempre mantenuto il massimo riserbo sul proprio numero di abbonati e sugli effettivi spettatori di ogni serie, film o documentario ma ora conosciamo il metodo con cui valuta il successo di ogni produzione. Da qui poi decide se interromperla o proseguirla. Uno strumento che può essere utile non solo a Netflix ma anche a chi produce per loro visto che di dati d'ascolto neanche l'ombra. Vediamo ora cosa sono queste tre categorie in cui ognuno di noi viene regolarmente inserito.
