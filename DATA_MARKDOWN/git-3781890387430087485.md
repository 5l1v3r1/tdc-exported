
# 'ชุมแพ'กวดขันผู้ประกอบการร้านของเก่า-ขายทอดตลาด

Published at: **2019-11-07T11:59:00+00:00**

Author: ****

Original: [เดลินิวส์](https://www.dailynews.co.th/article/740526)


        ชุมแพสนธิกำลังลงพื้นที่กวดขันผู้ประกอบการร้านค้าของเก่า ขายทอดตลาด ให้ปฏิบัติตามกฎหมาย
      
นางสุภาวดี  ศรีสุขวัฒน์ นายอำเภอชุมแพ จ.ขอนแก่น  มอบหมายให้ นายสมคิด ชำนิกุล ปลัดอำเภองานปกครอง เจ้าหน้าที่สมาชิก อส.อ.ชุมแพ สนธิกำลังกับเจ้าหน้าที่ตำรวจ สภ.ชุมแพ ร่วมตรวจตราให้คำแนะนำแก่ผู้ประกอบการอาชีพขายทอดตลาดและค้าของเก่าในพื้นที่อำเภอชุมแพ พร้อมกวดขันให้ปฏิบัติตามกฎหมาย และให้ยื่นขอต่อใบอนุญาตก่อนหมดอายุ ในวันที่ 31 ธันวาคม 2562 นี้นายสมคิด ชำนิกุล ปลัดอำเภองานปกครอง   เปิดเผยว่า  สำหรับการลงพื้นที่กวดขันในครั้งนี้จะเน้นในเรื่องการประชาสัมพันธ์ ผู้ประกอบอาชีพขายทอดตลาดและค้าของเก่า ซึ่งมีจำนวนมากในพื้นที่อำเภอชุมแพ ให้มาขอใบอนุญาต (รายใหม่) และต่อใบอนุญาต ร้านทอง ร้านขายรถยนต์มือสอง ร้านขายโทรศัพท์มือสอง ร้านรับซื้อของเก่า   ซึ่งหากเกินเวลาที่กำหนดจะมีโทษปรับ และ หากเจ้าหน้าที่ตรวจพบว่าสถานประกอบกิจการขายทอดตลาดและค้าของเก่าใด ไม่ได้รับอนุญาตจะมีโทษทั้งทางอาญาและทางแพ่ง
----------------------นายสุชาติ  ปรีชาอนุวงศ์  ผู้สื่อข่าวเว็บไซต์เดลินิวส์ออนไลน์  ประจำจังหวัดขอนแก่น
