
# ЦИК прави анализ на изборите, ако Радев...

Published at: **2019-11-03T16:50:00+00:00**

Author: ****

Original: [Blitz.bg](https://blitz.bg/politika/tsik-pravi-analiz-na-izborite-ako-radev_news707094.html)

https://blitz.bg/politika/tsik-pravi-analiz-na-izborite-ako-radev_news707094.html Blitz.bg

        Ако се насрочи среща при президента след местните избори, Централната избирателна комисия (ЦИК) ще се яви на нея със свое становище, каза Александър Андреев.
      
"Ако бъде насрочена такава среща след местните избори и Централната избирателна комисия бъде поканена на нея, тя ще участва и ще бъде направен анализ на тези избори. На срещата ЦИК ще изложи своето становище и направения от комисията анализ на проведените избори".Това каза говорителят на ЦИК Александър Андреев, помолен да коментира изказване на президента Румен Радев при гласуването му на втория тур тази сутрин във връзка с честността на изборния процес.
В изказването си президентът посочи, че ще покани ръководството на ЦИК, органите на реда, парламентарно представените политически партии, за да обсъдят "всички пропуски в изборите и отстъплението от честността на изборния процес".
По думите на държавния глава огромният брой недействителни бюлетини на първия тур и множеството сигнали за купени гласове компрометират организацията и самото доверие в изборния процес.ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ! 
