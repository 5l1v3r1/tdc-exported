
# Paura sull’Appia: auto sfonda il muretto e finisce nel fosso, ferita una ragazza

Published at: **2019-11-05T17:25:21+00:00**

Author: **Redazione**

Original: [Il Corriere della Città](https://www.ilcorrieredellacitta.com/news/paura-sullappia-auto-sfonda-il-muretto-e-finisce-nel-fosso-ferita-una-ragazza.html)

Paura nella tarda mattinata di oggi sulla statale Appia all’altezza del km 133, alle porte di Itri, dove un’auto è finita in un fosso. Dopo aver sfondato un muretto, in una dinamica ancora da chiarire, la vettura ha fatto un volo di diversi metri; immediati i soccorsi alla conducente, una 24enne di Fondi, che, una volta estratta dall’abitacolo  – non senza difficoltà – dai Vigili del Fuoco, è stata trasportata in ospedale. Sul posto anche la Polizia Locale di Itri.
 
