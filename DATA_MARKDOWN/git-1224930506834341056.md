
# АНОНС МАТЧУ ДИНАМО ЗАГРЕБ – ШАХТАР

Published at: **2019-11-06T21:15:00+00:00**

Author: **Русінкевич Тетяна**

Original: [Радіо Максимум](https://maximum.fm/dinamo-zagreb-shahtar-divitis-onlajn-translyaciyu-matchu-lch-06-11-2019_n169175)


        Запеклий матч Динамо Загреб – Шахтар у рамках групового етапу Ліги чемпіонів відбудеться 6 листопада. До вашої уваги онлайн трансляція поєдинку: вмикайте та вболівайте за "гірників", адже їм необхідна перемога!
      
У середу, 6 листопада, донецький Шахтар проводить матч-відповідь з чемпіонами Хорватії – командою Динамо Загреб. І хоча перед стартом групового етапу Ліги чемпіонів суперників "гірників" вважали аутсайдерами групи С, зараз саме Динамо З є ключовим опонентом Шахтаря у боротьбі за путівку в плей-офф. Без перемоги на виїзді підопічним Луїша Каштру не бачити весняної ЛЧ.
Нагадаємо, що перша зустріч команд у Харкові завершилась результативною нічиєю 2:2. Сподіваємось, що на виїзді "гірники" зможуть обіграти хорватів та вийти на друге місце в групі.
На кону цього матчу – вихід у наступний раунд Ліги Чемпіонів, тож обидві команди будуть відчайдушно боротись за перемогу. В активі Шахтаря наразі одна перемога в Мілані над Аталантою, домашня поразка з рахунком 0:3 від Манчестер Сіті та домашня нічия із Динамо Загреб. У сумі це становить 4 очки, аналогічна кількість й у хорватів, які розгромили Аталанту та поступились Ман Сіті з рахунком 2:0. Очевидно, що англійці пройдуть у плей-офф Ліги Чемпіонів із першого місця у групі, а от другу путівку розіграють між собою саме Шахтар і Динамо Загреб. Тепер "гірники" зобов'язані перемагати на "Максімарі", адже шанси подолати Манчестер Сіті в п'ятому турі групового етапу геть мізерні.

        
          ОНЛАЙН ТРАНСЛЯЦІЯ МАТЧУ ДИНАМО ЗАГРЕБ VS ШАХТАР
        
      
