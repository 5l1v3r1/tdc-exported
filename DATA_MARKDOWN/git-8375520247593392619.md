
# Гривня зміцнює позиції: долар знову здешевшав

Published at: **2019-11-06T18:35:11+00:00**

Author: ****

Original: [ГЛАВКОМ](https://glavcom.ua/news/grivnya-zmicnyuje-poziciji-dolar-znovu-zdeshevshav-638190.html)

На 7 листопада офіційний курс гривні встановлений на рівні 24,66 гривень за долар США.
Про це повідомляється на сайті Національного банку України.
Таким чином, у порівнянні зі значеннями 6 листопада курс долара знизився ще на шість копійок після падіння на вісім копійок у попередній банківський день.
При цьому долар опускається все нижче психологічної позначки в 25 гривень, яку раніше пробивав вгору вперше з вересня.
За тиждень – з 31 жовтня по 7 листопада – гривня зміцніла по відношенню до долара на 34 копійки.
Нагадаємо, Міжнародний валютний фонд оприлюднив прогноз курсу гривні на 2019 – 2024 роки в оновленій доповіді «Перспективи розвитку світової економіки».
Зазначається, що при перерахунку ВВП України з гривні у долари на 2019 рік використовується середньорічний курс 26,75 грн/$.
