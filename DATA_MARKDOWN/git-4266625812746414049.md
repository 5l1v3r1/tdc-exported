
# Річниця смерті Гандзюк: Франція та Німеччина очікують винесення вироку замовникам вбивства

Published at: **2019-11-04T11:25:00+00:00**

Author: ****

Original: [ZIK.UA](https://zik.ua/news/2019/11/04/richnytsya_smerti_gandzyuk_frantsiya_ta_nimechchyna_ochikuyut_vynesennya_vyroku_1683043)


        Франція та Німеччина очікують суду і винесення вироку замовникам убивства херсонської активістки Катерини Гандзюк.
      
Про це йдеться у повідомленнях посольств Франції та Німеччини у Twitter.
«Рік тому громадська активістка Катерина Гандзюк стала жертвою нападу – її навмисне облили кислотою, і вона загинула в результаті отриманих травм. Ми шануємо її пам’ять. Як і її близькі і сім’я, ми очікуємо суду і вироку замовникам цього огидного злочину», – сказано в повідомленні посольства Франції.
У посольстві Німеччини також заявили, що чекають на суд і вирок замовникам нападу, який призвів до смерті активістки.
Нагадаємо, минулого року в цей день, 4 листопада, померла херсонська громадська активістка Катерина Гандзюк, на яку скоїли напад, обливши концентрованою сірчаною кислотою.

        
          Читайте більше новин на тему: Катерина Гандзюк
        
      
