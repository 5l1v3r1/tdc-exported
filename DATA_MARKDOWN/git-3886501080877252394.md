
# NDMBG: Ukidanje linija 19 i 28 nastavak urušavanja prevoza u Beogradu, vlast da povuče odluku

Published at: **2019-11-02T13:10:03+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118783-ndmbg-ukidanje-linija-19-i-28-nastavak-urusavanja-prevoza-u-beogradu-vlast-da-povuce-odluku?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Incijativa Ne davimo Beograd ocenila je danas da se ukidanjem trolejbuskih linija 19 i 28 nastavlja urušavanje sistema javnog prevoza u Beogradu i pozvala nadležne da povuku odluku o ukidanju tih linija i da ih dodatno unapredi.Ne davimo Beograd je navela da umesto da unapredi javni saobraćaj i gradjanima obezbedi pouzdan i efikasan sistem, gradska vlast je bez jedine direktne veze sa gradom ostavila stanovnike Zvezdare i Konjarnika."Koliko je ovo nepromišljen potez govori činjenica da se na trasi linije 28 nalaze čak tri studentska doma koja ona povezuje sa Studentskim trgom i većim brojem fakulteta", navodi se u saopštenju.Ne davimo Beograd je podsetila da su linije 19 i 28 mesecima bile u prekidu zbog radova na Trgu republike, što je, po njenoj oceni, veoma otežavalo život gradjana naselja kroz koja prolaze."Svaki stanovnik opštine Zvezdara je iskusio ozbiljna kašnjenja javnog prevoza u prethodnom periodu. Pored kašnjenja, ono što još više otežava život ljudi koji zavise od javnog prevoza jesu ogromne gužve kada autobus, trolejbus ili tramvaj konačno stigne na stajalište", navodi se u saopštenju.Dodaje se da je razvoj i održavanje javnog prevoza posebno važno kada se zna da se Beograd suočava sa alarmantnim nivoima zagadjenja vazduha."Radikalno poboljšanje javnog transporta i smanjenje automobilskog saobraćaja, koji je u velikoj meri izvor zagadjenja, je upravo jedna od konkretnih mera za smanjivanje zagadjenja vazduha", navodi se u saopštenju.Inicijativa je podsetila na njen plan "30 minuta od posla do kuće" koji predvidja, kako je navela, radikalnu optimizaciju javnog prevoza kroz uvodjenje ekspres linija i veliko grananje žutih traka i davanje priroriteta prolaska vozilima javnog prevoza.
