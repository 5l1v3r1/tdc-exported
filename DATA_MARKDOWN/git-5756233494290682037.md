
# پیکان برنده داربی سکوت/ شاگردان فرکی به رده نهم جدول رسیدند

Published at: **2019-11-07T17:38:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620374/%D9%BE%DB%8C%DA%A9%D8%A7%D9%86-%D8%A8%D8%B1%D9%86%D8%AF%D9%87-%D8%AF%D8%A7%D8%B1%D8%A8%DB%8C-%D8%B3%DA%A9%D9%88%D8%AA-%D8%B4%D8%A7%DA%AF%D8%B1%D8%AF%D8%A7%D9%86-%D9%81%D8%B1%DA%A9%DB%8C-%D8%A8%D9%87-%D8%B1%D8%AF%D9%87-%D9%86%D9%87%D9%85-%D8%AC%D8%AF%D9%88%D9%84-%D8%B1%D8%B3%DB%8C%D8%AF%D9%86%D8%AF)


        تیم فوتبال پیکان با برتری یک گله برابر سایپا، به رده نهم جدول صعود کرد.
      

        آفتاب‌‌نیوز :
      
در ادامه هفته دهم لیگ برتر فوتبال ایران، تیم فوتبال پیکان از ساعت ١۵:٣٠ در ورزشگاه شهدای شهر قدس میزبان سایپا بود که این دیدار در نهایت با برتری یک بر صفر شاگردان حسین فرکی به پایان رسید.
در دقیقه ٣۶ این دیدار روی ارسالی که از سمت چپ محوطه جریمه سایپا توسط جلال‌الدین علی محمدی انجام شد، فراز امامعلی فرصت بسیار خوبی به دست آورد و با یک ضربه سر، تک گل پیکان را به ثمر رساند.
فرکی در نشست خبری پیش قبل از بازی، به خاطر کم هوادار بودن دو تیم، به این مسابقه لقب داربی سکوت داده بود.
با این نتیجه پیکان ١٢امتیازی شد و بالاتر از نساجی مازندران در رده نهم جدول قرار گرفت.
این دیدار در حضور حدود ١۵٠هوادار برگزار شد.
وحید هاشمیان مربی تیم ملی فوتبال ایران و خواکین مربی تیم فوتبال پرسپولیس و همین‌طور جواد نکونام سرمربی فولاد، از میهمانان ویژه این دیدار بودند.
