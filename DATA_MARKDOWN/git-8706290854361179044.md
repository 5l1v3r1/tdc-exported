
# “Σαρώνει” το ψυχρό μέτωπο - Έπεσαν 3.500 κεραυνοί στην Ελλάδα - Δείτε τον χάρτη

Published at: **2019-11-04T16:11:00+00:00**

Author: ****

Original: [enikos.gr](http://www.enikos.gr/society/682244/saronei-to-psychro-metopo-epesan-3500-keravnoi-stin-ellada-deite-)

Σε εξέλιξη βρίσκεται το ψυχρό μέτωπο που “σαρώνει” από το μεσημέρι της Δευτέρας, περιοχές από τη Σερβία έως τα νοτιότερα τμήματα του Ιονίου.
Το ψυχρό μέτωπο είναι υπεύθυνο για τις βροχές και τις καταιγίδες που εκδηλώνονται στη χώρα μας και έχει δώσει έως τις 14:00 σχεδόν 6.700 κεραυνούς, 3.500 εκ των οποίων εντός της ελληνικής επικράτειας.
Στον χάρτη που δημοσιεύει το meteo.gr παρουσιάζεται η γεωγραφική κατανομή των κεραυνών που καταγράφηκαν έως τις 14:00 από το σύστημα ανίχνευσης κεραυνών «ΖΕΥΣ».
Όπως επισημαίνεται, το ψυχρό μέτωπο κινείται προς τα ανατολικά και αναμένεται να επηρεάσει τις αμέσως επόμενες ώρες τον νομό Αττικής και την πόλη της Αθήνας, καθώς και το μεγαλύτερο μέρος της χώρας.
