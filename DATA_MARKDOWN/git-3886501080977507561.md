
# Ugljanin: Specijalni status Sandžaka ključ za rešavanje svih sporova naroda na Balkanu

Published at: **2019-11-03T16:30:04+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118831-ugljanin-specijalni-status-sandzaka-kljuc-za-resavanje-svih-sporova-naroda-na-balkanu?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Predsednik Stranke demokratske akcije (SDA) Sandžaka Sulejman Uglanin izjavio je danas u Sarajevu da davanje specijalnog statusa Sandžaku predstavlja ključ za rešavanje svih političkih i teritorijalnih sporova izmedju susednih država i naroda na Balkanu.Na sesiji Asocijacije nezavisnih intelektualaca "Krug 99" Ugljanin je predstavio predlog svoje stranke za davanje specijalnog statusa Sandžaku u okviru reforme političkog sistema Srbije, prema kojem bi ta oblast bila teritorijalno-politička zajednica ravnopravnih gradjana i naroda u kojoj bi Albanci, Bošnjaci, Crnogorci i Srbi bili konstitutivni narodi."Sandžak može i treba biti nukleus regionalne stabilnosti i saradnje", kazao je Ugljanin.On je naveo koncept Badintereove komisije za trajno rešenje jugoslovenske krize, prema kojem se avnojevske granice priznaju kao medjunarodne granice novonastalih država na prostoru bivše Jugoslavije, uz uspostavljanje specijalnog statusa za delove naroda koji ostaju izvan matične države.Ugljanin je rekao da je SDA Sandžaka taj predlog dostavila predsedniku, Skupštini i Vladi Srbije, predsedniku Skupštine Crne Gore i drugim relevantnim faktorima, medjunarodnim predstavnicima, Evropskoj uniji, Ujedinjenim nacijama."Osećanja gradjana Sandžaka, posebno Bošnjaka, koji Bosnu doživljavaju kao svoju nacionalnu državu ima utemeljenje u istorijskim, pravnim i političkim činjenicama", ocenio je Ugljanin na konfereciji za novinare.Dodao je da definisanje Sandžaka kao zasebnog teritorijalnog i političkog entiteta sa zakonodavnom, izvršnom i sudskom vlašću "predstavlja minimum za biološki opstanak i političku egzistenciju bošnjačkog naroda u Sandžaku".Ugljanin je kazao i da su gradjani Sandžaka "životno zainteresovani" za suverenu Bosnu i Hercegovinu koja bi putem bilateralnih odnosa definisala status Bošnjaka i drugih naroda koji žive u Sandžaku.
