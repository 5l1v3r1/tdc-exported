
# Vertraging in de stad door demonstrerende leraren

Published at: **2019-11-06T08:05:09+00:00**

Author: ****

Original: [RTV Rijnmond](https://www.rijnmond.nl/nieuws/188183/Vertraging-in-de-stad-door-demonstrerende-leraren)

Zo'n drieduizend leraren verzamelden zich woensdagochtend rond 08:00 uur bij metrostation Wilhelminaplein. Via de Erasmusbrug, Schiedamsedijk, Blaak en Oostplein gaat de tocht naar het Excelsior-stadion in Rotterdam-Kralingen.
Bij de start van de mars, aan de voet van de brug, besloot een tiental actievoerders met spandoeken de rijbaan op te stappen. "Toen ging de meute erachteraan en was er geen houden meer aan", zegt verslaggever Jacco van Giessen. Daardoor kon er tijdelijk geen verkeer van zuid naar noord over de Erasmusbrug.

        Rotterdam Onderweg@Rdamonderweg
      
⚠️⚠️ | Drukte in het centrum! De demonstratie voor beter onderwijs zorgt voor vertraging in de stad. Momenteel kan er geen verkeer van zuid naar noord over de #Eramsusbrug. De stoet loopt straks via #Churchillplein, #Blaak en #Oostplein richting het Excelsiorstadion.

        08:52 - 6 nov. 2019
        Andere Tweets van Rotterdam Onderweg bekijken
      
Ook de rest van de mars lopen de actievoerders over de rijbaan.

        Jacco van Giessen@jaccovangiessen
      
Op het Oostplein staat de helft van de stoet even voor het rode licht #onderwijsprotest #actie #protest #onderwijsstaking #staking @RTV_Rijnmond

        09:38 - 6 nov. 2019
        Andere Tweets van Jacco van Giessen bekijken
      
De leraren willen dat de politiek meer actie onderneemt tegen de werkdruk en het tekort aan leraren. In het hele land wordt woensdag op verschillende manieren actie gevoerd. Zo'n 170 scholen uit Rotterdam, vijftig uit Dordrecht en honderd uit de rest van de regio doen mee.
