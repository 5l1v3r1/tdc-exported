
# Στη Δικαιοσύνη ο Μπακογιάννης για το Μακελειό - Καλλιεργούν μίσος με ψέματα

Published at: **2019-11-06T10:30:00+00:00**

Author: ****

Original: [enikos.gr](http://www.enikos.gr/politics/682595/sti-dikaiosyni-o-bakogiannis-gia-to-makeleio-kalliergoun-misos-me)

"Στην αρχή μειδίασα και τα θεώρησα ανάξια προσοχής. Μετά, αποφάσισα να μην ασχοληθώ. Όπως σοφά λέει και ο λαός μας, όταν κυλιέσαι με τα γουρούνια στη λάσπη, αυτά χαίρονται και εσύ λερώνεσαι. Έχουν όμως ξεπεράσει κάθε όριο. Εκμεταλλεύονται συνειδητά την ανοχή όλων μας, συνεχίζοντας να δηλητηριάζουν συνειδήσεις, να συκοφαντούν και να διαπομπεύουν ιδέες και ανθρώπους. Ούτε τους νεκρούς δεν σέβονται" γράφει σε ανάρτησή του στο facebook ο δήμαρχος Αθηναίων, Κώστας Μπακογιάννης.
"Δεν είναι μόνο ο κιτρινισμός, η συνωμοσιολογία, η ανθρωποφαγία και η κατασκευή ψευδών ειδήσεων. Είναι επιπλέον, ο ρατσισμός, ο σεξισμός, ο μισογυνισμός, η ομοφοβία, η μισαλλοδοξία και η εθνοκαπηλία. Είναι το μίσος που καλλιεργούν. Αισθάνομαι την ανάγκη, όχι μόνο να προστατέψω την τιμή και την υπόληψη, της οικογένειάς μου και τη δική μου, αλλά και να αντισταθώ σε εκείνους που απευθύνονται στα πιο ποταπά ένστικτα, τον μηδενισμό, το ψέμα, την λεκτική βία, το αίσχος και την χυδαιότητα. Μετά από δέκα δύσκολα χρόνια, πέρα και πάνω από πολιτικές ή ιδεολογικές διαφορές, η κοινωνία μας δικαιούται τους καλύτερους εαυτούς όλων μας. «Μακελειό» περισσεύετε. Για όλους τους εμετούς και όλα τα σιχάματα σας των τελευταίων ετών, τα λέμε στα δικαστήρια. Ως εδώ" καταλήγει ο κ. Μπακογιάννης.
