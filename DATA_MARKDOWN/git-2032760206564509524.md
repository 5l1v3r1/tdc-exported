
# Tatran Prešov si pripísal druhé víťazstvo v Lige majstrov, Rabotnik porazil aj v odvete

Published at: **2019-11-02T20:35:08+00:00**

Author: **Webnoviny**

Original: [Denník politika](http://dennikpolitika.sk/archiv/88525)

2.11.2019 (Webnoviny.sk) – Hádzanári Tatrana Prešov si pripísali na konto druhé víťazstvo v skupinovej fáze Ligy majstrov mužov 2019/2020. Zverenci trénera Slavka Golužu uspeli proti HC Eurofarm Rabotnik Bitola zo Severného Macedónska aj druhýkrát. Po výhre 24:23 na palubovke súpera zvíťazili aj v sobotňajšej odvete v Tatran handball aréne v rámci 6. kola, tentoraz 31:29 (15:14), čím úspešne začali odvetnú časť.
Prešovčania sa v tabuľke odpútali z posledného miesta, preskočili nielen Bitolu, ale aj fínsky Cocks a so 4 bodmi figurujú na 4. mieste.
Šarišanov čaká v Lige majstrov ďalšie stretnutie na budúcu sobotu 9. novembra, keď od 16.00 h nastúpia na pôde španielskeho tímu Bidasoa Irun, ktorý je lídrom skupiny.
C-skupina – 6. kolo – sobota

        IK Sävehof (Švéd.) – Bidasoa Irun (Šp.) 24:33 (9:20)
        
        Sporting CP Lisabon (Portug.) – Cocks (Fín.) 38:29 (23:15)
      

        Tatran Prešov (SR) – HC Eurofarm Rabotnik Bitola (Sev. Mac.) 31:29 (15:14)
      
Zostava a góly Tatrana: Čupryna, Cvitkovič – Rábek 10, Djerič 1, Lapajne 5, D. Krok, Muňoz Cabezón 3, L. Urban 6, Hozman, Vučko 1, M. Straňovský 1, Fodorean, Michalka 1, Grzentič, Carapkin 1, Afanou-Gatine 2Najviac gólov za Rabotnik: Ostrouško 8pok. hody: 4/4 – 1/1, vylúčení: 3 – 5, rozhodovali: Šniurevičius a Grigalonis (obaja Lit.), 1124 divákov
Prešovčania mali vydarený vstup, v 7. min vyhrávali 4:1, ale po prvej štvrťhodine hry bolo po náskoku. Hostia vyrovnali na 7:7 a v 19. min viedli už oni 11:9, neskôr 13:11. Následne prišla trojgólová šnúra Tatrana, vďaka ktorej získal mierny polčasový náskok.
Po zmene strán boli vo vedení hráči slovenského šampióna. Rabotniku sa však podarilo vyrovnať (23:23) a pred záverečnou štvrťhodinou bolo všetko otvorené. Šarišania trojgólovou šnúrou unikli na 26:23, ale hostia záver zdramatizovali.
V 57. min bolo už len 29:28 pre domácich, ktorí vzápätí zvýšili na 30:28. Vtedy i predtým ich podržal aj brankár Cvitkovič, ktorý bol spolu s kanonierom Rábekom najväčšou oporou svojho tímu. Rabotnik skorigoval na 29:30, ale víťaznú poistku pridal Djerič.
Tabuľka C-skupiny:1. Irun 6 5 1 0 187:144 112. Sävehof 6 4 0 2 159:168 83. Sporting Lisabon 6 3 1 2 177:166 74. Prešov 6 2 0 4 152:166 45. Cocks 6 2 0 4 157:183 46. Rabotnik Bitola 6 1 0 5 161:166 2
Viac k témam: Liga majstrov v hádzanejZdroj: Webnoviny.sk – Tatran Prešov si pripísal druhé víťazstvo v Lige majstrov, Rabotnik porazil aj v odvete © SITA Všetky práva vyhradené.
