
# На Вінниччині відкрили тендери на ремонт доріг

Published at: **2019-11-04T05:04:24+00:00**

Author: ****

Original: [ГЛАВКОМ](https://glavcom.ua/vinnytsia/news/na-vinnichchini-vidkrili-tenderi-na-remont-dorig-637439.html)

Служба місцевих автомобільних доріг у Вінницькій області оголосила тендер на ремонт дороги О-02-08-06 Білопілля – Вівсяники. 
Майбутній підрядник має демонтувати старе покриття, влаштувати декілька шарів асфальту на подушці з щебенево-піщаної суміші й бітуму, укріпити узбіччя та облаштувати 500 метрів бар’єрного огородження.
Довжина цього відрізку шляху: 10 кілометрів 978 метрів. Кошторисна ціна ремонту — 114 мільйонів 938 тисяч гривень.
Того ж дня, 1 листопада, Служба автодоріг оголосила ще один тендер: на поточний середній ремонт дороги О-02-03-01 Вінниця – Гнівань – Тиврів.
Від підрядника також вимагатимуть демонтаж старого покриття і укладку нового асфальту. Крім того, вздовж цього шляху потрібно буде облаштувати зупинки громадського транспорту, тротуари і 90 «квадратів» тактильної плитки для маломобільних груп населення.
Протяжність цієї ділянки — 3,3 кілометра. Кошторисна вартість: 73 мільйона 792 тисяч гривень.
