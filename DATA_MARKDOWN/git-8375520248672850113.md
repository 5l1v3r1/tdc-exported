
# Вертоліт Південної Кореї розбився біля спірних з Японією островів

Published at: **2019-11-01T06:19:18+00:00**

Author: ****

Original: [ГЛАВКОМ](https://glavcom.ua/news/vertolit-pivdennoji-koreji-rozbivsya-bilya-spirnih-z-yaponijeyu-ostroviv-636893.html)

Вертоліт Південної Кореї впав у море недалеко від спірних з Японією островів Токто.
Про це повідомляє Yonhap.
Вертоліт вилетів з Токто 31 жовтня пізно ввечері. На його борту були двоє людей з рибальського човна і п'ятеро рятувальників.
У їх пошуках задіяні військові кораблі, вертольоти, кілька рибальських човнів, також планують залучити дайверів.
Зниклий вертоліт виготовлений французькою компанією Airbus Helicopters. Він може перевозити до 28 пасажирів і літати протягом п'яти годин зі швидкістю 250 км/год.
До слова,  у центральній Колумбії впав гелікоптер Bell 412, що належав до президентського авіапарку, унаслідок чого загинули всі шестеро членів екіпажу.
