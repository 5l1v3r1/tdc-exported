
# Bir lezzet klasiği

Published at: **2019-11-02T05:01:26+00:00**

Author: **Uğur Alkapar**

Original: [Posta](https://www.posta.com.tr/yazarlar/ugur-alkapar/bir-lezzet-klasigi-2216376)

İstanbul’un en eski kebapçı markalarından Kaşıbeyaz, 1974’te Aksaray’da açılmış 1987’de ise artık bir efsane haline gelen Florya’daki meşhur yerinde hizmet vermeye başlamış.
İstanbul’da birçok ve Ankara’da da bir şubesi bulunan markanın Florya’daki restoranına gittim.
Gösterişli steakhouse’ların ele geçirdiği et dünyasında, buraya nostalji, samimiyet ve ferahlık hakim.
Ben İstanbul’da büyümedim ama birlikte gittiğimiz arkadaşım buradaki anılarından bahsedince bir geleneğe sahip mekan olduğunu anladım.
Zaten 45 yıldır aynı aile tarafından yönetilmesi de bunun işareti.
Et işinde en öneli şey satın almadır.
Yani lokantanıza iyi bir et sokmayı başarırsanız en zor kısmı atlatmış olursunuz.
Kaşıbeyaz bunu başarıyor.
Üstüne 45 yılın ustalığıyla hazırlanıp pişirilen lahmacun,
Alinazik, fıstıklı kebap, kuzu şiş, katmer ve künefeyi tattığınızda lezzetin zirvesine çıkıyorsunuz.
Unutmadan, biz gittiğimizde hava serindi ama ıhlamur, ceviz, hurma, kaymak, manolya, dut, ayva, kayısı, elma, erik ağaçlarıyla çevrili, su kenarında bir bahçe de var. Adeta cennetten bir köşe.
Zorlu PSM, Akbank’ın Tosla uygulaması ile işbirliği içinde harika bir işe imza atıyor.
Müzikallerden festivallere uzanan birçok etkinliğe ev sahipliği yapan mekan, kalan biletleri son dakikada öğrencilere 1 TL gibi sembolik bir ücretle verecek.
Böylece hem koltuklar boş kalmayacak hem de öğrenci kardeşlerimiz sanata doyacak.
Bu ‘son dakika’ süresi ise etkinliğin gördüğü ilgiye göre değişecek.
PSM fuayesinde heyecanla bekleyen öğrencileri şimdiden görür gibiyim.
Öğrencilere kıyak geçen sadece Zorlu PSM değil.
Maslak 1453’teki dürümcü Rıfkı Turkish Wrap, öğrenci ve öğretmenlere indirim yapıyor.
Rıfkı, hazirana dek 30 farklı dürüm çeşidini öğrencilere yüzde 25, öğretmenlere de yüzde 15 indirimli satacak.
Maslak 1453’teki Nişantaşı Üniversitesi öğrencileri yaşadı.
Geceleri İstanbul’un dört bir köşesi ayrı eğleniyor.
Taksim, Nişantaşı, Boğaz hattının eğlencede tekel olduğu dönemler geride kaldı.
Karşının mekanları bambaşka.
Hilton Kozyatağı’nda mesela üç ayrı restoran var.
Ziyade Fasıl, Al Sharq ve Mon Amour. Al Sharq’ta şahane mezelerle başlayıp çıtır mantı ve falafelle devam ederek kebapla sonlanan şahane bir Lübnan mutfağı menüsü sunuluyor.
Uzay çağının ışıklı neonlu dansözleri, Matmazel Coco’nun kendine has şovu derken gece akıp gidiyor.
Birkaç gün önce ucundan yakaladığım bu Kozyatağı eğlencesini önümüzdeki günlerde daha detaylı anlatacağım.
Hilton Kozyatağı’nın diğer mekanı ise İlgi Gövsa’nın işlettiği ve henüz çok yeni olan Mon Amour.
Burada da canlı müzik, şovlar, güzel yemekler ve İlgi Hanım’ın özel ilgisi var.
Benim ziyaret ettiğim akşam özel bir gece düzenlenmişti ve insanlar çok ama çok eğleniyorlardı.
Oynayanlar, dans edenler, el çırpanlar...
Ne diyelim, madem yeni bir mekan, hayırlı olsun.
