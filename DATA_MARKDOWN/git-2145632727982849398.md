
# Cum să nu mai fi adăugat într-un grup, pe WhatsApp, fără voia ta

Published at: **2019-11-06T22:00:00+00:00**

Author: **Redactia Descopera.ro**

Original: [DESCOPERĂ](https://www.descopera.ro/lumea-digitala/18548851-cum-sa-nu-mai-fi-adaugat-intr-un-grup-pe-whatsapp-fara-voia-ta)

Aplicaţia WhatsApp a primit o actualizare care le permite utilizatorilor să selecteze persoanele din lista de contacte care îi pot adăuga în grupuri.
Astfel, utilizatorii nu vor mai fi adăugaţi atât de des în grupuri în care nu doresc să fie prezenţi, potrivit Mediafax.
Actualizarea, disponibilă pentru sistemele de operare mobile Android şi iOS, va adăuga noi opţiuni în secţiunea Privacy/Confidenţialitate din setări. Utilizatorii pot decide ca doar contactele din lista lor să îi poată adăuga în grupuri sau doar conturile selectate manual. Implicit, oricine îi poate adăuga pe cei care folosesc WhatsApp în grupuri, dacă nu au schimbat setările.
Actualizarea vine la scurt timp după ce cea mai populară aplicaţie de mesagerie instantanee din lume a primit autentificare cu amprenta. Această caracteristică a fost disponibilă pe modele iPhone din luna februarie a acestui an. Utilizatorii dispozitivelor marca Apple compatibile pot debloca aplicaţia şi prin intermediul funcţiei Face ID, de recunoaştere facială.
Aplicaţia WhatsApp a fost lansată în 2004 de antreprenorii Jan Koum şi Brian Acton. În 2014, Facebook a achiziţionat compania cu 19 miliarde de dolari.
