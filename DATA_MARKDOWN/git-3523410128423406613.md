
# 
        چهره خبرساز بازی فولاد - پرسپولیس از حضور در تمرینات منع شد
      

Published at: **2019-11-04T22:58:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638221/%DA%86%D9%87%D8%B1%D9%87-%D8%AE%D8%A8%D8%B1%D8%B3%D8%A7%D8%B2-%D8%A8%D8%A7%D8%B2%DB%8C-%D9%81%D9%88%D9%84%D8%A7%D8%AF-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%A7%D8%B2-%D8%AD%D8%B6%D9%88%D8%B1-%D8%AF%D8%B1-%D8%AA%D9%85%D8%B1%DB%8C%D9%86%D8%A7%D8%AA-%D9%85%D9%86%D8%B9-%D8%B4%D8%AF)

به گزارش بولتن نیوز، پیش از آغاز دیدار تیم‌های فوتبال فولاد خوزستان و پرسپولیس در هفته دهم لیگ برتر فیلمی در فضای مجازی منتشر شد که در آن یکی از اعضای کادر تدارکات تیم فولاد مایعی مشکوک را روی خط یکی از دروازه‌ها می‌ریخت.
این اقدام با عکس‌العمل‌های متفاوتی مواجه شد و عده‌ای آن را به جادو و طلسم نسبت دادند! به همین خاطر مسئولان باشگاه فولاد خوزستان تا مشخص شدن حقیقت ماجرا این فرد را از حضور در تمرینات تیم فولاد منع کردند.
همچنین قرار است کمیته انضباطی باشگاه فولاد خوزستان این موضوع را مورد بررسی قرار دهد تا از قصد و غرض‌های احتمالی پشت صحنه، پرده برداشته شود.
