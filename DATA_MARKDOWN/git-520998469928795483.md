
# Пожежа у під'їзді багатоповерхівки в Чернівцях: двох дітей доправили до лікарні

Published at: **2019-11-05T17:16:00+00:00**

Author: ****

Original: [Погляд](https://pogliad.ua/news/chernivtsi/pozhezha-u-pidyizdi-bagatopoverhivki-v-chernivcyah-dvoh-ditey-dopravili-do-likarni-379862)

У Чернівцях сталась пожежа у під'їзді багатоповерхівки – один дорослий та дитина потрапили до лікарні.
На вулиці Руській, 229 загорівся електричний щиток. Рятувальники евакуювали мешканців під'їзду. Про це сказала прес-секретарка патрульної поліції у Чернівецькій області Віта Криворучко, пише UA:Буковина.
У міську дитячу лікарню доправили двох дітей, які отруєлись чадним газом, згодом одну дитину відпустили. Інша, за словами головного лікаря Сергія Сторожука, у задовільному стані. Зараз вона перебуває у реанімації на кисневій підтримці.
Також у Чернівецьку обласну клінічну лікарню доправили жінку, яка отруїлася чадним газом. За словами лікаря-анестезіолога Костянтина Дроника, їй надали невідкладну медичну допомогу. Зараз жінка при свідомості, перебуває у реанімації.
