
# Το ελβετικό ντοκιμαντέρ La Strategia για τη Novartis έρχεται στο Kontra Channel

Published at: **2019-11-01T17:40:00+00:00**

Author: ****

Original: [enikos.gr](http://www.enikos.gr/media/681685/to-elvetiko-ntokimanter-la-strategia-gia-ti-novartis-erchetai-sto)

Το Kontra Channel εξασφάλισε αποκλειστικά για την ελληνική τηλεόραση το ντοκιμαντέρ «La Strategia» της Ελβετικής Τηλεόρασης RSI για το παγκοσμίων διαστάσεων σκάνδαλο «Novartis».
Η μεγάλη αυτή έρευνα θα προβληθεί την Τετάρτη 6 Νοεμβρίου από τις 10 τοβράδυ και αμέσως μετά έρχεται πάνελ με τη συμμετοχή, στο studio, πολιτικών και δημοσιογράφων σε μία συζήτηση που θα αναζητήσει απαντήσεις.

        Αναλυτικά το δελτίο Τύπου του Kontra Channel:
      
«Μα γιατί κανένα ελληνικό κανάλι δεν τολμάει να μεταδόσει ΟΛΟΚΛΗΡΟ το ντοκιμαντέρ της Ελβετικής τηλεόρασης για τη Novartis;»
Και όμως, ένα κανάλι τολμάει: Το Kontra Channel εξασφάλισε αποκλειστικά για την ελληνική τηλεόραση το ντοκιμαντέρ «La Strategia» της Ελβετικής Τηλεόρασης RSI για το παγκοσμίων διαστάσεων σκάνδαλο «Novartis».
Η μεγάλη αυτή έρευνα θα προβληθεί την Τετάρτη 6 Νοεμβρίου από τις 10 το βράδυ και αμέσως μετά έρχεται πάνελ με τη συμμετοχή, στο studio, πολιτικών και δημοσιογράφων σε μία συζήτηση που θα αναζητήσει απαντήσεις.
Στο περίφημο ντοκιμαντέρ «La Strategia» ( «Η στρατηγική» ), παρουσιάζεται η εμπεριστατωμένη έρευνα του FBI και των δημοσιογράφων της Ελβετικής Τηλεόρασης, στο οποίο μιλάνε για πρώτη φορά μπροστά στην κάμερα προστατευόμενοι μάρτυρες ντυμένοι με κουκούλες για την προστασία της ταυτότητάς τους, πολιτικοί και δημοσιογράφοι.
Παρουσιάζει ο Αιμίλιος Λιάτσος και μαζί του η Αναστασία Γιάμαλη και όλη η δημοσιογραφική ομάδα του Kontra: Μελιγγώνης, Σουρμελίδης, Κλαυδιανός, Πουλακίδας, Σιαδήμας, Μιχαηλίδης. Καλεσμένοι πολιτικοί, νομικοί και δημοσιογράφοι από όλους τους χώρους σε ένα πάνελ που θα βγάλει ειδήσεις και αποκαλύψεις.
Μη χάσετε την ειδική εκπομπή «Το Ντοκιμαντέρ – βόμβα για τη Novartis», που θα μεταδοθεί από το Kontra Channel την Τετάρτη 6 Νοεμβρίου από τις 10 το βράδυ έως τις 2 το πρωΐ.
Γιατί το Kontra είναι ο μοναδικός τηλεοπτικός σταθμός στην Ελλάδα που τολμάει.
Η εκπομπή θα μεταδοθεί επίσης διαδικτυακά από το kontranews.gr, από το επίσημο κανάλι του Kontra στο YouΤσube καθώς και μέσω της επίσημης σελίδας “Kontra Channel” στο Facebook
Γιατί στο Kontra, πρωταγωνιστής είναι η ενημέρωσή σου!
