
# Karolina Pliskova verovert laatste ticket voor halve finales van WTA Finals

Published at: **2019-11-01T15:49:00+00:00**

Author: ****

Original: [De Standaard](https://www.standaard.be/cnt/dmf20191101_04695553)


        De Tsjechische Karolina Pliskova (WTA 2) heeft zich als vierde en laatste speelster gekwalificeerd voor de halve finales van de WTA Finals in het Chinese Shenzhen (hard/14 miljoen dollar).
      
In de slotwedstrijd van de paarse groep versloeg ze de Roemeense Simona Halep (WTA 5) in drie sets. Het werd 6-0, 2-6 en 6-4 na een uur en 43 minuten.
De 27-jarige Pliskova ontmoet in de halve eindstrijd de Australische Ashleigh Barty (WTA 1). Die won de rode groep voor Belinda Bencic (WTA 7). De Zwitserse neemt het in haar halve finale op tegen de nummer één uit de paarse groep, de Oekraïense Elina Svitolina (WTA 8).
De titelverdedigster op deze Masters klopte vrijdag in haar laatste poulewedstrijd de Amerikaanse Sofia Kenin (WTA 12), de vervangster van de geblesseerde Canadese Bianca Andreescu (WTA 4), met 7-5 en 7-6 (12/10). Svitolina pakte zo drie zeges op rij in haar groep.

        # Belga context ## Related picture(s) [WTA Finals - TENNIS - CHN - WTA]
      

        View full context on [BelgaBox]
      
(belga)
