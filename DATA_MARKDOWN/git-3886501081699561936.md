
# Kurti: Potrebna nepristrasna medjunarodna istraga o smrti Deharija

Published at: **2019-11-05T18:10:04+00:00**

Author: ****

Original: [Novinska agencija Beta](https://beta.rs/vesti/politika-kosovo/118909-kurti-potrebna-nepristrasna-medjunarodna-istraga-o-smrti-deharija?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Predsednik Samoopredeljenja Aljbin Kurti izjavio je danas da je u slučaju smrti aktiviste Astrita Deharija potrebna "nezavisna, nepristrasna, profesionalna i medjunarodna istraga".Govoreći pred okupljenima na protesnom maršu, Kurti je rekao da je Dehariju pre tri godine učinjena nepravda."U ćeliji A3 zatvora u Prizrenu ubili su nedužnog čoveka. Forenzička veštačenja otkrila su da je testiran na 11 vrsta lekova, a Astrit se nije pokazao pozitivnim. Bio je potpuno zdrav", rekao je KurtiKurti je naveo da u to vreme o tome nisu govorili ni direktor zatvora, niti ministarstvo pravde, već je direktor prizrenske policije Nedžmi Krasnići prvi koji je rekao da je Astrit "umro od predoziranja lekovima"."Glavni tužilac Osnovnog tužilaštva u Prizrenu Sulj Hodža je rekao da je Astrit izvršio samoubistvo. To su radili tendenciozno. Izveštaj iz švajcarskog instituta je to praktično odbacio i doneo je nove činjenice", rekao je Kurti.Nekoliko hiljada gradjana i aktivista Samoopredeljenja danas je protestovalo ispred Vlade i Državnog tužilaštva Kosova.Švajcarski institut iz Lozane koji je angažovan na zahtev porodice Dehari je u detaljnom izveštaju ocenio da su "male šanse" da je reč o samoubistvu."Kao zaključak, hipoteza o samoubistvu Astrita Deharija ne deluje stvarno. Iz tog razloga okolnosti smrti, po našem mišljenju, navode na umešanost i intervenciju trećeg lica u fatalnom procesu", rečeno je u zaključcima izveštaja.U medjuvremenu državni tužilac Aleksandar Ljumezi odlučio je da se predmet o smrti Astrita Deharija preuzme od Osnovnog tužilaštva u Prizrenu i preda na dalji postupak Specijalnom tužilaštvu Kosova.
