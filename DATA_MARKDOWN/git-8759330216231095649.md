
# Verheyen is vlijmscherp voor Antwerp: Het ligt vooral aan de instelling

Published at: **2019-11-04T10:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902339/verheyen-is-vlijmscherp-voor-antwerp-het-ligt-vooral-aan-de-instelling-.html)


        Antwerp ging zaterdag pijnlijk de boot in. Het werd 3-1 op het veld van Moeskroen. Gert Verheyen zag dat Antwerp met de verkeerde houding op het veld stond.
      
"Tegen Moeskroen gaf Antwerp voor de vijfde keer in de laatste zes wedstrijden een voorsprong uit handen", geeft hij aan in Het Nieuwsblad. "Uit die vijf matchen puurde het slechts drie keer een punt. Dat lag aan stilstaande fases: tegen KV Mechelen slikte het zo twee goals, tegen Moeskroen ook twee, tegen Genk een. Maar het ligt vooral aan de instelling waarmee Antwerp speelt."
"Zodra het 1-0 voor staat, begint het die voorsprong te verdedigen en rekent Antwerp op zijn counter. In de omschakeling is Antwerp echter nog zelden zo scherp als vorig seizoen. Maar bovenal heeft Antwerp te veel goeie voetballers om louter op de counter te spelen. Tegen Moeskroen bleek die instelling ook onnodig."
Zo gooide Antwerp zijn eigen ruiten in. "Antwerp heeft meer kwaliteit dan Moeskroen, vandaar ook de voorsprong. Maar door niet op zoek te gaan naar een tweede doelpunt, creÃ«erde Antwerp geen kansen meer en liet het Moeskroen in de wedstrijd komen. Terwijl een 1-0 en zelfs een 2-0-voorsprong te krap zijn om te stoppenmet voetballen. Alleen drie goals verschil is echt geruststellend, zeker als je het moeilijk hebt om de nul te houden."
