
# Тренер «Колоса» Сергій Кузнецов: Гра з «Олімпіком» була нічийною

Published at: **2019-11-04T06:35:00+00:00**

Author: ****

Original: [ZIK.UA](https://zik.ua/news/2019/11/04/trener_kolosa_sergiy_kuznetsov_gra_z_olimpikom_bula_nichyynoyu_1682889)


        Асистент головного тренера ковалівського «Колоса» Сергій Кузнецов на післяматчевій прес-конференції поділився враженнями від гри 13-го туру чемпіонату України з футболу проти донецького «Олімпіка» (1:2).
      
«Гра була нічийною. Так, «Олімпік» володів територіальною перевагою, але особливих дивідендів це йому не приносило. Небезпечних моментів біля наших воріт не виникало, за винятком одного епізоду в першому таймі.
До середини другого тайму ми вирівняли гру і матч йшов до нічиєї. Складно говорити, чи був там пенальті. Потрібно переглянути повтор епізоду. В останніх іграх суддівство не благоволить нашій команді. Це може підтвердити будь-який фахівець чи вболівальник, який стежить за останніми матчами «Колоса». Будемо рухатися далі і працювати над помилками», – цитує Сергія Кузнецова olimpik.com.ua.
 
 
