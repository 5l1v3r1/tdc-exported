
# VRT-vakbonden gaan betogen: “Orbaneske toestanden”

Published at: **2019-11-05T18:06:57+00:00**

Author: **Hugo Decker**

Original: [SCEPTR](https://sceptr.net/2019/11/vrt-vakbonden-gaan-betogen-orbaneske-toestanden/)


        De vakbonden van de VRT willen donderdag 5 december een grote betoging organiseren tegen de (plannen van) de Vlaamse regering. Eerder besliste deze dat de publieke omroep tegen 2024 veertig miljoen euro moet besparen. “De schrijvers van de ontwerpnota voor deze regering hadden het al duidelijk gemaakt. Jambon en De Wever willen de openbare omroep misbruiken als propagandazender. Propaganda voor hún nationalistisch gedachtegoed”, stelt de voorzitter van ACOD-VRT, Michelle Graus, tegenover de militant-linkse site DeWereldMorgen.
      
De VRT moet besparen en meer dan aanvankelijk gedacht. Eerder stelde de socialistische vakbond ACOD via BELGA dat er 250 jobs, door de besparingen, op de helling staan. Het valt echter nog maar te bekijken of het zo’n vaart wel zal lopen. Tegen 2024 moet de VRT volgens De Morgen veertig miljoen euro besparen. Naast de besparingen eist de nieuwe Vlaamse regering meer neutraliteit en ideologische diversiteit.
