
# ซีอีโอแมคโดนัลด์โดนไล่ออก หลังมีสัมพันธ์กับพนักงาน

Published at: **2019-11-04T01:26:00+00:00**

Author: ****

Original: [เดลินิวส์](https://www.dailynews.co.th/foreign/739867)


        แมคโดนัลด์ เครือร้านฟาสต์ฟู้ดใหญ่ที่สุดในโลกของสหรัฐ ประกาศปลดซีอีโอและไล่ออกจากบริษัท ฐาน "ทำผิดกฎขององค์กร" อย่างร้ายแรง ด้วยการ "มีความสัมพันธ์" กับพนักงานคนหนึ่ง
      
สำนักข่าวต่างประเทศรายงานจากกรุงวอชิงตัน ประเทศสหรัฐอเมริกา เมื่อวันที่ 3 พ.ย. ว่าบริษัทแมคโดนัลด์ เครือร้านฟาสต์ฟู้ดใหญ่ที่สุดของโลก ซึ่งมีสำนักงานใหญ่อยู่ที่เมืองชิคาโก ในรัฐอิลลินอยส์ ออกแถลงการณ์เมื่อวันอาทิตย์ ว่าบอร์ดบริหารมีมติเมื่อวันศุกร์ที่ผ่านมา ปลดนายสตีฟ อีสเตอร์บรูค ออกจากตำแหน่งประธานบริหารและประธานคณะเจ้าหน้าที่บริหาร ( ซีอีโอ ) และไล่ออกจากบริษัททันที หลังตรวจสอบพบว่าอีสเตอร์บรูค วัย 52 ปี "ละเมิดนโยบายของบริษัท" อย่างร้ายแรง ด้วยการมีความสัมพันธ์ "ที่ไม่สมควร" กับพนักงานคนหนึ่ง แม้ทั้งคู่ยินยอมพร้อมใจ และอีสเตอร์บรูคหย่าร้างเป็นที่เรียบร้อยแล้วก็ตาม 
