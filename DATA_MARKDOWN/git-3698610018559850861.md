
# Зеленський анонсував кадрові чистки до кінця року

Published at: **2019-11-07T21:30:00+00:00**

Author: ****

Original: [DT.ua](https://dt.ua/POLITICS/zelenskiy-anonsuvav-kadrovi-chistki-do-kincya-roku-328861_.html)

Президент Володимир Зеленський обіцяє до кінця поточного року "зробити кадрові висновки" щодо поведінки міністрів і депутатів зі "Слуги народу". Про це він повідомив у відеозверненні, опублікованому в четвер, 7 листопада, на Youtube-каналі президента.
Зеленський зазначив, що нинішній склад уряду є наймолодшим за всю історію.
"Тут теж є плюси і мінуси. Немає корумпованого досвіду – і це великий плюс. Якщо ми сказали, що буде повне перезавантаження – так, це ризик, але це великий плюс. Якщо вони не впораються, то теж чекаємо до кінця року. Хто не впорається - з тими будемо прощатися", - сказав Зеленський.
Президент також прокоментував смс-листування в Раді й інші скандали.
"Я уважно стежу за статистикою, не тільки там якісь ганебні sms, вони теж є, є ганебні чутки, але зараз дуже радий, що поки це тільки чутки. Є мінуси за статистикою, за голосуваннями того чи іншого депутата ... Серйозні висновки будуть зроблені до кінця цього року. Кожен депутат повинен розуміти, що він повинен голосувати за закони, які потрібні суспільству. Не всі законопроекти популярні", - розповів Зеленський.
