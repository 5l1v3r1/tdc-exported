
# Камбитов: Явно някъде съм сгрешил, не знам дали и гражданите не сгрешиха

Published at: **2019-11-03T23:07:00+00:00**

Author: ****

Original: [bTV Новините](https://btvnovinite.bg/mestnite2019/oponenti/kambitov-javno-njakade-sam-sgreshil-ne-znam-dali-i-grazhdanite-ne-sgreshiha.html)

„Разочарован съм, това е нормално, но това е оценката на гражданите и аз я приемам каквато е”, заяви Атанас Камбитов пред bTV.
Атанас Камбитов вече няма да е кмет на Благоевград, след като получи 42,66% от вота, а независимият Румен Томов беше подкрепен от над половината гласоподаватели в югозападната община, според данните от екзитпола на „Маркет линкс".
„Не мога да дам отговор на въпроса как се стигна до това, явно някъде аз съм сгрешил, не знам дали и гражданите не сгрешиха със своя вот”, каза Камбитов.
„Работил съм за Благоевград. Гонейки големите проекти, сякаш изпуснахме малкия човек от нашето внимание”, смята кметът на югозападния град, който според първоначалните данни няма да управлява още един мандат.
„Но ако не бяхме решили тези големите проблеми и проекти като саниране и пречиствателните станции, което е добре за Благоевград, той нямаше да се развива като град”, отбеляза Камбитов.
„Завещавам един облагороден град”, каза кметът на Благоевград, който според предварителните резултати губи изборите.
