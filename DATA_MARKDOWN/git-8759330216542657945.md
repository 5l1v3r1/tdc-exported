
# Club Brugge pakt de titel, Verheyen ziet Gent en Standard Blauw-Zwart niet inhalen

Published at: **2019-11-01T16:42:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901976/club-brugge-pakt-de-titel-verheyen-ziet-gent-en-standard-blauw-zwart-niet-inhalen.html)


        Club Brugge is sterk begonnen aan het seizoen en staat na dertien speeldagen soeverein aan de leiding. Voor velen is Club Brugge de grote titelkandidaat, voor Gert Verheyen zelfs de enige.
      
Standard en KAA Gent worden ook nog gezien als mogelijke concurrenten. Maar volgens Verheyen zal het toch Club Brugge worden dat de titel wint. "Tijdens die wedstrijd tegen Zulte Waregem bedacht ik me: wie gaat er nog van Club Brugge winnen", vertelt hij bij Het Nieuwsblad.
Hij ziet ook dat de voorsprong van Club Brugge maar blijft vergroten. "Club heeft nog altijd maar vier goals binnen. Standard is de enige ploeg die nog aanklampt. Al de rest staat al minstens op zeven punten en zakt beetje bij beetje weg. We zijn nog niet halverwege maar als het zo doorgaat, zijn dat straks vijftien punten. Er is geen aanwijsbare reden dat de reeks bij Club niet zou blijven duren" vertelt hij.
Bij Het Nieuwsblad merkt men op dat het morsen van de kansen Club Brugge nog zuur kan opbreken. Zo miste David Okereke enkele niet te missen kansen. "Op basis van zijn verleden – vorig seizoen maakte hij er tien in de Serie B – lijkt hij gewoon geen doelpuntenmachine. Ook al zal hij er dit seizoen wel meer maken", besluit Verheyen.
