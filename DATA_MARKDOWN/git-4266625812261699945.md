
# Пранкер «Джокер» – це маніпуляція, за якою стоять потужні люди, – Ніколаєнко

Published at: **2019-11-06T23:15:00+00:00**

Author: ****

Original: [ZIK.UA](https://zik.ua/news/2019/11/06/pranker_dzhoker__tse_manipulyatsiya_za_yakoyu_stoyat_potuzhni_lyudy__1685479)


        Дії пранкера «Джокера» є ініційовані групою впливових людей, які мають на меті дискредитувати «Слугу народу».
      
Про це в ефірі програми «Треба поговорити» на телеканалі ZIK заявив народний депутат  України (фракція «Батьківщини») Андрій Ніколаєнко. 
Пан Ніколаєнко вважає, що пранкер «Джокер» не є самостійною особою. Його дії є ініційовані певною групою впливових людей. 
«Я думаю, що це вигідна певним колам маніпуляція. Результатом публічної демонстрації проблем всередині фракції «Слуги народу» є багато «вигодоотримувачів». Хто з них організував це? Я не думаю, що це самостійна ініціатива якогось пранкера, за цим стоять більш потужні люди, тому що занадто швидко і занадто потужно розганяється, як кажуть у ЗМІ, сигнал», – переконаний депутат.
