
# INDvsBAN: रोहित ने बांग्लादेश के खिलाफ हासिल की खास उपलब्धि, धौनी से आगे निकले

Published at: **2019-11-03T14:33:34+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-ind-vs-ban-live-cricket-score-indian-captain-rohit-sharma-break-big-record-of-ms-dhoni-against-bangladesh-in-delhi-2829888.html)

India vs Bangladesh, 1st T20I at Delhi: भारत और बांग्लादेश के बीच 3 मैचों की सीरीज का पहला टी-20 मैच आज दिल्ली के अरुण जेटली स्टेडियम में खेला जा रहा है। मैच शुरू होते ही भारतीय कप्तान रोहित शर्मा ने एक खास मामले में पूर्व कप्तान महेंद्र सिंह धौनी का पीछे छोड़ दिया। बता दें कि अब रोहित शर्मा के नाम सबसे ज्यादा इंटरनेशनल टी-20 मैच खेलने का भारतीय रिकॉर्ड दर्ज हो गया है।
बता दें कि बांग्लादेश के खिलाफ टी-20 सीरीज में विराट कोहली को आराम दिया गया है। विराट कोहली की गैर मौजूदगी में रोहित शर्मा टीम की कमान संभा रहे हैं। रोहित ने अपने डेब्यू यानि 2007 के टी-20 वर्ल्ड कप से अबतक कुल 99 इंटरनेशनल टी-20 मैच खेले हैं। जबकि महेंद्र सिंह धौनी ने भारत के लिए अबतक 98 इंटरनेशनल टी-20 मैच खेले हैं। 

        
          INDvBAN: सस्ते में आउट होने के बावजूद रोहित ने विराट को पछाड़ा
        
      
इसके अलावा रोहित शर्मा के नाम एक और उपलब्धि दर्ज हो गई है। रोहित शर्मा अब दुनिया के तीसरे ऐसे खिलाड़ी बन जाएंगे, जिन्होंने सबसे ज्यादा इंटरनेशनल टी-20 मैच खेले हैं। इस लिस्ट में सबसे आगे पाकिस्तान के शोएब मलिक हैं। उन्होंने अबतक 111 टी-20 इंटरनेशनल मैच खेले हैं। शोएब मलिक के बाद इस लिस्ट में शाहिद अफरीदी का नाम आता है, जिन्होंने 99 इंटरनेशनल टी-20 मैच खेले हैं।

        
          रोहित की बेटी समायरा ने 'चाचू' धवन के साथ की मस्ती,देखें Cute VIDEO
        
      
