
# Диадема с ток ще лекува депресията на Острова

Published at: **2019-11-03T15:51:00+00:00**

Author: **Павел Гълъбов**

Original: [Dnes.bg](https://www.dnes.bg/akoshtete-vqrvaite/2019/11/03/diadema-s-tok-shte-lekuva-depresiiata-na-ostrova.428394)

На британския пазар се появи устройство, което чрез слаби електрически импулси в мозъка преборва депресията, пише в."Мейл он сънди".
Преносимият медицински уред на фирмата "Флоу" струва 399 британски лири и използва метода на транскраниалната директна стимулация. Устройството има формата на широка диадема, поставя се на челото и използва слаби електрически заряди, които са насочени към специфични области на мозъка. Тези импулси стимулират функционирането на онези негови дялове, отговарящи за емоциите, личността и взимането на решения, пише БТА.Според медицината десет процента от хората изпитват депресии в даден момент от живота си. Слабите електрошокове от устройството насърчават невронните връзки на мозъка да бъдат по-гъвкави.Устройството трябва да се носи на главата половин час през ден в продължение на шест седмици.
