
# Holder de varmen like godt i romtemperatur og kjøleskap?

Published at: **2019-11-07T12:00:00+00:00**

Author: **Eilin Lindvoll**

Original: [Dinside](https://www.dinside.no/fritid/holder-de-varmen-like-godt-i-romtemperatur-og-kjoleskap/71618415)

En god termos evner både å holde innholdet varmt og kaldt, slik at den både er egnet til å gi deg en etterlengtet kaffekopp på høstens fjelltur og vinterens skitur, eller forfriskende saft om sommeren.
For å finne ut hvilken termos som takler begge oppgavene best, har Dinside plukket ut seks termoser som koster fra 79 til 349 kroner.

        Resultatene viser at termosen som holder varmen best i romtemperatur, faller ned på lista når termosene fylles med varmt vann og settes i et kjøleskap som holder en jevn temperatur på to grader.
      
Også i kaldt-vann-testen er det relativt stor forskjell på termosene, men den viser seg først etter ett døgn.
Termosene ble testet fylt med varmt vann i to omganger, én gang når de sto ute i romtemperatur, og én gang mens de sto i kjøleskap, som vil indikere hvor godt termosene holder varmen hvis du har dem med ut om vinteren.
I tabellene under ser du resultatene etter to, fire, seks og tjuefire timer. Vinneren og taperen på hvert måletidspunkt er markert med henholdsvis grønt og rødt.

        Varmt vann i romtemperatur:
      
Biltemas termos gjorde det dårligst etter de to første timene, men ved måling den fjerde timen, var det Coops termos som tok over sisteplassen, og endte med å gjøre det dårligst gjennom hele testperioden etter det.

        På det meste var forskjellen mellom Coop-termosen og den beste termosen (Stanley) hele 15,2 grader (etter 24 timer).
      
Stanley-termosen gjorde det gjennomgående best når det gjelder å holde vannet varmt i romtemperatur.

        Varmt vann i kjøleskap:
      
Etter kjøleskapstesten har det skjedd store endringer mellom de beste termosene fra testen med varmt vann i romtemperatur:

        Det som også er ekstra oppsiktsvekkende i de to varmetestene, er at Biltema-termosen holder høyere temperatur etter de to første timene i kjøleskap i forhold til når termosen sto ute i romtemperatur. Fra å være dårligst etter to timer i romtemperatur, ble termosen fra Biltema dermed blant de to beste etter et par timer i kjøleskapet.
      
Coop ble, dessverre, taperen i varmt-vann-i-kjøleskap-testrunden også. På det meste skilte det 14,8 grader opp til førsteplassen (etter 24 timer), som likevel er noe mindre enn sist testrunde.
En god termos evner også å holde innholdet kaldt. Derfor gjennomførte vi også en test med kaldt vann i termosene, lot dem stå i romtemperatur og målte etter to, fire, seks og tjuefire timer.

        Kaldt vann i romtemperatur:
      
Nok en gang får Coop-termosen dårligst testscore. Etter ett døgn var det igjen 4,8 grader som skilte den billigste og dyreste termosen i testen.
Forskjellene er dog mindre mellom de øvrige termosene når det gjelder å holde vannet kaldt fra time til time. Det skyldes at temperaturforskjellen mellom omgivelser og innhold er mindre med det kalde vannet og romtemperaturen.
Noen av termosene har lik helletut, mens andre har egne varianter. Alt i alt er de seks testproduktene representert med fire ulike helletuter.
Asaklitt og Thermos har nesten lik helletut. Det er imidlertid mulig å kjøpe helletut med annet design separat som passer til termosene hvis du foretrekker det. Dinside har for øvrig tatt utgangspunkti tutene termosene ble levert med.
Coop er den eneste termosene i testen med tut hvor du trykker ned en knapp i midten for å skjenke, og trykker på sidene av knappen eller i midten for å lukke den.
Biltema-, Gastromax- og Stanley-termosen har den klassiske skrukorken.

        Så, hvilken er best å skjenke med, og holder alle tett når de er lukket?
      
Samtlige helletuter fungerer som de skal. Det er lett å åpne dem, samt å treffe koppen når vi heller fra dem. Likevel er det nok lettest å rengjøre skrukorkene, da det ikke er så mange «trange passasjer» væsken skal gjennom på vei ut av termosen.
Når det gjelder om termosene er tette, er svaret stort sett «ja». Den eneste termosen som lekker litt, er Coops.
Et annet aspekt er hvordan det er å holde koppen når den er fylt med glovarmt vann, eventuelt annen drikke. Blir hånden «brent» av å holde i koppen, eller er koppen godt isolert? Her er svaret:
Det er fort gjort å miste termosen i bakken på tur. Naturen er jo laget slik at ikke alle overflater er i vater, og faller termosen fra et skrånende berg og ned i steinura, er det greit om den tåler en støyt.
Når vi gjennomfører en falltest må vi selvfølgelig være realistiske. Det er nok få termoser som tåler et fall på flere meter utfor et stup, men et lite fall bør de tåle.
Vi har derfor testet om termosene tåler et lite fall på cirka halvannen meter mot steinunderlag. Termosene ble plassert på et bord, og veltet over kanten og i bakken, som er et sannsynlig scenario på tur.
Alle termosene tålte fallet, de var altså brukendes etter fallet også. De fikk, imidlertid, diverse bulker på selve termos-kroppen og koppen, som du må regne med dersom du mister termosen i bakken.

        Her er en oppsummering av testen, priser per 4. oktober 2019 og terningkast:
      
Termosen til Coop blir dessverre testens store taper. Den gjør det gjennomgående dårligst i alle temperatur-testene, og den lekker litt. Koppen er, derimot, den med best isoleringsevne av alle termosene i testen, og termosen er den rimeligste av de testede produktene. Til tross for dette, holder det ikke til mer enn terningkast 3.
Dette er en veldig god og praktisk termos. Den legger seg nok så midt på treet i temperaturtestene, og har i tillegg et praktisk design med kopp som kan deles i to. Vi må likevel trekke termosen noe for varm kopp når den er todelt. Terningkast 4, men et godt kjøp vi anbefaler.
Denne termosen gjør det ganske bra i temperaturtestene, men koppen blir så varm at den er umulig å holde i hånden når den er fylt med varmt vann. Terningkast 4.
Termosen gjør det ganske midt på treet i temperaturtestene, noe dårlig med tanke på hva vi forventer ut fra prisen. Koppen blir ganske varm når den fylles med varm drikke, men er ikke umulig å holde i. Det betyr nok et terningkast 4.
Testens nest dyreste termos gjør det ganske bra i temperaturtestene, og er aller best på å holde drikken varm når termosen står i kjøleskapet. Koppen blir dog så varm at den ikke er mulig å holde i hånden. Terningkast 4.
Dette er den dyreste termosen i testen, som til gjengjeld er overlegen når det gjelder å holde innholdet varmt og kaldt. Denne termosen vinner alle 24-timerstestene. Koppen isolerer ikke veldig godt når den er fylt med varmt vann, men er i alle fall mulig å holde i. Terningkast 5 og testvinner.
