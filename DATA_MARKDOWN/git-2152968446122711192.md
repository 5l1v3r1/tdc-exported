
# Реал унищожи Галатасарай, бразилски талант с хеттрик

Published at: **2019-11-07T08:49:00+00:00**

Author: **Красимир Ангелов**

Original: [Dnes.bg](https://www.dnes.bg/sport/2019/11/07/real-unishtoji-galatasarai-brazilski-talant-s-hettrik.428830)

Реал Мадрид не показа милост и победи Галатасарай с разгромното 6:0 в двубой от Група А на Шампионска лига, игран на стадион "Сантиаго Бернабеу".
Футболистите на Зинедин Зидан тотално доминираха в срещата и само за 14 минути игра вече водеха с 3 гола преднина. Първо Родриго (4', 7') отбеляза две бързи попадения, а малко след това Серхио Рамос (14') бе точен от дузпа. В края на първото полувреме Карим Бензема (45') нанесе четвърти шамар на гостите.
През втората част кошмарът за Галатасарай продължи, като Бензема отново отбеляза за 5:0 в 81-та минута. В добавеното време на срещата Родриго (90+2') оформи крайния резултат и своя хеттрик в срещата.
Така Реал остава на второто място в групата си с актив от 7 точки, с 5 по-малко от лидера Пари Сен Жермен и 5 повече от третия Брюж. Галатасарай е на дъното с 2 пункта.
В друг мач от снощи Аталанта отложи класирането на Манчестър Сити за 1/8финалите в Шампионската лига, след като измъкна 1:1 у дома и взе първа точка в група С.
Гражданите имаха сериозно предимство до почивката, но вкараха само един гол и след това бяха наказани, като в края трябваше и да треперят, след като вратарят Клаудио Браво бе изгонен и вместо него на голлинията трябваше да застане Кайл Уокър.
В крайна сметка английският шампион остава лидер в групата с 10 точки, но все още не си е гарантирал място в следващия етап, независимо че Динамо Загреб и Шахтьор имат по 5 точки. Преследвачите завършиха 3:3 в другия двубой от групата.

        
          Всички новини и резултати около снощните мачове от Шампионската лига четете в Gol.bg
        
      
