
# Клімкін попередив, що Росія вдарить по південних регіонах України

Published at: **2019-11-02T09:28:00+00:00**

Author: **Владимир Андреев**

Original: [РИА Мелитополь](https://ria-m.tv/news/170307/klimkin_poperediv_scho_rosiya_vdarit_po_pivdennih_regionah_ukraini.html)


        Ексміністр закордонних справ України Павло Клімкін заявив, що “абсолютно впевнений” у військовому ударі Росії по півдню України. Про це він сказав у інтерв’ю Радіо НВ, зазначивши також, що Кремль зробить спробу розширити зону російської окупації Донбасу до всієї території Донецької та Луганської областей.
      
“Якщо вони будуть потім розкручувати ситуацію, щоб “об’єднати” Донбас, – а вони будуть, вони ж паспорти видають на всьому Донбасі, і на нашому теж. А потім, я абсолютно впевнений, буде удар по Півдню”, – сказав Клімкін.
На його думку, завдяки потенційній збройній агресії на півдні країни президент РФ Володимир Путін може спробувати вирішити проблеми свого рейтингу, контролю над Чорним морем, створення “квазі-Новоросії” та сухопутних коридорів до Придністров’я і анексованого Криму, а також це відсіче Україну від морського простору, пишет Форпост.
29 жовтня почалося розведення сил в Золотому Луганської області. Воно триватиме до 30 днів з урахуванням демонтажу фортифікаційних споруд. Розведення військ в районі населеного пункту Петрівське має розпочатися 4 листопада. За даними штабу ООС, упродовж поточної доби, 31 жовтня, збройні формування Російської Федерації та її найманці 8 разів порушили режим припинення вогню. Противник обстріляв позиції наших підрозділів з гранатометів різних систем, великокаліберних кулеметів та іншої стрілецької зброї.
Триває третя доба процесу розведення сил і засобів з обох сторін (дзеркально) на ділянці №2 у районі населеного пункту Золоте-4 Луганської області. В рамках цих заходів 21 український військовослужбовець перемістився на нові позиції.
