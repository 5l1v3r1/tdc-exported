
# СНИМКИ: Футболист получи червен картон, след като уби кокошка на терена

Published at: **2019-11-06T19:06:00+00:00**

Author: **Sportlive.bg**

Original: [SPORT LIVE](https://www.sportlive.bg/timeout/timeoutother/snimki-futbolist-poluchi-cherven-karton-sled-kato-ubi-kokoshka-na-terena-1403678.html)

Футболистът на Йеленград Иван Газдек се оказа в центъра на скандал след мач на отбора, който се състезава в една от долните дивизии на Хърватия, съобщи "24SATA".
По време на официален мач срещу Ясеновац 23-годишният Газдек е подгонил кокошки, нахлули на терена. Той е ритнал една от тях и я е убил на място. След това играчът е изхвърлил трупа на птицата през оградата. Реферът моментално е вдигнал червен картон на Газдек за стореното.
Самият футболист обясни своите действия така: "Кокошките постоянно навлизаха на игрището. Теренът бе пълен с курешки, а това са нехигиенични условия. Хукнах към тях, за да ги прогоня, замахнах с крак и случайно убих една. Реферът дойде и ми показа директен червен картон. Повярвайте ми, не съм убил умишлено тази кокошка. Имам куче, две котки, имах и папагал, който, за съжаление, наскоро умря. Извиних се на собственика, написах писмо и му изпратих нова кокошка".
