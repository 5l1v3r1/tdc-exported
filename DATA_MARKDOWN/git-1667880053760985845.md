
# 6 curiosità della undicesima giornata di Serie A

Published at: **2019-11-05T10:35:25+00:00**

Author: **Giuseppe Pastore**

Original: [L&#39;Ultimo Uomo](https://www.ultimouomo.com/curiosita-undicesima-giornata-serie-a/)


        L’ombra dei Fatti Strani si allunga sull’intero Vecchio Continente. Questo week-end il Paris Saint Germain ha perso inusitatamente contro il Dijon ultimo in classifica; in Liga non hanno vinto né Atletico Madrid né Real Madrid né tantomeno il Barcellona, che ha addirittura incassato tre gol in sette minuti in uno dei suoi classici black-out da trasferta. Quanto alla Bundesliga, il Bayern ha incassato addirittura cinque gol dall’Eintracht Francoforte, cosa che non gli capitava da oltre dieci anni (da un famoso Wolfsburg-Bayern Monaco 5-1 del 4 aprile 2009): ci ha rimesso le penne Niko Kovac, che va a fare compagnia sul Divano dell’Attesa a Igor Tudor in una settimana non entusiasmante per gli allenatori croati.
      
 
