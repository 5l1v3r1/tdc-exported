
# FOTO // 13 kg de marijuană, ridicate de la domiciliile a doi bărbați din raionul Telenești; Suspecții au fost reținuți

Published at: **2019-11-05T08:21:30+00:00**

Author: **Jurnal.md**

Original: [Jurnal.md](http://jurnal.md/ro/news/1ef67ab746fb0ada/foto-13-kg-de-marijuana-ridicate-de-la-domiciliile-a-doi-barbati-din-raionul-telenesti-suspectii-au-fost-retinuti.html?utm_source=RSS&utm_medium=RSS&utm_campaign=RSS)


        Procuratura oficiului „Nord” al Procuraturii pentru Combaterea Criminalității Organizate și Cauze Speciale anunță reținerea și plasare în arest a doi membri ai unui grup criminal din raionul Telenești, specializat în creșterea și comercializarea marijuanei. Substanța, care este evaluată la 500.000 de lei pe piața neagră, a fost ridicată de forțele de ordine.
      
În acest sens, plasarea în arest a fost precedată de percheziționarea domiciliului acestora, unde a fost depistată marijuană atât în stare verde, cât și mărunțită, pregătită pentru vânzare 5 kg mărunțită și 8 kg uscată.
Operațiunea a avut loc în conlucrare cu ofițerii de investigație din cadrul Direcției nr. 4 „Antidrog” şi a Direcției „Nord” a Inspectoratului Naţional de Investigaţii al IGP, angajaţii Serviciului chinologic al IGPF al MAI.
Investigațiile au demarat în luna septembrie 2019, fiind efectuate investigații complexe, drept urmare fiind documentată schema pusă la cale de către membrii grupului criminal.
În cazul în care le va fi demonstrată vinovăția, bărbații cu vârsta între 53 și 55 de ani riscă o pedeapsă penală sub formă de închisoare pe un termen de la 7 la 15 ani.
