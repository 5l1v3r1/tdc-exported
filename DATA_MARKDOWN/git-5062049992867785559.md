
# Strýcová si titul z Šen-čenu neodveze. Sezonu přesto zakončí jako světová jednička

Published at: **2019-11-03T00:00:00+00:00**

Author: ****

Original: [Tenisový svět](https://www.tenisovysvet.cz/article/detail/10618--strycova-si-titul-z-sen-cenu-neodveze-sezonu-presto-zakonci-jako-svetova-jednicka)


        Barbora Strýcová ve svém posledním zápase letošní sezony neuspěla. Česká tenistka společně s Tchwjankou Sie neuspěly ve finálovém duelu Turnaje mistryň, když podlehly obhájkyním titulu Babosové s Mladenovicovou za 65 minut po setech 1:6 a 3:6. Strýcová zakončí bez ohledu na nedělní výsledek letošní tenisovou sezonu v pozici světové deblové jedničky!
      
Barbora Strýcová s Tchajwankou Sie měly možnost zakončit snovou tenisovou sezonu triumfem na podniku pro osm nejlepších párů světa. Wimbledonské šampionky bohužel zlatou třešničku na dortu nepřidaly. Nad síly česko-tchajwanského páru byly obhájkyně titulu Babosová s Mladenovicovou.
Nedělní finálový duel trval pouhých 66 minut a byl jasně v režii maďarsko-francouzského páru. Babosová s Mladenovicovou si šly cílevědomě za obhajobou loňského titulu a po výsledku 6:1, 6:3 kýženého cíle také dosáhly. 
Maďarská Timea Babosová navíc zkompletovala na Turnaji mistryň deblový titul, když uspěla před třemi lety po boku Češky Andrey Sestini Hlaváčkové. 
Barbora Strýcová sice zaznamenala v posledním letošním zápase porážku, bez ohledu na nedělní výsledek zakončí tento kalendářní rok v pozici světové deblové jedničky! 
„Zakončit tenisovou sezonu v pozici světové jedničky je něco neuvěřitelného,“ promluvila při závěrečném ceremoniálu Barbora Strýcová, která se neubránila slzám.
„Chci pozdravit také české fanoušky, kteří byli výborní,“ vzkázala Strýcová zdravici skupině studentům z VŠE, kteří dorazili do ocozů arény v čínském Šen-čenu. 
