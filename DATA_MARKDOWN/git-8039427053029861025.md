
# మోదీ సర్కారు మరో కీలక నిర్ణయం

Published at: **2019-11-06T20:34:53+00:00**

Author: ****

Original: [Andhrajyothy](https://www.andhrajyothy.com/artical?SID=948064)

ADVT
ఢిల్లీ: కేంద్ర కేబినెట్‌ కీలక నిర్ణయం తీసుకుంది. మాంద్యంతో డీలాపడిన నిర్మాణ రంగానికి ఊతమిచ్చేందుకు నిర్ణయించింది. నిర్మాణ రంగానికి రూ.25 వేల కోట్లతో ఉద్దీపన పథకం ప్రకటించింది. బ్యాంకింగ్ రంగం నుంచి నిర్మాణ రంగానికి ప్రోత్సాహం ఇచ్చేందుకు ఆర్‌బీఐకి తగిన సూచనలు చేశామని కేంద్ర ఆర్ధిక మంత్రి నిర్మలా సీతారామన్ చెప్పారు. కేంద్ర కేబినెట్ సమావేశం ముగిశాక ఆమె విలేకరులతో మాట్లాడారు. నిర్మాణ రంగానికి ఆర్థికసాయం కోసం ప్రత్యేకంగా నిధి ఏర్పాటు చేశామన్నారు. ఎస్‌బీఐ, ఎల్‌ఐసీ లాంటి సంస్థల ద్వారా సులభ రుణాలు ఇచ్చేందుకు ఏర్పాట్లు చేస్తున్నట్లు ప్రకటించారు.
 ఆర్థిక మాంద్యం దెబ్బతో దేశంలో 1600 భారీ నిర్మాణ ప్రాజెక్టులు ఆగిపోయాయని కేంద్రం అంచనా వేసింది. ఈ నేపథ్యంలో నిర్మాణ రంగానికి ఊతమిస్తే ఆర్థిక వ్యవస్థలో నిధుల ఫ్లో పెరుగుతుందని ఆర్థికశాఖ వర్గాలు చెబుతున్నాయి.
