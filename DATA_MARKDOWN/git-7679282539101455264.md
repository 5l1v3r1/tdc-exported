
# ऐश्वर्या की मैनेजर को आग से बचाने वाले मामले पर शाहरुख खान ने दिया ये बयान

Published at: **2019-11-04T07:07:14+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-shah-rukh-khan-open-up-on-saving-aishwarya-rai-bachchan-manager-from-fire-2830880.html)

बता दें कि दिवाली के मौके पर अमिताभ बच्चन ने अपने घर में बड़ी दिवाली पार्टी दी थी। इस पार्टी में कई सेलेब्स पहुंचे। लेकिन पार्टी में एक हादसा हो गया था। दरअसल, पार्टी में ऐश्वर्या की मैनेजर अर्चना सदानंद के लहंगे में आग लग गई थी। दरअसल, अर्चना अपनी बेटी के साथ कोर्टयार्ड में थी और तभी उनके लहंगे में आग लग गई। ये सब देख वहां मौजूद सभी शॉक्ड हो गए और कुछ समझ ही नहीं पाए कि करना क्या है, लेकिन शाहरुख ये सब देख तुरंत भागे हुए आए और उन्होंने अपनी जैकेट से आग को बुझाने की कोशिश की और इसी कोशिश में उनके हाथ भी थोड़े जल गए। 
पिंकविला की रिपोर्ट के मुताबिक इस मामले पर हाल ही में शाहरुख से उनके बर्थडे पर जब फैन्स ने सवाल किया गया तो शाहरुख ने कहा, मैं इस बारे में बात नहीं करना चाहता। ये बहुत ही पर्सनल है।
शाहरुख ने फिर ये भी कहा कि उन्हें इस बात की खुशी है कि जो भी इस घटना में घायल हुईं, अब वो सुरक्षित हैं।

        अपनी फ्लॉप फिल्मों को लेकर शाहरुख खान ने कही ये बात
      

        दीपिका ने शेयर की ये फोटोज, फैन्स ने लगाया 'अच्छी खबर' का अंदाजा
      
शाहरुख की प्रोफेशनल लाइफ की बात करें तो वो लास्ट फिल्म 'जीरो' में नजर आए थे। इस फिल्म में शाहरुख के साथ अनुष्का शर्मा और कैटरीना कैफ लीड रोल में थीं। हालांकि ये फिल्म बॉक्स ऑफिस पर फ्लॉप साबित हुई। इस फिल्म के बाद से शाहरुख ने अभी तक कोई फिल्म साइन नहीं की है। शाहरुख के फैन्स को उनकी अनाउंसमेंट का बेसब्री से इंतजार है।
