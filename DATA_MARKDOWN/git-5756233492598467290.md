
# توضیح آموزش و پرورش کارون درباره تنبیه بدنی شدید دانش‌آموز توسط معلم

Published at: **2019-11-06T16:03:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620235/%D8%AA%D9%88%D8%B6%DB%8C%D8%AD-%D8%A2%D9%85%D9%88%D8%B2%D8%B4-%D9%88-%D9%BE%D8%B1%D9%88%D8%B1%D8%B4-%DA%A9%D8%A7%D8%B1%D9%88%D9%86-%D8%AF%D8%B1%D8%A8%D8%A7%D8%B1%D9%87-%D8%AA%D9%86%D8%A8%DB%8C%D9%87-%D8%A8%D8%AF%D9%86%DB%8C-%D8%B4%D8%AF%DB%8C%D8%AF-%D8%AF%D8%A7%D9%86%D8%B4%E2%80%8C%D8%A2%D9%85%D9%88%D8%B2-%D8%AA%D9%88%D8%B3%D8%B7-%D9%85%D8%B9%D9%84%D9%85)


        در پی انتشار مطلب و تصاویری در فضای مجازی تحت عنوان "تنبیه بدنی بی‌رحمانه دانش‌آموز توسط معلم" روابط عمومی آموزش و پرورش شهرستان کارون توضیحاتی را ارائه داد.
      

        آفتاب‌‌نیوز :
      
به نقل از آموزش و پرورش شهرستان کارون "روز یکشنبه، ۱۲ آبان ماه متاسفانه یکی از دانش آموزان مدرسه ابتدایی شهید آیت شکاره ۲ شهر کوت عبدالله شهرستان کارون، مورد تنبیه بدنی توسط یکی از معلمین آن مدرسه قرار می گیرد.
آموزش و پرورش خوزستان بارها از طریق ارسال بخش نامه و همچنین اطلاع رسانی از طریق اخبار، اعلام کرده است که تنبیه بدنی خط قرمز مجموعه تعلیم و تربیت است.
در همین راستا آموزش و پرورش کارون به محض اطلاع از موضوع، پرونده معلم متخلف را به هیات بدوی رسیدگی به تخلفات اداری ارجاع داد. این پرونده نیز خارج از نوبت در حال رسیدگی است."
امروز تصاویری از آثار ضرب و جرح روی بدن دانش آموز اهل شهرستان کارون به دلیل آنچه که تنبیه بدنی معلم ورزش عنوان شده است، در فضای مجازی دست به دست می شود.
