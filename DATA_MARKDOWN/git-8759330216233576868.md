
# Mazzu moet niet de schuld krijgen van de malaise bij KRC Genk

Published at: **2019-11-05T10:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902474/-mazzu-moet-niet-de-schuld-krijgen-van-de-malaise-bij-krc-genk-.html)


        Is Felice Mazzu op het einde van de week nog coach van KRC Genk? Heel wat analisten hebben daar twijfels bij. Gert Verheyen steunt hem nog en vindt dat de malaise niet aan Mazzu ligt.
      
"De combinaties lopen momenteel even stroef in hun 4-4-2 als in de 4-3-3. De resultaten zijn niet te wijten aan het spelsysteem. Genk heeft momenteel te weinig jongens lopen die hun niveau halen", geeft Verheyen aan bij Het Nieuwsblad.
Na het kampioenenjaar is Genk nu helemaal ingezakt. "Na zo'n geweldig jaar speel je altijd tegen de vergelijking met de ploeg van vorig seizoen. Die kan niemand winnen. Plus dat je het vertrek van Pozuelo, ­Malinovskyi en Trossard blijft voelen. Het is zwaar om aan die verwachtingen te moeten voldoen. Sander Berge had mindere momenten, maar is de enige die nog met dezelfde verantwoordelijkheid op het veld staat."
Verheyen vindt niet dat Mazzu ontslagen moet worden. "Mazzu de schuld van de malaise geven, vind ik te verregaand. Een slechte pass wordt niet gegeven door een trainer, een kans wordt niet gemist door een trainer, enzovoort. Genk tegen Liverpool en Napoli of Genk in de competitie, daar zit een verschil op. Niet dat spelers in België hun best niet doen, maar tegen die Europese topclubs brengen ze wel die extra procenten. Ook daar is de vraag: ligt dat verschil in motivatie aan een ­trainer? Dat zou toch erg zijn."
