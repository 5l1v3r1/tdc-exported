
# Viorica Dăncilă, o nouă gafă: „Scopul PSD este să câștige alegerile prezidențiale, locale și parlamentare de anul trecut”

Published at: **2019-11-06T17:38:00+00:00**

Author: **Jurnal.md**

Original: [Jurnal.md](http://jurnal.md/ro/news/8cb5f5e4e2f99817/viorica-dancila-o-noua-gafa-scopul-psd-este-sa-castige-alegerile-prezidentiale-locale-si-parlamentare-de-anul-trecut.html?utm_source=RSS&utm_medium=RSS&utm_campaign=RSS)


        Președintele PSD România, Viorica Dăncilă, a declarat într-o conferință de presă că scopul PSD este să câștige toate alegerile de „anul trecut”. Dăncilă a fost întrebată cât timp va rămâne în fruntea partidului după alegerile prezidențiale. „Atâta timp cât voi merge pe o pantă ascendentă pentru acest partid”, a răspuns fostul premier român.
      
„Să nu uităm că am luat partidul de la 22%, a scăzut apoi la 17%, după alegeri, în momentul în care voi duce acest partid la un nivel care să reflecte puterea acestuit partid, sunt convinsă că nu vor fi voci care să vrea să schimbe un președinte, care să înlocuiască o persoană cu alta pentru că nu asta este scopul Partidului Social Democrat”, a spus Viorica Dăncilă.
Președintele PSD a trasat și obiectivele partidului pentru perioada următoare, chiar dacă a vorbit despre următoarele alegeri...la trecut.
„Scopul Partidului Social Democrat este să câștige alegerile prezidențiale, locale și parlamentare de anul trecut”, a spus Dăncilă, citată de Digi24.
Viorica Dăncilă a admis că sunt totuși lideri în PSD care vor să o schimbe și așteaptă rezultatul prezidențialelor.
„Bun, poate mai sunt unii care vor să preia puterea, chiar dacă partidul are 10% pentru a fi președinții acestui partid. Ținta noastră este să câștigăm alegerile prezidențiale”, a mai spus Viorica Dăncilă.
Declarația poate fi urmărită la minutul 32:15:
