
# واعظی: خیلی مانده تا به شرایط پیش از برجام بازگردیم

Published at: **2019-11-05T08:45:00+00:00**

Author: ****

Original: [جامعه خبری تحلیلی الف](https://www.alef.ir/news/3980814035.html)

رئیس دفتر رئیس‌جمهور تاکید کرد: برجام سرجای خود قرار دارد و خیلی مانده تا به شرایط پیش از برجام بازگردیم.
محمود واعظی رئیس دفتر رئیس‌جمهور در گفتگو با مهر در پاسخ به این سوال که آیا با توجه به پایان اقدامات فنی در کاهش تعهدات برجامی، ممکن است به شرایط پیش از برجام باز می‌گردیم؟، اظهار داشت: خیر. فعلا که برجام سر جای خود قرار دارد و فقط آمریکا بیرون رفته است.
وی با بیان اینکه ما امروز در گام سوم هستیم و برخی تعهدات خود را نیز کم کردیم، گفت: خیلی مانده تا به آنجایی که شما می‌گویید برسیم.
گفتنی است، علی‌اکبر صالحی روز گذشته در مجتمع هسته‌ای نطنز از اقدام ایران در گازدهی به زنجیره ۳۰ تایی سانتریفیوژهای IR۶ خبر داد و از سانتریفیوژهای IR۹ وIR۷ خبر داد.
