
# США запровадили нові санкції проти Ірану: вони націлені на його ракетну та ядерну програми

Published at: **2019-11-01T03:55:00+00:00**

Author: ****

Original: [DT.ua](https://dt.ua/WORLD/ssha-zaprovadili-novi-sankciyi-proti-iranu-voni-nacileni-na-yogo-raketnu-ta-yadernu-programi-328082_.html)

США запровадили чергові санкції проти Ірану; на цей раз вони стосуються будівельного сектора, окрім того, запроваджено мораторій на постачання Ірану деяких матеріалів, які можуть використовуватися задля ракетної та ядерної програми Тегерана, сказано у письмовій заяві керівника прес-служби Державного департаменту США Морган Ортегус, передає "Сьогодні".
"Держсекретар Майкл Помпео запроваджує нові санкції проти Ірану та продовжує обмеження у ядерній сфері... Це рішення допоможе зберегти нагляд за цивільною ядерною програмою Ірану, знизити ризики розповсюдження зброї масового знищення, обмежити здатність Ірану скоротити свій "час прориву" до ядерної зброї і перешкодити режиму відтворити об'єкти для чутливих з точки зору розповсюдження ЗМЗ цілей... Держсекретар прийняв одночасно два рішення, які мають наслідки з точки зору санкцій: одне з них позначає будівельний сектор Ірану як контрольований прямо або побічно Корпусом вартових ісламської революції, а інше виділяє чотири стратегічних матеріали, які використовуються у іранській ядерній, військовій програмах, а також програмі створення балістичних ракет", – заявила Ортегус.
Відтепер США заборонили постачання до Ірану необроблених або напівоброблених металів, графіту, вугілля, а також програмного забезпечення для будівельного сектора. Що стосується заборони на постачання низки інших матеріалів, то сюди увійшла заборона на постачання Ірану певних видів сталевих труб та фольги незалежно від кінцевого призначення. У США вважають, що це рішення загальмує обидві іранські програми, які викликають лють Вашингтона.
"Цими діями Сполучені Штати продовжують кампанію по наданню максимального економічного тиску на іранський режим", – резюмувала Ортэгус.
В 2018 році США в односторонньому порядку вийшли з ядерної угоди і ввели проти Ірану санкції. У відповідь Тегеран почав прискореними темпами відновлювати свою ядерну програму.
Німеччина, Франція і Британія припускають, що через посилення санкційного тиску США на Іран цінність ядерної угоди ризикує бути зведена до нуля, так як чим сильніше Вашингтон тисне на Тегеран, тим більше положень "ядерної угоди" відкидає останній. У зв'язку з цим у трьох столицях зажадали продовження діалогу щодо відновлення або переукладання ядерної угоди і висловили занепокоєння зростанням напруженості в регіоні Перської затоки.
Детальніше про проблеми з контролем над ядерними випробуваннями читайте у статті Олексія Їжака "Невидимі ядерні випробування" в тижневику "Дзеркало тижня. Україна".
