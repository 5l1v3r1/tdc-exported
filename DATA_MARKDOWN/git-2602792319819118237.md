
# Президент України підтримує ідею перепрофілювання спиртзаводів на виробництво біоетанолу

Published at: **2019-11-05T08:30:00+00:00**

Author: ****

Original: [Инфоиндустрия](https://infoindustria.com.ua/prezident-ukra%d1%97ni-pidtrimu%d1%94-ideyu-pereprofilyuvannya-spirtzavodiv-na-virobnicztvo-bioetanolu/)


        Президент України Володимир Зеленський подав до Верховної Ради законопроєкт, покликаний лібералізувати діяльність в сфері виробництва та обороту етилового спирту. Про це повідомляє прес-служба глави держави. Документом пропонується з 1 січня 2020 року скасувати державну монополію на виробництво спирту. Передбачається надання можливості суб’єктам господарювання будь-якої форми власності реалізовувати здійснення діяльності з виробництва спирту за умови отримання відповідної ліцензії.
      
Оптова торгівля на території України харчовим спиртом здійснюється за наявності ліцензії.
З метою захисту вітчизняного товаровиробника законопроєктом передбачено, що імпорт спирту до 1 січня 2022 року зможуть здійснювати тільки уповноважені Кабінетом міністрів державні підприємства.
Ще одним перспективним напрямком розвитку спиртової галузі є виробництво біоетанолу. Про це йшлося під час візиту Президента до Тернопільської області.
«Перспективним напрямком розвитку спиртової галузі є виробництво біоетанолу, бо це нормальна міжнародна практика, тому близько третини заводів можуть переорієнтуватися на біоетанол. Поданий президентом законопроект відкриває шлях для виробництва біоетанолу. Таким заводам треба дати можливість нового дихання, створювати робочі місця», — наголосив заступник Міністра розвитку, торгівлі та сільського господарства Тарас Висоцький.
Володимир Зеленський переконаний, що треба стимулювати виробництво біоетанолу в Україні для того, аби галузь запрацювала, щоб люди працювали, сплачувались податки та зростала економіка.

        Інфоіндустрія
      
