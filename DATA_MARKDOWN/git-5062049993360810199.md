
# Nechtěný rekord. Federer vládne i v negativní bilanci

Published at: **2019-11-07T15:20:00+00:00**

Author: ****

Original: [Tenisový svět](https://www.tenisovysvet.cz/article/detail/10643--nechteny-rekord-federer-vladne-i-v-negativni-bilanci)


        Roger Federer může být označen za nejlepšího hráče všech dob. Drží mnoho rekordů, které poukazují na jeho výjimečnost. Zároveň vládne ale i historické tabulce, které by vévodit nejspíš nechtěl. Je tenistou, který prohrál nejvíce finálových zápasů v tzv. Open éře.
      
Svým způsobem je to logické vyústění Federerových výsledků. A zároveň to i potvrzuje jeho výjimečnost, o které byla řeč. Ve své kariéře se švýcarský tenista probojoval do neskutečných 156 finále na okruhu ATP. V nich vybojoval už 103 titulů (zde je v historické tabulce prozatím na druhém místě za Jimmy Connorsem, který získal 109 trofejí). Zároveň už 53 finále prohrál a v této statistice mezi profesionály je první.
Žádný jiný tenista neprohrál tolik finálových zápasů jako Federer. Svým způsobem to Švýcarovi vadit nemusí, titulů totiž posbíral opravdu hodně. Na druhou stranu v několika finálových bitvách nebyl daleko od přidání dalších trofejí, jako například během památné wimbledonské bitvy s Rafaelem Nadalem v roce 2008, kdy prohrál 7:9 v pátém setu.
Druhým hráčem v pořadí, co se počtu finálových porážek týče, je český rodák Ivan Lendl, který prohrál 50 zápasů. Třetí je právě Jimmy Connors, lídr tabulky v počtu titulů, se 49 prohranými finále na okruhu ATP.
Z aktivních hráčů je druhý v počtu nejvíce finálových porážek Rafael Nadal, který v souboji o titul podlehl ve 37 zápasech. Novak Djokovič má 34 porážek.
Nejvíce prohraných finále v historii1. Roger Federer (SUI) 532. Ivan Lendl (USA) 503. Jimmy Connors (USA) 494. Guillermo Vilas (ARG) 405. Arthur Ashe (USA) 396. Ilie Nastase (ROU) 377. Rafael Nadal (ESP) 378. Stefan Edberg (SWE) 369. Novak Djokovič (SRB) 34
