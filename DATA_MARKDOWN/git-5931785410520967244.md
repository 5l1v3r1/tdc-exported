
# Zbog tuče, po dve utakmice suspenzije za zvezde NBA lige

Published at: **2019-11-01T11:41:14+00:00**

Author: **Nemanja**

Original: [Sportska centrala](https://www.sportskacentrala.com/2019/11/01/zbog-tuce-po-dve-utakmice-suspenzije-za-zvezde-nba-lige/)

Centri Filadelfija Seventisiksersa i Minesota Timbervulfsa Džoel Embid i Karl Entoni Tauns suspenodvani su na dve utakmice zbog fizičkog sukoba na utakmici odigranoj u četvrtak.
Dvojica košarkaša su se sukobila u šestom minutu treće deonice, nakon čega su ih saigrači i članovi stručnog štaba jedva razdvojili. Odlikom sudija, obojica su isključena, a dan nakon meča NBA liga im je izrekla suspenzije, zbog kojih će propustiti dva naredna meča.
Embid neće igrati mečeve protiv Portlanda i Finiksa, dok će Tauns biti odsutan protiv Vašingtona i Milvokija.
