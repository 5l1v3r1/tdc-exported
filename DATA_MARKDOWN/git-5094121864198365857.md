
# Pervitin, hašiš i marihuana! TOXI tým v Olomouci si posvítil na dealery

Published at: **2019-11-06T12:52:00+00:00**

Author: **František Berger**

Original: [Deník.cz](https://www.denik.cz/krimi/pervitin-hasis-i-marihuana-toxi-tym-v-olomouci-si-posvitil-na-dealery-20191106.html)

„V době zásahu u sebe měla sáček s bílou krystalickou látkou obsahující metamfetamin a sáčky se sušenou rostlinnou hmotou. Zajištěné věci byly zaslány na odborné pracoviště k provedení expertiz,“ uvedla mluvčí policie Irena Urbánková. Dealerce pervitinu nyní hrozí pětileté vězení, obviněná je stíhána na svobodě.
V uplynulých dnech se nejednalo o jediný zásah specialistů z TOXI týmu.
„Během víkendu realizovali kriminalisté hned tři případy týkající se neoprávněného držení omamných a psychotropních látek. V jejich síti tak uvízli dva muži ve věku 33 a 26 let a žena ve věku 18 let,“ informovala Urbánková.
Všichni podezřelí přechovávali sušenou rostlinnou hmotu, žena ze Zlínska navíc vlastnila metamfetamin i malé množství hašiše. Pachatelům hrozí roční pobyt za mřížemi. 
