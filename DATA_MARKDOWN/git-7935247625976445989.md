
# ABD'ye 'Petrol Kaçakçılığı' suçlaması

Published at: **2019-11-01T15:18:08+00:00**

Author: ****

Original: [OLAY](https://www.olay.com.tr/abdye-petrol-kacakciligi-suclamasi-213883h.htm)

Rusya Dışişleri Bakanlığı Sözcüsü Mariya Zaharova, ABD'nin DAEŞ'le mücadele etme bahanesiyle Suriye'de petrol kaçakçılığı yaptığını belirterek, "ABD, kendi yaptırımları üzerinden, Suriye'den ayda 30 milyon dolarlık kaçak petrol çıkarıyor ve bu bölgelerden çekilmek istemiyor" diye konuştu.
Zaharova, Rusya'nın Volgograd kentinde düzenlediği basın toplantısında, ABD'nin Suriye'nin kuzeyindeki eylemlerini değerlendirdi.
ABD'nin Suriye'deki eylemlerinin yasa dışı olduğuna işaret eden Zaharova, şunları kaydetti:
"ABD, DAEŞ ile mücadele etmesini bahane ederek, Suriye'nin kuzey doğusunda petrol kaçakçılığı yapıyor. ABD, kendi yaptırımları üzerinden, Suriye'den ayda 30 milyon dolarlık kaçak petrol çıkarıyor ve bu bölgelerden çekilmek istemiyor."
