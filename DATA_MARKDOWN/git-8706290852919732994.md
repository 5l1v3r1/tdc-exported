
# Αναχώρησαν από τη Λέσβο οι 795 αιτούντες άσυλο

Published at: **2019-11-03T01:33:00+00:00**

Author: ****

Original: [enikos.gr](http://www.enikos.gr/society/681902/anachorisan-apo-ti-lesvo-oi-795-aitountes-asylo)

Ολοκληρώθηκε το απόγευμα του Σαββάτου η μετακίνηση, με δυο αρματαγωγά του Πολεμικού Ναυτικού, των 795 αιτούντων άσυλο, αρχικά από τη Λέσβο στην Ελευσίνα, ενώ στη συνέχεια θα μετακινηθούν σε ξενοδοχεία, σε τριάντα σημεία της Ελλάδας.
Συγκεκριμένα, το πρώτο αρματαγωγό με 415 άτομα έφυγε γύρω στις 9 το βράδυ της Παρασκευής και έφθασε στο λιμάνι της Ελευσίνας νωρίς χθες το απόγευμα, ενώ το δεύτερο αρματαγωγό με 380 επιβαίνοντες αναχώρησε από τη Λέσβο στις 6:30 το απόγευμα με προορισμό το λιμάνι της Ελευσίνας.
Στο μεταξύ, άλλοι 58 αιτούντες άσυλο αναμένεται να αναχωρήσουν σήμερα, Κυριακή, το απόγευμα με το πλοίο της γραμμής για Πειραιά ενώ τέλος, έχει προγραμματισθεί η μετακίνηση άλλων 115 αιτούντων άσυλο προς Πειραιά με το πλοίο της γραμμής και αυτοί, το απόγευμα της ερχόμενης Τετάρτης.
