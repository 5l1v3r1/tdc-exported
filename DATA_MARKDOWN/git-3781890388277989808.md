
# 'โคลด์เพลย์' เปิดตัว 2 ซิงเกิล 'Orphans' กับ 'Arabesque'

Published at: **2019-11-03T01:00:00+00:00**

Author: ****

Original: [เดลินิวส์](https://www.dailynews.co.th/entertainment/739177)


        แฟนคลับกรี๊ด 'โคลด์เพลย์' (Coldplay) เปิดตัว 2 ซิงเกิลรัว 'Orphans'กับ'Arabesque'
      
“โคลด์เพลย์” (Coldplay) หายหน้าหายตาไปร่วม 2 ปี หลังจบทัวร์ A Head Full of Dreams Tour ที่ประสบความสำเร็จอย่างงดงาม ล่าสุดโคลด์เพลย์ก็เผยข่าวดีสุดเซอร์ไพร้ส์ให้แฟนๆได้กรี๊ดกันสุดเสียง เมื่อพวกเขากำลังจะปล่อยอัลบั้มชุดใหม่ออกมาให้ฟังในชื่อ Everyday Life แถมยังทำกันแบบให้สมกับการรอคอยเพราะงานชุดนี้จะเป็นอัลบั้มคู่ มีเพลงให้ฟังกันถึง 16 เพลง แบ่งเป็นสองภาค Sunrise และ Sunset มีกำหนดวางจำหน่ายพร้อมกันทั่วโลกในวันที่ 22 พ.ย.นี้งานนี้ไม่ใช่จะมาแค่ข่าวของอัลบั้มใหม่เท่านั้น แต่โคลด์เพลย์ยังส่งซิงเกิลจาก Everyday Life ออกมาให้ฟังไปพร้อมๆกัน โดยมีให้ฟังกันถึงสองเพลง "Orphans” และ "Arabesque” ซึ่งทางวงเปิดตัวทางสถานีวิทยุบีบีซี เรดิโอ 1 ไปแล้วก่อนหน้า แถมยังทำออกมาเป็น Lyric Video ให้ได้ชมกันแล้วทั้งสองเพลงทาง YouTube Channel : Coldplay อีกด้วย โดยเพลง "Orphans” ยังมีมิวสิควิดีโออย่างเป็นทางการ ซึ่งสร้างสรรค์กันอย่างประณีตตามสไตล์โคลด์เพลย์ให้ได้สัมผัสกันอีกด้วย ที่สำคัญแฟนๆสามารถรออัลบั้มของโคลด์เพลย์ได้แล้ววันที่ 22 พ.ย.นี้ที่วอร์นเนอร์ มิวสิคจ้า
