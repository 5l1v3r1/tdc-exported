
# Σινεμά: Οι νέες ταινίες της εβδομάδας!

Published at: **2019-11-07T11:46:31+00:00**

Author: **Marianthi Dovri**

Original: [neolaia.gr](https://neolaia.gr/2019/11/07/cinema-oi-kinimatografikes-premieres-tis-evdomadas/)

Έφτασε η Πέμπτη και μαζί της έφερε και 8 ταινίες που κάνουν πρεμιέρα αυτή την εβδομάδα στους κινηματογράφους της Αθήνας, αλλά και σε πολλούς κινηματογράφους της υπόλοιπης χώρας.
Οι επιλογές όπως αντιλαμβάνεστε είναι πολλές και ενδιαφέρουσες και εμείς τις έχουμε συγκεντρώσει όλες παρακάτω.
Το Δόκτωρ Ύπνος πρόκειται για το σίκουελ της «Λάμψης«, που το 1980 είχε λάβει διθυραμβικές κριτικές από όλους, εκτός από τον δημιουργό των βιβλίων Stephen King. Στον Δόκτωρ Ύπνο, λοιπόν, παρακολουθούμε το παιδί της πρώτης ταινίας, Νταν Τόρανς, που πλέον όντας ενήλικος είναι αλκοολικός και βασανίζεται από τις άσχημες εμπειρίες που βίωσε στην παιδική του ηλικία. Τα πράγματα παίρνουν μία πιο άσχημη τροπή, όταν αποφασίζει να κόψει το ποτό και γνωρίζει ένα κορίτσι με ιδιαίτερες ικανότητες, το οποίο κινδυνεύει από μία αίρεση.
