
# У Франції затримали вантажівку з трьому десятками нелегалів

Published at: **2019-11-02T20:24:16+00:00**

Author: ****

Original: [ГЛАВКОМ](https://glavcom.ua/world/observe/u-franciji-zatrimali-vantazhivku-z-tromu-desyatkami-nelegaliv-637260.html)

Поліція Франції затримала вантажівку на півдні країни, в якій ховався як мінімум 31 виходець із Пакистану.
Про це повідомили у французькій прокуратурі.
Відзначається, що за кермом машини також був пакистанець, він затриманий. Вантажівка з вигляду не викликала підозри у поліції, її зупинили для рутинної перевірки на автобані неподалік від кордону з Італією.
Усіх мігрантів, серед яких були троє підлітків, відповідно до визначених процедур передали владі Італії.
Нагадаємо, що 23 жовтня в Англії виявили вантажівку з 39 трупами, включаючи тіло підлітка. Інспектор поліції графства Ессекс Ендрю Марінер розповів, що співробітниками правоохоронних органів відразу ж був затриманий водій вантажівки. Ним виявився 25-річний чоловік з Північної Ірландії.
Усі загиблі – громадяни В’єтнаму.
