
# Hürriyet Ahmet Hakan’ın yeni görevini manşet yaptı

Published at: **2019-11-05T18:56:00+00:00**

Author: ****

Original: [medya faresi](http://www.medyafaresi.com/haber/hurriyet-ahmet-hakanin-yeni-gorevini-manset-yapti/926327)

Hürriyet’teki 50 kişiye yaklaşan toplu işten çıkarmaların ardından istifa eden Vahap Muhyar’ın yerine Hürriyet Gazetesi Genel Yayın Yönetmeliği görevine Ahmet Hakan getirildi.
Hakan’ın yeni görevi 6 Kasım 2019 tarihli Hürriyet gazetesinin sürmanşetinden duyuruldu.
Gazetede “Hürriyet’te Yeni Dönem” başlığıyla duyurulan haberde “Ahmet Hakan 71 yıldır Türki basınının özcüsü Hürriyet gazetesinin yeni Genel Yayın Yönetmeni oldu” denildi.
Haberde şu ifadeleri kullanıldı:
“Hürriyet’in tarafsız, bağımsız çizgisinin korunacağını söyleyen Ahmet Hakan, yeni dönemle ilgili olarak hedeflerini şöyle açıkladı: Hedefimiz Hürriyet’in güçlü markasını daha da yukarıya taşımak olacaktır.”
‘Demirören’den tam destek’ vurgusu
Gazetede yer alan haberin devamında Hürriyet’in de aralarında bulunduğu Doğan Medya grubunu satın alan Demirören ailesinin Ahmet Hakan’a ‘tam destek verdiği’ vurgulandı.
Haberde Demirören Medya Yönetim Kurulu Başkanı Yıldırım Demirören, Başkanvekili Meltem Demirören Oktay ve Yönetim Kurulu Üyesi Tayfun Demirören’in yeni atamaya ilişkin şu mesajına yer verildi:
“Hürriyet’in yeni Genel Yayın Yönetmeni Ahmet Hakan’ın Hürriyet markasına büyük katkı vereceğine inanıyoruz.”
Mesajda 43 kişinin evlerine yollanan tebligatlar aracılığıyla işten çıkarılmasının ardından Genel Yayın Yönetmenliği’nden istifasını noter yoluyla gazetesine bildiren Vahap Munyar’a da teşekkür edildi.
