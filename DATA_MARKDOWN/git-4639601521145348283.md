
# S-400 : Γιατί καθυστερεί η παράδοση της δεύτερης παρτίδας στην Τουρκία

Published at: **2019-11-04T11:03:21+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/world/s-400-giati-kathysterei-i-paradosi-tis-deyteris-partidas-stin-tourkia/)

Η παράδοση μιας δεύτερης παρτίδας του ρωσικού συστήματος αντιαεροπορικής και αντιπυραυλικής άμυνας S-400 μπορεί να καθυστερήσει πέραν του προγραμματισμένου χρονοδιαγράμματος για το 2020, καθώς γίνονται συνομιλίες για ανταλλαγή τεχνολογίας και κοινή παραγωγή, δήλωσε σήμερα ο επικεφαλής της Διεύθυνσης Αμυντικής Βιομηχανίας της Τουρκίας Ισμαήλ Ντεμίρ.
Η Τουρκία παρέλαβε την πρώτη παρτίδα ρωσικών συστημάτων S-400 τον Ιούλιο, παρά την αντίθεση των ΗΠΑ, της συμμαχικής τους χώρας στο ΝΑΤΟ, και τις απειλές τους για επιβολή κυρώσεων στην Άγκυρα. Η Ουάσινγκτον δηλώνει ότι εξακολουθεί να έχει συνομιλίες με την Άγκυρα για να «αποσυρθεί» η δεύτερη από τα ρωσικά συστήματα.

        Διαβάστε ακόμη : Λακκοτρύπης στο in.gr - Το ενεργειακό πρόγραμμα της Κυπριακής Δημοκρατίας συνεχίζεται κανονικά
      
Σε συνέντευξη που παραχώρησε στο τηλεοπτικό δίκτυο NTV, ο Ισμαήλ Ντεμίρ σημείωσε επίσης ότι η Ρωσία πρότεινε να πουλήσει στην Τουρκία τα μαχητικά της αεροσκάφη και ότι η Άγκυρα αξιολογεί την προσφορά.
Η σχετική απόφαση θα ληφθεί έπειτα από «συνολική ανάλυση» της προσφοράς, κατέληξε ο Τούρκος αξιωματούχος.
Πηγή: ΑΠΕ-ΜΠΕ

        eBay : Ποια αντικείμενα της Disney πούλησαν περισσότερο το 2019
      
