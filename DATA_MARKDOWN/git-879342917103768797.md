
# При обстрілах ЗСУ можуть повернутися на позиції – Наєв

Published at: **2019-11-02T11:22:02+00:00**

Author: ****

Original: [Слово і Діло](https://www.slovoidilo.ua/2019/11/02/novyna/polityka/pry-obstrilax-zsu-mozhut-povernutysya-pozycziyi-nayev)

У разі відновлення противником обстрілів на ділянках розведення сил на Донбасі ЗСУ мають право знову зайняти свої позиції, що передбачено підписаною 21 вересня 2016 року ТКГ у Мінську рамковою угодою про розведення сил.
Про це повідомив заступник начальник Генерального штабу Збройних сил України Сергій Наєв в ефірі телеканалу «Україна».
«Є рамкова угода, підписана 21 вересня 2016 року Тристоронньою контактною групою, і в ній прописані три ділянки розведення: Станиця Луганська, Золоте і Петровське. Якщо потім відновляться обстріли, то передбачено, що сторони мають право зайняти ці позиції. У Золотому і Петровському вже відбувалося розведення сторін, але потім ці ділянки були зайняті в зв'язку із тим, що противник порушив умови», - сказав він
Наєв зазначив, що в українських військових є можливість спостерігати за діями противника на ділянках розведення.
«Нами передбачено створення відповідної розвідувальної системи. У тому числі із застосуванням відео, щоб можна було це бачити. Такі системи є, і українська армія має можливість спостерігати за діями ворога», - вказав він.
Раніше стало відомо, що завершився етап розведення сил і засобів із обох сторін на ділянці №2 в районі населеного пункту Золоте-4 Луганської області.
Також нагадаємо, в поліції назвали число добровольців в Золотому.
Хочете обговорити цю новину? Долучайтеся до телеграм-чату CHORNA RADA
