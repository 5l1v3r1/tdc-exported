
# سایپا و پارس خودرو تا شب عید محصول جدید QUIK-R عرضه می کنند

Published at: **2019-11-03T12:33:00+00:00**

Author: ****

Original: [boursepress.ir](http://boursepress.ir/news/138385/%D8%B3%D8%A7%DB%8C%D9%BE%D8%A7-%D9%88-%D9%BE%D8%A7%D8%B1%D8%B3-%D8%AE%D9%88%D8%AF%D8%B1%D9%88-%D8%AA%D8%A7-%D8%B4%D8%A8-%D8%B9%DB%8C%D8%AF-%D9%85%D8%AD%D8%B5%D9%88%D9%84-%D8%AC%D8%AF%DB%8C%D8%AF-QUIK-R-%D8%B9%D8%B1%D8%B6%D9%87-%D9%85%DB%8C-%DA%A9%D9%86%D9%86%D8%AF)


        مدیرعامل پارس خودرو از برنامه تولید و عرضه محصول جدید کوئیک توسط گروه سایپا خبر داد که تا پایان سال جاری با نام کوئیک آر ( QUIK-R ) روانه بازار خواهد شد.
      
به گزارش پایگاه خبری بورس پرس، علی شیخ‌زاده از برنامه تولید و عرضه محصول جدید کوئیک توسط گروه سایپا و در شرکت پارس خودرو تا پایان سال جاری خبر داد و گفت: با وجود اینکه این خودرو به تازگی تولید و عرضه شده اما با توجه به بازخوردهای مناسب مشتریان و همچنین تاکید مدیریت جدید سایپا بر افزایش رضایتمندی مشتریان ، مدل جدیدی از این خودرو تولید خواهد شد.
وی افزود: این نوع از محصول کوئیک با نام کوئیک آر ( QUIK-R ) نام‌گذاری شده و به دلیل استقبال جوانان و بانوان از ظاهر آن ، تغییراتی در رنگ‌های بیرونی و داخلی اعمال شده تا به جذابیت افزوده شود. البته به جز تغییر رنگ بدنه بیرونی و تریم داخلی ، برخی آپشن‌ها مانند رینگ آلومینیومی نیز به این خودرو اضافه شده است.
شیخ زاده ادامه داد: رنگ سفید به دلیل نگاه سرمایه‌ای به خودرو در سالیان گذشته، رنگ غالب خودروها بوده اما سایپا در ادامه روند جدید و ایجاد تحول‌، تصمیم گرفته محصول کوئیک را علاوه بر رنگ‌های معمول با مدل‌های دو رنگ در بدنه خارجی و تریم داخلی نیز تولید و عرضه کند.
انتهای پیام
 
