
# Καιρός: «Χαλάει» από σήμερα - Πού θα «χτυπήσουν» έντονα φαινόμενα

Published at: ****

Author: ****

Original: [CNN.gr](https://www.cnn.gr/news/ellada/story/196041/kairos-xalaei-apo-simera-poy-tha-xtypisoyn-entona-fainomena)

Newsroom, CNN Greece 08:39 , 03 November 2019
Πιο αναλυτικά, σύμφωνα με το έκτακτο δελτίο της ΕΜΥ, θα επηρεαστούν:
Από αργά σήμερα το απόγευμα μέχρι το βράδυ της Δευτέρας, οπότε αναμένεται βαθμιαία εξασθένηση από τα βορειοδυτικά, τα νησιά του Ιονίου, η Ήπειρος, η δυτική Στερεά και σταδιακά η δυτική και η νότια Πελοπόννησος.
Από τις απογευματινές ώρες της Δευτέρας μέχρι και το πρωί της Τρίτης η Θράκη, τα νησιά του ανατολικού Αιγαίου και τα Δωδεκάνησα.
Τη Δευτέρα από νωρίς το πρωί μέχρι τις μεσημβρινές ώρες πρόσκαιρα η Αττική και η ανατολική Πελοπόννησος.
Σύμφωνα με το meteo του Εθνικού Αστεροσκοπείου Αθηνών, σήμερα αναμένονται αραιές νεφώσεις στο Ιόνιο και τα ηπειρωτικά, οι οποίες έως το απόγευμα θα πυκνώσουν ενώ παράλληλα αραιές νεφώσεις θα αναπτυχθούν και στο Αιγαίο. Βροχές και καταιγίδες θα σημειωθούν το πρωί στο Ιόνιο και την Ήπειρο, οι οποίες έως το απόγευμα θα επεκταθούν στα υπόλοιπα δυτικά ηπειρωτικά και τα ορεινά της Μακεδονίας. Η ορατότητα κατά τη διάρκεια της νύχτας θα είναι τοπικά περιορισμένη. Οι συγκεντρώσεις σκόνης στην ατμόσφαιρα θα είναι σχετικά αυξημένες στα δυτικά και νότια.
Η θερμοκρασία στη Δυτική Μακεδονία θα κυμανθεί από 6 έως 19 βαθμούς, στη υπόλοιπη Μακεδονία και τη Θράκη από 5 έως 20, στα υπόλοιπα ηπειρωτικά από 8 έως 22, στα νησιά του Ιονίου από 17 έως 20, στα νησιά του Βορείου Αιγαίου από 10 έως 21, στα νησιά του υπολοίπου Αιγαίου από 13 έως 21 (στη Ρόδο τοπικά έως 23) και στην Κρήτη από 11 έως 24.
Οι άνεμοι στο Αιγαίο θα πνέουν από μεταβαλλόμενες διευθύνσεις 2 έως 4 μποφόρ, σταδιακά όμως θα γίνουν νότιοι 4 έως 6 και στο Βόρειο Αιγαίο έως 7 μποφόρ. Εξαίρεση αποτελεί η περιοχή των Δωδεκανήσων όπου δεν θα ξεπεράσουν τα 4 μποφόρ. Στο Ιόνιο οι άνεμοι θα πνέουν από νότιες και νοτιοανατολικές διευθύνσεις 4 έως 6 και τοπικά έως 7 μποφόρ.
Στην Αττική αναμένεται ηλιοφάνεια, από το μεσημέρι όμως θα αναπτυχθούν αραιές νεφώσεις που προς το βράδυ θα πυκνώσουν. Οι άνεμοι θα πνέουν αρχικά από μεταβαλλόμενες διευθύνσεις έως 3 μποφόρ, από το πρωί όμως θα γίνουν νότιοι 2 έως 4 μποφόρ. Η ορατότητα κατά τη διάρκεια της νύχτας θα είναι τοπικά περιορισμένη. Η θερμοκρασία στο κέντρο των Αθηνών θα κυμανθεί από 15 έως 21 βαθμούς.
Στη Θεσσαλονίκη αναμένονται αραιές νεφώσεις που σταδιακά θα πυκνώσουν και από το απόγευμα υπάρχει πιθανότητα για τοπικές βροχές στα ορεινά του νομού. Οι άνεμοι θα πνέουν από ανατολικές διευθύνσεις έως 3 και από το απόγευμα έως 4 μποφόρ. Η ορατότητα κατά τη διάρκεια της νύχτας θα είναι κατά τόπους περιορισμένη. Η θερμοκρασία στο κέντρο της πόλης θα κυμανθεί από 12 έως 19 βαθμούς.
Αναλυτική πρόγνωση για σήμερα από την ΕΜΥ:
Καιρός: Αίθριος. Βαθμιαία θα αναπτυχθούν αραιές νεφώσεις που από το μεσημέρι θα πυκνώσουν και τη νύχτα είναι πιθανό να εκδηλωθούν τοπικές βροχές.Άνεμοι: Μεταβλητοί ασθενείς, βαθμιαία νότιοι νοτιοανατολικοί 4 με 5 και τη νύχτα έως 6 μποφόρ .Θερμοκρασία: Από 14 έως 22 βαθμούς Κελσίου.
Καιρός: Αραιές νεφώσεις που από το μεσημέρι θα πυκνώσουν. Τοπικά περιορισμένη ορατότητα τις βραδινές ώρες.Άνεμοι: Από νότιες διευθύνεις 3 με 4 μποφόρ.Θερμοκρασία: Από 14 έως 20 βαθμούς Κελσίου.
Καιρός: Αραιές νεφώσεις που από το μεσημέρι θα πυκνώσουν και το βράδυ θα εκδηλωθούν τοπικές βροχές. Τοπικά περιορισμένη ορατότητα τις πρωινές ώρες.Άνεμοι: Νότιοι νοτιοανατολικοί 3 με 4 και από το απόγευμα 4 με 6 μποφόρ.Θερμοκρασία: Από 10 έως 20 βαθμούς Κελσίου. Στη δυτική Μακεδονία η μέγιστη 3 με 4 βαθμούς χαμηλότερη.
Καιρός: Νεφώσεις με βροχές και σποραδικές καταιγίδες αρχικά στο Ιόνιο και την Ήπειρο και σταδιακά και στα υπόλοιπα. Από αργά το απόγευμα τα φαινόμενα θα είναι κατά τόπους ισχυρά.Άνεμοι: Νότιοι νοτιοανατολικοί 4 με 6 και στο Ιόνιο τοπικά έως 7 μποφόρ.Θερμοκρασία: Από 15 έως 21 βαθμούς Κελσίου. Στην Ήπειρο κατά τόπους 3 με 5 βαθμούς χαμηλότερη.
Καιρός: Αραιές νεφώσεις που από το μεσημέρι θα πυκνώσουν και τη νύχτα θα εκδηλωθούν τοπικές βροχές. Τοπικά περιορισμένη ορατότητα τις πρωινές ώρες στη Θεσσαλία.Άνεμοι: Αρχικά μεταβλητοί 3 με 4 και βαθμιαία νότιοι νοτιοανατολικοί με σταδιακή ενίσχυση από το απόγευμα στα 4 με 6 μποφόρ.Θερμοκρασία: Από 13 έως 22 βαθμούς Κελσίου.
Καιρός: Αραιές νεφώσεις που από το μεσημέρι θα πυκνώσουν. Τη νύχτα θα εκδηλωθούν τοπικές βροχές στην Κρήτη.Άνεμοι: Νότιοι νοτιοανατολικοί 3 με 4 με σταδιακή ενίσχυση από το απόγευμα στα 4 με 6 μποφόρ.Θερμοκρασία: Από 17 έως 22 βαθμούς Κελσίου.
Καιρός: Αραιές νεφώσεις που το βράδυ θα αυξηθούν.Άνεμοι: Νότιοι νοτιοανατολικοί 3 με 4 από το απόγευμα 4 με 5 και στα βόρεια τοπικά 6 μποφόρ.Θερμοκρασία: Από 16 έως 23 βαθμούς Κελσίου. Στα βόρεια 2 με 3 βαθμούς χαμηλότερη.

        Διαβάστε επίσης
      
