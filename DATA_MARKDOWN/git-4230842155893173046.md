
# Співпраця і вільна торгівля: Зеленський поговорив по телефону з Ердоганом

Published at: **2019-11-06T19:05:27+00:00**

Author: ****

Original: [ФАКТИ](https://fakty.com.ua/ua/ukraine/20191106-spivpratsya-i-vilna-torgivlya-zelenskyj-pogovoryv-po-telefonu-z-erdoganom/)

Президент України Володимир Зеленський провів телефонну розмову з главою Туреччини Реджепом Ердоганом.
Володимир Зеленський і Реджеп Ердоган провели телефонну розмову, в якій обговорили стан підготовки до проведення в Києві чергового засідання Стратегічної ради високого рівня під співголовуванням президентів України і Туреччини.
Глави держав відзначили обопільну налаштованість на подальше посилення співпраці в усіх напрямках.
Політики погодилися з важливістю активізації переговорного процесу з підготовки до укладення угоди про вільну торгівлю між Україною та Туреччиною.
Читайте: Ердоган зустрівся з кримськими “депутатами”: Україна направила ноту протесту
Також президент України привітав участь турецьких компаній у виставці Зброя та безпека-2019.
Зеленський наголосив на важливості співпраці з Туреччиною в контексті посилення обороноздатності України.
Ердоган підкреслив незмінність підтримки Туреччиною суверенітету і територіальної цілісності України. Він привітав кроки Зеленського щодо мирного врегулювання ситуації на Донбасі.
Нагадаємо, в серпні Ердоган заявив, що переговори про створення зони вільної торгівлі між Україною і Туреччиною пора завершувати.
