
# На Закарпатті водій збив насмерть пішохода (ФОТО)

Published at: **2019-11-06T15:27:00+00:00**

Author: ****

Original: [PRESS-ЦЕНТР](http://press-centr.com/ua/news/42682_Na-Zakarpatti-vodiy-zbiv-nasmert-pishokhoda-FOTO)


        Вчора, 5 листопада, близько 18:35, до правоохоронців надійшло повідомлення про ДТП з потерпілими на вулиці Головній у селі Вонігово Тячівського району.
      
На місці події працівники слідчо-оперативної групи відділу з’ясували, що 40-річний водій мікроавтобусу, рухаючись у напрямку села Теребля, здійснив наїзд на пішохода, який зненацька вибіг на проїжджу частину дороги. В результаті отриманих травм, 28-річний місцевий житель помер в лікарні.
В ході розслідування встановлено, що пішохід перебував у стані алкогольного сп’яніння. Водія також було освідчено. За висновками медиків чоловік за кермом був тверезим.
За фактом порушення правил безпеки дорожнього руху, що призвело до смерті потерпілого вирішується питання про відкриття кримінаьного провадження за ознаками ч.2 ст.286 Кримінального кодексу України. Автомобіль поміщено на спецмайданчик відділу поліції.
У поліції з’ясують всі причини та обставини дорожньої автопригоди.
Відділ комунікації поліції Закарпатської області
 
