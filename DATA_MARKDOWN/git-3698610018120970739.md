
# У Румунії затвердили Кабмін на чолі з Орбаном

Published at: **2019-11-04T20:04:00+00:00**

Author: ****

Original: [DT.ua](https://dt.ua/WORLD/u-rumuniyi-zatverdili-kabmin-na-choli-z-orbanom-328465_.html)

Парламент Румунії в понеділок проголосував за призначення нового уряду на чолі з прем'єр-міністром Людовіком Орбаном. За склад нового кабміну проголосували 240 депутатів. Своїм голосуванням вони схвалили уряд у складі 16 міністрів і його програму.
Сьогоднішнє голосування у парламенті важливе не тільки для Румунії, але і для ЄС. Нова Європейська комісія повинна була розпочати роботу 1 листопада, однак через політичні пертурбації в Румунії Бухарест затягнув з висуненням свого єврокомісара.
Орбан очолює Національно-ліберальну партію (PNL), яка є членом правоцентристського альянсу Європейської народної партії (ЄНП).
Президент Румунії Клаус Йоханніс попросив Орбана сформувати уряд після краху уряду соціал-демократів.
Людовик Орбан - лідер правоцентристської Націонал-ліберальної партії (НЛП), яка брала участь у поваленні уряду соціал-демократів. Як відомо, парламент Румунії 10 жовтня виніс вотум недовіри уряду на чолі з Віорікою Денчіле. За відставку кабінету на спільному пленарному засіданні, яке в прямому ефірі транслювалося основними румунськими телеканалами, висловилися 238 депутатів і сенаторів. Чотири людини були проти. Щоб відправити уряд у відставку, потрібно мінімум 233 голоси.
