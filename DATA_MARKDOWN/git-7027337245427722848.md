
# دستگیری 9 دزد دیواره‌های صوتی بزرگراه‌های تهران

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696676/%D8%AF%D8%B3%D8%AA%DA%AF%DB%8C%D8%B1%DB%8C-9-%D8%AF%D8%B2%D8%AF-%D8%AF%DB%8C%D9%88%D8%A7%D8%B1%D9%87%E2%80%8C%D9%87%D8%A7%DB%8C-%D8%B5%D9%88%D8%AA%DB%8C-%D8%A8%D8%B2%D8%B1%DA%AF%D8%B1%D8%A7%D9%87%E2%80%8C%D9%87%D8%A7%DB%8C-%D8%AA%D9%87%D8%B1%D8%A7%D9%86)

فرمانده یگان حفاظت شهرداری تهران از دستگیری سارقان دیواره‌های صوتی بزرگراه‌ها خبرداد.
سردار کریم بیات در گفت‌وگو با ایسنا، در مورد ربودن دیواره صوتی بزرگراه‌های تهران گفت: چندی پیش ۹ نفر از سارقانی که اقدام به ربودن دیواره‌های صوتی کردند، شناسایی شدند که توسط پلیس آگاهی دستگیر شدند.
وی با بیان اینکه اخیرا سرقت مجدد نداشتیم؛ اما عمده سرقت‌ها در بزگراه حکیم و صیاد شیرازی رخ داده است، اظهار کرد: دیواره‌هایی ربوده شدند که از دید دوربین‌ها، خارج بود و به همین دلیل این افراد موفق به سرقت در نقاط خلوت شدند.
بیات با رد فعالیت باندی این سارقان گفت: این سارقان فعالیت باندی نداشتند و این افراد به دلیل دیواره‌های آهنی، آن را سرقت کردند.
وی با بیان اینکه با توجه به اینکه این دیواره‌های صوتی، خرید قبل هستند و فرمت خاصی دارند، افزود: در حال رایزنی با معاونت مربوطه هستیم تا نسبت به جایگزینی با دیواره‌های جدید با ضریب ایمنی بالاتر اقدام کنند.
