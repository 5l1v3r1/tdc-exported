
# ไนเนอร์สบุกชนะยังไม่แพ้ใครต่อ

Published at: **2019-11-01T04:36:00+00:00**

Author: ****

Original: [เดลินิวส์](https://www.dailynews.co.th/sports/739440)


        "การอปโปโล" ปา 4 ทัชดาวน์พา "ซาน ฟรานซิสโก โฟร์ตีไนเนอร์ส" ยังไม่แพ้ใครต่อไป
      
ศึกอเมริกันฟุตบอลเอ็นเอฟแอล เมื่อเช้าวันศุกร์ที่ผ่านมาตามเวลาไทย ซาน ฟรานซิสโก โฟร์ตีไนเนอร์ส บุกไปเอาชนะ อริโซนา คาร์ดินัลส์ สุดมัน 28-25 คะแนน ยังเดินหน้าทำสถิติไม่แพ้ใครนับแต่ออกสตาร์ต ชนะ 8 เกมรวด ส่วน อริโซนา ชนะ 3 แพ้ 5 เสมอ 1คาร์ดินัลส์ นำก่อน 7-0 แต่ ไนเนอร์ส ไล่แซงจนกระทั่งขึ้นนำ 28-14 หลังจบควอเตอร์ที่ 3 ทีมเยือนยังคุมสถานการณ์ไว้ได้ จนกระทั่ง 5 นาทีสุดท้ายที่ แอนดี อิสซาเบลลา กระโดดรับลูกก่อนวิ่งยาว 88 หลาไล่มาตามเหลือ 28-25 แต่ก็ไล่ไม่ทัน จิมมี การอปโปโล จอมทัพของไนเนอร์ส ขว้างบอลสำเร็จ 28 จาก 37 ครั้ง ระยะ 317 หลา ได้ไป 4 ทัชดาวน์ ด้าน ไคเลอร์ เมอร์เรย์ ควอเตอร์แบ๊ครุคกี้ของ คาร์ดินัลส์ ที่แพ้รวด 2 นัด ปาบอลสำเร็จ 17 จาก 24 ครั้ง ระยะ 241 หลา 2 ทัชดาวน์
