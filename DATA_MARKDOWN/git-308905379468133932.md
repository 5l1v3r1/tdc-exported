
# Dit Android-toetsenbord is gevaarlijk voor je smartphone

Published at: **2019-11-04T09:03:00+00:00**

Author: **RubenPriest**

Original: [Apparata](https://www.apparata.nl/nieuws/dit-android-toetsenbord-is-gevaarlijk-voor-je-smartphone-33009)

Helaas komt het regelmatig voor dat zeer populaire apps toch iets kwaadaardigs in zich hebben. Staar je dus niet blind op apps die miljoenen keren zijn gedownload. Dat iets zeer populair is wil niet automatisch betekenen dat een app helemaal veilig is om te gebruiken.
Dat gaat op voor de toetsenbord-applicatie Ai.type. Deze app is tientallen miljoenen keren gedownload vanuit de Google Play Store. De app is echter kwaadaardig, ontdekte onderzoekers van Upstream. De app is sinds juni niet meer te vinden in de Play Store van Google, maar nog steeds zijn er blijkbaar mensen die de app downloaden en installeren op hun Android-smartphone.
Ai.type is in staat om app-gebruikers aankopen te laten doen van content waar men zich niet voor heeft opgegeven. Ook plaatst de app onzichtbare ads op de telefoon. Het is bovendien niet voor niets dat Google de applicatie heeft verwijderd uit de Play Store.
Upstream heeft 14 malafide transacties ontdekt op 110.000 unieke apparaten met de Ai.type app ge√Ønstalleerd. De transacties zijn samen goed voor een schrikbarende 18 miljoen dollar. Blijf dus ver vandaan als je deze app ergens tegenkomt. Je wil Ai.type absoluut niet op je Android-apparaat hebben!
