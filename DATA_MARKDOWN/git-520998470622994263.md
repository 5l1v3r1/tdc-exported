
# У Чернівцях відкриють виставку до 70-річчя від Дня народження Володимира Івасюка

Published at: **2019-11-05T16:58:00+00:00**

Author: ****

Original: [Погляд](https://pogliad.ua/news/culture/u-chernivcyah-vidkriyut-vistavku-do-70-richchya-vid-dnya-narodzhennya-volodimira-ivasyuka-379868)

Нещодавно у місті Кіцмань відбувся обласний пленер, у рамках якого завітали чимало учнів з мистецьких шкіл області. Локація була обрана невипадково, адже це місто де народився, навчався та почав робити свої перші кроки у мистецтві славетний композитор-виконавець, поет, Герой України Володимир Івасюк.
За підсумками роботи цього пленеру 7 листопада 2019 року відбудеться відкриття виставки творчих робіт учнів мистецьких шкіл області «Мелодія Володимира Івасюка на палітрі юних художників», присвячена 70-ти річчю від дня народження славетного композитора. Про це повідомляє пресслужба Чернівецької ОДА.
Організатори заходу – управління культури облдержадміністрації, учбово-методичний центр культури Буковини.
Ця виставка відкриється о 15.00 у Чернівецькому обласному меморіальному музеї Володимира Івасюка (вул. В. Маяковського 40/1) та о 16.00 у Чернівецькій обласній універсальній науковій бібліотеці ім. М. Івасюка (вул. О. Кобилянської, 47). 
