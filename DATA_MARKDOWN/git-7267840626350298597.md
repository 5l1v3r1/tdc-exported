
# Пограничники задержали путинского террориста (фото)

Published at: **2019-11-02T12:26:00+00:00**

Author: ****

Original: [Главное™](https://glavnoe.ua/news/n357007870-pogranichniki-zaderzhali-putinskogo-terrorista-(foto))

Чоловіка, який служив у незаконних збройних формувань так званої «Донецької народної республіки», затримали учора у Краматорську оперативні співробітники Донецько-Луганського регіонального управління Держприкордонслужби України.
У ході опитування затриманого правоохоронці з’ясували, що 36-річний українець у червні 2014 року, вирішив добровільно піти на службу до бойовиків. Завдання російських кураторів сумлінно виконував на блокпостах в м. Краматорськ Донецької області, де, зі слів затриманого, виконував завдання щодо перевірки документів громадян та огляду транспортних засобів.
За повідомленням прикордонників Краматорським ВП ГУ Національної поліції у Донецькій області внесені дані до ЄРДР про виявлення ознак злочину, передбаченого ч. 2 ст. 260 КК України «Створення не передбачених законами України збройних формувань або участь у їх діяльності». Правоохоронцями проводяться подальші слідчі дії. Санкція вказаної статті передбачає покарання у вигляді позбавлення волі на строк від трьох до восьми років з конфіскацією майна або без такої.
Оперативні підрозділи Держприкордонслужби України зі складу Об’єднаних сил активно здійснюють пошук та фіксацію фактичних даних про протиправну діяльність окремих осіб та груп з метою притягнення їх до відповідальності. При цьому особлива увага приділяється викриттю осіб, причетних до протиправних дій збройних формувань, створених Російською Федерацією, які реалізовували агресію проти України.
З початку 2019 року за повідомленнями оперативних підрозділів ДПСУ, які залучені до проведення операції Об’єднаних сил, органами досудового розслідування було розпочато 202 досудових розслідування кримінальних правопорушень, відповідальність за які передбачена ст. 110, 258-3, 260 та 263 Кримінального кодексу України.
