
# Через обстріли на Донбасі дітей зі школи евакуйовували до бомбосховища

Published at: **2019-11-04T16:19:41+00:00**

Author: ****

Original: [Українська правда](https://www.pravda.com.ua/news/2019/11/4/7230977/)

Впродовж поточної доби збройні формування Російської Федерації та її найманці 16 разів порушили режим припинення вогню.
Джерело: вечірнє зведення штабу операції Об’єднаних сил
Дослівно: "Противник обстріляв позиції наших підрозділів з забороненої Мінськими домовленостями артилерії калібру 122 мм, мінометів калібру 82 та 120 мм, озброєння БМП, гранатометів, великокаліберних кулеметів та іншої стрілецької зброї".
Деталі: Зокрема 6 обстрілів позицій сил ЗСУ російські окупаційні війська здійснили у районі відповідальності оперативно-тактичного угруповання "Північ" та 10 обстрілів – в районі відповідальності угруповання "Схід".
Повідомляється, що на околиці Новотошківського (знаходиться за 13 кілометрів від Золотого-4 -ред.) ворог застосував увесь спектр озброєння починаючи зі стрілецької зброї до мінометів різних калібрів та артилерії калібру 122 мм. Дітей, які перебували в школі, було евакуйовано до бомбосховища.
За даними штабу, що жертв серед цивільного населення немає. Після закінчення обстрілу навчання продовжилося.
Впродовж поточної доби втрат внаслідок обстрілів серед особового складу Об'єднаних сил немає.
Щодо ситуації на ділянці розведення №2 у районі населеного пункту Золоте-4 Луганської області. Там походить технічне обстеження, розмінування доріг та узбіч, очистка місцевості забрудненої вибухонебезпечними предметами (за графіком заходи триватимуть до 9 листопада).
