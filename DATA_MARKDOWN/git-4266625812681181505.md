
# До України на кілька днів завітає весна, – синоптик

Published at: **2019-11-03T12:03:00+00:00**

Author: ****

Original: [ZIK.UA](https://zik.ua/news/2019/11/03/do_ukrainy_na_kilka_dniv_zavitaie_vesna__synoptyk_1682585)


        В Україну на кілька днів прийде потепління, подекуди очікується до +20 градусів.
      
Про це синоптик Наталка Діденко написала у своєму Facebook.
«Понеділок в Україні буде не просто теплим, а квітневим. А Україна очікується однією з найтепліших у Європі. Впродовж 4-го листопада температура повітря досягне +15+20 градусів! У східних областях – свіжіша погода, +8+13 градусів», – пише синоптик.
За її словами, дощі пройдуть на Заході, подекуди – на Півночі, на решті території – без опадів.
«Поривчастий, до сильного, вітер ще залишиться у більшості областей. Обережно!», – наголосила Діденко.
Вона прогнозує у Києві вдень потепління до +15+17 градусів. Місцями можливий також невеликий дощ і сильний вітер.
«Так що на кілька днів закиньте товсті куртки й шапки, до нас з короткочасним дружнім візитом завітає весна», – радить синоптик.
Нагадаємо, українців попередили про ускладнення погодних умов.
