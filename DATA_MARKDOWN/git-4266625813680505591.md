
# У Катрін Денев стався інсульт

Published at: **2019-11-07T01:59:00+00:00**

Author: ****

Original: [ZIK.UA](https://zik.ua/news/2019/11/07/u_katryn_denev_stavsya_insult_1685539)


        Легендарну французьку актрису Катрін Денев було госпіталізовано до лікарні після інсульту.
      
Про це повідомляє Agence France Presse. 
Як зазначається, у ніч на 6 листопада 76-річну француженку Катрін Денев було доставлено до паризької лікарні після ішемічного інсульту. 
"На щастя, у неї немає втрати рухових функцій, хоча їй, звичайно, доведеться відпочити деякий час", - йдеться у заяві, виданій від імені її сім'ї її агентом Клер Блондель.
До слова, французька актриса Катрін Денев за час своєї кар'єри вже знялася у понад 100 фільмах. Найвідоміші її кінострічки - "Бель де Жур" Луїса Бунюеля, "Відштовхування" Романа Поланського та "Шербурські парасольки" Жака Демі. 
Нагадаємо, нещодавно заарештували іранську зірку Instagram, яка стала відомою завдяки публікаціям про зусилля на шляху до схожості з актрисою Анджеліною Джолі. 
