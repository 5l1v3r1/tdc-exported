
# Рябошапка каже, що спокійно ставиться до ініціативи його відставки

Published at: **2019-11-01T16:04:00+00:00**

Author: ****

Original: [ZIK.UA](https://zik.ua/news/2019/11/01/ryaboshapka_kazhe_shcho_spokiyno_stavytsya_do_initsiatyvy_yogo_vidstavky_1681713)


        Генеральний прокурор України Руслан Рябошапка заявляє, що спокійно ставиться до ініціативи його відставки, яку озвучив народний депутат фракції "Слуга народу" Олександр Дубінський.
      
"Насправді ніякої реакції немає: професійна і спокійна", – сказав Рябошапка журналістам у п’ятницю в Києві, повідомляє Інтерфакс-Україна. 
Він додав, якщо підписів буде достатньо, щоб спілкуватися в парламенті, то я прийду. 
"А поки що навіть немає про що говорити", – додав генпрокурор.
Відповідаючи на запитання про те, чи відома йому причина, через яку у ВР ініціюють його відставку, Рябошапка сказав: "Напевно, хтось не задоволений тим, що ми робимо. Напевно, реформи, які ми зараз проводимо, зачіпають чиїсь інтереси, й люди відчувають, що збільшуються ризики для них, тому вони вживають заходів, щоб погані наслідки для них не настали".
Раніше, генеральний прокурор Руслан Рябошапка заявив, що наразі спостерігає за тим, що відбувається, і це абсолютно не впливає на його дії і плани.
Про це він сказав, відповідаючи на запитання щодо того, чи відчуває він тиск з боку Андрія Портнова, і таких депутатів, як Олександр Дубінський і Максим Бужанський, повідомляє Укрінформ.
«Що значить «відчуваю тиск»? Я спостерігаю за тим, що відбувається. Сказати, що це мене особливо засмучує – я не скажу. На мої дії, плани, вчинки це не впливає абсолютно. Нам треба робити своє, те, що ми вважаємо за потрібне», – сказав Рябошапка.
