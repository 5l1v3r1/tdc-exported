
# حضور 130 غرفه فعال در جشنواره ملی اقوام و عشایر ایرانی همدان

Published at: **2019-11-02T14:48:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544186.html/%D8%AD%D8%B6%D9%88%D8%B1-130-%D8%BA%D8%B1%D9%81%D9%87-%D9%81%D8%B9%D8%A7%D9%84-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D9%85%D9%84%DB%8C--%D8%A7%D9%82%D9%88%D8%A7%D9%85-%D9%88-%D8%B9%D8%B4%D8%A7%DB%8C%D8%B1-%D8%A7%DB%8C%D8%B1%D8%A7%D9%86%DB%8C--%D9%87%D9%85%D8%AF%D8%A7%D9%86)

مدیرعامل شرکت نمایشگاه های بین المللی همدان از حضور 6 گروه موسیقی سنتی و 130 غرفه فعال که سوغاتی هر شهر را عرضه می کنند در جشنواره ملی اقوام و عشایر ایرانی خبر داد.
به گزارش شبکه اطلاع رسانی راه دانا؛ حمید گلی پور، مدیر عامل نمایشگاه های بین المللی همدان در گفتگو با خبرنگار عصر همدان؛ گفت: جشنواره ملی اقوام و عشایر ایرانی از ۷ تا ۱۳ آبان در حال برگزاری است  و این جشنواره برای انتقال آداب و رسوم اقوام مختلف ایرانی برپا شده است.
وی عنوان کرد: این نمایشگاه  از ساعت 16 تا 21  به جز روزهای جمعه که از 9 صبح تا 21 باز است دایر می باشد.
گلی پور عنوان کرد: در این نمایشگاه از موسیقی سنتی و آیین های نمایشی اقوام مختلف لر ترک و آذری و خراسان شمالی همه به نمایش گذاشته می شوند که همگی با پخش موسقی زنده در سالن هگمتانه اجرا می شوند.
وی با اشاره به حضور 130 غرفه فعال در این نمایشگاه گفت: سوغاتی تمام شهرها در این غرفه ها عرضه می شود و 6 گروه موسیقی سنتی در نمایشگاه حضور دارند.
مدیر عامل نمایشگاه های بین المللی همدان گفت: دو سیاه چادر ترکمن در درب ورودی نمایشگاه برپا شده است که فرهنگ و آداب و رسوم ترکمن را به نمایش می گذارند.
انتهای پیام/
