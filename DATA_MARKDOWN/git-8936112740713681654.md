
# Finał Copa Libertadores przeniesiony z Chile do Peru

Published at: **2019-11-06T11:05:00+00:00**

Author: ****

Original: [TVN24](https://eurosport.tvn24.pl/pilka-nozna,105/final-copa-libertadores-w-peru-river-plate-flamengo-pilka-nozna,983294.html)

Finał w stolicy Chile miał się odbyć 23 listopada, a po zmianie jego areną będzie stadion Monumental w Limie. Data pozostaje ta sama.
Puchar Wyzwolicieli Ameryki to najważniejsze rozgrywki klubowe w Ameryce Południowej.
Wcześniej, również ze względu na kryzys polityczny w Chile (od kilku tygodni trwają gwałtowne protesty społeczne), odwołane zostało zaplanowane na 15 listopada w Concepcion towarzyskie spotkanie piłkarskiej reprezentacji tego kraju z Boliwią.
Chilijczycy zagrają towarzysko cztery dni później z Peru w Limie.
Peruwiańska stolica będzie też gospodarzem finału Copa Libertadores. Rok temu władze CONMEBOL zdecydowały o przeniesieniu rewanżowego meczu finałowego River Plate - Boca Juniors do Madrytu ze względu na agresywne zachowanie pseudokibiców.
Tym razem triumfatora rozgrywek ma wyłonić jedno spotkanie. Trofeum broni argentyński zespół.
 
Autor: br / Źródło: Eurosport; PAP
