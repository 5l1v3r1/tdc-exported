
# ไฟไหม้บ้านโบราณสถานที่มรดกโลกญี่ปุ่นอีกแห่ง

Published at: **2019-11-04T13:03:00+00:00**

Author: ****

Original: [เดลินิวส์](https://www.dailynews.co.th/foreign/739997)


        เพลิงไหม้บ้านโบราณอย่างน้อย 1 หลัง ภายในหมู่บ้านที่ถูกขึ้นทะเบียนเป็นมรดกโลก ในจังหวัดกิฟุ ทางภาคกลางของญี่ปุ่น เมื่อวันจันทร์ เหตุเกิดเพียงไม่กี่วันหลังเกิดเพลิงไหม้ปราสาทชูริ ในจังหวัดโอกินาวา ทางภาคใต้ ที่ได้รับการขึ้นทะเบียนเป็นมรดกโลกโดยองค์การยูเนสโกเช่นกัน
      
สำนักข่วรอยเตอร์รายงานจากกรุงโตเกียว ประเทศญี่ปุ่น เมื่อวันที่ 4 พ.ย. ว่า เหตุเพลิงไหม้เมื่อวันจันทร์ เกิดขึ้นที่หมู่บ้านที่แสดงบ้านเรือนโบราณทรงกัสโชสึคุริ ในจังหวัดกิฟุ ภูมิภาคชูบุ บนเกาะฮอนชู เจ้าหน้าที่ดับเพลิงท้องถิ่นเผยว่า บ้านหลังที่ถูกไฟไหม้ก่อสร้างเมื่อหลายร้อยปีก่อน มีเอกลักษณ์โดดเด่นที่หลังคามุงหญ้าฟาง ไฟถูกควบคุมได้ในเวลาอันรวดเร็ว และเกิดความเสียหายไม่มากนัก เบื้องต้นยังไม่ทราบสาเหตุ เจ้าหน้าที่กำลังเร่งสอบสวน และเจ้าหน้าที่ไม่ขอเปิดเผยว่าบ้านถูกไฟไหม่กี่หลังคลิปวิดีโอเหตุการณ์ที่ถูกเผยแพร่ทางสื่อสังคม แสดงให้เห็นเจ้าหน้าที่ดับเพลิงกำลังฉีดน้ำดับไฟ ที่กำลังลุกไหม้บ้านกัสโชสึคุริหลังหนึ่งเช้าตรู่วันที่ 31 ต.ค.ที่ผ่านมา เกิดเพลิงไหม้รุนแรงทำลายปราสาทชูริสัญลักษณ์ของราชอาณาจักรริวกิว  ในเมืองชูริ บนเกาะโอกินาวา ซึ่งองค์การยูเนสโกขึ้นทะเบียนเป็นมรดกโลกทางวัฒนธรรม เมื่อปี พ.ศ.2543 อาคาร 6 หลังภายในปราสาทถูกไฟไหม้เสียหาย การสอบสวนยังไม่ทราบสาเหตุ แต่เจ้าหน้าที่ระบุว่า ไม่น่าจะเกิดจากการลอบวางเพลิง.เครดิตภาพ - Press TV
