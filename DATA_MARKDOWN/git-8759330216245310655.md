
# Diatta is klaar om PSG te bedwingen: Waarom zou dat niet kunnen?

Published at: **2019-11-05T21:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902553/diatta-is-klaar-om-psg-te-bedwingen-waarom-zou-dat-niet-kunnen-.html)


        Club Brugge krijgt woensdag een aartsmoeilijke opdracht op het veld van PSG. Na de 0-5 uit de heenmatch is er weinig hoop, maar Kr√©pin Diatta gelooft er toch in.
      
"We zijn er mentaal klaar voor en we hebben hard gewerkt", staat te lezen bij Belga. "Ik kan niet zeggen dat we na die match hopeloos zijn. We trainen om matchen zoals deze te spelen. We geloven in onze ploeg en we zullen alles geven. Het was misschien een moeilijke match, maar het was wel onze eerste en enige verliesmatch van het seizoen tot nu toe."
Diatta denkt ook terug aan het gelijkspel bij Real Madrid. "Niemand had dit geloofd, maar wij wel met onze spirit. Het is ons gelukt dus waarom zou dat in Parijs niet kunnen?"
Bovendien heeft PSG net verloren van Dijon, de rode lantaarn van Frankrijk. "Ze hebben misschien verloren, maar dat doet er eigenlijk niet toe. We moeten ons focussen op onze eigen ploeg. Het is niet omdat PSG die match heeft verloren dat het nu een slechte ploeg is."
