
# 
        نگارش قانون اساسی جدید سوریه کلید خورد
      

Published at: **2019-11-04T22:58:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638220/%D9%86%DA%AF%D8%A7%D8%B1%D8%B4-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%AC%D8%AF%DB%8C%D8%AF-%D8%B3%D9%88%D8%B1%DB%8C%D9%87-%DA%A9%D9%84%DB%8C%D8%AF-%D8%AE%D9%88%D8%B1%D8%AF)

به گزارش بولتن نیوز، در این کارگروه ۱۵ نماینده دولت سوریه، ۱۵ نفر از مخالفان دولت و ۱۵ تن دیگر از جامعه مدنی و مستقلین این کشور حضور دارند.
«احمد الکزبری» رئیس هیئت نمایندگی دولت سوریه پیشتر اعلام کرده بود که قرار است فعالیت کارگروه نگارش قانون اساسی در ژنو یک هفته به طول بیانجامد و این جلسات پشت درهای بسته برگزار خواهد شد.
این مقام سوری همچنین اعلام کرده بود که پیشتر در نشست کمیته ۱۵۰ نفره تدوین قانون اساسی خط مشی و دستور کار این کارگروه مشخص شده است.
شورای امنیت سازمان ملل متحد ۲۸ آذر ماه ۱۳۹۴ قطعنامه شماره ۲۲۵۴ را با عنوان "نقشه راه عملیات انتقال سیاسی در سوریه" با اجماع اعضا تصویب کرده‌ بود.
در همین حال «گیر پدرسون» نماینده ویژه سازمان ملل در امور سوریه جمعه گذشته در جمع خبرنگاران از توافق اعضای کمیته قانون اساسی جدید سوریه بر سر دستور کار و همچنین ترکیب کارگروه نگارش این قانون خبر داده بود.
پیش از این نیز نخستین نشست کمیته قانون اساسی سوریه چهارشنبه گذشته در ژنو، با نظارت سازمان ملل متحد و مشارکت تمامی ۱۵۰ عضو این کمیته و با حضور پدرسون نماینده ویژه این سازمان در امور سوریه برگزار شد.
