
# Chytil skóroval i ve druhém duelu po povolání z farmy do NHL

Published at: **2019-11-02T21:44:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/chytil-skoroval-i-ve-druhem-duelu-po-povolani-z-farmy-do-nhl/1816481?utm_source=rss&utm_medium=feed)

Nashville (USA) - Útočník Filip Chytil dal gól i ve druhém utkání NHL po povolání z farmy do prvního týmu New Yorku Rangers. Dvacetiletý český hokejista v dnešním utkání zámořské soutěže v Nashvillu pomohl hostům k vítězství 2:1.
Český hokejista v 17. minutě otevřel skóre zápasu, když zakončil rychlý brejk dva na jednoho. Asistenci si připsal český obránce Libor Hájek, jehož vypíchnutí puku celou akci odstartovalo.
Chytil tak po příchodu z farmy v Hartfordu skóroval i v druhém utkání, ve středu přispěl vítězným gólem k výhře 4:1 nad Tampou Bay.
--------

        Pittsburgh - Edmonton 1:2 v prodl. (0:0, 0:1, 1:0 - 0:1)
      
Branky: 54. Dumoulin - 28. Cave, 63. Draisaitl. Střely na branku: 53:27. Diváci: 18.618. Hvězdy zápasu: 1. Smith, 2. Draisaitl (oba Edmonton), 3. Murray (Pittsburgh).

        Nashville - NY Rangers 1:2 (0:1, 1:1, 0:0)
      
Branky: 35. Arvidsson - 17. Chytil (Hájek), 25. Strome. Střely na branku: 33:30. Diváci: 17.371. Hvězdy zápasu: 1. Georgijev, 2. Chytil (oba NY Rangers), 3. Arvidsson (Nashville).
