
# 30 anys de presó per al Terminator del Congo

Published at: **2019-11-07T11:30:47+00:00**

Author: ****

Original: [Ara.cat](https://www.ara.cat/internacional/anys-preso-Terminator-del-Congo_0_2339766139.html)

El Tribunal Penal Internacional ha condemnat aquest dijous el líder rebel congolès Bosco Ntaganda a 30 anys de presó, el màxim permès per als crims de lesa humanitat que se li imputaven. Conegut com el Terminator del Congo, Ntaganda va ser el cap d'operacions militars de la milícia rebel Forces Patriòtiques per a l'Alliberament del Congo i, com a tal, el tribunal considera provat que va reclutar menors d'edat per a la seva milícia, va permetre els abusos sexuals contra aquests menors, va permetre assassinats i va ordenar atacs contra la població civil.
La sentència és la primera del tribunal internacional que suposa una condemna per delictes d'esclavitud sexual. L'Haia ja el va declarar culpable el juliol passat de 18 delictes, 13 de crims de guerra i cinc més de lesa humanitat.
Ntaganda va cometre tots aquests crims a Ituri, una província congolesa fronterera amb Uganda que durant l'anomenada Segona Guerra del Congo va patir tota mena de violacions dels drets humans per un conflicte pel control dels recursos.

        Condemnat per 18 crims de guerra el Terminator del Congo
      
