
# СБУ викрила посадовців Миколаївської митниці на мільйонних зловживаннях

Published at: **2019-11-02T13:32:00+00:00**

Author: ****

Original: [НВ](https://nv.ua/ukr/ukraine/events/sbu-vikrila-posadovciv-mikolajivskoji-mitnici-na-milyonnih-zlovzhivannyah-novini-ukrajini-50051269.html)

Про це повідомили у пресслужбі СБУ.
«Встановлено, що протягом 2018−2019 років керівництво обласної митниці спільно з начальниками кількох митних постів систематично порушували вітчизняне антидемпінгове законодавство в інтересах комерційних структур.
Під час ввезення з Європи мінеральних добрив посадові особи безпідставно занижували податкові ставки, внаслідок чого державний бюджет недоотримав майже 10 мільйонів гривень", — йдеться у повідомленні.
Також зазначається, що за результатами санкціонованих обшуків правоохоронці вилучили документацію, яка підтверджує масштабні зловживання.
Відкрито кримінальне провадження за ч. 2 ст. 364 (зловживання владою або службовим становищем) Кримінального кодексу України.
Заходи з викриття відбувались спільно зі слідчими територіального управління ДБР, розташованого у Миколаєві.
