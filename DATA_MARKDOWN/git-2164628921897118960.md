
# Дівчина-сирота з Луцька терміново потребує допомоги на лікування (ФОТО)

Published at: **2019-11-03T14:21:00+00:00**

Author: ****

Original: [PRESS-ЦЕНТР](http://press-centr.com/ua/news/42612_Divchina-sirota-z-Lutska-terminovo-potrebu-dopomohi-na-likuvannya-FOTO)


        У лучанки Юлії Чижевської виявили пухлину головного мозку. Київські лікарі готові провести операцію, але у дівчини немає таких грошей, тому усіх небайдужих просять терміново допомогти коштами.
      
Про це 3 листопада повідомив Волиньпост.
 
 
24-річна дівчина скаржилася на нудоту, блювоту, запаморочення, неможливість самостійно ходити. В Луцькій міській клінічній лікарні за результатами МРТ, у неї виявили пухлину. Пацієнтку перевели в нейрохірургічне відділення, однак прооперувати Юлію в умовах цього медзакладу можливості немає через відсутність спеціального обладнання.
Нейрохірурги з київської лікарні «Феофанія» очікують пацієнтку на консультацію якнайшвидше і наголошують, що операція необхідна в найшвидші строки, адже пухлина перекриває відтік ліквора зі шлуночка в спинномозковий канал.
Лікування дороге, а в Юлії немає родини. Юлія Чижевська була вдочерена. 2 роки тому вона втратила маму, яка померла від онкологічного захворювання. Батько зловживає алкоголем і не допомагає доньці. З родини у Юлії – тільки тітка та двоюрідний брат, які не мають великих заробітків та не можуть фінансово забезпечити лікування дівчини.
 
 
Транспортувати Юлію до Києва потрібно каретою швидкої допомоги з супроводом. Це – приблизно 10 тисяч гривень. Також необхідно зібрати кошти на дороговартісне обстеження та лікування.
Фінансова допомога: номер картки 5168 7573 9600 8635(Чижевська Юлія Андріївна) 

        Фото Волиньпост
      
