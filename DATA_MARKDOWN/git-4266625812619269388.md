
# Співак про зустріч українського прокурора з Джуліані щодо Burisma: Кулика необхідно негайно звільняти

Published at: **2019-11-05T19:04:00+00:00**

Author: ****

Original: [ZIK.UA](https://zik.ua/news/2019/11/05/spivak_pro_zustrich_ukrainskogo_prokurora_z_dzhuliani_shchodo_burisma_kulyka_1684411)


        Прокурора Костянтина Кулика необхідно негайно звільнити.
      
Таку думку висловив кандидат політичних наук Дмитро Співак в ефірі телеканалу "112 Україна", коментуючи зустріч прокурора з адвокатом президента США Дональда Трампа Рудольфа Джуліані для обговорення звинувачення проти Хантера Байдена.
"Сьогодні Associated Press та інша преса в США написала, що Джуліані, а він приватна особа, громадянин іншої країни, зізнався, що він мав зустріч з українським прокурором за прізвищем Кулик і обговорювали там якісь справи, документи, після яких ГПУ, як по замовленню, хлопчики за викликом, відкрила публічний справу проти компанії Burisma", – сказав він.
Співак підкреслив, що немає жодної європейської країни в світі, де Кулик продовжував би працювати. "Його необхідно негайно звільняти, звертаюся я і до генпрокурора Рябошапки, і до президента країни Володимира Зеленського. Більше того, його треба відводити і відкрити кримінальну справу – він скоїв посадовий злочин, зустрічаючись за територією України з приватною особою, представником президента іншої країни і передаючи йому якісь документи. Це злочин. Я думаю, що навіть СБУ мала б зацікавитися, як мотивували Кулика, що це за контакти", – додав експерт.
Хантер Байден входив до ради директорів української енергетичної компанії Burisma Group. Прокурор Костянтин Кулик, колективний запит на відсторонення якого підписали 60 нардепів, спробував залучити компанію в скандал навколо президента США Дональда Трампа. Він склав англомовне досьє на 7 сторінок Байдена, чим сприяв боротьбі, яка призвела до розслідування відносно Трампа.
