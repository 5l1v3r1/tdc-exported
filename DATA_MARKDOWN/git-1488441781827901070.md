
# I Pirati dei Caraibi si fanno in due per LG G8X e il suo doppio schermo (foto)

Published at: **2019-11-02T14:33:09+00:00**

Author: **Matteo Bottin**

Original: [AndroidWorld](https://www.androidworld.it/2019/11/02/pirati-dei-caraibi-si-fanno-due-lg-g8x-suo-doppio-schermo-foto-677609/)

LG ha risposto agli smartphone pieghevoli con G8X ThinQ e il suo Dual Screen. Questa particolare cover, lanciata in una prima versione con LG V50 ThinQ 5G, è decisamente molto versatile, sia per il multitasking che per il comparto videoludico. Ed è proprio qui che arriva una interessante novità: è stato creato un gioco che sfrutta a pieno la disponibilità dei due schermi.
Sì, lo sappiamo, ci sono già giochi che supportano il doppio schermo (come potete vedere nella nostra anteprima), ma si tratta principalmente di aggiungere dei controlli nel secondo schermo, come fossero un joystick esterno.
Pirates of the Caribbean: Tides of War, invece, va oltre: il secondo schermo viene utilizzato per mostrare informazioni di gioco, come i dati del profilo o il ranking del giocatore. Certo, questo gioco non sarà l’ago che farà pendere per l’acquisto di LG G8X in luogo di un altro smartphone, ma è interessante come alcuni sviluppatori stiano iniziando a guardare interessati a questa tecnologia.
Qui sotto trovate il badge per il download della modalità Dual Screen di Pirates of the Caribbean: Tides of War.

        Disponibile su Google Play
      
