
# Huda nesreča: voznik, ki je vozil pod vplivom alkohola, zakrivil nesrečo

Published at: **2019-11-03T12:07:00+00:00**

Author: **A. L.**

Original: [Slovenske novice](https://www.slovenskenovice.si/kronika/doma/clanek/huda-nesreca-voznik-ki-je-vozil-pod-vplivom-alkohola-zakrivil-nesreco-245414)

ČRENŠOVCI – V soboto ob 15.50 so policiste obvestili o prometni nesreči v naselju Črenšovci.Na kraju so ugotovili, da je voznik osebnega avtomobila zaradi neprimerne hitrosti in vožnje pod vplivom alkohola trčil v vozilo, ki je vozilo pred njim.Pri tem se je ena oseba huje poškodovala, ena pa lažje.Nastalo je za dva tisoč evrov materialne škode.Povzročitelj je vozil brez veljavnega vozniškega dovoljenja. Kazensko ga bodo ovadili, poroča PU Murska Sobota. 
