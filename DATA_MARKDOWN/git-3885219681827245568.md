
# לאחר ביטול המופע, בציבור מביעים תמיכה ברב פירר: סערה מביכה ומיותרת

Published at: **2019-11-05T17:13:00+00:00**

Author: **יקי אדמקר**

Original: [וואלה! חדשות](https://news.walla.co.il/item/3321897)

יממה אחרי שהודיע על ביטול אירוע ההצדעה בשל הכוונה לקיים מופע עם זמרים בלבד, הרב אלימלך פירר, יו"ר אגודת עזרא ומרפא, ממשיך לקבל גיבוי מגורמים רבים בציבור.
אלוף-משנה ורדה פומרנץ, לשעבר ראש מחלקת נפגעים המיתולוגית, שהפכה בעצמה לאם שכולה במבצע "צוק איתן", כתבה היום (שלישי) יחד עם בעלה אבי לרב פירר כי היא "כואבת ומצרה על הסערה המביכה והמיותרת שנוצרה בעתיו של אירוע ההתרמה השנתי לאגודה שהקמת יש מאין מתוך אמונה ורצון לסייע לכל חולה ולכל פונה ללא הבדל דת גזע ומין".
פומרנץ שהכירה את פירר עוד מימיה כראש מחלקת הנפגעים של צה"ל כתבה לרב כי היא זוכרת את הימים "בהם נהגנו לסייע למשפחות החיילים לבוא ולקבל את עזרתך ודעתך ברגעים הקשים ביותר בחייהם. אתה בצניעותך בנתינה אין קץ ובשעות לא שעות, נענית תמיד להציל חיים ולסייע ופגשת בחום, ברצון ובאופן שוויוני לכל פונה".

        סערת "מופע ההדרה": חילופי האשמות בין הפקת המופע לתזמורת הפילהרמונית 
         למרות ביטולי האמנים, מופע המחווה לשלמה ארצי יתקיים: "פופוליזם זול" 
         שיטת השחייה החדשנית שעושה שינוי מטורף בחיים תוכן מקודם
      
פומרנץ ציינה את העובדה שמרכז השיקום שמפעיל הרב בשדרות קרוי על שם בנה דניאל, לוחם ומפקד בגולני שנפל בצוק איתן. "ערכי פעילותו של מרכז השיקום כמו ערכי האגודה כולה, אהבת אדם, נתינה מכל הלב ללא הבדל דת, גזע או מין, אהבת הארץ ובעיקר אהבת חינם תואמים את הערכים עליהם גידלנו את דניאל צעיר בנינו". לסיום, מבלי להתייחס באופן ישיר לסערה, כתבו בני הזוג פומרנץ כי "נהיה ידידי הארגון בגאווה גדולה גם ללא קיום אירוע ההתרמה".
התמיכה לרב פירר היא חוצת מגזרים, והיא באה לידי ביטוי גם בתרומות רבות של אנשים פרטיים שהביעו רצון לסייע לאגודה בראשותו לאחר ביטול ערב ההצדעה שהיה אמור להתקיים לקראת סוף החודש הקרוב בהיכל התרבות בתל אביב.
אמש הודיע פירר כי בוטל האירוע, מופע המחווה לשלמה ארצי שאורגן על ידי האגודה שהקים. במכתב ששלח ליו"ר אגודת ידידי "עזרה למרפא", אפי הרשקוביץ, כתב הרב פירר בין היתר: "מעולם לא היינו ולא נסכים להיגרר לשיח של שנאת חינם. השקפותינו, מטרותינו ועצם קיומנו, השואבים את כוחם מההלכה היהודית המסורה לנו מדור לדור, מסמלים את ההפך הגמור. אנו דבקים במשימת חיינו וגאים באורח חיינו.
"משכך, אבקשך לא לקיים את מופע ההתרמה שתוכנן, ולכנס את אגודת הידידים ולעשות ככל שניתן לגייס את התרומות הנדרשות להמשך קיומה ופעילותה של האגודה, המוענקות לכל חלקי העם בשיוויניות ובאהבה".
