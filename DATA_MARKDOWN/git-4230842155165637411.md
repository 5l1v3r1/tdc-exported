
# Zakapelok: найкнижковіша кав’ярня, найкавовіша книгарня – Ситий в7

Published at: **2019-11-01T16:39:03+00:00**

Author: ****

Original: [ФАКТИ](https://fakty.com.ua/ua/ukraine/20191101-zakapelok-najknyzhkovisha-kav-yarnya-najkavovisha-knygarnya-sytyj-v7/)

Zakapelok – кав’ярня-книгарня, яка завсім нещодавно розпочала свою роботу. Чим пригощають відвідувачів та яка атмосфера панує в закладі – детальніше в рецензії на сайті Факти ICTV.
Цього тижня наш експерт Каріна Зуєва вирушила з ревізією до кав’ярні-книгарні Zakapelok, яка розпочала свою роботу 8 жовтня.
Заклад розташований за адресою вул. Верхній Вал, 62, за 10 хвилин ходьби від ст. м. Контрактова площа. Zakapelok знаходиться на першому поверсі житлового будинку, тож потрібно уважно шукати вивіску.
У кав’ярні раді кожному гостю, адже клієнтів небагато. З персоналу я помітила три людини – бариста, помічниця та адміністратор. Все за класикою – потрібно замовити каву, обрати вільний столик та зачекати приготування напою.
За баром стояло дві дівчини, одна з яких бариста, друга, як я гадала, офіціант, але ні, забирати напої потрібно самостійно. Одна з дівчат-працівниць вечеряла в залі з гостями, нічого поганого в цьому немає, але по суті такого бути неповинно. Тож над обслуговуванням потрібно ще попрацювати.
Нерідко в Zakapelok проходять різноманітні заходи – Лампові вечори, з початку відкриття їх було вже шість – глінтвейн-паті, вірші-стендап, дискусія з Марком Лівіним, канікульні читання для дітей, вечір страшних історій на Хеловін. 3 листопада відбудеться презентація книги Анни Дьоміної – Легенди з мандрів.
Zakapelok: найкнижковіша кав’ярня, найкавовіша книгарня – Ситий в7 / 3 фотографии
Інтер’єр закладу виконаний в стилі лофт. Найбільшу увагу привертає книжкова полиця, яка займає одну зі стін залу. В Zakapelok можна не тільки випити кави, але й придбати книжки, а їх там чимало.
Посадкових місць у кав’ярні небагато – близько 20. Столики розміщені у хаотичному порядку, є маленькі круглі та прямокутні для компанії, на деяких лежать журнали.  У залі стоїть диван, крісло та розвішані фотографії – домашній куточок.
Zakapelok: найкнижковіша кав’ярня, найкавовіша книгарня – Ситий в7 / 10 фотографий
Можливо, треба додати більше квітів, сухоцвітів, щоб стало комфортніше. Тим більше, скоро зима, а це час затишку.
Вбиральня маленька та не дуже охайна, але незважаючи на це, в ній є все необхідне, навіть пеленальний столик.
