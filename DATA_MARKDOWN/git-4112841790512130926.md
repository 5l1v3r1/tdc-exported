
# To najlepšie z UK garage a bass zvuku z Británie aj Česka: Conducta a NobodyListen premenia KC Dunaj na zahraničný klub

Published at: **2019-11-05T20:50:00+00:00**

Author: **Inzercia**

Original: [REFRESHER](https://refresher.sk/76122-To-najlepsie-z-UK-garage-a-bass-zvuku-z-Britanie-aj-Ceska-Conducta-a-NobodyListen-premenia-KC-Dunaj-na-zahranicny-klub)


        Séria udalostí Update prináša do bratislavského klubu KC Dunaj uznávaného DJa a producenta Conductu, ktorému bude sekundovať NobodyListen.
      
Sériu Update už snáď nemusíme nikomu predstavovať, keďže nám prostredníctvom nej organizátori z Mäsokombinátu v spolupráci s Jägermeisterom priniesli množstvo atraktívnych mien uznávaných obzvlášť v rámci britskej garage a bass scény. Inak tomu nebude ani v tomto prípade, už 23. novembra sa totiž v bratislavskom KC Dunaj ukáže Conducta – DJ a producent z Británie, ktorý patrí medzi najprogresívnejšie mená UK garage scény.
Spôsob akým modeluje zvuk a tvorí, ho zaradil medzi pionierov novej vlny tohto žánru a už po prvých singloch sa dostal do pozornosti legiend ako DJ EZ, Tuff Jam, MJ Cole, Craig David and Artful Dodger.
Jeho reputácia začala rapidne narastať po remixovaní šlágrov pre mená ako Wiley, Sean Paul, J Hus, MoStack, Jorja Smith, Cadenza, Ray BLK, Goldlink alebo Skrillex. Bristolský producent a DJ Conducta sa zároveň opakovane objavil v dnes už legendárnom Boiler Roome a viac už snáď ku jeho kvalitám ani nemusíme dodávať. Momentálne vedie svoj vlastný label Kiwi records a so svojou pravidelnou nocou Klub Kiwi vypredáva kluby po celom UK.
To nie je ani zďaleka všetko, ďalším headlinerom bude DJ NobodyListen, ktorý patrí v disciplíne klubových udalosti medzi najprogresívnejších v našich dvoch krajinách. Okrem autorskej tvorby a Dj-ingu je hlavou projektu Addict rave, ktorý sa v ČR teší stále väčšej obľube a zároveň pravidelne posúva laťku kvality nahor. Jeho prítomnosť na Slovensku je skôr vzácnosťou, a tak máš jedinečnú šancu vidieť ho hrať naživo. 
Medzi support DJ's nebude chýbať ani rezident udalosti Update VI3E, ktorému v najbližších týždňoch vychádza INSIDE EP. Na jednu vlnu nás dostanú aj Hugo Hypetrain a Nerph. Ako už býva v prípade týchto akcií zvykom, o zábavu sa po celý večer bude starať ľadovo namrazený Jägermeister.
