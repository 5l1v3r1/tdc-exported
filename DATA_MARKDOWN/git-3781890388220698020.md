
# เจสัน ยัง ประกาศลาบวชหน 3 ที่ออสเตรเลีย

Published at: **2019-11-01T08:29:00+00:00**

Author: ****

Original: [เดลินิวส์](https://www.dailynews.co.th/entertainment/739487)


        อดีตนักร้องดังยุค 90 "เจสัน ยัง" บอกบุญผ่านอินสตาแกรม ขอลาบวชที่ประเทศออสเตรเลีย ซึ่งถือเป็นครั้งที่ 3 ในชีวิต
      
เตรียมกลับเจ้าสู่ร่มกาสาวพัสตร์เป็นครั้งที่ 3 สำหรับนักแสดงหนุ่ม "เจสัน ยัง" โดยครั้งแรกเมื่อปี 2555 ที่วัดป่าห้วยสุก อ. แม่ริม จ. จังหวัดเชียงใหม่ ถัดมาเมื่อปี 2560 และการบวชเป็นครั้งที่ 2 ที่วัดป่าดาราภิรมย์ จ. เชียงใหม่ อีกเช่นกัน แต่ครั้งที่ 3 นี้หนุ่ม "เจสัน ยัง" ตัดสินใจเดินทางไปบวชไกลถึงประเทศออสเตรเลีย และได้โพสต์บอกบุญผ่านอินสตาแกรมส่วนตัวว่า
 "ขออนุญาตบอกบุญนะครับ... ผมขอพักงานทางโลก สานต่องานทางธรรมครับขอกราบเรียนเชิญญาติธรรมที่ออสเตรเลีย  มาร่วมงานพิธีอุปสมบท นายเจสัน ยัง วันจันทร์ที่ 25 พฤศจิกายน 2562 ณ วัดธัมมธโร กรุงเเคนเบอร์รา ประเทศออสเตรเลีย โดยมีพระราชสีลาภรณ์ เจ้าอาวาสวัดธัมมธโร ประธานคณะสงฆ์ธรรมยุตเเห่งประเทศออสเตรเลีย-นิวซีเเลนด์ เป็นพระอุปัชฌาย์ หากมีสิ่งใดที่ผมได้เคยล่วงเกินท่านทั้งหลายไว้ จะด้วยกาย วาจา หรือด้วยใจก็ตาม ผมกราบขอขมาทุกท่านมา ณ โอกาสนี้ด้วยครับการอุปสมบทในครั้งนี้จะทำพิธีบนเรือที่กลางทะเลสาบ (นทีสีมา) เนื่องจากการสร้างเขตพุทธาวาสเฉลิมพระเกียรติ ร.9 ยังไม่เเล้วเสร็จสมบูรณ์ จึงไม่สามารถประกอบพิธีที่วัดได้ ดังนั้นจึงต้องไปประกอบพิธีอุปสมบทที่กลางน้ำ ซึ่งเป็นไปตามพระวินัยที่พระพุทธเจ้าได้ทรงบัญญัติไว้ทุกประการ"
ขอบคุณภาพจากอินสตาแกรม :@ jsn_young8
