
# Προβάδισμα Μπόρις Τζόνσον ενόψει των εκλογών του Δεκεμβρίου

Published at: **2019-11-04T16:29:30+00:00**

Author: ****

Original: [News.gr](https://www.news.gr/kosmos/article/2019164/provadisma-boris-tzonson-enopsi-ton-eklogon-tou-dekemvriou.html)

Οι Συντηρητικοί του πρωθυπουργού της Βρετανίας Μπόρις Τζόνσον διατηρούν προβάδισμα 7 ποσοστιαίων μονάδων έναντι του αντιπολιτευόμενου Εργατικού Κόμματος ενόψει των εκλογών της 12ης Δεκεμβρίου, σύμφωνα με τη δημοσκόπηση της ICM που δημοσιεύτηκε από το Reuters σήμερα.
Σύμφωνα με την έρευνα της ICM, την πρώτη κατά τη διάρκεια της προεκλογικής εκστρατείας, οι Συντηρητικοί εξασφαλίζουν ποσοστό 38% και οι Εργατικοί 31%. Οι Φιλελεύθεροι Δημοκράτες συγκεντρώνουν ποσοστό 15%, ενώ το ποσοστό του κόμματος του Brexit ανέρχεται σε 9%.
Όπως αναφέρει το Αθηναϊκό Πρακτορείο Ειδήσεων, η δημοσκόπηση, όπου συμμετείχαν 2.047 άνθρωποι και διεξήχθη διαδικτυακά το διάστημα μεταξύ 1ης και 4ης Νοεμβρίου, καταδεικνύει μια μικρότερη διαφορά σε σύγκριση με τις έρευνες άλλων εταιρειών, όπου οι Συντηρητικοί προηγούνται με 8-17 ποσοστιαίες μονάδες των Εργατικών.
