
# صدور حکم اعدام برای یک جوان شیعی در عربستان

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696288/%D8%B5%D8%AF%D9%88%D8%B1-%D8%AD%DA%A9%D9%85-%D8%A7%D8%B9%D8%AF%D8%A7%D9%85-%D8%A8%D8%B1%D8%A7%DB%8C-%DB%8C%DA%A9-%D8%AC%D9%88%D8%A7%D9%86-%D8%B4%DB%8C%D8%B9%DB%8C-%D8%AF%D8%B1-%D8%B9%D8%B1%D8%A8%D8%B3%D8%AA%D8%A7%D9%86)

دستگاه قضایی عربستان سعودی پس از آزادی سه جوان محبوس، حکم اعدام را برای یک جوان شیعی این کشور صادر کرد.
به گزارش تسنیم، مسئولان قضایی سعودی سه نفر از ساکنان مناطق شیعه نشین شرق این کشور را آزاد، اما برای یک جوان شیعی دیگر، حکم اعدام صادر کردند.
فعالان سعودی می‌گویند که مقامات سعودی روز پنجشنبه «مجتبی ابراهیم آل تراب» مداح اهل بیت علیهم السلام را پس از 3 سال حبس آزاد کردند. «مجتبی آل تراب» مداح شیعی و دانشجوی پزشکی دانشگاه دمام عربستان است که سال 2016 به اتهام شرکت در مراسم عزاداری امام حسین(ع) در قطیف بازداشت شده بود.
دادگاه کیفری دمام در عربستان 25 ژانویه 2018 «مجتبی آل تراب» مداح شیعه را را به 3 سال حبس محکوم کرده بود. عربستان قرار بود 29 اکتبر سال 2017 تراب را محاکمه کند که محاکمه وس به دلایل نامشخصی به تعویق افتاده بود.همزمان، دستگاه قضایی سعودی یک زندانی دیگر به نام «مکی العباس» را که به اتهامات سیاسی به سه سال حبس محکوم شده بود، آزد کرد.
«زاهر عبدالله الزاهر» ساکن منطقه العوامیه دیگر جوانی است که پس از تحمل هشت سال زندان در دمام، اکنون آزاد شده است. وی در تاریخ بیست و سوم ژانویه سال 2012 بازداشت شده بود.
دولت سعودی پس از آزادی این سه نفر، یک جوان دیگر شیعی به نام «محمد حسن اللباد» را با نیرنگ و فریب به دادگاه کیفری شهر دمام واقع در شرق عربستان کشاند و حکم اعدام را برای وی صادر کرد.
پایگاه خبری العهد در این باره گزارش داد که اللباد پس از آنکه بنا به وعده امیر منطقه الشرقیه و تعهد دادگاه کیفری دمام به آزادی‌اش پس از شش ماه حبس و عدم هرگونه شکنجه وی، خودش را تحویل دادگاه مزبور داد.
