
# Nemecko chce zakázať terapiu na liečenie homosexuálov. Podstúpili ju už tisícky mladých

Published at: **2019-11-04T21:23:00+00:00**

Author: **Daniel Mikolášik**

Original: [REFRESHER](https://refresher.sk/76206-Nemecko-chce-zakazat-terapiu-na-liecenie-homosexualov-Podstupili-ju-uz-tisicky-mladych)


        Následky liečby pritom častokrát spôsobujú vážne psychické poruchy, depresiu, úzkostné stavy či dokonca zvýšené riziko samovražedných sklonov.
      
Nemecký minister zdravotníctva Jens Spahn má v pláne zakázať tzv. konverznú terapiu homosexuálov, ktorá má pacientovi pomôcť zmeniť sexuálnu orientáciu. Návrh zákona sa však týka len maloletých osôb. Dospelí pacienti by mohli liečbu aj naďalej využívať, avšak s určitými obmedzeniami. Musia totiž dokázať, že to nerobia z donútenia alebo pod nátlakom.
Ako informuje nemecký denník Der Spiegel, porušenie zákona by pre danú osobu znamenalo vysokú pokutu alebo až rok odňatia slobody. Podľa slov ministra sú ľudia skôr chorí po absolvovaní konverznej terapie ako pred ňou. „Tam, kde sú vykonávané, často prinášajú ťažké telesné a duševné utrpenie,” tvrdí Spahn.
