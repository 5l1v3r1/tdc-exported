
# Шеф в Дунав: Касата е празна, търсим пари за лагер и пътуването за София

Published at: **2019-11-06T22:29:00+00:00**

Author: ****

Original: [Blitz.bg/sport](https://blitz.bg/sport/dunav/shef-v-dunav-kasata-e-prazna-trsim-pari-za-lager-i-ptuvaneto-za-sofiya_442620.html)

Изпълнителният директор на Дунав (Русе) Огнян Цветанов говори днес пред медиите за финансовото състояние на клуба.
„След оттеглянето на доктор Симеонов финансовото състояние на отбора не е никак добро. В момента футболистите имат да получават по една заплата, след една седмица те ще станат две, както и две премии”, заяви Цветанов.
„Към държавата за момента нямаме никакви задължения, всички данъци и осигуровки на футболистите са платени”, добави още шефът в Дунав.
„С треньора на отбора Людмил Киров полагаме огромни усилия, той повече от мен, защото е постоянно с тях. Наистина е много трудно да се мотивират футболистите при положение, че не са получили заплати. Целта ни е да ги накараме да мислят само за футбол, но в такава ситуация наистина е много трудно. Надявам се че ще продължат  да тренират, очаква ни хубав мач с Царско село. Среща, която можем да спечелим, и се надявам до тогава да продължат тренировъчния процес, както и да се явим в понеделник на мача без да има затруднения”, сподели още Огнян Цветанов.
„Касата на клуба е празна в момента. Търсим пари за лагер и за пътуването за София. Трябва да се отиде ден по-рано и да се спи там. Надяваме се да намерим пари да преспим там и да изиграем мача", това заяви финансовият директор на Дунав (Русе).
