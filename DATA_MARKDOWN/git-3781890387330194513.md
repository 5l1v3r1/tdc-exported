
# เปิดตัว 5 ศิษย์เก่าดีเด่น รับโล่งานคืนสู่เหย้าชาวเบญจมฯ 127 ปี

Published at: **2019-11-02T16:00:00+00:00**

Author: ****

Original: [เดลินิวส์](https://www.dailynews.co.th/article/739714)


        สมาคมศิษย์เก่าเบญจมฯ ฉะเชิงเทรา เปิดตัว 5 ศิษย์เก่าดีเด่น รับโล่ในงานคืนสู่เหย้า 127 ปี 'พี่น้องก้าวไปด้วยกัน' สนุกกับ 'เจ เจตริน' 23 พ.ย.นี้
      
พล.ต.ต.สาโรจน์ พรหมเจริญ นายกสมาคมศิษย์เก่าเบญจมฯ จ.ฉะเชิงเทรา เปิดเผยว่า รร.เบญจมราชรังสฤษฎิ์ เป็นสถาบันการศึกษาคุณภาพ ที่มีผู้สำเร็จการศึกษาออกไปแล้วเป็นจำนวนมาก โดยในปีนี้ได้กำหนดจัดงานคืนสู่เหย้าชาวเบญจมฯ 127 ปี 'พี่น้องก้าวไปด้วยกัน' ในวันเสาร์ที่ 23 พ.ย.62 เวลา 17.00น. เป็นต้นไป ณ สนามฟุตบอลโรงเรียนเบญจมฯ ร่วมมอบใบประกาศเกียรติคุณแก่ศิษย์เก่าดีเด่นประจำปี 2562 จำนวน 5 ท่าน คือ นางวิภาศิริ มะกรสาร รุ่น 79 นายเกรียงไกร เผด็จศึก รุ่น 85 นายกิตติพงษ์ ภิญโญตระกูล รุ่น 88 นายวันชัย พนมชัย รุ่น 89 และพ.อ.(พ.)ตรีพจน์ โพธิสอน รุ่น 94 กลับมาไหว้ครูเก่า พบปะสังสรรค์กับเพื่อนๆ พี่น้องลูกน้ำเงินเหลืองด้วยกัน หารายได้สนับสนุนขับเคลื่อนการพัฒนาโรงเรียน สนับสนุนกิจกรรมการเรียนการสอนที่เป็นประโยชน์กับรุ่นน้อง รับประกันมันส์คุ้มค่าสาแก่ใจสายพันธุ์แดนซ์ สุดยอดศิลปิน และเอ็นเตอร์เทนเนอร์ตัวพ่อแห่งยุค 'เจ เจตริน' และวงตะแบง ติดต่อจองโต๊ะได้ที่ตัวแทนห้อง ประธานรุ่น หรือสมาคมศิษย์เก่าเบญจมฯ โทร. 038-512121.ปาณฑิต จันทร์ทอง ผู้สื่อข่าวเว็บไซต์เดลินิวส์ออนไลน์ จ.ฉะเชิงเทรา
