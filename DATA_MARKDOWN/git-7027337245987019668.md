
# سازمان ملل: 254 نفر در اعتراضات عراق کشته شدند

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697016/%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-254-%D9%86%D9%81%D8%B1-%D8%AF%D8%B1-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%B9%D8%B1%D8%A7%D9%82-%DA%A9%D8%B4%D8%AA%D9%87-%D8%B4%D8%AF%D9%86%D8%AF)

دفتر سازمان ملل در عراق آمار قربانیان تظاهرات اخیر در این کشور را 254 نفر اعلام کرد.
به گزارش آناتولی؛ دفتر سازمان ملل متحد در عراق با انتشار گزارشی با عنوان «تظاهرات عراق از 25 اکتبر تا 4 نوامبر» اعلام کرد که از ابتدای تظاهرات‌ مردم عراق در اول اکتبر امسال تاکنون 254 تن از معترضان جان باخته و هزاران تن دیگر نیز مجروح شده‌اند.
در این گزارش همچنین آمده است: از آغاز مجدد این اعتراضات در تاریخ 25 اکتبر تاکنون نیز دست‌کم 97 تن دیگر کشته شده‌اند.
همچنین در این گزارش با اشاره به اینکه هزاران معترض نیز در جریان این اعتراضات مجروح شده‌اند، گفته شد موارد نقض حقوق معترضان در این کشور از سوی سازمان ملل شناسایی شده است.
گفتنی است موج دوم تظاهرات ضد دولتی در مناطق مختلف عراق از 25 اکتبر آغاز شده و همچنان ادامه دارد.
عراقی‌ها از یکم اکتبر گذشته نیز به مدت یک هفته در اعتراض به فساد، بیکاری و کمبود خدمات عمومی در بغداد و شهرهای جنوبی این کشور تظاهرات کردند.
نیروهای امنیتی عراق در برخورد با معترضان از گلوله‌های جنگی و گاز اشک‌آور استفاده کردند. تاکنون در این تظاهرات بیش از 260 نفر کشته و هزاران نفر دیگر زخمی شده اند.
