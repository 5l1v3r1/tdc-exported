
# Лобізм Дерипаски у США, однокурсники Путіна, боротьба з Коломойським. Що відомо про роботодавців Ендрю Мака, радника Зеленського

Published at: **2019-11-06T13:30:00+00:00**

Author: ****

Original: [НВ](https://nv.ua/ukr/biz/markets/shcho-vidomo-pro-novogo-radnika-zelenskogo-endryu-maka-novini-ukrajini-50051927.html)

Президент Володимир Зеленський призначив своїм позаштатним радником Ендрю Мака з Нью-Йорка, Зараз Мак очолює офіс української юркомпанії Asters у Вашингтоні.
Як з’ясував НВ Бізнес, раніше новий радник Зеленського керував аналогічним американським підрозділом найбільшого адвокатського бюро в Росії — «Єгоров, Пугинський, Афанасьєв і партнери» (ЕПАіП).
Один з партнерів ЕПАіП — Микола Єгоров — був колись однокурсником Володимира Путіна з юрфаку ЛДУ і продовжував там же викладати право. Одним з його студентів був Дмитро Афанасьєв, який познайомився з колишнім заступником міністра юстиції Росії Борисом Пугинський через його сина. За даними газети КоммерсатЪ, Єгоров також викладав у нинішнього прем'єр-міністра РФ Дмитра Медведєва.
Ендрю Мак очолив офіс ЕПАіП у Вашингтоні, після об'єднання цього бюро з українською юридичною компанією Magisters, де Мак був партнером.
Як повідомили НВ Бізнес добре обізнані джерела на юридичному ринку, Мак був особистим лобістом у США відомого російського мільярдера Олега Дерипаски. 6 квітня 2018 року Дерипаска був включений у список санкцій США в числі 17 членів уряду і 7 бізнесменів з Росії. Дерипаска — російський підприємець українського кубанського походження, власник холдингу «Базовий Елемент» (ринкова капіталізація $23 млрд). Вважається наближеним до президента РФ Володимира Путіна.
Пізніше, після реструктуризації активів, декільком компаніям Дерипаски вдалося вийти зі списку санкцій США.
На сайті Asters вказується, що у Мака є свідчення адвоката України та США. Він спеціалізується на супроводі міжнародних угод за участю США, України і країн СНД, є експертом в області M&A, корпоративного та антимонопольного права, compliance, законів FCPA (закон США про корупцію за кордоном) і UK Bribery Act (британський закон про боротьбу з хабарництвом), ринків капіталу і державного регулювання.
Має досвід координації транскордонних спорів, а також консультування українських компаній з компаній країн СНД з питань роботи з партнерами у США.
Як відомо, нинішній роботодавець Мака — компанія Asters — представляє інтереси України у справі ПриватБанку, де держава судиться з олігархом Ігорем Коломойським. «Тепер те, що стосується Америки або західної преси. Все це спровоковані і проплачені історії. Конкуренти — Петро Олексійович [Порошенко] свого часу, Гонтарева із [заступником голови НБУ Катериною] Рожкової, Нацбанк, Asters [юридична компанія], — ми всіх знаємо, хто і чим займається. Всіх героїв знаємо поіменно. І вони від цього дуже сильно турбуються. Тому що коли все випливе назовні, то це судові позови, великі витрати і відшкодування збитку. Можна по світу піти. У нас вкрали нашу власність», — заявив раніше в інтерв'ю НВ Коломойський.
Як повідомлялося раніше, президент України Володимир Зеленський під час свого візиту до США зустрічався з Семом Кисліним.
Уродженця Одеси Сема (Семена) Кисліна ФБР пов’язує з покійним Іваньковим (Япончиком) з Солнцевського ОЗУ і братами Михайлом і Львом Чорними (Ізмайлівська ОЗУ). Також ім'я Кислін спливло на суді Михайла Чорного проти Олега Дерипаски в Лондоні. Крім того, Кислін відомий як соратник і донор екс-мера Нью-Йорка Руді Джуліані, який тепер є радником Дональда Трампа і ключовим провідником тиску на Україну у справі, який загрожує імпічментом президенту США.
Офіс Зеленського категорично спростовує зустріч президента с Сємом Кісліним.
