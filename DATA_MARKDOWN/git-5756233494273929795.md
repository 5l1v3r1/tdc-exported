
# فوت بیمار قلبی پس از پنچرکردن آمبولانس با قمه همسایه

Published at: **2019-11-03T12:28:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619625/%D9%81%D9%88%D8%AA-%D8%A8%DB%8C%D9%85%D8%A7%D8%B1-%D9%82%D9%84%D8%A8%DB%8C-%D9%BE%D8%B3-%D8%A7%D8%B2-%D9%BE%D9%86%DA%86%D8%B1%DA%A9%D8%B1%D8%AF%D9%86-%D8%A2%D9%85%D8%A8%D9%88%D9%84%D8%A7%D9%86%D8%B3-%D8%A8%D8%A7-%D9%82%D9%85%D9%87-%D9%87%D9%85%D8%B3%D8%A7%DB%8C%D9%87)


        معاون عملیات اورژانس تهران درباره اخباری مبنی بر فوت بیمار قلبی پس از پنچرکردن آمبولانس توسط همسایه بیمار، توضیح داد.
      

        آفتاب‌‌نیوز :
      
دکتر معتمدی - معاون عملیات اورژانس تهران در این باره گفت: تکنسین‌های اورژانس در این حادثه در جریان مأموریت و احیای یک فرد مسن بودند. همراهان بیمار حین رسیدن تکنسین‌های اورژانس، از اضطراب زیادی برخوردار بودند که با توجه به حساسیت موضوع، آمبولانس مقابل پارکینگ منزل همسایه مقابل، پارک شد.
وی افزود: تکنسین‌های اورژانس با توجه به انجام عملیات احیا، سوئیچ خودروی آمبولانس را به یکی از همراهان بیمار دادند و از وی خواستند با مراجعه به مقابل منزل‌، موضوع را به همسایه توضیح دهد که در این حین، همسایه ضمن فحاشی، با یک قمه به همراه بیمار و خودروی آمبولانس حمله‌ور شده و چهار لاستیک خودروی آمبولانس را پنچر کرد.
معاون عملیات اورژانس تهران ادامه داد: طولانی شدن روند انتقال به‌ دلیل اتفاقات به‌ وجودآ مده، در مرگ بیمار مؤثر بوده است.
وی تاکید کرد: اورژانس تهران نیز با توجه به خسارات واردشده به خودروی آمبولانس، از آن شخص شکایت کرد
به گفته معاون عملیات اورژانس تهرانف متهم این پرونده فردای روز حادثه با قرار وثیقه آزاد شد.
