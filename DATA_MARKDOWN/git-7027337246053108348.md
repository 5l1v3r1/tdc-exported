
# ترافیک سنگین در جاده های کرج- چالوس و هراز

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696260/%D8%AA%D8%B1%D8%A7%D9%81%DB%8C%DA%A9-%D8%B3%D9%86%DA%AF%DB%8C%D9%86-%D8%AF%D8%B1-%D8%AC%D8%A7%D8%AF%D9%87-%D9%87%D8%A7%DB%8C-%DA%A9%D8%B1%D8%AC-%DA%86%D8%A7%D9%84%D9%88%D8%B3-%D9%88-%D9%87%D8%B1%D8%A7%D8%B2)

وزارت راه و شهرسازی از ترافیک سنگین در محورهای چالوس - کرج و قزوین و همچنین محور هراز خبر داد.
به گزارش پایگاه اطلاع رسانی وزارت راه و شهرسازی، ترافیک در محور هراز مسیر شمال به جنوب حدفاصل نارنجستان تا سه راهی کلاب در نمک آب اسک و لاسم سنگین است و همچنین در محور چالوس به کرج محدوده پل دزبن، مرزن‌آباد تونل شماره ۵، تونل شماره ۷، تکاور- خوشبختی ترافیک سنگین است.
براساس این گزارش همچنین دراین محور در محدوده نسا، گچسر، آسارا و پل خواب ترافیک سنگین گزارش شده است.
در محورهای فیروزکوه و آزادراه رشت - قزوین به صورت رفت و برگشت تردد روان بوده و همچنین محورهای شمالی فاقد هرگونه مداخلات جوی می‌باشد.
در آزادراه قزوین - کرج - تهران محدوده پل کردان، پایانه کلانتری، ساسانی و پل کلاک نیز ترافیک سنگین گزارش شده است.
