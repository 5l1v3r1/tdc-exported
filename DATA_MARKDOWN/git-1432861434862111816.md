
# Наставникът на Лудогорец: Можехме да вкараме поне 5 гола на Берое

Published at: **2019-11-02T19:52:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/ludogorec/nastavnikyt-na-ludogorec-mozhehme-da-vkarame-pone-5-gola-na-beroe-1391152.html)

Наставникът на Лудогорец Станислав Генчев е доволен от победата на своя отбор над Берое, но подчерта, че успехът е можел да бъде още по-изразителен. Генчев изрази увереност, че отборът му е готов да се справи по-добре срещу Еспаньол в предстоящия двубой от Лига Европа.
"Като цяло изиграхме един добър мач и мисля, че заслужено спечелихме. Само съжалявам, че не вкарахме още голове. Можехме да отбележим пет, че и повече. Следвахме плана си дори и след като допуснахме гол и логично вкарахме три попадения", започна Генчев.
"Всяка една победа дава самочувствие на отбора и предвид важния мач с Еспаньол този резултат идва добре. От утре вече започваме да се готвим за Испания и ще се опитаме да не повторим грешките от първия мач. Сега мисля, че нещата ще се получат по-добре", добави още той.

        Междувременно се появиха информации, че Лудогорец се интересува от звезда на Левски, като е готов да плати един милион (повече по темата четете тук).
      
