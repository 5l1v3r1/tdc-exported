
# Στους 131 οι μετανάστες που αφίχθηκαν στο Λατσί- Φωτογραφίες από το σημείο

Published at: **2019-11-04T16:40:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595687/stous-131-oi-metanastes-pou-afixthikan-sto-latsi-fotografies-apo-to-simeio)

Στο Λιμανάκι του Λατσιού αφίχθηκε, συνοδευόμενο από άκατο της Λιμενικής, το πλοιάριο στο οποίο από τις πρώτες εκτιμήσεις της Αστυνομίας, επιβαίνουν γύρω στους 131 μετανάστες, ενώ δεύτερο ταχύπλοο σκάφος εντοπίστηκε ανοικτά του Αγίου Γεωργίου Πέγειας .
Πρόκειται για συνολικά 131 μετανάστες, εκ των οποίων 118 άντρες, 5 γυναίκες και 8 ανήλικους.
Σύμφωνα με την Αστυνομία, άκατος της Λιμενικής έσπευσε στο σημείο που εντοπίστηκε το πλοιάριο ανοιχτά της θαλάσσιας περιοχής του Πωμού και το μετέφερε στο Λιμανάκι του Λατσιού.
Εξάλλου σε δεύτερη περίπτωση οι αρχές εντόπισαν δεύτερο ταχύπλοο σκάφος ανοικτά του Αγίου Γεωργίου Πέγειας  στο οποίο επέβαιναν δύο πρόσωπα από τη Συρία εκ των οποίων το ένα είναι μόνιμος κάτοικος Κύπρου.
Το ταχύπλοο μεταφέρθηκε στο Λιμανάκι του Αγίου Γεωργίου Πέγειας, ενώ οι δύο επιβαίνοντες μεταφέρθηκαν στον αστυνομικό σταθμό Πέγειας προκειμένου να ανακριθούν ώστε να διαφανεί εάν υπάρχει ανάμειξη τους με το πλοιάριο με τους μετανάστες που εντοπίστηκε ανοικτά της θαλάσσιας περιοχής του Πωμού.
Ανακρινόμενα τα δύο πρόσωπα έδωσαν κάποιους ισχυρισμούς που διερευνώνται.
