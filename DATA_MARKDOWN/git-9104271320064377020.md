
# Benvenuto autunno e con lui il maltempo: in arrivo una vasta perturbazione atlantica

Published at: **2019-11-05T09:31:49+00:00**

Author: ****

Original: [LaProvinciaDiBiella.it](https://laprovinciadibiella.it/attualita/benvenuto-autunno-e-con-lui-il-maltempo-in-arrivo-una-vasta-perturbazione-atlantica)

Nonostante il mese di novembre sia già iniziato, la stagione autunnale fino a qualche giorno fa risultava ancora non pervenuta. Nelle ultime ore però l’autunno si è fatto sentire in modo piuttosto netto portando aria più fredda e maltempo sul nostro paese; secondo gli ultimi modelli, l’instabilità sarà protagonista sulla nostra penisola almeno fino alla prima metà del mese di novembre con una serie di fasi di maltempo accompagnate da temperature in linea o poco sotto le medie del periodo. La breve tregua che ha caratterizzato la giornata di ieri e caratterizzerà quella di domani, ha infatti le ore contate, con il maltempo che tornerà a colpire l’Italia in seguito all’arrivo di una vasta perturbazione atlantica. Non è finita qui, perché i modelli confermano l’arrivo di un nuovo impulso perturbato nella seconda parte della settimana e poi per il weekend, con piogge, temporali e anche neve localmente a quote medio basse.
