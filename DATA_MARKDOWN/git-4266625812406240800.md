
# У Раді хочуть зняти відповідальність за самогоноваріння

Published at: **2019-11-05T13:10:00+00:00**

Author: ****

Original: [ZIK.UA](https://zik.ua/news/2019/11/05/u_radi_hochut_znyaty_vidpovidalnist_za_samogonovarinnya_1684013)


        У Верховній Раді зареєстровано законопроєкт №2371 про внесення змін до Кодексу України про адміністративні правопорушення (щодо скасування правової норми, яка передбачає відповідальність за самогоноваріння).
      
Про це йдеться на сайті парламенту.
Як зазначається у пояснювальній записці, законопроєкт стосується лише випадків самогоноваріння без мети збуту.
За словами авторів законопроєкту, виготовлення алкогольних напоїв у домашніх умовах для власного споживання не повинно обмежуватись законодавством, оскільки це її природнє право.
Окрім цього зазначений документ носить дискримінаційний характер по відношенню до міцних напоїв. Відповідальність за виготовлення у домашніх умовах пива, вина для власного споживання не несе жодної відповідальності.
Відтак, законопроєктом пропонується скасувати статтю 176 Кодексу України про адміністративні правопорушення, що передбачає накладення штрафу від трьох до десяти неоподаткованих мінімумів доходів громадян (від 51 до 170 грн) за виготовлення або зберігання без мети збуту самогону чи інших міцних спиртних напоїв домашнього вироблення, виготовлення або зберігання без мети збуту апаратів для їх вироблення.
Нагадаємо, раніше повідомлялося, що в Індії токсичний самогон вбив 133 людини і залишив сотні госпіталізованих.
