
# Εύκολη νίκη για τον Βινιάλες

Published at: **2019-11-03T11:04:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/auto/motogp/595507/efkoli-niki-gia-ton-viniales)

Δεν άφησε περιθώριο σε κανέναν ο Βινιάλες και κέρδισε εύκολα στην Μαλαισία. Δίπλα του στο βάθρο ο Μάρκεθ που δεν πίεσε και ο Ντοβιτσιόζο που κράτησε πίσω του τον Ρόσι. Σε μια εύκολη υπόθεση νίκης μετέτρεψε τον αγώνα ο Μάβερικ Βινιάλες. Στην εκκίνηση ο Κουαρταραρό έχασε πολλές θέσεις και έπεσε πίσω με τον Μίλερ να είναι αυτός που έστριψε πρώτος στην πρώτη στροφή. Ωστόσο και ο Μαρκ Μάρκεθ κέρδισε πολλές θέσεις και από 11ος κατάφερε να στρίψει 5ος! Ο Βινιάλες ξεπέρασε στον πρώτο γύρο το εμπόδιο του Μίλερ που άρχισε να χάνει θέσεις και τέθηκε επικεφαλής από τον πρώτο γύρο. Και ο Μάρκεθ πέρασε τον Μίλερ και άρχισε να καταδιώκει τον Βινιάλες. Πιο πίσω ο Ντοβιτσιόζο βρέθηκε 3ος με τον Ρόσι να τον πιέζει από την μέση του αγώνα και μετά για να τον περάσει. Με τον Βινιάλες να έχει κάνει μεγάλη διαφορά από τον Μάρκεθ, το ενδιαφέρον μεταφέρθηκε στην μάχη Ντοβιτσιόζο-Ρόσι. Ο Ρόσι προσπαθούσε, περνούσε και ο Ντόβι είχε πάντα απάντηση και ξανακέρδιζε την θέση. Έτσι πέρασε το μεγαλύτερο διάστημα του αγώνα. Ο Μάβερικ Βινιάλες πήρε μια άνετη και εύκολη νίκη, ο Μάρκεθ όντας Πρωταθλητής δεν πίεσε και αρκέστηκε στη 2η θέση και ο Ντοβιτσιόζο άντεξε και κράτησε πίσω του τον Ρόσι που έδειξε παρά την 4η θέση του πως παραμένει ανταγωνιστικός. Ο Ρινς πίεσε και αυτός τον Ρόσι αλλά έμεινε 5ος, με τον Μορμπιντέλι 6ο και τον Κουαρταραρό μόλις 7ο σε μια κακή μέρα για τον Γάλλο. Οι Πετρούτσι 9ος και ο Μιρ 10ος συμπληρώνουν την δεκάδα. Να σημειώσουμε πως ο Μιρ χτύπησε και έριξε τον Ζαρκό και γι αυτό πήρε ποινή που δεν του στέρησε όμως την 10η θέση. Aπό: gazzetta.gr
