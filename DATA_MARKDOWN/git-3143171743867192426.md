
# Spadafora, molesta una donna. Arrestato 57enne romeno

Published at: **2019-11-07T12:48:14+00:00**

Author: **Redazione**

Original: [Tempostretto](https://www.tempostretto.it/news/spadafora-molesta-una-donna-arrestato-57enne-romeno.html)


        Negli ultimi due mesi, c’erano state continue pressioni, pedinamenti, molestie con telefonate e messaggi insistenti.
      
Stava passeggiando sul lungomare di Spadafora, quand’è stata seguita e insultata da un uomo. La donna ha chiamato i carabinieri, che hanno identificato e fermato un 57enne romeno, arrestato in flagranza per il reato di atti persecutori.
La vittima ha raccontato che l’uomo si era convinto di aver intrapreso con lei una relazione sentimentale mentre i due avevano in realtà solo una pregressa conoscenza. Negli ultimi due mesi, c’erano state continue pressioni, pedinamenti, molestie con telefonate e messaggi insistenti.
Per il 57enne è stato disposto l’obbligo di dimora in un Comune diverso da quello dove domicilia la persona offesa e il divieto di avvicinamento alla vittima.
