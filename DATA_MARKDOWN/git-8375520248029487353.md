
# У Діамантовій лізі скоротять кількість дисциплін

Published at: **2019-11-07T15:29:57+00:00**

Author: ****

Original: [ГЛАВКОМ](https://glavcom.ua/sport/news/u-diamantoviy-lizi-skorotyat-kilkist-disciplin-638446.html)

Організатори легкоатлетичної Діамантової ліги скоротять 2020 року кількість дисциплін, які розігруватимуться на всіх етапах змагань. Замість 16 їх стане 12, інформує прес-служба міжнародної легкоатлетичної федерації (IAAF).
Не на всіх етапах будуть проводитися змагання з метання диску, потрійного стрибку, забігу з бар’єрами на 3000 метрів та бігу на 200 метрів.
Таке рішення IAAF затвердила на основі аналізу популярності різних змагальних дисциплін.
Жодна з зазначених дисциплін не ввійде в фінал Діамантової ліги 2020 року. Змагання з метання диску та потрійного стрибку проводитимуться лише на двох етапах. Біг з бар’єрами на 3000 метрів та біг на 200 метрів проводитимуться на п’яти етапах.
Спортсмени, які покажуть найвищі результати в скорочених дисциплінах, отримають спеціальні запрошення на чемпіонат світу з легкої атлетики.
