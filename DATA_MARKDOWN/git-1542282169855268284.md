
# Τραυματίστηκε αστυνομικός στα Εξάρχεια

Published at: **2019-11-07T22:04:47+00:00**

Author: **euronews **

Original: [euronews](https://gr.euronews.com/2019/11/07/traumatistike-astunomikos-eksarxeia-athina-ellada)

Ένας αστυνομικός της Ομάδας ΔΙ.ΑΣ. τραυματίστηκε το βράδυ της Πέμπτης στα Εξάρχεια μετά από επίθεση αγνώστων.
Σύμφωνα με την αστυνομία, λίγο μετά τις 22:00, ομάδα ατόμων επιτέθηκε με βόμβες μολότοφ, πέτρες και διάφορα άλλα αντικείμενα κατά διμοιρίας των ΜΑΤ και αστυνομικών της Ομάδας ΔΙ.ΑΣ., στη συμβολή των οδών Μεθώνης και Χαρ.Τρικούπη.
Ο τραυματίας αστυνομικός διακομίστηκε στο 401 Γενικό Στρατιωτικό Νοσοκομείο Αθηνών. Από την καταδρομική επίθεση υπέστη φθορές μια μοτοσυκλέτα της αστυνομίας.
Οι αρχές προχώρησαν σε 16 προσαγωγές ατόμων από την περιοχή των Εξαρχείων.
