
# PewDiePie, la generazione Z lo preferisce a LeBron James e Elon Musk

Published at: **2019-11-06T00:00:00+00:00**

Author: **Davide Spotti**

Original: [Multiplayer.it](https://multiplayer.it/notizie/pewdiepie-generazione-z-lo-preferisce-a-lebron-james-elon-musk.html)

Felix Kjellberg, meglio conosciuto in rete con il nickname PewDiePie, è la celebrità di sesso maschile più popolare per la Generazione Z, ovvero i nati tra il 1995 e il 2009. Secondo quanto svela un recente report, lo youtuber svedese ha scavalcato in questa speciale classifica personalità del calibro di LeBron James, Steph Curry ed Elon Musk.L'analisi è stata effettuata dalla società di ricerca Morning Consult. Come si può notare nell'immagine disponibile in fondo alla notizia, il 95% degli intervistati ha detto di sapere chi fosse PewDiePie, mentre il 62% ha una visione favorevole del personaggio. LeBron James, celebre cestista attualmente sotto contratto con i Los Angeles Lakers, è conosciuto dal 95% dei soggetti interpellati mentre solo il 55% ha espresso pareri positivi nei suoi confronti.La categoria Gaming è stata la più significativa per gli utenti di sesso maschile, con il 62% delle persone intervistate che ha detto di aver seguito almeno un influencer del settore. Segue Fitness/Sport con il 41% e Food con il 35%.Tra le donne la celebrità più conosciute e apprezzate sono la cantante Beyoncé, l'attrice Zendaya e lo youtuber Shane Dawson. Per quanto riguarda le categorie, ai primi posti troviamo Beauty/Skin Care con il 59% e Fashion con il 49%.Dal sondaggio, eseguito su un campione di persone di età compresa tra i 13 e i 38 anni, quasi tre quarti degli appartenenti alla Generazione Z e ai Millenials (i nati tra il 1980 e il 1994) segue abitualmente gli influencer. Per gli uomini la piattaforma principale è YouTube, mentre per le donne è Instagram. Solo il 3% degli appartenenti alla Gen Z dichiara di utilizzare Facebook per seguire gli influencer, mentre per il Millenials la percentuale sale al 23%.
