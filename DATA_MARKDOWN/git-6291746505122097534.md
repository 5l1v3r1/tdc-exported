
# Vincenzo Novari sarà l’amministratore delegato della fondazione che verrà istituita per organizzare le Olimpiadi invernali del 2026

Published at: **2019-11-06T14:59:08+00:00**

Author: ****

Original: [Il Post](https://www.ilpost.it/2019/11/06/vincenzo-novari-ad-olimpiadi/)

Vincenzo Novari sarà l’amministratore delegato della fondazione che verrà istituita per organizzare le Olimpiadi invernali di Milano-Cortina 2026. Novari è stato scelto durante una riunione a cui hanno partecipato il ministro dello Sport Vincenzo Spadafora, il presidente del Coni Giovanni Malagò, il governatore della Lombardia Attilio Fontana, il governatore del Veneto Luca Zaia e i sindaci di Milano e Cortina, Beppe Sala e Gianpietro Ghedina. Novari ha 60 anni e tra il 2001 e il 2016 è stato amministratore delegato della compagnia telefonica 3 Italia.
