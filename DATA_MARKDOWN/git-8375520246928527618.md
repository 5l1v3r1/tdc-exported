
# Зеленський зізнався, що деколи помиляється, говорячи українською

Published at: **2019-11-07T18:41:18+00:00**

Author: ****

Original: [ГЛАВКОМ](https://glavcom.ua/news/zelenskiy-ziznavsya-shcho-dekoli-pomilyajetsya-govoryachi-ukrajinskoyu-638483.html)

Президент Володимир Зеленський у черговому влозі за кермом Tesla вважає, що він краще почав розмовляти українською мовою.
Про це він сказав у відео, яке опубліковане 7 листопада на сторінці Офісу президента України.
«Рівень української мови, на мою особисту думку, зростає. Я знаю, що є помилки з наголосами та деякими словами. Хочу говорити краще. Може, і не можливо знати мову на сто відсотків. Але я намагаюся її знати. Практика, більше говорити, краще - з розумними людьми», - розповів президент.
Крім того, Зеленський поділився прикладами з досвіду, що буває, що він говорить російською мовою, і забуває при цьому російські слова – називаючи їх українською.
«Я спілкувався з людиною російською мовою і іноді забував слова. І кажу людині, яка поруч зі мною, «Как это?» і називаєш українське слово. І питаю, як це сказати російською. Тобто іноді вже є й такі приклади», - поділився глава держави.
