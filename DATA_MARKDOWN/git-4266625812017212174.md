
# У Шегинях прикордонники зупинили авто і виявили у вогнегаснику 5 кг бурштину

Published at: **2019-11-06T14:58:00+00:00**

Author: ****

Original: [ZIK.UA](https://zik.ua/news/2019/11/06/u_shegynyah_prykordonnyky_zupynyly_avto_i_vyyavyly_u_vognegasnyku_5_kg_1685043)


        Учора, 5 листопада, у пункті пропуску «Шегині», що на кордоні з Польщею, прикордонники Мостиського загону знайшли у вогнегаснику в авто 5 кг бурштину.
      
Про це повідомила пресслужба ДПСУ.
«Напередодні правоохоронці отримали від оперативних співробітників ДПСУ інформацію про можливе перевезення ним прихованого від прикордонно-митного контролю бурштину. Перевіривши спільно з працівниками митниці іномарку, прикордонники не відразу знайшли приховане каміння. Адже 59-річний українець запакував його у незвичайний сховок, а саме – у вогнегасник. Із порожнини приладу, з якого напередодні було демонтовано засіб гасіння, дістали 5 кілограмів каміння різної геометричної форми та розміру жовтого кольору. На правопорушника складено адмінпротокол, каміння та вогнегасник вилучено», – йдеться у повідомленні.
