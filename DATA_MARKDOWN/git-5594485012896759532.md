
# Дребен търговец разбуни духовете на кукерския фестивал в Бургас

Published at: **2019-11-02T18:29:00+00:00**

Author: ****

Original: [Blitz.bg](https://blitz.bg/obshtestvo/dreben-trgovets-razbuni-dukhovete-na-kukerskiya-festival-v-burgas_news706883.html)

https://blitz.bg/obshtestvo/dreben-trgovets-razbuni-dukhovete-na-kukerskiya-festival-v-burgas_news706883.html Blitz.bg
Истински скандал е на път да сътвори дребен търговец на кукерския фестивал в Бургас, който се провежда успешно за втора поредна година. Сред стоката, която е обявена за продан ярко се отличават символи на комунизма – режим, обявен от Закона за престъпен, алармира общинският съветник Георги Дракалиев.„Нагъл търговец продава сувенири със символи на престъпния режим. Това е противозаконно и недопустимо, а поставянето на лика на Сталин и знамето на СССР, до образа на Апостола на свободата Васил Левски, е пълна гавра с неговото героично дело!”, пише в гневен коментар Дракалиев, който е историк, добре запознат с българското минало, пише "Флагман". Проблем е и непрякото свързване на кукерството – древен местен ритуал, който има символично значение и се практикува за берекет, здраве и прогонване на злите духове – с комунистическите режими. „По този начин сякаш се навява мисълта, че традиционното в България е това, през което сме минали в периода 1944-1989 г.”, коментираха възрастни хора на пл. „Тройката”.Всъщност обаче през последните години в световен мащаб е много популярна ретро вълната. Именно нея са яхнали много търговци, които се опитват да се възползват от трендовете, продавайки стоки, свързвани с носталгията към соца и дори към тоталитарните режими от миналия век. Конкретно в случая с кукерския фестивал в Бургас обаче изглежда това им е изиграло лоша шега. 
