
# Συνελήφθη «γιαλαντζί» γιατρός μετά από τέσσερις θανάτους στη Γερμανία

Published at: ****

Author: ****

Original: [CNN.gr](https://www.cnn.gr/news/kosmos/story/196440/synelifthi-gialantzi-giatros-meta-apo-tesseris-thanatoys-sti-germania)

Newsroom, CNN Greece 14:31 , 06 November 2019
Η γυναίκα φέρεται επίσης να προκάλεσε τον μακροχρόνιο τραυματισμό οκτώ ακόμα ανθρώπων, ενώ εργαζόταν ως βοηθός γιατρού σε νοσοκομείο στην περιοχή Fritzlar στην επαρχία Schwalm-Eder στο κέντρο της χώρας.
Οι εισαγγελείς επιβεβαίωσαν ότι η ύποπτη κατηγορείται για ανθρωποκτονία, σοβαρή σωματική βλάβη, απάτη, παραχάραξη εγγράφων, κατάχρηση τίτλου και άσκηση ιατρικής χωρίς άδεια.
Φέρεται να χρησιμοποίησε πλαστά έγγραφα για να προσληφθεί στο νοσοκομείο, όπου δούλευε από τον Νοέμβριο του 2015 έως τον Αύγουστο του 2018, ενώ συνέχισε να εργάζεται εκεί, παρά τα επαναλαμβανόμενα λάθη, συμπεριλαμβανομένης της χορήγησης λάθος φαρμάκων.
Η αστυνομία εξέδωσε ένταλμα έρευνας τον Ιανουάριο του 2019 σχετικά με την απάτη στην απασχόληση και αργότερα διεύρυνε την έρευνά της. Η γυναίκα συνελήφθη στις 29 Οκτωβρίου και παραμένει υπό κράτηση, καθώς είναι ύποπτη φυγής. Σε εξέλιξη είναι οι έρευνες για το αν η γυναίκα εμπλέκεται σε περισσότερες υποθέσεις.
Η αστυνομία διερευνά επίσης κατά πόσο δύο γιατροί που εργάζονταν στο νοσοκομείο εκείνη την εποχή, παραβίαζαν το καθήκον τους.
Η υπόθεση αυτή έρχεται μετά την καταδίκη ενός Γερμανού νοσοκόμου για τη δολοφονία 85 ασθενών που είχε υπό τη φροντίδα του.
Ο 42χρονος Νιλς Χέγκελ, ο οποίος θεωρείται ο μεγαλύτερος κατά συρροή δολοφόνος μετά τον πόλεμο, καταδικάστηκε σε ισόβια.

        Διαβάστε επίσης
      
