
# Міністр оборони не бачить загрози нападу Росії на південь України

Published at: **2019-11-01T13:08:35+00:00**

Author: ****

Original: [ГЛАВКОМ](https://glavcom.ua/news/ministr-oboroni-ne-bachit-zagrozi-napadu-rosiji-na-pivden-ukrajini--637010.html)

Міністр оборони України Андрій Загороднюк спростував інформацію ексміністра закордонних справ Павла Клімкіна про високу ймовірність нападу РФ на південні області України.
Про це він завив під час брифінгу у п’ятницю, 1 листопада.
«Нам дуже цікаво, звідки у пана Клімкіна такі дані. Якщо він може донести їх до нашої розвідки, ми будемо дуже вдячні. Ми постійно моніторимо ситуацію з того боку: як в Росії, так і на тимчасово окупованих територіях. Наразі у нас такої інформації немає», - запевнив міністр.
Водночас він наголосив, що ЗСУ готові до будь-яких сценаріїв.
Раніше ексміністр закордонних справ України Павло Клімкін в ефірі радіо НВ заявив, що «абсолютно впевнений» у військовому ударі Росіїпо півдню України
За словами Клімкіна, завдяки агресії на півдні України Володимир Путін може спробувати вирішити проблеми рейтингу, взяти контроль над Чорним морем, створити «квазі-Новоросію» та сухопутні «коридори» до Придністров'я і окупованого Криму, а також це відсікти Україну від морського простору.
До слова, Клімкін вважає так звану формулу Штайнмаєра щодо Донбасу маразмом і виконанням російської логіки.
