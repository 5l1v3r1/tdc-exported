
# Nederland wil één Nederlandse ISIS-vrouw uit Turkse cel naar Nederland halen

Published at: **2019-11-01T13:34:00+00:00**

Author: **Redactie**

Original: [ThePostOnline](https://tpo.nl/2019/11/01/nederland-wil-een-nederlandse-isis-vrouw-uit-turkse-cel-naar-nederland-halen/)

Nederland zal slechts om uitlevering vragen van een van de twee vrouwelijke Syriëgangers die zich bij de Nederlandse ambassade in Turkije hebben gemeld. De vrouw die eerder deze week haar Nederlandse staatsburgerschap verloor komt daarvoor niet in aanmerking, zegt minister Ferd Grapperhaus van Justitie en Veiligheid.
Het kabinet wacht nu eerst af of de Turkse autoriteiten beide vrouwen wil vervolgen. Als dat niet het geval is, zal Nederland om uitlevering van de vrouw vragen die de Nederlandse nationaliteit nog wel heeft. “Dat is staand beleid”, aldus de minister. De andere vrouw is geen Nederlandse meer en voor haar is het “meest waarschijnlijke dat we geen uitleveringsverzoek doen”.
Beide vrouwen kwamen samen met drie kinderen aan bij de ambassade in de Turkse hoofdstad Ankara. Ze kwamen uit het vluchtelingenkamp Al-Hol in het noorden van Syrië. Het welbevinden van de kinderen wordt goed in de gaten gehouden, aldus Grapperhaus.

        ANP
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
 
