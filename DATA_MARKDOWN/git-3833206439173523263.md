
# Потвърдиха важна новина на Plovdiv24.bg!

Published at: **2019-11-04T14:55:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Potvurdiha-vazhna-novina-na-Plovdiv24bg-911132)

Пресцентърът на община Пловдив потвърди предварителната новина на Plovdiv24.bg. Със заповед №РД-20-140/30.10.2019г. на и.д. Областен управител Евелина Апостолова се свиква първото заседание на новоизбрания Общински съвет - Пловдив. То ще се проведе на 11 ноември (понеделник) от 10.00 часа в зала "Съединение" на Регионален исторически музей - Пловдив. 
Съгласно чл. 32, ал. 1 от ЗМСМА новоизбраните - кмет на община Пловдив, 51 общински съветници и 6 районни кметове ще положат тържествена клетва.
Първото заседание ще се открие и ръководи от най-възрастния общински съветник - доц. Ангел Иванов. В дневния ред е включено и провеждане на избор на председател на Общински съвет – Пловдив.
