
# Γεωργιάδης: Εντός χρονοδιαγράμματος η επένδυση στο Ελληνικό

Published at: ****

Author: ****

Original: [CNN.gr](https://www.cnn.gr/news/politiki/story/196091/georgiadis-entos-xronodiagrammatos-i-ependysi-sto-elliniko)

Newsroom, CNN Greece 17:39 , 03 November 2019
Η δουλειά της κυβέρνησης είναι να ολοκληρώσει τη μεταβίβαση του ακινήτου στην εταιρεία Lamda Development, αναφέρει σε συνέντευξη του στην εφημερίδα "Real News".
Επίσης αναφέρει ότι υπάρχουν πολλές επενδύσεις "στα συρτάρια" από προηγούμενα έτη, εκ των οποίων «ένα κλάσμα μπορεί να πάρει μπρος τώρα. Τις εξετάζουμε μια-μια προσεκτικά και όποια μπορούμε να ξεκλειδώσουμε, την ξεκλειδώνουμε».
Σχετικά με όσα είπαν οι Π. Πολάκης και Δ. Τζανακόπουλος ότι «δεν θα υπακούσουν στην απόφαση εξαίρεσής τους από τις εργασίες της επιτροπής» είπε «η Βουλή έχει νόμους και κανονισμούς. Φαντάζομαι ότι ο κύριος Πολάκης και ο κύριος Τζανακόπουλος στο τέλος θα πειθαρχήσουν στους νόμους».
Ερωτηθείς για την "αναδίπλωση Ζάεφ" ως προς την εφαρμογή της Συνθήκης των Πρεσπών, ο Α. Γεωργιάδης τόνισε, μεταξύ άλλων, «θα παρακολουθήσουμε την εφαρμογή της συμφωνίας κατά γράμμα από την πλευρά των Σκοπίων, γιατί αν η συμφωνία αυτή δεν τηρηθεί, τότε θα υπάρχει λόγος καταγγελίας της».
Ο υπουργός Ανάπτυξης και Επενδύσεων, δέχεται, όπως είπε, την κριτική σύμφωνα με την οποία η κυβέρνηση θα μπορούσε να είχε αλλάξει γρηγορότερα το νομοθετικό πλαίσιο για το μεταναστευτικό, σημειώνοντας, ταυτόχρονα ότι η κυβέρνηση δεν υποτίμησε το ζήτημα.
Επίσης, μίλησε για τον προπαρασκευαστικό -της επίσκεψης του πρωθυπουργού Κυριάκου Μητσοτάκη- χαρακτήρα της δικής του επίσκεψής στην Κίνα προ δύο εβδομάδων, επισημαίνοντας ότι οι πολύ στενές σχέσεις Ελλάδας-Κίνας θα επιβεβαιωθούν και με την επίσκεψη του προέδρου Σι Τζινπίνγκ στην Αθήνα στις 10 Νοεμβρίου.
Τέλος, σχετικά με την παρέμβαση του πρώην πρωθυπουργού Κώστα Καραμανλή, είπε ότι «ήταν πολύ σημαντική και πολύ υποστηρικτική για τον Κυριάκο Μητσοτάκη».
  

        Διαβάστε επίσης
      
