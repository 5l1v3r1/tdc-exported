
# Caso Mercatone, l'accordo tra Enel e Comune è a un passo

Published at: **2019-11-02T10:09:00+00:00**

Author: **Redazione**

Original: [AvellinoToday](http://www.avellinotoday.it/cronaca/mercatone-accordo-comune-enel.html)

Comune ed Enel sono pronte a raggiungere l’intesa per sbloccare i lavori del nuovo Mercatone. L'amministrazione di Piazza del Popolo e la società energetica sono a un passo dal superare i problemi nati nel project financing del centro “Vivendi", attraverso una transazione che consenta all’amministrazione di entrare in possesso delle aree del grande cantiere che ancora risultano di proprietà dell'Enel. Si tratta di una parte di Largo Ferriera che dal ponte arriva giù verso il Mercatone, attraverso una scarpata.
Enel ha fatto sapere di essere pronta a chiudere il contenzioso in corso da anni per Largo Ferriera. Stando a quanto si apprende, le parti sì incontreranno per definirla nei prossimi giorni, senza ombra di dubbio, prima del 18 novembre, quando la procedura dell’immissione in possesso sarà avviata dall'ente. Si tratta solo di stabilire il valore delle due aree. con fondi che dovranno essere pagati all’impresa che finanzia il project fìnancing da 9 milioni.
