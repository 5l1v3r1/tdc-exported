
# مسابقات دو صحرانوردی انتخابی استان مرکزی + عکس

Published at: **2019-11-02T14:49:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544110.html/%D9%85%D8%B3%D8%A7%D8%A8%D9%82%D8%A7%D8%AA-%D8%AF%D9%88-%D8%B5%D8%AD%D8%B1%D8%A7%D9%86%D9%88%D8%B1%D8%AF%DB%8C-%D8%A7%D9%86%D8%AA%D8%AE%D8%A7%D8%A8%DB%8C-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C---%D8%B9%DA%A9%D8%B3)

مسابقات دو صحرانوردی انتخابی استان گرامیداشت هفته تربیت بدنی و پدافند غیرعامل با حضور ۷۰ ورزشکار به میزبانی شهرستان فراهان برگزار شد.
به گزارش شبکه اطلاع رسانی راه دانا؛ به نقل از دیار آفتاب؛ مسابقات دو صحرانوردی انتخابی استان گرامیداشت هفته تربیت بدنی و پدافند غیرعامل با حضور ۷۰ ورزشکار از شهرهای اراک، خمین، دلیجان، شازند، خنداب و فراهان در سه رده سنی نوجوانان، جوانان و بزرگسالان و به میزبانی شهرستان فراهان برگزار شد.
دوندگان استان مرکزی مسیر ۱۰ کیلومتری آهنگران تا پارک کوثر شهر فرمهین را دویدند.
در رده سنی نوجوانان که به مسافت ۶ کیلومتر برگزار شد علیرضا مدحی خنجینی از فراهان به مقام قهرمانی دست یافت و علی رحیمی و پرهام صالحی هر دو از اراک به ترتیب دوم و سوم شدند.
در رده سنی جوانان که به مسافت ۸ کیلومتر برگزارشد حسین عسگری از شازند به مقام قهرمانی دست یافت و فرشید افروغ و امیرحسین محمدی به ترتیب دوم و سوم شدند.
در رده سنی بزرگسالان که به مسافت ۱۰کیلومتر برگزارشد، رحیم رستگاری از اراک به مقام قهرمانی دست یافت و حمید کاوه ای از شازند و علی میرزایی از اراک به مقام های دوم و سوم دست یافتند .
برترین‌های این مسابقات به رقابت‌های کشوری که نیمه اول آذرماه سال جاری برگزار خواهد شد اعزام می‌شوند.
مراسم اختتامیه این مسابقات با حضور سرپرست فرمانداری شهرستان، فرمانده نیرو انتظامی، رئیس اداره ورزش وجوانان شهرستان فراهان، رئیس هیات دوومیدانی استان در محل پارک کوثر برگزار و به نفرات برتر این رقابت ها حکم و مدال قهرمانی و جوایز نفیسی اهداء شد.
انتهای پیام/
