
# Joker: Η κομμένη σκηνή που αποκαλύπτει την τύχη της γυναίκας που ερωτεύτηκε (spoiler)

Published at: ****

Author: ****

Original: [CNN.gr](https://www.cnn.gr/style/psyxagogia/story/196573/joker-h-kommeni-skini-poy-apokalyptei-tin-tyxi-tis-gynaikas-poy-eroteytike-spoiler?utm_term=Autofeed&utm_medium=Social&utm_source=Facebook)

Newsroom, CNN Greece 19:27 , 07 November 2019
Η τελευταία φορά που βλέπουμε στην ταινία τη Σόφι, την οποία ερμηνεύει η Τζάζι Μπιτζ, είναι όταν βρίσκει τον Άρθουρ στο διαμέρισμά της και έντρομη του ζητά να φύγει. Αυτή είναι η στιγμή που αποκαλύπτεται ότι η σχέση τους υπήρχε μόνο στη φαντασία εκείνου. Ο Άρθουρ φεύγει και στην επόμενη σκηνή τον βλέπουμε στο διάδρομο της πολυκατοικίας, εμφανώς ταραγμένο. 
Ο Τοντ Φίλιπς άφησε σκοπίμως αναπάντητο το ερώτημα και αποφάσισε να αποκαλύψει σε συνέντευξή του στο IndieWire το γιατί:    
«Μου αρέσει η ιδέα. Είναι μια δοκιμασία για το κοινό που εύλογα αναρωτιέται, ‘πόσο τρελός είναι αυτός;’. Οι περισσότεροι άνθρωποι που μίλησα εγώ πιστεύουν ότι δεν τη σκότωσε γιατί καταλαβαίνουν ότι σκοτώνει μόνο τους ανθρώπους που του έκαναν κακό. Οι περισσότεροι άνθρωποι κατάλαβαν ότι, ακόμη και ως κακοποιός, ζούσε με έναν συγκεκριμένο κώδικα. Φυσικά και δεν σκότωσε αυτή τη γυναίκα». 
?Πηγή: Imdb
Η σκηνή στο διαμέρισμα είναι η τελευταία στην οποία εμείς βλέπουμε τη Σόφι, αλλά ο Φίλιπς αποκάλυψε ότι υπήρχε μια ακόμη σκηνή, μετά το περιστατικό στο διαμέρισμα, η οποία κόπηκε και η οποία επιβεβαίωνε ότι η Σόφι ήταν ζωντανή.
Κατά τη διάρκεια της συνέντευξης που έδωσε ο Άρθουρ στο Μάρεϊ Φράνκλιν (Ρόμπερτ Ντε Νίρο), όταν και αποκαλύπτει σε όλον τον κόσμο ότι είναι ο Τζόκερ, η Σόφι παρακολουθεί την εκπομπή από το σπίτι της, άρα δεν θα μπορούσε να είναι νεκρή. 
Ο Φίλιπς είπε ότι έκοψε τη συγκεκριμένη σκηνή γιατί ήθελε η όλη ιστορία να ειπωθεί από την πλευρά του Τζόκερ και αν έβαζε εμβόλιμη τη σκηνή με τη Σόφι θα χάλαγε τον αφηγηματική δομή της ταινίας. 

        Διαβάστε επίσης
      
