
# هشدار معاون ظریف به تبعات منفی عدم تصویب لوایح FATF بر بانک ها

Published at: **2019-11-03T15:03:00+00:00**

Author: ****

Original: [boursepress.ir](http://boursepress.ir/news/138392/%D9%87%D8%B4%D8%AF%D8%A7%D8%B1-%D9%85%D8%B9%D8%A7%D9%88%D9%86-%D8%B8%D8%B1%DB%8C%D9%81-%D8%A8%D9%87-%D8%AA%D8%A8%D8%B9%D8%A7%D8%AA-%D9%85%D9%86%D9%81%DB%8C-%D8%B9%D8%AF%D9%85-%D8%AA%D8%B5%D9%88%DB%8C%D8%A8-%D9%84%D9%88%D8%A7%DB%8C%D8%AD-FATF-%D8%A8%D8%B1-%D8%A8%D8%A7%D9%86%DA%A9-%D9%87%D8%A7)


        معاون وزیر خارجه گفت : عدم تصویب لوایح مربوط به FATF تا بهمن‌ مانند تیر خلاص به سیستم بانکی بوده و کشورهای دوست هم نمی‌توانند هیچ‌گونه نقل و انتقال بانکی با ایران انجام دهند.
      
به گزارش پایگاه خبری بورس پرس، غلامرضا انصاری درباره اهمیت تصویب لوایح مربوط به FATF توسط مجمع تشخیص مصحلت به روزنامه اعتماد گفت:  عدم تصویب لوایح مربوط به گروه ویژه اقدام مالی علیه پولشویی تا بهمن‌ و آخرین مهلت پیوستن ایران ، مانند تیر خلاص به سیستم بانکی است که به علت تحریم‌ها به‌شدت آسیب دیده است.
وی افزود: FATF مانند داشتن پاسپورت است. یعنی اگر سیستم بانکی ایران می‌خواهد با سیستم بانکی جهان اعم از کوچک یا بزرگ آن هر نوع ارتباطی را برقرار کند، شرط آن FATF است. در ایران به این مفهوم توجه نشده که FATF شرط حضور سیستم بانکی در بیرون از مرزها است.خواه این بانک در افغانستان، سوریه و چین باشد یا در اروپا.
انصاری ادامه داد: کشورهایی که حتی از چین هم با ایران دوست‌تر هستند اعلام کرده‌اند پس از عبور از این ضرب‌الاجل ، نمی‌توانند هیچ‌گونه نقل و انتقال بانکی با ایران انجام دهند.
انتهای پیام
