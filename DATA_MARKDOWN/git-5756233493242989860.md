
# ترامپ: دقیقا می‌دانیم سرکرده جدید داعش کیست

Published at: **2019-11-01T18:58:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619268/%D8%AA%D8%B1%D8%A7%D9%85%D9%BE-%D8%AF%D9%82%DB%8C%D9%82%D8%A7-%D9%85%DB%8C%E2%80%8C%D8%AF%D8%A7%D9%86%DB%8C%D9%85-%D8%B3%D8%B1%DA%A9%D8%B1%D8%AF%D9%87-%D8%AC%D8%AF%DB%8C%D8%AF-%D8%AF%D8%A7%D8%B9%D8%B4-%DA%A9%DB%8C%D8%B3%D8%AA)


        رئیس جمهور آمریکا روز جمعه در پیامی در توئیتر نوشت که واشنگتن دقیقا می‌داند سرکرده جدید داعش چه کسی است.
      

        آفتاب‌‌نیوز :
      
«دونالد ترامپ» رئیس جمهور آمریکا روز جمعه به انتخاب سرکرده جدید گروه تروریستی داعش واکنش نشان داد.
وی در پیامی در توئیتر نوشت: «داعش یک سرکرده جدید دارد. ما دقیقا می‌دانیم که او چه کسی است.»
گروه تروریستی داعش روز گذشته در بیانیه «ابو ابراهیم الهاشمی القُرشی» را به عنوان جانشین ابوبکر البغدادی انتخاب معرفی کرد.
رئیس‌جمهور آمریکا عصر یکشنبه گذشته رسما اعلام کرد که آمریکا در یک عملیات ویژه در شمال غرب سوریه، سرکرده داعش را کشته است.
بر اساس گزارش‌ها، نیروهای آمریکایی روز یکشنبه طی عملیاتی در استان ادلب سوریه، ابوبکر بغدادی را به همراه همراهان وی کشتند.
