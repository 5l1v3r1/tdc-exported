
# Η Συμφωνία των Πρεσπών και οι «απειλές» Ζάεφ για ακύρωση στο τραπέζι του One Direct

Published at: **2019-11-01T22:24:54+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/vimatv/i-symfonia-ton-prespon-kai-oi-apeiles-zaef-gia-akyrosi-sto-trapezi-tou-one-direct/)

Καλεσμένος στην εκπομπή One Direct βρέθηκε την Παρασκευή (1/11) ο καθηγητής Διεθνούς Δικαίου Πανεπιστημίου Πειραιά, Πέτρος Λιάκουρας, αναλύοντας τις εξελίξεις στην σκακιέρα των διεθνών σχέσεων.
Ο κ. Λιάκουρας, μιλώντας για τη Συμφωνία των Πρεσπών και τις «απειλές» του Ζόραν Ζάεφ για την ακύρωσή της μεταξύ άλλων δήλωσε πως «δεν υπάρχει περίπτωση μία βαλκανική χώρα όπως η Βόρεια Μακεδονία, να μην ψάχνει πάντοτε μία ευκαιρία, ακόμα και για το εσωτερικό της, να προσπαθεί να κάνει όσο το δυνατόν λιγότερα απέναντι στην εφαρμογή της Συμφωνίας, χωρίς να σημαίνει ότι η Αθήνα θα πρέπει να την αφήνει να κάνει αυτά τα οποία κάνει, γιατί μία συμφωνία από τη στιγμή που βρίσκεται σε ισχύ, πρέπει να είναι δεσμευτική και πρέπει να τηρείται και από τα δύο μέρη, όπως οφείλουν».

        Διαβάστε ακόμη : Με πλοία του Πολεμικού Ναυτικού στην Ελευσίνα 795 αιτούντες άσυλο από τη Μόρια
      
Αναφερόμενος στο βέτο Μακρόν για την έναρξη των ενταξιακών διαπραγματεύσεων της Β. Μακεδονίας στην ΕΕ, δήλωσε ότι πρόκειται για ένα επώδυνο λάθος το οποίο έγινε για λόγους εσωτερικούς και όχι με βάση τη Συμφωνία των Πρεσπών «κυρίως γιατί η Γαλλία φοβάται το κύμα των Αλβανών που θα υπάρξουν ως μετανάστες στη Γαλλία και φοβάται ότι θα χάσει ψήφους που θα πάνε στη Λεπέν», εξηγώντας παράλληλα τους τομείς που επηρεάζονται από τη μη έναρξη των ενταξιακών διαπραγματεύσεων της Β. Μακεδονίας, ξεδιαλύνοντας το τοπίο γύρω από το τι ισχύει με το «erga omnes»
