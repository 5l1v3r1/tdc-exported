
# Суворі правила: у Китаї вводять комендантську годину для юних геймерів - Радіо Максимум

Published at: **2019-11-07T10:05:00+00:00**

Author: **Лейцюсь Наталія**

Original: [Радіо Максимум](https://maximum.fm/suvori-pravila-u-kitayi-vvodyat-komendantsku-godinu-dlya-yunih-gejmeriv_n169189)


        Уряд Китаю вирішив суворо підійти до питання залежності дітей і підлітків від ігор, тому встановлює обмеження у часі для забав на комп'ютерах. І все значно серйозніше, аніж здається!
      
У Китаї запроваджують обмеження щодо онлайн-ігор у нічний час доби, а також встановлюють максимальну тривалість посиденьок за іграми на день.
Нові правила передбачають, що всі, кому ще нема 18 років, можуть розважатись в іграх лише у період з 8 ранку до 22 вечора. Однак і це ще не все, адже у будні юним геймерам взагалі виділяють тільки 90 хвилин на забавки, а на вихідних час збільшується до 180 хвилин.
Також в уряді країни вирішили встановити максимальну суму грошей, які діти можуть вкладати у свої профілі в іграх. Приміром, школярі від 8 до 16 років - 200 юанів у місяць, підлітки 16-18 років – 400 юанів. Відтепер навіть реєстрація передбачатиме реальні імена, адже ігрові компанії звірятимуть персональні дані користувачів з інформацією з національної бази.
Джерело: dtf
