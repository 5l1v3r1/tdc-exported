
# Regulile de protecţie planetară ale NASA trebuie reevaluate

Published at: **2019-11-03T22:00:00+00:00**

Author: **Adrian Popovici**

Original: [DESCOPERĂ](https://www.descopera.ro/dnews/18499532-regulile-de-protectie-planetara-ale-nasa-trebuie-reevaluate)

Regulile de protecţie planetară ale NASA au fost create în 1958 pentru a preveni contaminarea spaţiului cu materia organică terestră.
În ciuda faptului că NASA se află în avangarda tehnologiei şi explorării spaţiale, în anumite aspecte NASA tinde să nu prezinte aceeaşi mobilitate şi spirit întreprinzător. Un astfel de aspect este cel al regulilor protecţiei planetare, acestea au fost adoptate în anul 1958 şi de-a lungul timpului au suferit modificări minore, care fac dintr acest cadru de lucru un instrument nepotrivit acestei noi ere a explorării spaţiale, notează Space.
Termenul de „protecţie planetară” face trimitere la eforturile pe care NASA trebuie să le depună în timpul misunilor sale de a nu contamina luna şi celelalte obiecte din sistemul solar cu materie organică terestră. De asemenea, un alt aspect important pe care aceste reguli îl acoperă face trimitere la împiedicarea contaminării Terrei cu materie extraterestră.
În luna aprilie a acestui an, NASA a creat un comitet, Planetary Protection Independent Review Board (PPIRB), care să analizeze şi să formuleze recomandări cu privire la modul în care cadrul protecţiei planetare. În luna octombrie, cercetătorii care fac parte din acest comitet au trimis către agenţia spaţială un raport în care au inclus 80 de recomnadări şi observaţii.
Una dintre cele mai importante recomandări priveşte modul în care regulile protecţiei planetare trebuie stabilite. Astfel, regulile aflate în uz au fost create în anul 1958 şi de-a lungul timpului s-au efectuat anumite modificări asupra acestora. Dar, conform raportului, de cel puţin de două ori într-o decadă NASA ar trebui să analizeze acest cadru pentru a se asigura că acestea pot fi folosite şi că nu vor împiedica explorarea spaţială.
Un alt aspect important care trebuie modificat, conform raportului PRIB, este cel legat de modul în care misiunile sunt catalogate. În prezent, toate misunile spaţiale intră în Categoria IV, care implică o curăţare strictă a navetelor şi echipamentelor care sunt trimise în spaţiu. Cercetătorii sunt de părere că, mai ales în ceea ce priveşte Marte, condiţiţiile de mediu sunt atât de extreme încât formele de viaţă terestre nu pot supravieţui, putând fi posibilă o relaxare a acestor reguli. Ei recomandă o reclasificare în Categoria II, ceea ce înseamnă şi o reducere a timpului şi resurselor necesare trimiterii unei misiuni.
„PIRB vrea mai multe explorări spaţiale pentru a face mai multă ştiinţă. Vrem să deschidem căile prin care Marte, Luna şi toate aceste alte obiecte interesante din întregul sistem solar pot fi explorate”, a declarat Alan Stern, cercetător şi director al comitetului.

        Citeşte şi:
      

        
          Explorarea spaţială a intrat într-o nouă eră! NASA a inventat o nouă tehnică simplă, dar eficientă de navigare
        
      

        
          NASA este cu un pas mai aproape de tehnologia realimentării cu combustibil în spaţiu
        
      

        
          NASA vrea să folosească roboţi care îşi schimbă forma pentru a explora satelitul Titan al planetei Saturn
        
      

        
          Planurile NASA. 13 misiuni pe care le desfăşoară sau pe care le va lansa în viitor
        
      
