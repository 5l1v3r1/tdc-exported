
# Slovákov čakajú na Nemeckom pohári tradiční súperi, tréner Ramsay má jediné očakávanie

Published at: **2019-11-06T12:35:09+00:00**

Author: **Webnoviny**

Original: [Denník politika](http://dennikpolitika.sk/archiv/88844)

6.11.2019 (Webnoviny.sk) – Slovenská hokejová reprezentácia začne novú sezónu na tradičnom turnaji o Nemecký pohár. V Krefelde si od štvrtka do nedele postupne zmeria sily so Švajčiarmi, olympijským tímom Ruska a domácimi Nemcami. Hlavný tréner Craig Ramsay s asistentmi Jánom Pardavým a Andrejom Podkonickým sa budú spoliehať na 23-členný káder, v ktorom figurujú aj traja debutanti v národnom tíme.
„Mám jediné očakávanie a je rovnaké ako vždy, aby sme podali čo najlepší výkon. Máme v tíme opäť niekoľko nových tvárí alebo menej skúsených hráčov. Musia byť hrdí na to, že si oblečú dres národného tímu a chcem, aby hrali rýchlo a tvrdo. Ak tomu pridajú aj bojovnosť, budem šťastný,“ povedal 68-ročný kanadský kouč, ktorého čaká na lavičke Slovenska už tretia reprezentačná sezóna.
Najskúsenejším mužom v súčasnom výbere je obranca českej Sparty Praha Marek Ďaloga s 89 štartmi. Nad métu päťdesiatich duelov sa okrem neho dostali ešte bek Plzne Peter Čerešňák (73) a Ďalogov klubový spoluhráč Andrej Kudrna (53).
štvrtok 7. novembra: Slovensko – Švajčiarsko (16.15), Nemecko – Rusko olympionici (19.45)sobota 9. novembra: Nemecko – Švajčiarsko (13.00), Rusko olympionici – Slovensko (16.30)nedeľa 10. novembra: Švajčiarsko – Rusko olympionici (11.00), Nemecko – Slovensko (14.30)
Ten je s dvanástimi gólmi najlepším strelcom spomedzi nominovaných. Až trojica hráčov zažije na Nemeckom pohári reprezentačnú premiéru na seniorskej úrovni. Prvé striedania v najcennejšom drese čakajú útočníkov Andreja Kollára ml., Jakuba Sukeľa a Petra Šišovského.
„Som rád, že som sa dostal prvýkrát do nominácie. Je to o to krajšie, že v kádri je aj môj brat. Musím sa sústrediť na svoje výkony a pokúsim sa ukázať v čo najlepšom svetle,“ povedal jeden z nováčikov Jakub Sukeľ, ktorý si môže zahrať po boku svojho dvojčaťa Matúša.
„Jeho už tréneri dobre poznajú. Chodí do reprezentácie častejšie a teraz je rad na mne, aby som zaujal. Mojou silnou stránkou je dobré korčuľovanie. Verím, že ho využijem aj v zápasoch na turnaji,“ doplnil 23-ročný Lipták.
Výsledky slovenského tímu na Nemeckom pohári majú v ostatných rokoch zhoršujúcu sa tendenciu. Po celkovom triumfe v sezóne 2016/17 prišli pod vedením Ramsayho umiestnenia na druhej, resp. tretej priečke.
Vlani Slováci v konkurencii Nemecka, Švajčiarska a ruského olympijského výberu zvíťazili v jednom z troch vystúpení, keď zdolali domáci tím 2:0. Helvétom podľahli 2:3 a Rusom takisto tesne 1:2.
Rovnakí súperi čakajú hokejistov spod Tatier aj tentoraz. Účinkovanie na turnaji otvoria vo štvrtok o 16.15 h súbojom proti Švajčiarom. Po dni voľna nastúpia v sobotu o 16.30 h proti Rusom a v nedeľu o 14.30 h si zmerajú sily s domácimi reprezentantmi.
Brankári: Andrej Košarišťan (HC Košice, 4 štarty/0 gólov), Denis Godla (Rytíři Kladno/ČR, 11/0)
Obrancovia: Martin Bodák (Vítkovice/ČR, 2/0), Marek Ďaloga (Sparta Praha/ČR, 89/9), Peter Čerešňák (HC Plzeň/ČR, 73/8), Martin Chovan (HC 07 WPC Koliba Detva, 10/1), Patrik Koch (HC Košice, 19/0), Mislav Rosandič (Hradec Králové/ČR, 18/0), Martin Štajnoch (HC Slovan Bratislava, 29/1), Peter Trška, (Vítkovice/ČR, 20/0)
Útočníci: Samuel Buček (HK Nitra, 8/3), Marek Hrivík (Leksand IF/Švéd., 8/1), Dávid Gríger (Karlove Vary/ČR, 2/1), Andrej Kollár ml. (HK Nitra, 0/0), Filip Krivošík (HPK Hämmenlinna/Fín., 2/0), Andrej Kudrna (Sparta Praha/ČR, 53/12), Adam Liška (Severstaľ Čerepovec/Rus., 17/4), Mário Lunter (HC ’05 iClinic Banská Bystrica, 13/0), Jakub Sukeľ (MHk 32 Liptovský Mikuláš, 0/0), Matúš Sukeľ (HC Sparta Praha/ČR, 30/7), Peter Šišovský (HC 07 WPC Koliba Detva, 0/0), Tomáš Zigo (HC Slovan Bratislava, 18/3), Peter Zuzin (HC 07 WPC Koliba Detva, 10/0)
Viac k témam: Nemecký pohárZdroj: Webnoviny.sk – Slovákov čakajú na Nemeckom pohári tradiční súperi, tréner Ramsay má jediné očakávanie © SITA Všetky práva vyhradené.
