
# La Nuova Provincia di Biella regala l’Agenda 2020

Published at: **2019-11-05T13:44:09+00:00**

Author: ****

Original: [LaProvinciaDiBiella.it](https://laprovinciadibiella.it/attualita/la-nuova-provincia-di-biella-regala-lagenda-2020)

Cari lettori, siete pronti a un’altra grande iniziativa editoriale de La Nuova Provincia di Biella? Da mercoledì 6 novembre, ogni mercoledì e sabato, il giornale regalerà l’Agenda 2020. Si tratta di dodici fascicoli più la copertina, che vi terranno compagnia per tutto il prossimo anno.I fascicoli, ognuno dedicato ad un mese, conterranno il calendario con a fianco, giorno per giorno, un comodo spazio per gli appunti.
E poi, un po’ sulla scorta del famoso Almanacco di Frate Indovino, ci saranno tante rubriche curiose dedicate ai proverbi, alle leggende, all’orto, alla cucina, al vino, ai personaggi storici e ai monumenti. Il tutto, ovviamente, rigorosamente made in Biella.La prima uscita, come detto, è prevista per mercoledì 6 novembre con la copertina che, in attesa della eventuale rilegatura, servirà da contenitore.  La copertina sarà disponibile in edicola fino a venerdì 8 novembre, poi potrà essere richiesta direttamente alla nostra redazione.
Seguiranno i dodici fascicoli, composti ognuno da 16 pagine, in regalo sia al mercoledì che al sabato cellofanati con il giornale. Sono opuscoli a colori stampati su pregiata carta. L’ultimo fascicolo sarà in distribuzione mercoledì 18 dicembre.
