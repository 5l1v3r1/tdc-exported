
# Рекорд: My Chemical Romance се събраха. Продароха концерта си за минути

Published at: **2019-11-02T14:30:00+00:00**

Author: **Нели Христова**

Original: [Dnes.bg](https://www.dnes.bg/index/2019/11/02/rekord-my-chemical-romance-se-sybraha-prodaroha-koncerta-si-za-minuti.428306)

Билетите за първия концерт на група My Chemical Romance в Лос Анджелис след 7-годишна пауза бяха разпродадени за минути, съобщи Контактмюзик.
Концертът е насрочен на 20 декември в Шрайн експо хол. Цената на билетите е 150 долара. Много фенове се оплакаха в социалните мрежи, че няма да могат да отидат, защото билетите са свършили само за две минути.
Групата не се е качвала на сцената от 2012 г. Предишният им албум - "Danger Days: The True Lives of the Fabulous Killjoys", излезе почти преди 10 години - през 2010 г.
Групата My Chemical Romance е основана през 2001 г. в Ню Джърси, веднага след терористичните атаки от 11 септември. Музикантите Майки Уей, брат му Джерард Уей, Франк Айеро и Рей Торо са искали да изразят чувствата си, свързани с трагедията. По време на съществуването си бандата издава четири пълноформатни албума.
