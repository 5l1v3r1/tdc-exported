
# گفتگوی تلفنی پمپئو با وزیر خارجه عربستان

Published at: **2019-11-05T10:26:00+00:00**

Author: ****

Original: [جامعه خبری تحلیلی الف](https://www.alef.ir/news/3980814063.html)

وزیر امور خارجه آمریکا در تماس تلفنی با همتای جدید سعودی خود درباره گسترش همکاری استراتژیک میان دو کشور بحث و گفتگو کرد.
به گزارش ایسنا، به نقل از سایت روسیا الیوم، مایک پمپئو، وزیر خارجه آمریکا روز گذشته (دوشنبه) با شاهزاده فیصل بن فرحان آل سعود، وزیر خارجه جدید عربستان تماس تلفنی برقرار نمود. طرفین در این تماس درباره ضرورت همکاری راهبردی میان ریاض و واشنگتن  رایزنی کردند.
مورگان اورتاگوس، سخنگوی رسمی وزارت خارجه آمریکا در بیانیه‌ای گفت، پمپئو در این گفتگوی تلفنی انتصاب بن فرحان به عنوان وزیر خارجه عربستان را تبریک گفت.
اورتاگوس گفت، وزرای خارجه دو کشور مجددا بر تمایل خود به اقدام مشترک برای تداوم همکاری مستحکم میان ایالات متحده و عربستان تاکید کردند.
ملک سلمان بن عبدالعزیز، پادشاه سعودی روز ۲۳ اکتبر سال جاری میلادی بعد از برکناری ابراهیم العساف، وزیر خارجه پیشین سعودی بن فرحان را به عنوان جایگزین وی انتخاب کرد.
