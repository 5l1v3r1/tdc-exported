
# Ο Αλέξης Τσίπρας για χαλαρό ποτό στου Ψυρρή

Published at: ****

Author: ****

Original: [CNN.gr](https://www.cnn.gr/news/politiki/story/196306/o-alexis-tsipras-gia-xalaro-poto-stoy-psyrri)

Αμαλία Κάτζου, CNN Greece 13:27 , 05 November 2019
Ο Αλέξης Τσίπρας έφθασε στο μαγαζί που βρίσκεται πολύ κοντά στην Κουμουνδούρου λίγο μετά τις 20:30 το βράδυ, ενώ οι πρώτοι βουλευτές είχαν ξεκινήσει να φθάνουν από τις 20:00. Οι περισσότεροι βουλευτές προτίμησαν λευκό κρασί.
Σε χαλαρό κλίμα, ο κ. Τσίπρας έβγαλε δεκάδες selfie με τους βουλευτές, ενώ είχε και την ευκαιρία να γνωρίσει καλύτερα τους νεοεκλεγέντες.
Κάλεσε μάλιστα όλους τους βουλευτές να αναλάβουν πρωτοβουλίες στις περιφέρειές τους για εγγραφή μελών στην πλατφόρμα isyriza.gr και να διαδραματίσουν πρωταγωνιστικό ρόλο στη διεύρυνση του κόμματος.
Ο Πρόεδρος του ΣΥΡΙΖΑ πέρασε από όλα τα «πηγαδάκια» που είχαν σχηματίσει οι βουλευτές. Συζήτησαν για όλα τα θέματα της επικαιρότητας, για τις μέχρι στιγμής κινήσεις της κυβέρνησης, ενώ ιδιαίτερη έμφαση δόθηκε στις παλινωδίες της ΝΔ στο προσφυγικό και την υποκριτική στάση που υιοθέτησε προεκλογικά, η οποία την έχει φέρει σήμερα αντιμέτωπη με αντιδράσεις από γαλάζιους φορείς της τοπικής αυτοδιοίκησης ανά την επικράτεια.
Τέλος, ιδιαίτερη έμφαση δόθηκε στις συζητήσεις και στο επερχόμενο φορολογικό νομοσχέδιο και τον προϋπολογισμό, καθώς από τις μέχρι στιγμής πληροφορίες διαψεύδονται μία προς μία οι υποσχέσεις της ΝΔ και του κ. Μητσοτάκη για ελαφρύνσεις στα χαμηλότερα εισοδηματικά στρώματα και τη μεσαία τάξη.

        Διαβάστε επίσης
      

        1
      
