
# У Раді анонсували шість змін у соціальній політиці України

Published at: **2019-11-05T13:56:00+00:00**

Author: ****

Original: [НВ](https://nv.ua/ukr/ukraine/politics/shist-reform-v-socialniy-sferi-novini-ukrajini-50051729.html)

Про це повідомила глава парламентського комітету з питань соціальної політики та захисту прав ветеранів Галина Третьякова, пише Інтерфакс-Україна.
«Перша - це проблема АТО/ООС, тих хто брав участь у війні і створення пакета соціального захисту для таких людей за стандартами НАТО», - розповіла вона на прес-конференції.
Ще одна реформа торкнеться зайнятості населення.
«Готується Трудовий кодекс, це тема для іншої розмови, але його прийняття - це тільки складова частина, яка регулює трудові взаємовідносини. Питання зайнятості набагато ширше і включає в себе також проблематику трудової міграції", - уточнила Третьякова.
Вона також додала, що готуються законопроекти, які створюють другий рівень пенсійного забезпечення, і найближчим часом буде проведена дискусія, яка саме пенсійна система повинна запрацювати в Україні.
"Четверта тема - це чесна компенсація за нанесення шкоди життю та здоров'ю. Повинна констатувати, що за попередні роки ми не виробили механізм надання чесної компенсації.", - розповіла глава комітету.
П'ятою реформою нардеп назвала суб'єктивізацію домогосподарств а перехід від персонального до сімейного оподаткування.
"Шостою реформою ми повинні навести порядок у Фонді соціального страхування, подивитися, як він повинен бути модернізований. Перший законопроект в цій реформі - №2275 був поданий групою депутатів", - резюмувала Третьякова.
Читайте також:&nbspУ профільному комітеті Ради розповіли про зміну пільгової системи для військових
