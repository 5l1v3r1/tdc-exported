
# Бойовики вже звинуватили Україну у зриві розведення сил у Петрівському

Published at: **2019-11-04T12:08:08+00:00**

Author: ****

Original: [Українська правда](https://www.pravda.com.ua/news/2019/11/4/7230928/)

Представники так званої "Донецької народної республіки" звинуватили українську сторону у зриві розведення сил та засобів біля селища Петрівське на Донбасі.
Джерело: ТАСС із посиланням на ресурс сепаратистів ДАН
Пряма мова "керівника представництва ДНР" у СЦКК Руслана Якубова: "Український президент неодноразово заявляв про прихильність до відведення в Петрівському. Але сьогодні вчергове командування Операції об'єднаних сил саботувало всі вказівки президента, і ніякого відведення в Петровському немає".
Деталі: Якубов заявив, що нова дата відведення сил у районі Петрівського стане одним із пунктів порядку денного на найближчих переговорах контактної групи у Мінську.
Цьому передувало: Вранці 4 листопада українська сторона СЦКК заявила, що окупаційна влада ОРДЛО збирається запустити білу ракету, що сигналізує про початок розведення сил і засобів у Петрівському, хоча розведення неможливе: 7 діб "тиші" не спостерігалося.
Однак опівдні російські медіа поширили інформацію т.зв. "ДНР", що бойовики сигналізували білої ракетою про готовність до розведення сил і засобів біля Петрівського.

        
          Знати більше: Піти чи залишитись. Чи допоможе розведення військ закінчити війну на Донбасі
        
      

        
          
            Українізація Штайнмаєра: як зробити ідею Кремля безпечною для України
          
        
      

        Передісторія: 
      
