
# Κάτοικοι της Νάουσας έστησαν μπλόκο για τους μετανάστες - ΒΙΝΤΕΟ

Published at: **2019-11-05T09:54:00+00:00**

Author: ****

Original: [enikos.gr](http://www.enikos.gr/society/682358/katoikoi-tis-naousas-estisan-bloko-gia-tous-metanastes-video)

Συνεχίζονται οι αντιδράσεις κατοίκων της ενδοχώρας για την μεταφορά προσφύγων και μεταναστών σε διάφορες περιοχές.
Σύμφωνα με την ιστοσελίδα vimapress.gr, κάτοικοι της Νάουσας συγκεντρώθηκαν λίγο μετά τα μεσάνυχτα στην διασταύρωση της πόλης, στην Ημαθία προκειμένου να εμποδίσουν την διέλευση λεωφορείων με μετανάστες και πρόσφυγες.
Όπως είπαν, είχαν πληροφορίες ότι κατευθύνονται στην περιοχή τρία λεωφορεία και ήταν αποφασισμένοι να τα σταματήσουν.
Σε βίντεο που ανήρτησαν στο facebook, οι συγκεντρωμένοι διαμαρτύρονται για την άφιξη των μεταναστών λέγοντας ότι η περιοχή δεν μπορεί να αντέξει τους μετανάστες μιας και οι ίδιοι είναι άνεργοι οι περισσότεροι. Καλούν δε τους κατοίκους να βγουν και αυτοί στο δρόμο και να ενωθούν μαζί τους.
