
# Sia: Köpeğimin ölümünü ayık atlatmakta zorlanıyorum

Published at: **2019-11-05T12:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1977291/sia-k%C3%B6pe%C4%9Fimin-%C3%B6l%C3%BCm%C3%BCn%C3%BC-ay%C4%B1k-atlatmakta-zorlan%C4%B1yorum)

Sia, köpeğinin ölümünden sonra tekrar kötüleşeceğinden korktuğunu söyledi.Şarkıcı 31 Ekim'de Twitter'da, 16 yıl önce sokaktan sahiplendiği köpeği Pantera Marvellous'un hayatını kaybettiğini duyurmuştu.Birçok hayranı müzisyene başsağlığı dilerken, birçoğu da vefat eden köpeklerinin fotoğraflarını paylaştı.Ölüm haberini paylaştıktan birkaç gün sonra Sia, destek mesajları için hayranlarına teşekkür ettiği bir tweet attı ve Pantera'nın ölümüyle “tekrar kötüleşmeden ya da ona katılmadan” başa çıkabileceğini "asla hayal etmediğini" açıkladı.This Is Acting albümüne imza atan şarkıcı, “Size söylemek isterim ki, en büyük korkum Pantera'nın ölmesiydi. Öldüğü gece, sabahın köründe, sizlerin attığı mesajlar ve eski fotoğraflar bunu atlatmamda, ayık ve canlı kalmamda bana yardımcı oldu. Bunu bilmelisiniz. Teşekkürler” diye yazdı.Independent Türkçe'de yer alan habere göre, Sia, geçmişte madde bağımlılığıyla mücadele etmişti.2014'te The New York Times'ta yayımlanan kısa özgeçmişinde, şarkıcının 4 yıl önce bir intihar notu yazdığı belirtiliyordu.Köpeğinin ölümünün zihinsel sağlığı üzerindeki etkisini itiraf ettikten sonra, Twitter'daki birçok takipçisi Sia için yürekleri ısıtan destek mesajları paylaştı.​Bir kişi, “Biz her zaman senin yanında olacağız @sia, sen birçoğumuzu yaşamdaki tüm zorluklara karşı destekledin, bu yüzden seni daima anlayıp arkanda olacağız! Seni seviyoruz, yola devam” diye yazdı.Bir başkası ise, “Seninle çok gurur duyuyorum ve ayık olman çok çok önemli Sia! Hepimiz sana tapıyoruz ve seni hayal edebileceğinden çok daha fazla önemsiyoruz” dedi.Sia ekimde, vücudun bağ dokusunu etkileyen bir grup genetik rahatsızlık olan Ehlers-Danlos Sendromu'ndan (EDS) muzdarip olduğunu açıklamıştı.Eklemlerde ağrıya ve aşırı yorgunluğa sebep olabilen bu rahatsızlıkla yaşayan herkesi “hayata devam etmeye” çağıran şarkıcı, “Hayat fena halde zor. Acı, moral bozuyor ama yalnız değilsiniz” demişti.
