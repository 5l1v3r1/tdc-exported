
# Visszavonul az első női olimpiai bajnok ökölvívó

Published at: **2019-11-06T19:00:25+00:00**

Author: **Peter Kristof**

Original: [euronews](https://hu.euronews.com/2019/11/06/visszavonul-az-elso-noi-olimpiai-bajnok-okolvivo)

Visszavonult az első olimpiai bajnok női ökölvívó.
Az amatőr karrier után profi bokszolónak álló, és a WBO világbajnoki övét is megszerző brit Nicola Adams 37 évesen fejezte be pályafutását.
A brit ökölvívó kétszeres olimpiai bajnok. Sporttörténelmi jelentőségű sikerét 2012-ben, Londonban a légsúly (51 kg) megnyerésével aratta, majd megvédte címét négy évvel később, a 2016-os riói olimpián.
A visszavonuló bokszoló orvosi javaslatra hozta meg döntését, mert ha a szemét további komoly ütések érik, maradandó látáskárosodást szenvedhet.
Adams sportteljesítményét II. Erzsébet brit uralkodó és a királyi család más tagjai, így Harry herceg is elismerték.
