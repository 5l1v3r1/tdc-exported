
# Nederlandsk militærpoliti: Passasjerer og mannskap i sikkerhet etter hendelse på Schiphol

Published at: **2019-11-06T19:55:13+00:00**

Author: **NTB-Ritzau**

Original: [Bergens Tidende](https://www.bt.no/utenriks/i/OpXPKE/nederlandsk-militaerpoliti-passasjerer-og-mannskap-i-sikkerhet-etter-h)

Hendelsen førte til at tungt bevæpnet politi, en rekke ambulanser og to ambulansehelikoptre rykket ut til flyplassen.
Det er fortsatt uklart hva som har skjedd om bord på flyet, som skulle til Madrid.
Meldingen om at alle om bord var i sikkerhet kom halvannen time etter at de første meldingene om hendelsen kom. Ifølge TV-kanalen NOS var det 27 passasjerer om bord.
Ikke navngitte etterretningskilder opplyste til avisen Algemeen Dagblad at de hadde mottatt meldinger om en kapring, men dette er ikke bekreftet.
Ifølge det nederlandske nyhetsbyrået ANP dreide det seg om en såkalt Grib 3-situasjon, som er nest høyeste beredskap.
Grib 3 betyr at det er registrert en trussel mot befolkningens sikkerhet.
Schiphol er en av Europas travleste flyplasser, med over 70 millioner passasjerer i året.
