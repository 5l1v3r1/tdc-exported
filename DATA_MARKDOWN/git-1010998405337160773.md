
# Първият българин в UFC: Очаквам Багата да победи (ВИДЕО)

Published at: **2019-11-02T20:19:00+00:00**

Author: **Николай Василев**

Original: [bTV Новините](https://btvnovinite.bg/sport/parvijat-balgarin-v-ufc-ochakvam-bagata-da-pobedi-video.html)

Първият българин в UFC - Йордан Радев, коментира пред bTV предстоящата битка на Благой Иванов - Багата срещу Дерик Люис. Българският боец излиза в прочутата "Медисън Скуеър Гардън" тази нощ в мач, който е част от галата UFC 244.
Радев сподели, че очаква българска победа, а за да я постигне Багата трябва да се упове на натрупания опит.
"Очаквам да бъде победа. Надявам се да е бързa и красива най-вече. Багата е вече доста обигран, има доста мачове зад гърба си. Надявам се, че сам може да прецени какви са му плюсовете и предимствата срещу Люис", каза Радев.
"Малко трябва повече да бъде раздвижен, от по-близка дистанция да го скупчава. Това, което ще допринесе със сигурност за неговия успех - да се пази от силните удари на Люис"
Йордан Радев е голямо име в българските бойни спортове. През лятото на 2007 г. - на 12 юни, той влезе в историята, превръщайки се в първия наш състезател в UFC. Тогава Радев отстъпи на опитния американец Дрю МакФедрис.
