
# Foreldre: Det er synd dersom nettovergriperen kommer dere i forkjøpet

Published at: **2019-11-01T10:15:44+00:00**

Author: **Mia Landsem, fredagsspaltist, «datadetektiv» og foredragsholder**

Original: [adressa.no](https://www.adressa.no/meninger/ordetfritt/2019/11/01/Foreldre-Det-er-synd-dersom-nettovergriperen-kommer-dere-i-forkj%C3%B8pet-20284333.ece)

Ved å forklare elevene på en enkel måte hva dette faktisk er, så var det flere som der og da forsto det: Det var en voksen de hadde pratet med på nett, ikke en 10-åring.
Da jeg vokste opp, fikk jeg klar beskjed fra mamma og pappa: «Husk å ikke prate med fremmede.» Vi ble fortalt om hvite varebiler der noen eldre menn ville prøve å lokke oss med godteri eller små katter bak i bilen. Dette var altså bare løgn, sa foreldrene våre. Det var ikke noe godteri eller pusekatter. Hva ville disse menneskene gjøre mot oss? Den dag i dag opererer disse «varebil-voksne» på en helt annen måte: «Hei kjekk gutt 36 i oslo søker ung jente for 6 :) 1000 kr, noe for deg?». Det skriver den voksne mannen til en 10 år gammel jente på applikasjonen Moviestarplanet. Spillet er egentlig for barn, for å lage klær, spille spill og være kreative.
