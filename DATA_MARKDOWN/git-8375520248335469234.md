
# Одеські школяри взяли участь у військово-спортивній грі «Ми - роду козацького діти»

Published at: **2019-11-05T14:41:09+00:00**

Author: ****

Original: [ГЛАВКОМ](https://glavcom.ua/odesa/news/12-shkil-odesi-vzyali-uchast-u-viyskovo-sportivniy-gri-mi-rodu-kozackogo-diti-637860.html)

120 учнів з дванадцяти закладів загальної середньої освіти міста Одеси взяли участь у військово-спортивній грі «Ми - роду козацького діти». Про це інформує офіційний сайт міста.
Учасники гри показали високий рівень знань з історії Одеси, українських козацьких традицій, проявили творчість та продемонстрували свої інтелектуальні здібності. Виступи команд були емоційними, вирізнялися сценічною культурою, цілісністю композиції та акторською вправністю виконання.
За підсумками військово-спортивної гри переможцями визнані команди Одеського НВК «Гармонія» (І місце), Одеської загальноосвітньої школи №18 (ІІ місце) та Одеського НВК №19 (ІІІ місце).
Переможці гри нагороджені дипломами департаменту освіти та науки Одеської міської ради та грошовими винагородами. Також грамотами департаменту освіти та науки Одеської міської ради за активну участь у грі нагороджені Одеські ЗОШ №№ 11, 16, 62, 78, 100, Одеська СШ №86, Одеські ліцеї №9 та «Приморський».
