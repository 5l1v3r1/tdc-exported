
# Сон проговори за първи път след инцидента с Андре Гомеш

Published at: **2019-11-07T16:20:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/son-progovori-za-pyrvi-pyt-sled-incidenta-s-andre-gomesh--1404000.html)

Хюн Мин Сон благодари на съотборниците за подкрепата, след като фаулира Андре Гомеш, а при последвалия вторичен контакт със Серж Орие португалецът счупи своя глезен изминалата неделя в двубоя между Евертън и Тотнъм на „Гудисън Парк“.
„Последните няколко дни бяха много тежки. Осъзнах какъв късметлия съм да получа тази подкрепа от съотборниците ми и феновете. Изключително много съжалявам за случилото се, но трябваше да се фокусирам върху тима и това беше правилното решение за всички, които ми оказаха подкрепа“, разкри той за BT Sport.
Южнокореецът бе изгонен с директен червен картон, като бе видимо разстроен след случилото се. Впоследствие обаче от ФА отмениха наказанието му, след като „шпорите“ обжалваха решението на главния съдия Мартин Аткинсън. Сон бе на линия при гостуването на Цървена звезда в Шампионска лига в сряда вечер и реализира две попадения за убедителния успех с 4:0 – успех, който осигури четири точки аванс на лондончани пред сърбите в група В.

        
          Междувременно, Гомеш проговори за първи път след преживяното. Вижте какво каза в този материал.
        
      
 
