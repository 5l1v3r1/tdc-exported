
# НЗФ перекидають на передову танки та «Гвоздики», – розвідка

Published at: **2019-11-01T13:14:00+00:00**

Author: ****

Original: [ZIK.UA](https://zik.ua/news/2019/11/01/nzf_perekydayut_na_peredovu_tanky_ta_gvozdyky__rozvidka_1681531)


        Під виглядом підготовки до масштабних спільних навчань незаконні збройні формування на окремих напрямках здійснюють перекидання до лінії зіткнення танків та 122-мм самохідних артилерійських установок «Гвоздика».
      
Про це повідомляє пресцентр Міноборони.
«За інформацією Головного управління розвідки Міністерства оборони України, російське командування продовжує посилювати окупаційні війська на передовій забороненим Мінськими домовленостями озброєнням. Зокрема, під виглядом підготовки до масштабних спільних навчань противник на окремих напрямках здійснює перекидання до лінії зіткнення танків та 122-мм самохідних артилерійських установок «Гвоздика», – йдеться у повідомленні.
Крім того, зазначається, що незаконні збройні формування тримають в готовності до застосування чергові вогневі засоби, поповнюють на польових складах передових підрозділів з’єднань і частин 1 (Донецьк) та 2 (Луганськ) АК ЗС РФ запаси боєприпасів, у т.ч. мін та артилерійських снарядів.
Нагадаємо, від початку поточної доби незаконні збройні формування двічі обстріляли українські позиції на Донбасі.
