
# Бг следа изплува покрай новия кошмар с камион с мигранти в Гърция

Published at: **2019-11-04T21:23:00+00:00**

Author: ****

Original: [Blitz.bg](https://blitz.bg/svyat/bg-sleda-izpluva-pokray-noviya-koshmar-s-kamion-s-migranti-v-grtsiya_news707394.html)

https://blitz.bg/svyat/bg-sleda-izpluva-pokray-noviya-koshmar-s-kamion-s-migranti-v-grtsiya_news707394.html Blitz.bg
Гръцката полиция, която откри днес 41 мигранти, мъже и момчета, в хладилен камион, обяви, че превозното средство е с българска регистрация.Камионът е пътувал по автомагистрала в Северна Гърция, след като най-вероятно е влязъл в страната от съседна Турция.Мигрантите, повечето от Афганистан, са живи и невредими, съобщи полицейски представител, като добави, че хладилната система на камиона не е била включена.Освен афганистанците в камиона е имало един иранец и един сириец, а шестима от мигрантите били непълнолетни.Полицията съобщи, че осем мигранти от камиона са имали дихателни проблеми, но другите нямали оплаквания.Полицията спряла камиона близо до град Ксанти за рутинна проверка. Шофьорът, 40-годишен грузинец, бил арестуван, а мигрантите - отведени в близкото полицейско управление за идентификация.През октомври близо до Лондон бяха открити 39 тела в камион с български номера. Шофьорът - 25-годишен гражданин на Северна Ирландия, е арестуван и обвинен за убийство. 
Тирът е регистриран на фирма, собственост на ирландска гражданка, но от 2017-та не е влизал в България. 

        ОЧАКВАЙТЕ ПОДРОБНОСТИ В БЛИЦ
      
