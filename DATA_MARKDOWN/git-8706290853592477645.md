
# Βούτσης για προανακριτική: Δεν αποσύρουμε τους βουλευτές μας

Published at: **2019-11-03T11:14:00+00:00**

Author: ****

Original: [enikos.gr](http://www.enikos.gr/politics/681962/voutsis-gia-proanakritiki-den-aposyroume-tous-vouleftes-mas)

"Είναι σαφές ότι δεν αποσύρουμε τους βουλευτές μας και σίγουρα δε θα σταλούν άλλοι για να τους αντικαταστήσουν" δήλωσε ο πρώην πρόεδρος της Βουλής, Νίκος Βούτσης, μιλώντας στην εκπομπή «Πρωινοί Τύποι» στον ΑΝΤ1.
Ο βουλευτής του ΣΥΡΙΖΑ χαρακτήρισε «ακατανόητο» το να αποφασίζει η πλειοψηφία για τους μάρτυρες της άλλης πλευράς και σημείωσε πως είναι «έωλα τα επιχειρήματα ότι κάποιοι ήταν μάρτυρας, δε θα μπορούσαν να είναι μέλη του».
Ο Νίκος Βούτσης χαρακτήρισε «αδιανόητη κοινοβουλευτικά την εμμονή» για αντικατάσταση των δύο βουλευτών.
"Σε κάθε περίπτωση, οι αποφάσεις θα ληφθούν αύριο. Όσο αφορά στο έγγραφο που δημοσιεύει η Καθημερινή, για την υπόθεση Novartis, ο Νίκος Βούτσης χαρακτήρισε «επικουρικό το έγγραφο, το οποίο αποδεικνύει ότι δε θα μπορούσε να υπάρξει σκευωρία»".
Τέλος, ο πρώην πρόεδρος της Βουλής τόνισε ότι όπως ζητούμε αλληλεγγύη στο προσφυγικό από τις υπόλοιπες ευρωπαϊκές χώρες, έτσι θα πρέπει να την δείξουν οι κάτοικοι της ηπειρωτικής Ελλάδας και προς τους κατοίκους των νησιών, με την ισομερή κατανομή των πληθυσμών.
