
# NS1.bg създаде хостинг платформа от ново поколение

Published at: **2019-11-06T15:55:00+00:00**

Author: **Боряна Павлова**

Original: [Dnes.bg](https://www.dnes.bg/pr/2019/11/06/ns1-bg-syzdade-hosting-platforma-ot-novo-pokolenie.428783)

Нова иновативна платформа, която има потенциала да промени хостинг индустрията, създаде водещата хостинг компания NS1.bg. Тя представи най-новата си услуга – платформата от ново поколение SPanel, с която вече всеки може да премести бизнеса си на собствен cloud виртуален сървър с включен контролен панел, ежедневни бекъпи и снапшоти. В допълнение към всичко виртуалният сървър се управлява от експерти 24 часа в денонощието и е защитен от специално разработената от NS1.bg система SShield, която блокира до 99,998% от хакерските атаки, и по този начин гарантира на клиентите висока сигурност, бързо зареждане на сайта по всяко време и надеждна имейл комуникация
SPanel е решение от типa „всичко в едно“. Всяка услуга, работеща на сървъра е индивидуално конфигурирана в зависимост от спецификациите му, неговата натовареност и броя посетители, които обслужва. Платформата от ново поколение включва потребителски интерфейс, админ интерфейс и мощно API. В същото време дава възможност да се оторизира достър на лица до потребителския интерфейс. Така уеб дизайнери, разработчици и крайни клиенти могат бързо и лесно да управляват индивидуални хостинг акаунти. Собственикът на сървъра пък получава достъп до административен интерфейс, откъдето може да създава нови акаунти, да ги управлява, да следи състоянието на сървъра, неговото натоварване, използваното дисково пространство, RAM памет и процесорни ресурси, да рестартира услуги и много други.
В новата версия на SPanel е включена още поддръжка за най-използваните уеб сървъри в света – Apache, Nginx, LiteSpeed Enterprise и OpenLiteSpeed, като последните два са доказано най-бързите в света за обработка и доставяне както на динамичното, така и на статичното съдържание в един уеб сайт.
Всеки може да персонализира своя SPanel на цени от 20 лв. на месец, като преместването на всички сайтове към виртуалния сървър е напълно безплатно. От NS1.bg предлагат и безплатен едноседмичен тест, в рамките на който всеки може да изпита предимствата на платформата от ново поколение. Повече подробности може да открите на www.ns1.bg.
