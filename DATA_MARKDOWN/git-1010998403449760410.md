
# Десетки случаи на отравяне със спанак в Турция

Published at: **2019-11-04T14:17:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/desetki-sluchai-na-otravjane-sas-spanak-v-turcija.html)

Десетки случаи на отровени със спанак са регистрирани в Турция, съобщава частната турска телевизия НТВ, цитирана от БТА.
Първо 44 души са приети в болница след консумация на спанак в окръг Истанбул. След това са регистрирани над 20 подобни случая и в северозападния турски окръг Текирдаг.
Потърсилите спешна помощ в Текирдаг са яли ястие със спанак, произведено от фабрика в град Черкезкьой. Всичките са постъпили с оплаквания за гадене, повръщане и световъртеж.
Има съмнения, че отравянето е резултат от химическо вещество, с което се обработват листните зеленчуци, за да запазят свежестта си по-дълго време.
