
# В Україні суд дозволив усиновлювати дітей ВІЛ-інфікованим людям

Published at: **2019-11-06T23:37:00+00:00**

Author: ****

Original: [ZIK.UA](https://zik.ua/news/2019/11/06/v_ukraini_sud_dozvolyv_usynovlyuvaty_ditey_vilinfikovanym_lyudyam_1685511)


        Окружний адміністративний суд Києва визнав недійсним рішення Міністерства охорони здоров'я про заборону всиновлення дітей ВІЛ-позитивними особами.
      
Про це повідомили в сюжеті ТСН. 
"28 жовтня 2019 роки ми отримали рішення, що дозволило всім українцям усиновляти дітей, незважаючи на їх ВІЛ-позитивний статус", - заявив адвокат Віталій Матвєєв. 
Зокрема, 2008 року Міністерство охорони здоров'я затвердило перелік захворювань, які не дозволяли українцям всиновлювати дитину. В одному з цих пунктів були ВІЛ-інфіковані особи. 
Після чого справа про скасування цієї норми знаходилася на розгляді суду більше року.
Окрім цього, якщо ВІЛ-позитивним батькам дозволять брати опіку над дітьми, вони зможуть усиновляти малюків, які також заражені цією інфекцією.
До слова, в Україні на цей час приблизно тисяча дітей мають ВІЛ-позитивний статус. 
Наразі у Міністерстві охорони здоров'я є 30 днів на оскарження цього рішення.
Нагадаємо, нещодавно заступник міністра соціальної політики з питань європейської інтеграції Сергій Ніжинський заявив, що Україна зацікавлена в якнайшвидшому підписанні з Італією міжурядової угоди про співпрацю в сфері міждержавного усиновлення. 
