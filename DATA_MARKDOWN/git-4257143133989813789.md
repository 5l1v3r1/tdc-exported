
# Megválasztották Karácsony Gergely öt helyettesét

Published at: **2019-11-05T13:02:00+00:00**

Author: **Infostart**

Original: [infostart](https://infostart.hu/belfold/2019/11/05/megvalasztottak-karacsony-gergely-ot-helyetteset)

A főpolgármester-helyettesek megválasztása előtt több ponton módosította Karácsony Gergely főpolgármester javaslatára a fővárosi önkormányzat szervezeti és működési szabályzatát (szmsz) a Fővárosi Közgyűlés. A képviselők 18 igen szavazattal, 11 nem ellenében és 1 tartózkodással támogatták a szmsz módosítását.
A javaslat elfogadásával - az eddigiekkel ellentétben - a főpolgármester sürgősségi indítvánnyal a közgyűlés elé terjeszthet önkormányzati rendelettervezetet, továbbá fővárosi képviselők legalább két tagból álló képviselőcsoportot alakíthatnak ezentúl.
A szmsz módosításával a képviselők döntöttek még a klímavédelmi és környezetvédelmi bizottság felállításáról, valamint a városigazgatói poszt megszüntetéséről.
Ezt követően választotta meg az öt főpolgármester helyettest egyenként, titkos szavazással a közgyűlés.

        
          Folyamatosan frissülő cikkünket itt találja!
        
      
Karácsony Gergely főpolgármester tíz, Budapest elkövetkező öt évét meghatározó alapértéket határozott meg a Fővárosi Közgyűlés alakuló ülésén. A nagy érdeklődéssel kísért alakuló ülésen, az eskütétel után mondott beszédében Karácsony Gergely úgy fogalmazott: tíz olyan alapértéket tart fontosnak, amelyekhez foggal-körömmel ragaszkodni fog.

        Az általa felsorolt tíz érték:
      
Karácsony Gergely közölte: egy újfajta együttműködést alakítanak ki a kerületekkel, valamint Budapest és a kormány viszonylatában. A főváros nem lehet alávetettje a mindenkori kormánynak, csak egyenrangú partnere - hangsúlyozta a főpolgármester.
Karácsony Gergely kijelentette, hogy Budapest nem az egyik, vagy a másik oldalé, a nemzet fővárosa mindannyiunké.

        Nyitókép: Balogh Zoltán
      
