
# В Москві розстріляли російського топ-силовика (відео)

Published at: **2019-11-02T18:58:56+00:00**

Author: ****

Original: [ГЛАВКОМ](https://glavcom.ua/world/observe/v-moskvi-rozstriljali-rosijskogo-top-silovika-video-637254.html)

У Росії кілер розстріляв начальника центру по боротьбі з екстремізмом по республіці Інгушетія Ібрагіма Ельджаркієва.
Трагедія сталася на заході Москви, в районі вулиці академіка Анохіна, повідомляє Lenta.ru.
Разом з Ельджаркієвим загинув його брат.
За попередньою інформацією, вбивця разом з подільниками приїхав на Volkswagen Polo. Вони дочекалися жертву у дворі однієї з багатоповерхівок. Після розправи злочинці сіли в машину і поїхали.
Постраждалі померли від отриманих поранень до приїзду швидкої допомоги, пишуть ЗМІ, проте в в прес-службі столичного главку МВС підтвердили загибель лише одного чоловіка.
На відео з камер спостереження видно, що жертва кілера стояла, коли його почали розстрілювати впритул. У якийсь момент до нього кидається його родич, і в нього теж потрапляє кілька куль, після чого кілер тікає.
