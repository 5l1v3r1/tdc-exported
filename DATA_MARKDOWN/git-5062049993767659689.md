
# Turnaj mistryň: Bartyová trimfovala v Šen-čenu! Strýcová na deblový titul nedosáhla

Published at: **2019-11-03T00:00:00+00:00**

Author: ****

Original: [Tenisový svět](https://www.tenisovysvet.cz/article/detail/10615--turnaj-mistryn-bartyova-trimfovala-v-sen-cenu-strycova-na-deblovy-titul-nedosahla)


        Novou šampionkou Turnaje mistryň se stala Australanka Ashleigh Bartyová! Světová jednička porazila ve finálovém duelu obhájkyni titulu Ukrajinku Elinu Svitolinovou po setech 6:4, 6:3. V deblovém finále obhájily titul Babosová s Mladenovicovou, které porazily Barboru Strýcovou a Tchajwanku Sie ve dvou setech. Plzeňská tenistka bez ohledu na výsledek přezimuje jako deblová světová jednička.
      
Strýcová ve finále neuspělaBarbora Strýcová deblový titul na Turnaji mistryň nezískala. Česká tenistka společně s Tchajwankou Sie neuspěly v nedělní finálové bitvě, když podlehly obhájkyním titulu Babosové s Mladenovicovou za 66 minut po setech 1:6 a 3:6. Strýcová bez ohledu na nedělní výsledek přezimuje jako světová deblová jednička!
Více se utkání věnujeme v samostatném článku.
Bartyová triumfovala na Turnaji mistryňAshleigh Bartyová (1.) završila fantastický rok titulem z Turnaje mistryň. Třiadvacetiletá hráčka ve finále porazila Elinu Svitolinovou (8.) 6:4, 6:3, čímž tak stvrdila zakončení sezóny na postu světové jedničky. První sada finálového duelu byla velmi vyrovnaná, hráčky si během osmi úvodních gemů bez problémů udržely servis. V deváté hře měla Svitolinová brejkbol, dlouhou hru však pro sebe nakonec nezískala. Za stavu 5:4 se naopak třetí šance na returnu dočkala Bartyová, ta po necelé tři čtvrtě hodině brala úvodní sadu na svoji stranu. Druhý set nabídl hned pět brejků. Ashleigh Bartyová prohrávala 1:2, otočila na 4:2. Elina Svitolinová snížila na 4:3, v osmé hře však Bartyová uspěla na returnu, což potvrdila v následující hře na podání.
Bartyová tak připravila Svitolinovou o šanci obhájit titul a ukrajinskou tenistku porazila vůbec poprvé v kariéře. Předchozích pět vzájemných duelů totiž vyhrála právě Svitolinová. 
