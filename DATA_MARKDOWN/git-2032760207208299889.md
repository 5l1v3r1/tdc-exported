
# Vietnamská polícia zatkla ďalších osem ľudí v prípade kamióna s 39 mŕtvymi

Published at: **2019-11-04T11:35:09+00:00**

Author: **Webnoviny**

Original: [Denník politika](http://dennikpolitika.sk/archiv/88637)

4.11.2019 (Webnoviny.sk) – Vietnamská polícia zatkla ďalších osem podozrivých v rámci vyšetrovania 39 mŕtvych ľudí, ktorých našli v nákladnom aute na juhovýchode Anglicka. Zadržali ich v nedeľu pre podozrenie z organizovania prevádzačstva.
Britská polícia v piatok potvrdila, že všetkých 39 mŕtvych, z toho 31 mužov a osem žien, pochádzalo z Vietnamu. Najskôr sa pritom domnievali, že zosnulí sú Číňania.
V prípade už čelí obvineniu zo zabitia všetkých obetí 25-ročný vodič Maurice Robinson zo Severného Írska. V piatok zatkli ďalšieho muža v Írsku a dve osoby vo Vietname.
Vietnamská vláda poslala do Británie svoje tímy, ktoré pomáhajú s riešením prípadu.
Zobraziť fotogalériu k článku:V nákladnom aute v Grays našli 39 mŕtvych ľudí (fotografie)
Viac k témam: kamión, mŕtvi ľudia, zatknutieZdroj: Webnoviny.sk – Vietnamská polícia zatkla ďalších osem ľudí v prípade kamióna s 39 mŕtvymi © SITA Všetky práva vyhradené.
