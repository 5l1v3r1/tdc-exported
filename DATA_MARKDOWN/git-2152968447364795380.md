
# Нещата, които Blade Runner позна за 2019 година

Published at: **2019-11-02T18:00:00+00:00**

Author: **Нели Христова**

Original: [Dnes.bg](https://www.dnes.bg/mish-mash/2019/11/02/neshtata-koito-blade-runner-pozna-za-2019-godina.428329)

Ноември 2019 година не е просто обикновен месец. През 1982 година Ридли Скот завършва първия Blade Runner, който в следващите десетилетия ще се превърне в една от най-обичани научно-фантастични класики.
Ноември 2019 година е месецът, в който действието в дистопията на Скот се развива. Така, Blade Runner се превръща в поредния класически филм, чиято измислена реалност се преплита с нашата. И макар да сме далеч технологично от летящите коли и мислещите и чувстващите самостоятелно хуманоиди, изключително впечатляващо е колко неща Ридли Скот все пак е познал за бъдещето.
Във филма Рик Декард, изигран от Харисън Форд, използва гласова команда за да активира различни технологии. Също като Алекса и Сири в наши дни. Може да се каже дори, че в реалния свят сме развили тази технология много по-добре от показаната във филма.
Скот някак успява да усети и надвисналата опасност от климатичните промени. Точно както в подгизналия от дъжд Blade Runner, ние сме се запътили към природна катастрофа.
