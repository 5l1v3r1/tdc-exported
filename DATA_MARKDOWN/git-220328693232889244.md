
# Шампионската лига се завръща

Published at: **2019-11-05T07:39:44+00:00**

Author: **Пламен Вълков**

Original: [Стандарт Новини](https://standartnews.com/sport/shampionskata-liga-se-zavrshcha-405898.html)

Тази вечер ще се изиграят поредните решителни битки в групите на Шампионската лига по футбол. Тимът на Наполи има реален шанс да стане първият осминафиналист в тазгодишното издание на турнира. Това ще се случи, ако италианците спечелят двубоя си в Неапол срещу РБ Залцбург, а в същото време Ливърпул не загуби от Генк в другия мач от групата, който ще се играе на „Анфийлд”.
В група F интригата е доста по-сериозна, като и четирите тима все още имат шанс за продължаване в следващата фаза. Най-близо до това изглежда отборът на Барселона, който днес приема Славия Прага.
В другия двубой от групата Борусия е домакин на Интер в може би най-интересния сблъсък от днешната програма на Шампионската лига.
В група G e още по-напечено. Лидерът РБ Лайпциг има тежко гостуване на Зенит Санкт Петербург. Именно двата тима заемат първите две места в групата съответно с шест и четири точки. В същото време Лион се изправя у дома срещу португалския гранд Бенфика.
Другият гвоздей от тази вечер определено е мачът между Челси и Аякс на „Стамфорд бридж”. Двата тима имат равен брой точки – по шест и заемат първа и втора позиция в таблицата. Валенсия и Лил се изправят един срещу друг в последен мач от днес.

        Ето и цялата програма:
      

        
          Група Е
        
      

        22:00 Ливърпул – Генк
      

        22:00 Наполи – Залцбург
      

        
          Група F
        
      

        19:55 Барселона – Славия Прага
      

        22:00 Борусия Д – Интер
      

        
          Група G
        
      

        19:00 Зенит – РБ Лайпциг
      

        22:00 Лион – Бенфика
      

        
          Група Н
        
      

        22:00 Челси – Аякс
      

        22:00 Валенсия - Лил
      
