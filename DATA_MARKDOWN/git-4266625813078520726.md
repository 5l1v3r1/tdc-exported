
# У Прилуках відновилися протести через розслідування смерті школяра

Published at: **2019-11-05T06:40:00+00:00**

Author: ****

Original: [ZIK.UA](https://zik.ua/news/2019/11/05/u_prylukah_vidnovylysya_protesty_cherez_rozsliduvannya_smerti_shkolyara_1683751)


        У Прилуках Чернігівської області люди зібралися під відділком поліції на акцію протесту з вимогою чесного розслідування загибелі школяра Дениса Чаленка.
      
Про це повідомили в сюжеті ТСН. 
Зокрема, поспілкуватися з протестувальниками вийшло нове керівництво місцевої поліції, адже колишнього керівника розслідування Ігоря Клименка відсторонили від службових обов'язків. 
Крім цього, у  поліції пояснили, що усі матеріали стосовно загибелі Дениса Чаленка було передано до столиці. Наразі цією справою займаються київські слідчі. 
У зв'язку з цим, правоохоронці попросили родину загиблого дочекатися результатів експертизи, проте жителі містечка були налаштовані скептично. 
"Вони сказали нам те ж саме, що і раніше", - пояснила мама загиблого хлопця Світлана Чаленко. 
До слова, рідні школяра та адвокат родини переконані, що травми на тілі загиблого вказують на насильницьку смерть. На даних момент тіло постраждалого було передано на незалежну експертизу, яка почалася у столиці вчора, 4 листопада. 
Нагадаємо, минулого тижня у Чернігівській області 14-річного підлітка знайшли на залізничних коліях. Офіційна версія смерті – нещасний випадок. 
