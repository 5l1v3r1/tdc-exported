
# Турецькі військові затримали сестру аль-Багдаді на півночі Сирії - Reuters

Published at: **2019-11-05T04:58:00+00:00**

Author: ****

Original: [НВ](https://nv.ua/ukr/world/geopolitics/turecki-viyskovi-zatrimali-sestru-al-bagdadi-v-siriji-novini-svitu-50051612.html)

Як повідомляє Reuters з посиланням на високопоставленого турецького чиновника, 65-річну Расмію Авад затримали в районі населеного пункту Азазе в північній частині Сирії.
Разом із нею також було затримано її чоловіка, невістку і п’ятьох дітей. Чоловіка і невістку допитали.
Влада Туреччини заявляє, що має намір дізнатися від сестри лідера ІД відомості про внутрішню роботу терористичного угрупування.
Читайте також:
Томас ФрідманАль-Багдаді мертвий. Але історії ІДІЛ не кінець
Нагадаємо, 27 жовтня стало відомо, що США провели операцію з ліквідації лідера ІДІЛ Абу Бакра аль-Багдаді.
Надсекретна операція проводилася в провінції Ідліб в Сирії, де розташований останній оплот Ісламської держави. За повідомленнями ЗМІ, американські гелікоптери обстрілювали околиці села Бариша протягом 30 хвилин. Сама операція тривала близько чотирьох годин.
Останки аль-Багдаді були поховані в морі.
Читайте також:
Через чотири дні терористи підтвердили смерть свого лідера. Наступником аль-Багдаді став такий собі Абу Ібрагім Аль-Хашимі Аль-Курейші.
