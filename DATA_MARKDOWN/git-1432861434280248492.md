
# Байерн получи отказ от един от фаворитите за треньорския пост

Published at: **2019-11-05T11:45:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/worldfootballother/bajern-poluchi-otkaz-ot-edin-ot-favoritite-za-trenxorskiq-post-1402885.html)

Един от фаворитите за овакантения треньорски пост в Байерн Мюнхен отхвърли възможността да поеме баварския гранд. Става въпрос за наставника на Аякс Ерик тен Хаг, който в последните часове е усилено спряган за наследник на уволнения Нико Ковач.
Ерик тен Хаг бе повече от категоричен, че той има договор с Аякс и не смята да напуска холандския гранд преди изтичането на сезон 2019/20. Специалистът обаче не скри, че все още Байерн е на сърцето ми, но за момента няма как да поеме немския тим.
“Връзката ми с отбора на Аякс е силна и мога да уверя, че ще съм тук през целия сезон. Байерн е фантастичен клуб, в който работих с удоволствие, в който се чувствах много добре и който все още е на сърцето ми", започна Тен Хаг.
"Но сега съм в Аякс. Не съм мечтател - фокусирал съм се само върху работата си тук и това е важното в случая. Живея ден за ден и затова мисля само за отбора си", добави още наставникът на Аякс, който изведе своя отбор до полуфиналите в Шампионска лига през миналия сезон.

        Междувременно от Sky Sports информираха, че Байерн вече е установил контакт с Ерик тен Хаг (повече по темата четете тук).
      
 
