
# Όχημα τυλίχθηκε στις φλόγες στην ΑΗΚ Δεκέλειας

Published at: **2019-11-06T22:02:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596101/oxima-tylixthike-stis-floges-stin-aik-dekeleias)

Υπόθεση εμπρησμού εξετάζει η Αστυνομία, περιστατικό που σημειώθηκε γύρω στις 8 το βράδυ της Τετάρτης.
Σύμφωνα με την αστυνομία, άγνωστος ή άγνωστοι έθεσαν φωτιά σε ακινητοποιημένο όχημα το οποίο βρισκόταν σταθμευμένο σε ανοιχτό χώρο στην περιοχή ΑΗΚ Δεκέλειας.
Μέχρι στιγμής, αναφέρει η αστυνομία, παραμένουν άγνωστες οι συνθήκες εκδήλωσης της πυρκαγιάς, ωστόσο ύστερα από έρευνες διαπιστώθηκε πως η πυρκαγιά τέθηκε κακόβουλα, με την εστία της φωτιάς να βρίσκεται στο εσωτερικό του οχήματος.
Από την πυρκαγιά το όχημα, αξίας 500 ευρώ, καταστράφηκε ολοσχερώς.
Την υπόθεση εξετάζει το ΤΕΑ Αμμοχώστου.
