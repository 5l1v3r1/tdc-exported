
# Ні кривавому бізнесу: Суд тимчасово закрив хутрову ферму у селі Сінгури

Published at: **2019-11-05T20:36:00+00:00**

Author: ****

Original: [ZIK.UA](https://zik.ua/news/2019/11/05/u_zhytomyri_sud_tymchasovo_zakryv_hutrovu_fermu_u_seli_singury_1684467)


        Сьогодні Житомирський адміністративний суд ухвалив тимчасово закрити хутрову ферму у Сінгурах.
      
Про це повідомляє Уніан, у розпорядженні якого потрапило рішення суду. 
"Тимчасово зупинити діяльність ТОВ "Профуна" в Сінгурах, де вирощують норок, до моменту отримання цим товариством позитивного висновку з оцінки впливу на довкілля", – сказано у документі.
Зазначається, що на суд прийшли як представники підприємства, так і активісти, що виступають за закриття ферми. За їх словами, рішення суду є справедливим. 
"Перемога в суді! Щойно Держекоінспекція виграла позов проти хутроферми голландського бізнесмена в Сінгурах і, увага, суд заборонив фермі здійснювати діяльність (забруднювати повітря) до проходження процедури оцінки впливу на довкілля та отримання дозволу на забруднення повітря", – прокоментував судове рішення організатор сьогоднішньої акції протесту Руслан Хоменко. 
Він наголосив, що проти діяльності жорстокого та брудного виробництва виступають і самі жителі села. Хоменко додав, що рішення суду може бути оскаржене, а тому активісти готуються захищати його в апеляційному суді. 
Нагадаємо, депутати Бродівської районної ради підтримали звернення до Верховної Ради України, Міністерства екології та природних ресурсів щодо екологічної загрози майбутніх норкових ферм на території району.
