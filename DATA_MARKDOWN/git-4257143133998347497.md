
# Márton Anita súlylökő: több van bennem

Published at: **2019-11-03T18:00:00+00:00**

Author: **Infostart / InfoRádió - Dzsubák Tamás**

Original: [infostart](https://infostart.hu/sport/2019/11/03/marton-anita-sulyloko-tobb-van-bennem)

A tavalyi éve a sérüléséről szólt, az ideiben pedig igen hullámzóan teljesített Márton Anita olimpiai bronzérmes békéscsabai súlylökő, aki az InfoRádióban elmondta, igazából a fedett pályás Európa-bajnokságon tért vissza, ahol sikerült újra 19 méter fölött löknie, amivel bronzérmest érdemelt ki.
"Örültem ennek, ugyanis ezután jól kezdődött a szabadtéri szezon is számomra. A világbajokságot is úgy éltem meg, hogy a helyezésnek örültem, hiszen sérülésből visszatérve sikerült ötödiknek lennem a világon.
- foglalta össze a sportoló, aki szerint ilyen a sport, menni kell tovább, tanulni kell az idei évből is.
Mint visszaemlékszik, nem volt könnyű meghoznia tavaly a döntést, hogy sérülése miatt félbeszakítja a versenyidényt, ugyanis alig három hétre volt egy olyan Európa-bajnokságtól, ahol első számú aranyesélyes volt.
"Nagyon jó volt, hogy a klubom és a szövetség, valamint a család és a barátok mögöttem álltak, mondták, pozitívan kell felfogni, a szervezetem ki fogja tudni pihenni magát. Az alapozást újrakezdve azért féltettem a lábamat, hogy mi lesz, ha újra elkezd fájni. Talán tavasszal volt az első olyan érzésem, hogy minden rendben van, és teljesen ki tudom zárni, hogy mi történt az előző évben. De vissza kellett szereznem a versenyrutint és a magabiztosságot. Vissza kellett rázódni. Remélem, ez most már a múlt" - fejtette ki Márton Anita, aki szerint ennek a jele volt, hogy a világbajnokságon rögtön egy egész jó lökéssel, 18,76-tal kezdte a sorozatot, "nem is kezdtem még ilyen jól versenyt,
Most az vár rá, hogy technikailag is teljesen összerakja a mozgását, és akkor "nem lesz gond" - utalt a jövő évi olimpiára Márton Anita súlylökő.

        Nyitókép: MTI/EPA/Robert Ghement
      

        Kapcsolódó hang
      
Márton Anita szezonja
 
