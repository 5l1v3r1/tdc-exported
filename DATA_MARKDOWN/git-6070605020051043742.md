
# Troben mort a punyalades el perruquer de Cristiano Ronaldo

Published at: **2019-11-04T15:52:23+00:00**

Author: ****

Original: [Ara.cat](https://www.ara.cat/gent/Troben-mort-punyalades-perruquer-Cristiano-Ronaldo-ricardo-marques-ferreira_0_2337966314.html)

El cos sense vida de Ricardo Marques Ferreira, que durant anys ha sigut el perruquer oficial de Cristiano Ronaldo, l'han trobat en una habitació d'hotel a Zuric, a Suïssa. El cos presentava punyalades i cops, segons han explicat fonts de la investigació al diari portugués Correio da Manhã, que han afegit que va ser una empleada de l'establiment la que el va descobrir. L'estilista, que tenia 40 anys i era originari de Madeira, com el futbolista, residia a la ciutat suïssa des de feia dos anys.
Ahir la policia de Zuric va emetre un comunicat en què informava de la detenció d'un home brasiler de 39 anys per la seva relació amb els fets. De moment no s'han explicat els vincles entre el detingut i l'estilista assassinat, molt conegut a Portugal perquè pentinava i maquillava estrelles del cinema i la televisió.
Els investigadors ja han interrogat els hostes de l'hotel, que han explicat que van sentir sorolls forts i van avisar la recepció de l'establiment. L'allotjament on va tenir lloc el crim és situat en un barri conflictiu de Ginebra. La premsa local ha informat que Ricardo Marques feia dos anys que vivia a Zuric, però no solia residir a l'hotel on ha aparegut assassinat, sinó en uns altres llocs de la ciutat.
