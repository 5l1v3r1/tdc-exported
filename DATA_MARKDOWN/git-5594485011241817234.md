
# Младен Маринов обяви колко арестувани има по време на изборите

Published at: **2019-11-06T15:00:00+00:00**

Author: ****

Original: [Blitz.bg](https://blitz.bg/obshtestvo/mladen-marinov-obyavi-kolko-arestuvani-ima-po-vreme-na-izborite_news707749.html)

https://blitz.bg/obshtestvo/mladen-marinov-obyavi-kolko-arestuvani-ima-po-vreme-na-izborite_news707749.html Blitz.bg
Изборите минаха в динамична обстановка - задържани са 60 лица. Това каза министърът на вътрешните работи Младен Маринов по време на изслушването си във Вътрешна комисия в отговор на въпрос на депутата от ГЕРБ и председател на комисията Пламен Нунев, предаде „Фокус“. „Изборите минаха в една динамична обстановка, свързана с множество сигнали. Сигналите, които сме приели за първи и втори тур за 2019 са 1644“, каза Маринов. Той обясни, че сравнени с изборите за местна власт през 2015 г. са били 2528. „Голяма част от сигналите бяха от компетентността на ЦИК или ОИК по места“, каза министърът.По думите му са образувани 95 досъдебн ипроизводства. „В рамките на тези досъдебни производства са задържани 60 лица, срещу 75 през 2015 г. Това, кото отчитаме като завишен показател са съставените предупредителни протоколи по Закона за МВР“, обясни министърът. Той уточни, че когато сигналът бъде проверен и не са събрани достатъчно данни и не е образувано досъдебно производство, се съставят предупредителни протоколи.„2019 г. те са 2 348, през 2015 - 1 662. Този показател влияе на превантивните мерки, които са предприети от МВР по обезпечаване на изборите. Това е, което мога да ви кажа в най-общ план. По конкретните досъдебни производства, по някои от тях още се провеждат действия по разследване. Представляват съдебна тайна и няма как да дадем повече конкретика“, допълни Маринов.ОЧАКВАЙТЕ ПОДРОБНОСТИ В БЛИЦ!
