
# Сестра на убития лидер на ИД заловена в Сирия

Published at: **2019-11-05T08:57:00+00:00**

Author: **Елка Василева**

Original: [Dnes.bg](https://www.dnes.bg/blizak-iztok/2019/11/05/sestra-na-ubitiia-lider-na-id-zalovena-v-siriia.428580)

По-голямата сестра на убития наскоро лидер на "Ислямска държава" е била заловена в Северозападна Сирия при акция на турски военни. Това съобщи тази нощ високопоставен турски представител, цитиран от АП и Ройтерс.По думите му 65-годишната Расмия Ауад е била задържана във фургон, където живеела със семейството си края град Азаз. Районът понастоящем се контролира от Турция.
Сестрата на Абу Бакър ал Багдади е била със своя съпруг, своята снаха и пет деца. Възрастните са подложени на разпит, каза източникът, пожелал анонимност. Той изрази надежда, че ще бъде събрана ценна вътрешна информация за "Ислямска държава“.Багдади бе убит през октомври при акция на силите на САЩ в съседната провинция Идлиб, припомня БТА.
