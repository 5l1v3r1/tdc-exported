
# Скиците за имоти вече са безсрочни

Published at: **2019-11-02T11:59:00+00:00**

Author: ****

Original: [Blitz.bg](https://blitz.bg/ikonomika/skitsite-za-imoti-veche-sa-bezsrochni_news706855.html)

https://blitz.bg/ikonomika/skitsite-za-imoti-veche-sa-bezsrochni_news706855.html Blitz.bg
Предоставяните от Агенцията по геодезия, картография и кадастър (АГКК) услуги, които гражданите заявяват и получават електронно, са с 30% по-евтини от документите на хартиен носител, предава "Дарик".Скиците и схемите вече са безсрочни, освен ако няма промяна в обстоятелствата за имота, съобщиха от Министерство на регионалното развитие и благоустройството (МРРБ).Предоставяните от АГКК електронни услуги са същите, като тези, които гражданите и бизнесът могат да получат на гише. Изготвянето на заявените на място или онлайн документи отнема едно и също време в зависимост от срока на услугата - обикновена, за която са необходими 7 дни, или бърза, чийто срок е тридневен.Най-бързият и удобен начин за тяхното заявяване и получаване е по електронен път, чрез Кадастрално-административната информационна система на кадастъра - kais.cadastre.bg. За да може да бъде използвана, е необходимо да се направи регистрация, която отнема няколко минути, обясняват от МРРБ.Заявяването на услуга също не отнема много време. За някои от тях, с цел удостоверяване на данни, е необходимо заявителят да се идентифицира с електронен подпис.Ако гражданите не разполагат с такъв, могат да получат заявения от тях документ в офис, където ще трябва да покажат необходимите документи - за собственост на имот или други, необходими за съответната услуга, допълват от МРРБ.С промени в Закона за кадастъра и имотния регистър и наредби към него инженери по геодезия вече също могат да издават скица на имот или схема на самостоятелен обект. Така се разширява още кръгът от възможните начини, по които гражданите и бизнесът могат получават кадастрални услуги, съобщават още от МРРБ.
