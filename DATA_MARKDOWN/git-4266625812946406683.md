
# Укрзалізниця призначить додаткові 35 поїздів до новорічно-різдвяних свят

Published at: **2019-11-04T12:27:00+00:00**

Author: ****

Original: [ZIK.UA](https://zik.ua/news/2019/11/04/ukrzaliznytsya_pryznachyt_dodatkovi_35_poizdiv_do_novorichnorizdvyanyh_svyat_1683127)


        В "Укрзалізниці" планують призначити 35 додаткових поїздів далекого сполучення для перевезення пасажирів під час новорічних та різдвяних свят.
      
Про це заявив голова правління АТ "Укрзалізниця" Євген Кравцов в ефірі одного із телеканалів, пересадає пресслужба компанії. 
"Цілорічних поїздів та призначених додаткових вистачить, щоб перевезти майже пів мільйона пасажирів, які подорожують залізницею під час зимових свят", - заявив Кравцов.
За його словами, залізнична компанія планує за період вказаних свят збільшити обсяг пасажирських перевезень на декілька відсотків порівняно з минулим роком. 
Він також додав, що "Укрзалізниця" продовжує працювати над питанням запуску нових міжнародних залізничних маршрутів, голова компанії уточнив, що йдеться про запуск з наступного року сполучення з Берліном.
Нагадаємо, "Укрзалізниця" планує вдвічі збільшити кількість швидкісних поїздів. Зокрема, йдеться про рухомий склад, що використовується на маршрутах поїздів класу Інтерсіті+. 
