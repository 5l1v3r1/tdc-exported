
# ไล่ซนทอฟฟี่ซัดทดเจ็บตีเจ๊าไก่สิบตัว

Published at: **2019-11-03T19:19:00+00:00**

Author: ****

Original: [เดลินิวส์](https://www.dailynews.co.th/sports/739854)


        "ทอฟฟี่สีน้ำเงิน" ซัดทดเจ็บไล่ตีเจ๊า "ไก่เดือยทอง" ที่เหลือสิบคน "ซน เฮือง-มิน" ถูกตะเพิด
      
การแข่งขันฟุตบอลพรีเมียร์ลีก อังกฤษ เมื่อวันอาทิตย์ที่ผ่านมา "ทอฟฟี่สีน้ำเงิน" เอฟเวอร์ตัน เปิดสนามกูดิสัน พาร์ค ไล่ตามตีเจ๊าแบ่งแต้มจาก "ไก่เดือยทอง" ทอตแนม ฮอทสเปอร์ ที่เหลือผู้เล่นสิบคนได้อย่างหวุดหวิดที่สุด โดยได้ประตูในช่วงทดเวลาบาดเจ็บเกมนี้ทีมเยือนขึ้นนำไปก่อนจาก เดเล อัลลี นาที 63 ก่อนนาที 79 ซน เฮือง-มิน ถูกใบแดงไล่ออกจากสนาม ท้ายเกมเจ้าถิ่นที่คนมากกว่าเดินหน้าลุยแหลกก่อนตีเสมอได้ในนาที 90+7 จาก เซนค์ โตซุน ทำให้ต้องแบ่งแต้มกันไป โดย เอฟเวอร์ตัน มีเพิ่มเป็น 11 คะแนน จาก 11 นัด รั้งที่ 17 ของตาราง ส่วน สเปอร์ มีเพิ่มเป็น 13 คะแนนแข่งเท่ากัน รั้งที่ 11 ของตาราง.
