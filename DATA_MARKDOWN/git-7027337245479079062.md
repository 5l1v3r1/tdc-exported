
# پیگیری های وزیر ارتباطات برای بازگرداندن پول هایی که با ستاره-مربع از جیب مردم رفته است: #6*800* را به رایگان شماره گیری کنید

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696707/%D9%BE%DB%8C%DA%AF%DB%8C%D8%B1%DB%8C-%D9%87%D8%A7%DB%8C-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%A8%D8%B1%D8%A7%DB%8C-%D8%A8%D8%A7%D8%B2%DA%AF%D8%B1%D8%AF%D8%A7%D9%86%D8%AF%D9%86-%D9%BE%D9%88%D9%84-%D9%87%D8%A7%DB%8C%DB%8C-%DA%A9%D9%87-%D8%A8%D8%A7-%D8%B3%D8%AA%D8%A7%D8%B1%D9%87-%D9%85%D8%B1%D8%A8%D8%B9-%D8%A7%D8%B2-%D8%AC%DB%8C%D8%A8-%D9%85%D8%B1%D8%AF%D9%85-%D8%B1%D9%81%D8%AA%D9%87-%D8%A7%D8%B3%D8%AA-6*800*-%D8%B1%D8%A7-%D8%A8%D9%87-%D8%B1%D8%A7%DB%8C%DA%AF%D8%A7%D9%86-%D8%B4%D9%85%D8%A7%D8%B1%D9%87-%DA%AF%DB%8C%D8%B1%DB%8C-%DA%A9%D9%86%DB%8C%D8%AF)


        بعد از شماره گیری از کد،مبلغ پول هایی که از شما کسر شده، برایتان ارسال می شود و می توانید شکایت کنید.
      
وزیر ارتباطات اعلام کرد از این پس مردم می توانند از مبلغ پولی که در 3 سال اخیر که از حساب آنها برای شرکت های خدمات ارزش افزوده موبایلی کسر شده اگاه شوند.
به گزارش عصرایران، محمودجواد آذری جهرمی وزیر ارتباطات همچنین گفته است که اگر فردی در این باره اعتراضی دارد می تواند شکایت کند.
آذری جهرمی گفته است:  در صورت ناخواسته بودن اخذ این هزینه ها، می توانید شکایت خود را با ارسال پیامک به 8007 اعلام کنید.
برخی اقدامات شرکت های خدمات ارزش افزوده موبایلی برای عضو کردن افراد و کسر مبالغی از آنها باعث اعتراض گسترده و شدید مشترک تلفن های همراه شده بود.
وزیر ارتباطات در چند سال اخیر تلاش های زیادی را برای سازماندهی موضوع کسر پول از مشترکان بابت این موضوع انجام داده بود.
وزیر ارتباطات در توییتی با عنوان" امشب شب تلخی برای کلاهبرداران است!" گفته است: از امروز می توانید با شماره گیری #6*800* از مبالغ اخذ شده از خود توسط شرکت های ارزش افزوده در سه سال اخیر مطلع شوید.
 در صورت ناخواسته بودن اخذ این هزینه ها، می توانید شکایت خود را با ارسال پیامک به 8007 اعلام کنید.
 ارسال این پیامک ها کاملا رایگان است.
