
# السالوادور دیپلمات های ونزوئلا را اخراج می کند

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696660/%D8%A7%D9%84%D8%B3%D8%A7%D9%84%D9%88%D8%A7%D8%AF%D9%88%D8%B1-%D8%AF%DB%8C%D9%BE%D9%84%D9%85%D8%A7%D8%AA-%D9%87%D8%A7%DB%8C-%D9%88%D9%86%D8%B2%D9%88%D8%A6%D9%84%D8%A7-%D8%B1%D8%A7-%D8%A7%D8%AE%D8%B1%D8%A7%D8%AC-%D9%85%DB%8C-%DA%A9%D9%86%D8%AF)

دولت السالوادور ۴۸ ساعت به هیات دیپلماتیک ونزوئلا فرصت داد تا خاک این کشور را ترک کنند.
به گزارش تسنیم به نقل از الجزیره، در بیانیه ای که روز یکشنبه توسط رئیس جمهور الساوادور نایب بوکله در توییتر به اشتراک گذاشته شد، دولت در توضیح اقدامش مبنی برای اخراج دولتمردان ونزوئلایی اعلام کرد که این تصمیم در ادامه اعلامیه های قبلی بوکله صورت گرفته است.
دولت السالوادور قبلا بطور مکرر اعلام کرده بود که مشروعیت رئیس جمهور ونزوئلا نیکولاس مادورو را به رسمیت نمی شناسد.
در این بیانیه آمده است که دولت سالوادور، رهبر مخالفان یعنی خوان گوآیدو را به عنوان رئیس جمهور موقت ونزوئلا "تا زمانی که انتخابات آزاد برگزار شود" به رسمیت می شناسد.
این دولت همچنین افزود، السالوادور نمایندگان دیپلمات جدیدی را که گوآیدو اعلام کند خواهد پذیرفت.
در این بیانیه آمده است: «السالوادور منتظر دریافت مدارک نمایندگان جدید دیپلماتیک ونزوئلا در آینده نزدیک است».
اقدام دولت السالوادور به سرعت با حمایت سفیر آمریکا رونالد جانسون در این کشور همراه شد بطوری که وی روز یکشنبه در توئیتی نوشت: «ما از دولت نایب بوکله تشکر می کنیم چرا که با به رسمیت شناختن گوآیدو به عنوان رئیس جمهور موقت ونزوئلا، قرار گرفتن السالوادور در مسیر درست تاریخ را تضمین کرد."
این تصمیم چند روز پس از آن صورت گرفت که دولت آمریکا حمایت سالیانه از مردم السالوادور ساکن در این کشور را برای یک سال دیگر افزایش داد.
وضعیت حفاظت موقت (تی پی اس) در پی دو زمین لرزه ویرانگر در سال 2001 به شهروندان این کشور در ناحیه آمریکای مرکزی پس از آن داده شد که منجر به کشته شدن 8000 نفر و صدها هزار بی خانمان شد.
