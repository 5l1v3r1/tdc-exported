
# Μάνη : Στη δημοσιότητα τα στοιχεία του ιερέα που κατηγορείται για τον βιασμό 12χρονης

Published at: **2019-11-04T15:59:31+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/society/mani-sti-dimosiotita-ta-stoixeia-tou-ierea-pou-katigoreitai-gia-ton-viasmo-12xronis/)

Στη δημοσιότητα δόθηκαν από τις Αρχές τα στοιχεία ταυτότητας και φωτογραφίες του 55χρονου ιερέα, ο οποίος κατηγορείται ότι ασελγούσε στη 12χρονη κόρη της συντρόφου του, στη Μάνη.
Πρόκειται για τον Ν. Σ. του Νικολάου και της Μαργαρίτας που γεννήθηκε το 1964 στο Κερατσίνι Αττικής.

        Διαβάστε ακόμη : Λακκοτρύπης στο in.gr - Το ενεργειακό πρόγραμμα της Κυπριακής Δημοκρατίας συνεχίζεται κανονικά
      
Σε βάρος του ασκήθηκε ποινική δίωξη για βιασμό κατ΄ εξακολούθηση, αποπλάνηση παιδιού και κατάχρηση ανηλίκου σε ασέλγεια.

        Δείτε τα στοιχεία του, όπως δημοσιοποιήθηκαν από την ΕΛ.ΑΣ, εδώ
      
Η συγκεκριμένη δημοσιοποίηση, χρονικής διάρκειας έως 31/12/2019, σύμφωνα με σχετική εισαγγελική διάταξη, αποσκοπεί στην προστασία του κοινωνικού συνόλου, των ανηλίκων, των ευάλωτων ή ανίσχυρων πληθυσμιακών ομάδων και προς ευχερέστερη πραγμάτωση της αξίωσης της πολιτείας για τον κολασμό των παραπάνω αδικημάτων.
Υπενθυμίζεται πως ο παπάς που κατηγορείται για τον βιασμό της 12χρονης στη Μάνη διέψευσε κατηγορηματικά όλα όσα λέγονται για αυτόν επαναλαμβάνοντας ότι την μικρή «την είχε πειράξει» ο παππούς της.
Μιλώντας στο Star, υποστήριξε πως ουδέποτε πήγε να ασελγήσει σε ανήλικο παιδί, «έχω μεγαλώσει έξι παιδιά και τα πέντε ήταν κορίτσια» είπε χαρακτηριστικά και πρόσθεσε: «Το παιδί έμεινε ενάμιση μήνα στο σπίτι, η μητέρα έπαθε νευρική κρίση και ειδοποίησα το κέντρο υγείας με την κόρη μου, παραδώσαμε το παιδί στην αστυνομία καθώς δεν έχω ούτε κηδεμονία ούτε επιμέλεια. Εμείς ειδοποιήσαμε το Χαμόγελο του Παιδιού. Αυτό το παιδί το έχουν μπλέξει, το έχουν βάλει, κατά 90% η μητέρα» γιατί από την πρώτη στιγμή μας είχε πει πως το είχε πειράξει σεξουαλικά ο παππούς του (ο πατέρας της μητέρας του)».
Επίσης διέψευσε την καταγγελία της μητέρας ότι τον είχε βρει μαζί με τη 12χρονη ημίγυμνους μία καλοκαιρινή μέρα.
«Το περιέβαλα με στοργή και αγάπη, το διάβαζα να μάθει γιατί δεν είχε πάει ποτέ σχολείο. Είμαι 33 χρόνια ιερέας, δεν έχω δώσει το παραμικρό δικαίωμα. Δεν το χτύπησα ποτέ με ζώνη, δεν είμαι βίαιος άνθρωπος, δεν μου αρέσει η βία και ειδικά σε ένα μικρό παιδί. Όταν η μητέρα βγήκε από το νοσοκομείο με πήρε τηλέφωνο και με παρακαλούσε επειδή δεν είχε πού να πάει, ήρθε μαζί με τον γιο της και έμεινε μαζί μου έως τον Αύγουστο του 2019. Επισκεπτόμασταν το παιδί, ο εισαγγελέας είχε ορίσει να έχουμε και τηλεφωνική επικοινωνία, τον Σεπτέμβριο του κάναμε τα γενέθλιά του».
«Αισθάνομαι πάρα πολύ άσχημα γιατί όλα αυτά που αναφέρονται είναι αναληθή, ζητώ να διαλευκανθεί η αλήθεια από τη σεβαστή δικαιοσύνη» κατέληξε ο ιερέας.

        eBay : Ποια αντικείμενα της Disney πούλησαν περισσότερο το 2019
      
