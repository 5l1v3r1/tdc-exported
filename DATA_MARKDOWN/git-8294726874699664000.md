
# Schimbare majoră la Volkswagen: TOATE modelele vor primi standard această dotare

Published at: **2019-11-07T07:30:11+00:00**

Author: **AutoBild**

Original: [Auto Bild](https://www.auto-bild.ro/stiri/schimbare-majora-la-volkswagen-toate-modele-vor-primi-ca-standard-aceasta-dotare-174190.html)


        Pentru a ne bucura de beneficiile unui aer curat în habitaclu, Volkswagen a anunțat că va introduce ca standard o dotare care până acum era disponibilă doar opțional.
      
Citește și:

        Noul Volkswagen Golf 8 – toate informaţiile
      

        Volkswagen prezintă o nouă inovație tehnică: reduce cu 80% emisiile motoarelor diesel
      
Conștient de numărul din ce în ce mai mare de persoane afectate de alergii, Volkswagen a anunțat, într-un comunicat de presă emis recent, că va introduce filtrul cu carbon activ ca dotare de serie pe toate modelele sale.
Filtrul cu carbon activ (cunoscut și ca filtrul de polen) are rolul de a împiedica alergenii și substanțele dăunătoare (precum NOₓ – oxidul de azot) să pătrundă în habitaclul mașinii prin sistemul de ventilație. Pe lângă NOₓ și polen, acesta ține departe și bacteriile sau sporii fungici.
Comunicatul precizează de ce acest filtru este cu atât mai important pentru persoanele alergice: reacția la alergeni este strănutul, iar asta se traduce prin două secunde în care abilitatea de a reacționa este limitată și, implicit, distanța de frânare scade – ceea ce poate crește riscul producerii de incidente în trafic.
Filtrul cu carbon activ a fost disponibil până acum opțional, prin pachetul Air Care Climatronic. Sistemul de filtrare va fi oferit de acum încolo pe toate modelele, indiferent dacă sunt sau nu dotate cu aer condiționat.
