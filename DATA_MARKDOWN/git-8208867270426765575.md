
# Alarm Phone: tratti in salvo 200 migranti

Published at: **2019-11-02T13:27:00+00:00**

Author: **ALESSANDRA ZINITI**

Original: [Repubblica.it](https://www.repubblica.it/cronaca/2019/11/02/news/alarm_phone_tratti_in_salvo_200_migranti-240075471/)

ROMA - Non ci sono navi umanitarie in questo momento nel Mediterraneo ma i migranti continuano a partire a centinaia. Ben 200 sono state salvate dal mercantile italiano Asso30 che tra ieri sera e stamattina ha dato assistenza a due gommoni nella zona di mare in acque internazionali nei pressi delle piattaforme  petrolifere.  Della situazione è stata informata la centrale operativa della Guardia costiera italiana e il mercantile e’ adesso in attesa di istruzioni. Difficilmente si potra’ chiedere ad un mercantile di aspettare con così tanti migranti a bordo per tutti i giorni necessari a negoziare la redistribuzione in Europa. Una situazione inedita dovuta all’assenza di navi di soccorso delle Ong.Ocean Viking e Open Arms dopo aver sbarcato le persone soccorse nei giorni scorsi stanno facendo rotta verso i porti di Marsiglia e Palermo per cambio di equipaggio e la Alan Kurdi con una novantina di migranti si sta dirigendo verso Taranto, porto sicuro assegnato ieri dal Viminale
