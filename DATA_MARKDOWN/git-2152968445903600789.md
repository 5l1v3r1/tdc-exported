
# Румънски граничари хванаха 11 мигранти, шофьорът им - българин

Published at: **2019-11-05T13:45:00+00:00**

Author: **Павел Гълъбов**

Original: [Dnes.bg](https://www.dnes.bg/balkani/2019/11/05/rumynski-granichari-hvanaha-11-migranti-shofioryt-im-bylgarin.428627)

Румънската гранична полиция откри 11 мигранти, скрити в микробус, на граничния пункт Нъдлак на границата с Унгария, предаде Аджерпрес.
Според съобщение на граничната полиция в окръг Арад микробусът е бил управляван от 45-годишен българин. Той заявил, че пътува към Словакия и транспортира автомобилни части.При проверка на микробуса в него са открити 11 мигранти, скрити сред транспортираната стока. Установено е, че те са от Ирак, Еритрея и Иран. Групата се състояла от четирима мъже, една жена и шестима непълнолетни на възраст между 15 и 17 години, съобщи БТА.Чужденците възнамерявали да стигнат до Шенгенското пространство. Срещу тях е започнало разследване за незаконно преминаване на държана граница, а срещу шофьора - за трафик на мигранти.
