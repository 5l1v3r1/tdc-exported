
# 
        شاخه داعش در سومالی نیز با سرکرده جدید بیعت کرد
      

Published at: **2019-11-04T20:14:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638160/%D8%B4%D8%A7%D8%AE%D9%87-%D8%AF%D8%A7%D8%B9%D8%B4-%D8%AF%D8%B1-%D8%B3%D9%88%D9%85%D8%A7%D9%84%DB%8C-%D9%86%DB%8C%D8%B2-%D8%A8%D8%A7-%D8%B3%D8%B1%DA%A9%D8%B1%D8%AF%D9%87-%D8%AC%D8%AF%DB%8C%D8%AF-%D8%A8%DB%8C%D8%B9%D8%AA-%DA%A9%D8%B1%D8%AF)

به گزارش بولتن نیوز، شاخه داعش در سومالی با انتشار تصویری از تجمع ۱۲ نفر از عناصر خود در زیر یک درخت، در اینستاگرام اعلام کرد که بیعت خود با «ابراهیم الهاشمی القرشی» سرکرده جدید داعش را اعلام می‌دارد.
روزنامه سعودی «الشرق الأوسط» با اعلام این خبر افزود که شاخه داعش در مصر با نام «ولایت سیناء» نیز در کانال تلگرام خود بیعت با سرکرده جدید را اعلام کرد.
آمریکا یکشنبه گذشته (پنجم آبان) اعلام کرد که ابوبکر بغدادی به همراه سخنگوی داعش در حمله هوایی این کشور به مقر این گروه تروریستی در روستای «باریشا» استان ادلب کشته شده است.
گروه تروریستی داعش پنجشنبه گذشته (نهم آبان) طی بیانیه‌ای ضمن تأیید کشته شدن بغدادی، ابوابراهیم را «خلیفه جدید» و جانشین ابوبکر البغدادی معرفی کرد.
