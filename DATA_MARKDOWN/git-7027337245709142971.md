
# سازمان شهرداری ها و دهیاری ها: با وجود این همه پروژه‌، پل و غیره هنوز هم حال شهرهایمان خوب نیست

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696487/%D8%B3%D8%A7%D8%B2%D9%85%D8%A7%D9%86-%D8%B4%D9%87%D8%B1%D8%AF%D8%A7%D8%B1%DB%8C-%D9%87%D8%A7-%D9%88-%D8%AF%D9%87%DB%8C%D8%A7%D8%B1%DB%8C-%D9%87%D8%A7-%D8%A8%D8%A7-%D9%88%D8%AC%D9%88%D8%AF-%D8%A7%DB%8C%D9%86-%D9%87%D9%85%D9%87-%D9%BE%D8%B1%D9%88%DA%98%D9%87%E2%80%8C-%D9%BE%D9%84-%D9%88-%D8%BA%DB%8C%D8%B1%D9%87-%D9%87%D9%86%D9%88%D8%B2-%D9%87%D9%85-%D8%AD%D8%A7%D9%84-%D8%B4%D9%87%D8%B1%D9%87%D8%A7%DB%8C%D9%85%D8%A7%D9%86-%D8%AE%D9%88%D8%A8-%D9%86%DB%8C%D8%B3%D8%AA)

رییس سازمان شهرداری ها و دهیاری های کشور نیز در این نشست با بیان این که در یک دوره‌ای معماری کشورمان زبانزد بود اظهار کرد: اما حالا کمتر فکر می‌کنیم و کمتر همه جوانب موضوعات را می‌بینیم چرا که یک زمانی بحث شهر اخلاق، شهر تاب آور، شهر زیست پذیر و غیره مطرح بود اما همه این مسائل و توجه به آنها نسخه‌ شفابخشی برای شهرها نبوده و نیستند.
به گزارش ایرنا؛ مهدی جمالی نژاد با بیان این که جای سوال است که چرا با وجود این همه پروژه‌، پل و غیره هنوز هم حال شهرهایمان خوب نیست اظهار کرد: یادمان رفته است که شهر موجود زنده است و هم روح و هم کالبد دارد و اگر همه جوانب آن را در نظر نگیریم نمی‌توانیم مشکلات را حل کنیم.
رئیس سازمان شهرداری‌ها با بیان این که شهرهای اسلامی مصادیق کاملی از شهرهای ایده آل هستند گفت: در شهرهای اسلامی همه صفات انسانی و الهی در نظر گرفته شده است و معتقدم باید به جای مدیران شهری، به دنبال حکیمان شهری باشیم تا آنها بتواند با در نظر گرفتن همه جوانب وابعاد وجودی شهرها مشکلات را حل کنند.
روز جهانی شهرها در سال ۲۰۱۳ بر اساس پیشنهاد کمیته اقتصادی و سرمایه‌گذاری سازمان ملل به منظور همکاری بیشتر شهرهای مختلف جهان برای تقویت زیرساختهای شهری حکمرانی محلی و مدیریت شهری و سایر زمینه‌های حیاتی برای مقابله با عواقب تغییرات شهرنشینی در جوامع مختلف انتخاب شده است.
