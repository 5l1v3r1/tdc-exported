
# Ultima riunione annuale dell’associazione del Bracciale

Published at: **2019-11-05T15:44:39+00:00**

Author: **Giacomo Gardini**

Original: [Cronache Maceratesi](https://www.cronachemaceratesi.it/2019/11/05/ultima-riunione-annuale-dellassociazione-del-bracciale/1321413/)

Condividi17TweetEmail17 Condivisioni
 
 

        L’associazione nazionale del bracciale torna a riunirsi domenica prossima. Il presidente Valter Romagnoli, in carica dal luglio 2015, quando l’associazione è stata fondata, ha convocato l’ultima riunione del 2019, che si terrà nell’aula multimediale di Treia dalle 11.
      
All’ordine del giorno, la relazione sull’attività agonistica ufficiale federale ed altre manifestazioni promozionali, oltre alle comunicazioni del presidente. Si affronterà poi la questione relativa alla creazione della commissione attività Seniores e Giovanile e di una commissione promozionale, media e web. Sul tavolo dei lavori anche la proposta della formula dei campionati seniores e pillotta 2020, nonché quella della creazione del “Trofeo 3 Arene”. Attualmente fanno parte del consiglio dell’associazione il vicesindaco di Treia David Buschittari, Giorgio Bartolacci, in rappresentanza dell’ente Disfida del Bracciale, e Marco Sparapani, rappresentante dell’Asd Carlo Didimi di Treia. «Il 2020 sarà un anno importante per l’intero movimento del bracciale nazionale – commenta Buschittari – spinto anche dal prestigioso riconoscimento di “Città europea dello sport” ottenuto dalla città di Chiusi, amici e avversari in campo. Sono molto soddisfatto dell’operato dell’associazione che, dal 2015, lavora con grande sinergia con le città italiane del bracciale, le amministrazioni e le società sportive per la riscoperta della tradizione di questo antico gioco».
