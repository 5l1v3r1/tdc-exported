
# Kerk in Hoogmade in vlammen op na afbranden verf

Published at: **2019-11-04T14:02:00+00:00**

Author: **Redactie**

Original: [ThePostOnline](https://tpo.nl/2019/11/04/kerk-in-hoogmade-in-vlammen-op-na-afbranden-verf/)

Een grote brand heeft de Onze-Lieve-Vrouw-Geboortekerk in Hoogmade verwoest. De brandweer heeft deze opgegeven, nu de hele kerk in brand staat. De grote houten toren van de kerk dreigt in te storten. Daarom zijn in een straal van 150 meter om de kerk alle huizen en gebouwen, waaronder een school, ontruimd.
De hulpdiensten zijn massaal aanwezig. Er komt veel rook vrij. De brandweer roept mensen op niet naar de brand te komen. De brandweer probeert te voorkomen dat het vuur overslaat naar panden die naast de vrijstaande kerk staan.
De brand ontstond bij het afbranden van verf.
