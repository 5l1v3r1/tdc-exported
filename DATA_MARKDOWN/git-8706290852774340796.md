
# Συνελήφθησαν δύο 19χρονες για κλοπή καλλυντικών

Published at: **2019-11-04T04:45:00+00:00**

Author: ****

Original: [enikos.gr](http://www.enikos.gr/society/682125/synelifthisan-dyo-19chrones-gia-klopi-kallyntikon)

Συνελήφθησαν το πρωί της Τετάρτης (30-10-2019) στη Χαλκίδα, από αστυνομικούς της Β’ Ομάδας ΔΙ.ΑΣ. του Τμήματος Άμεσης Δράσης Χαλκίδας, δύο 19χρονες Ελληνίδες, κατηγορούμενες για διάπραξη κλοπής.
Σύμφωνα με το ρεπορτάζ, οι ανωτέρω κατηγορούνται ότι προέβησαν στην αφαίρεση καλλυντικών από το κατάστημα «3A Market» στην οδό Αβάντων, πλην όμως έγιναν αντιληπτές από την υπεύθυνη του καταστήματος και συνελήφθησαν από τους περιπολούντες αστυνομικούς που μετέβησαν άμεσα στο σημείο.
Σύμφωνα με την Ασφάλεια Χαλκίδας, τα προϊόντα κλοπής αποδόθηκαν στον νόμιμο κάτοχό τους.
Την προανάκριση διενήργησε το Τμήμα Ασφαλείας Χαλκίδας.
Πηγή: eviazoom.gr
