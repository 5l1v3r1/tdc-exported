
# Man slachtoffer van beroving in Tilburg

Published at: **2019-11-02T10:42:20+00:00**

Author: ****

Original: [Blik op nieuws](https://www.blikopnieuws.nl/nieuws/277396/man-slachtoffer-van-beroving-in-tilburg.html)

Tilburg - Een 23-jarige man uit Tilburg werd vrijdag 1 november na een avond stappen het slachtoffer van een beroving. Op de Spoorlaan moest het slachtoffer geld pinnen en dit afstaan aan de dader.
Tilburg - Een 23-jarige man uit Tilburg werd vrijdag 1 november na een avond stappen het slachtoffer van een beroving. Op de Spoorlaan moest het slachtoffer geld pinnen en dit afstaan aan de dader.
Het slachtoffer en de dader spraken elkaar die nacht eerder tijdens het stappen. Op dat moment ontstond er een normaal gesprek tussen de twee. Toen de 23-jarige Tilburger naar huis fietste, kwam hij iets voor 07.00 uur weer diezelfde jongen tegen op de Veemarktstraat. Zij raakten weer in gesprek, alleen verliep dit nu heel anders. De onbekende man uitte zijn fascinatie om iemand te beroven, waarop hij de telefoon en oordopjes uit de zakken van het slachtoffer haalde. Vervolgens moest de man geld pinnen, anders dreigde de dader hem neer te steken. Uiteindelijk werd er een geldbedrag gepind, waarna dit geld werd geruild voor de eerdere afgenomen telefoon en oordopjes. De dader rende vervolgens met het geld weg in de richting van de parkeergarage. Het ongedeerde, maar geschrokken slachtoffer deed aangifte.
