
# Ludovic Orban az új román miniszterelnök

Published at: **2019-11-04T15:12:58+00:00**

Author: **Euronews **

Original: [euronews](https://hu.euronews.com/2019/11/04/megnyerte-a-bizalmi-szavazast-a-roman-kormanyfojelolt)

Ludovic Orban Románia új kormányfője. A kétkamarás törvényhozás együttes ülésén 240-en szavaztak bizalmat a Nemzeti Liberális Párt elnökének, és ezzel – mindössze néhány nappal az államfő-választás előtt – véget vetettek a politikai űrnek. Megválasztásához 233 szavazat kellett.
Az új román kormány a menesztett Viorica Dăncilă szocialista kabinetjét váltja fel.
Orban elődje két mandátumban Románia EP-képviselője volt. A miniszterelnöki tisztséget húsz hónapig töltötte be, október 10-én azonban egy bizalmatlansági indítvány után megbukott.
Orban kinevezésével elhárult annak az akadálya, hogy Bukarest biztost jelöljön az Ursula von der Leyen vezetésével felálló új Európai Bizottságba. A többi között a romániai kormányválság miatt, illetve a romániai jelölt nélkül az Európai Bizottság nem léphetett hivatalba a tervezett időpontban, november 1-jén.
