
# Названо ім'я нового посла Канади в Україні

Published at: **2019-11-04T19:05:00+00:00**

Author: ****

Original: [ZIK.UA](https://zik.ua/news/2019/11/04/nazvano_imya_novogo_posla_kanady_v_ukraini_1683553)


        Новим послом Канади в Україні стала дипломат Лариса Галадза.
      
Про це повідомляє Укрінформ.
Як зазначили у Міністерстві закордонних справ, послом Канади в Україні призначено Ларису Галадзу, вона замінить на посту Романа Ващука, який нещодавно завершив свою 5-річну каденцію у Києві. 
Галадза розпочала свою кар'єру у Міністерстві оборони Канади, а до того, як стати послом, вона обіймала посаду гендиректора Департаменту стабілізаційних та миротворчих операцій МЗС Канади, а перед тим працювала у Міністерстві імміграції, громадянства та біженців Канади. 
Нагадаємо, у Британській Колумбії, провінції на заході Канади, визнали Голодомор актом геноциду української нації. 
