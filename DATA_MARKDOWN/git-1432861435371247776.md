
# Трима титуляри на Юнайтед под въпрос за Борнемут

Published at: **2019-11-01T15:55:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/trima-titulqri-na-yunajted-pod-vypros-za-bornemut-1390809.html)

Мениджърът на Манчестър Юнайтед Оле Гунар Солскяер може да има големи проблеми с окомплектоването на състава си за предстоящия двубой срещу Борнемут. Срещата е от Висшата лига и ще се играе утре (събота) от 14:30 часа българско време.
Оказва се, че трима титуляри в лицето на Маркъс Рашфорд, Хари Магуайър и Виктор Линдельоф не са тренирали от мача срещу Челси за Купата на Лигата, където "червените дяволи" надделяха с 2:1 след попадения именно на Рашфорд. Самият Солскяер призна, че не е сигурен дали ще може да разчита на триото.
Мачът за "червените" от Манчестър е важен, за да може тима да затвърди доброто си представяне от последните мачове. И Юнайтед, и Борнемут са с по 13 точки, но заради по-добра голова разлика грандът е с две позиции по-нагоре - на 7-мото място. А заради кого Юнайтед трябва да продължи да печели, според Димитър Бербатов - вижте в този материал на SportLive.
