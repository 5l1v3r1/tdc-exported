
# Поліція повідомила подробиці смертельної ДТП з бетоновозом у Чернівцях

Published at: **2019-11-07T17:59:00+00:00**

Author: ****

Original: [Погляд](https://pogliad.ua/news/chernivtsi/u-policiyi-rozpovili-pro-smertelnu-dtp-z-betonovozom-u-chernivcyah-379975)

Сьогодні, 7-го листопада 2019 року, о 16:00 на спецлінію «102» надійшло повідомлення про смертельну дорожньо-транспортну пригоду по вулиці Південно-Кільцевій у Чернівцях.
Прибувши за вказаною адресою, поліцейські з’ясували, що під час переходу вулиці пішохід потрапив під колеса автобетонозмішувача «Mrecedes-Benz». Від отриманих травм чоловік загинув.
Співробітники поліції оглядають місце аварії, опитують водія і очевидців, встановлюють особу потерпілого, причини та обставини ДТП. Рятувальники здійснюють заходи, щоб дістати тіло загиблого з-під вантажівки.
Вирішується питання про відкриття кримінального провадження за ознаками частини 2 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. Про це повідомляє відділ комунікації поліції Чернівецької області.
