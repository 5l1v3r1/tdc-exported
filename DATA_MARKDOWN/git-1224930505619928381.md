
# Де, як і на чому дивитися Apple TV +

Published at: **2019-11-01T17:42:00+00:00**

Author: **Лазур Назарій**

Original: [Радіо Максимум](https://maximum.fm/v-ukrayini-zapustili-servis-apple-tv--cini-ta-osoblivosti_n168905)


        1 листопада, по всьому світу, в тому числі і в Україні, запускається довгоочікуваний онлайн-кінотеатр Apple TV + з оригінальними шоу та серіалами, за допомогою яких купертінівський гігант розраховує відвоювати ринок у Netflix, а також інших гравців ринку онлайн-кінотеатрів.
      
Перш за все зазначимо, що українського та російського дубляжу на старті, як і очікувалося, не виявилося (за винятком одного дитячого шоу). Перспективи додавання українського озвучення наразі вельми туманні, але українські субтитри вже є для всіх серіалів.
Доступ до Apple TV + можна отримати через фірмовий додаток Apple TV або через сайт tv.apple.com. Таким чином, дивитися Apple TV + можна на таких пристроях:
У каталозі Apple TV + немає сторонніх фільмів і серіалів: тільки створені спеціально для Apple у рамках укладених контрактів. Станом на 1 листопада доступні вісім оригінальних фільмів і серіалів. Ось вони:
"Бачити" / See – постапокаліптичний драматичний серіал із зіркою "Ігри престолів" Джейсоном Момоа. Дія відбувається в далекому майбутньому через 600 років, де загадковий вірус винищив велику частину людства, а ті, що вижили назавжди втратили зір. Втративши зір, люди вчаться жити в новому для них світі без звичних барв.
