
# Intelligence Sudcorea: Kim punta a summit con Trump entro dicembre

Published at: **2019-11-04T14:24:35+00:00**

Author: ****

Original: [Askanews](http://www.askanews.it/esteri/2019/11/04/intelligence-sudcorea-kim-punta-a-summit-con-trump-entro-dicembre-pn_20191104_00152/)

Roma, 4 nov. (askanews) – La Corea del Nord punta ad avere un nuovo summit tra il leader Kim Jong Un e il presidente Usa Donald Trump entro la fine dell’anno. L’ha affermato l’intelligence sudcoreana in un’audizione a porte chiuse presso il parlamento dei Seoul, di cui ha dato notizia l’agenzia di stampa Yonhap.
Secondo quanto ha riferito Lee Eun-jae, un parlamentare dell’opposizione sudcoreana, il NIS – servizi segreti sudcoreani – ha spiegato che i colloqui tecnici tra Washington e Pyongyang dovrebbero riprendere al più tardi la prima settimana di dicembre.
Kim Min-ki, un altro parlamentare ma in questo caso della maggioranza, ha detto che, secondo il NIS, “Kim ha in mente un altro summit a dicembre”.
Non è tuttavia chiaro quali siano le intenzioni degli Usa. La situazione dei negoziati sul nucleare Usa-Nordcorea sembra allo stallo.
La Corea del Nord ha testato la scorsa settimana un nuovo sistema di lancio multiplo di missili balistici, esacerbando ancora più la situazione, dopo che i colloqui tecnici del mese scorso si sono chiusi senza alcun passo avanti.
