
# 
        پیش بینی باران ۵ روزه در اکثر مناطق کشور
      

Published at: **2019-11-01T10:21:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637308/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%A7%D9%86-%DB%B5-%D8%B1%D9%88%D8%B2%D9%87-%D8%AF%D8%B1-%D8%A7%DA%A9%D8%AB%D8%B1-%D9%85%D9%86%D8%A7%D8%B7%D9%82-%DA%A9%D8%B4%D9%88%D8%B1)

به گزارش بولتن نیوز، بر اساس اعلام سازمان هواشناسی امروز در سواحل غربی دریای خزر و اردبیل بارش پراکنده و در بخش‌هایی از جنوب و نوار شرقی کشور به ویژه در ساعات بعدازظهر و اوایل شب رگبار موقت باران گاهی با رعد و برق و وزش باد پیش بینی می‌شود.
از بعدازظهر فردا با تقویت جریان‌های شمالی روی دریای خزر، گستره بارش سواحل مرکزی و شرقی دریا و همچنین شمالغرب را نیز در بر می‌گیرد.
یکشنبه ضمن تشدید بارندگی در سواحل دریای خزر در مناطقی از شمالغرب، شمالشرق و دامنه‌های جنوبی البرز در استان‌های قزوین، البرز، تهران و سمنان نیز رگبار باران گاهی با رعد و برق و وزش باد پیش‌بینی شده است.
روز دوشنبه در سواحل غربی دریای خزر و در برخی مناطق واقع در دامنه‌های جنوبی البرز و مرز کشور ادامه یافته و روز سه شنله جوی به نسبت پایدار در اکثر مناطق کشور حاکم می‌شود.
سازمان هواشناسی اعلام کرده روز یکشنبه دمای هوا در نوار شمالی کشور بین 5 تا 8 درجه کاهش می‌یابد. همچنین روزهای جمعه و شنبه خلیج‌فارس به ویژه بخش‌های مرکزی و شرق ان مواج خواهد بود.
انتهای پیام/
