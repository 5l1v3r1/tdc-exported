
# SSC MTS Result 2019 Live updates: जारी हुआ एसएससी एमटीएस रिजल्ट, देखें ssc.nic.in

Published at: **2019-11-05T12:32:22+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/career/story-ssc-mts-result-2019-live-updates-staff-selection-commission-will-declare-ssc-mts-tier-i-result-2019-today-check-cut-off-latest-updates-2833200.html)

SSC MTS Result 2019 Live updates:एसएससी एमटीएस रिजल्ट जारी हो गया है। परिणाम एसएससी की आधिकारिक वेबसाइट ssc.nic.in पर जाकर देखा जा सकता है। एसएससी ने टीयर-2 पेपर में क्वालिफाई करने वाले उम्मीदवारों के नाम जारी कर दिए हैं। साथ ही कटऑफ भी जारी की गई है। इस परीक्षा में 19 लाख से ज्यादा आवेदकों ने हिस्सा लिया है। इस परीक्षा का आयोजन 2 से 22 अगस्त 2019 तक किया गया था। इस परीक्षा के परिणाम का इंतजार लाखों आवेदकों को था। इस परीक्षा में 19.18 लाख आवेदकों ने हिस्सा लिया था। 6 सितंबर 2019 को एसएससी ने इस परीक्षा की आंसर की जारी की थी जिस पर आपत्ति दर्ज कराने की अंतिम तारीख 12 सितंबर 2019 थी। पहले आपत्ति दर्ज कराने की अंतिम तारीख 11 सितंबर 2019 थी जिसे बढ़ाकर 12 सितंबर 2019 कर दिया गया था। टीयर 1 परीक्षा को पास करने वाले आवेदकों को टीयर 2 और फिर टीयर 3 परीक्षा में हिस्सा लेना होगा। पहले इस परीक्षा का रिजल्ट 25 अक्तूबर 2019 को जारी किया जाना था।

        SSC MTS Result 2019 Live updates:  यहां पढ़ें रिजल्ट का लाइव अपडेट
      
SSC MTS Result नोटिस के मुताबिक परीक्षा में कुल 38.58 लाख उम्मीदवारों ने रजिस्ट्रेशन करवाया था। इनमें से 19,19,004 उम्मीदवार परीक्षा में बैठे थे। टीयर-1 से टीयर-2 के लिए 15 में से 1 उम्मीदवार को पास किया गया है। SSC MTS टीयर-2 परीक्षा 24 नवंबर, 2019 को होगी। परीक्षा से 14 दिन पहले परीक्षा शहर की जानकारी दी जाएगी जबकि 4 दिन पहले एडमिशन सर्टिफिकेट जारी किया जाएगा। ये एसएससी की रीजनल वेबसाइट पर जारी किया जाएगा।
जल्द ही पास और फेल उम्मीदवारों के मार्क्स ssc.nic.in पर अपलोड कर दिए जाएंगे।
12 उम्मीदवारों की उम्मीदवारी रद्द कर दी गई है। इनका रिजल्ट घोषित नहीं किया गया है। 

        08:15 PM- एसएससी ने एमटीएस का रिजल्ट घोषित किया। 
      
06:25 PM-  कुछ ही देर में एसएससी एमटीसी रिजल्ट घोषित होने वाला है। उम्मीदवार कटऑफ देख सकेंगे।  
05:55 PM- एमटीएस केंद्रीय दफ्तरों में चतुर्थ श्रेणी का पद है। 
05:50 PM- एसएससी एमटीएस पेपर-2 की परीक्षा टली एसएससी ने एमटीएस भर्ती परीक्षा पेपर-2 की डेट को आगे बढ़ा दिया है। ssc.nic.in पर जारी नोटिफिकेशन के मुताबिक एमटीएस टीयर 2 पेपर जो पहले 17 नंवबर को आयोजित होना था वो अब 24 नंवबर 2019 को आयोजित किया जाएगा।  
05:45 PM- SSC MTS Paper 2 में इंग्लिश या अन्य किसी भाषा में (जो संविधान की 8वीं अनुसूचि में हो) निबंध लिखना होगा। ये पेपर 50 नंबर का होगा।
