
# «Βάζω 55 ή 60 πόντους και θεωρείται φυσιολογικό, τους βάζει άλλος και...»

Published at: **2019-11-02T10:13:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/all-other-sports/basketball/595378/vazo-55-i-60-pontous-kai-theoreitai-fysiologiko-tous-vazei-allos-kai)

Προέρχεται από 59άρα στο τρίτο πιο παραγωγικό παιχνίδι στην ιστορία χωρίς παράταση (Ουίζαρντς–Ρόκετς 158-159), ενώ τρέχει το δεύτερο μεγαλύτερο σερί με τουλάχιστον μία 50άρα σε καθεμία από τις τελευταίες έξι χρονιές (10 ο Ουίλτ Τσέιμπερλεϊν από το 1959 μέχρι το 1969). Πλέον φαντάζει αναμενόμενο. Θα προτιμούσε να μην το(ν) παίρνουν ως δεδομένο. Ο Τζέιμς Χάρντεν μίλησε για την αντιμετώπιση που τυγχάνει βάσει επιτευγμάτων κι ενίσχυσε την άποψή του με αυτή που τυγχάνει κι ο συμπαίκτης του και στους Ρόκετς πια, ο Ράσελ Ουέστμπρουκ, ο παίκτης με το δεύτερο μεγαλύτερο αριθμό triple-doubles (140) πίσω από τον Όσκαρ Ρόμπερτσον (181). “Νομίζω πως μόνο με εμένα και τον Ρας συμβαίνει. Αν ο Ρας κάνει triple-double, θεωρείται φυσιολογικό. Αν βάλω 55 ή 60 πόντους, θεωρείται φυσιολογικό. Αν το κάνει άλλος, αν έχει career-high, αρχίζετε τα ‘Ω, Θεέ μου!’. Αλλά δε με νοιάζει. Προσπαθώ απλώς να κερδίσω παιχνίδια. Αν αυτό χρειάζεται για να κερδίσουμε, triple-double αυτός και 50-60 πόντους εγώ, αυτό θα συνεχίσουμε να κάνουμε” σχολίασε. Πηγή: eurohoops.net
