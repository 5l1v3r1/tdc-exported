
# امیدهای دورتموند برای صعود زنده ماند/ آژاکس ۹ نفره تسلیم چلسی نشد

Published at: **2019-11-06T08:28:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620135/%D8%A7%D9%85%DB%8C%D8%AF%D9%87%D8%A7%DB%8C-%D8%AF%D9%88%D8%B1%D8%AA%D9%85%D9%88%D9%86%D8%AF-%D8%A8%D8%B1%D8%A7%DB%8C-%D8%B5%D8%B9%D9%88%D8%AF-%D8%B2%D9%86%D8%AF%D9%87-%D9%85%D8%A7%D9%86%D8%AF-%D8%A2%DA%98%D8%A7%DA%A9%D8%B3-%DB%B9-%D9%86%D9%81%D8%B1%D9%87-%D8%AA%D8%B3%D9%84%DB%8C%D9%85-%DA%86%D9%84%D8%B3%DB%8C-%D9%86%D8%B4%D8%AF)


        دورتموند در حساس‌ترین دیدار سه‌شنبه شب لیگ قهرمانان اروپا دست پر سیگنال ایندوناپارک آلمان را ترک کرد.
      

        آفتاب‌‌نیوز :
      
در ادامه دیدارهای هفته چهارم مرحله گروهی لیگ قهرمانان اروپا چند دیدار برگزار شد که در یکی از بازیها لیورپول در خانه با نتیجه ۲ بر یک خنک بلژیک را شکست داد. جورجینیو فاینالدام هافبک لیورپول و الکس چمبرلین برای تیمشان گلزنی کردند.
از همین گروه ناپولی به دیدار سالزبورگ رفت که این دیدار با نتیجه یک بر یک به پایان رسید.
در دیگر گروه دورتموند در خانه برابر اینتر با نتیجه ۳ بر ۲ پیروز شد. مارتینز و وسینو برای نراتزوری گلزنی کردند و اشرف حکیمی ۲ بار و براندت گلزنان زردپوشان آلمانی بودند.
چلسی در خانه به دیدار آژاکس رفت. شاگردان فرانک لمپارد در بازی رفت حریف خود را شکست داده بودند ولی در این دیدار به نتیجه ۴ بر ۴ رضایت دادند.
جورجینیو ۲ بار از روی نقطه پنالتی، آسپلیکوئتا و رچه جیمز برای میزبان گلزنی کردند.
آبراهام مهاجم و آریزابالاگا دروازه بان چلسی گل به خودی، پرومس و فن دبیک برای تیم هلندی گلزنی کردند.
همچنین داور دو بازیکن تیم آژاکس را در دقیقه ۶۹ از زمین بازی اخراج کرد تا این تیم ۹ نفره بازی کند.
والنسیا نیز در خانه برابر لیل فرانسه با نتیجه ۲ بر یک به برتری رسید.
سایر دیدارهای این مرحله از رقابت ها چهارشنبه شب برگزار می‌شود.
