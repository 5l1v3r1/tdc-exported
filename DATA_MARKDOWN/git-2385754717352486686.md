
# Α. Τσολάκης: «Ξέρουμε τις δυσκολίες, θα κυνηγήσουμε το καλύτερο δυνατό»

Published at: **2019-11-06T09:01:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/595942/a-tsolakis-kseroume-tis-dyskolies-tha-kynigisoume-to-kalytero-dynato)

Άλλη μια δύσκολη αποστολή για την Εθνική μας ομάδα των Γυναικών, η οποία την Πέμπτη θα αντιμετωπίσει εκτός έδρας τη Φινλανδία.  "Στόχος μας είναι μια αξιοπρεπής εμφάνιση και να διεκδικήσουμε ότι καλύτερο μπορούμε από τον αγώνα", δηλώνει στην ιστοσελίδα της ΚΟΠ ο προπονητής της Εθνικής Άγγελος Τσολάκης.  "Έχουμε επίγνωση των δυσκολιών, ξέρουμε ότι χώρες όπως η Φινλανδία υπερτερούν στο Γυναικείο Ποδόσφαιρο, όμως και εμείς με τη σειρά μας, πιστεύουμε στην ομάδα μας και σε αυτό το δεύτερο επίσημο αγώνα μας που είναι και πάλι εκτός έδρας, θα κυνηγήσουμε ότι καλύτερο μπορούμε" , είναι η τοποθέτηση του Ομοσπονδιακού μας τεχνικού. 
