
# Téma: Série Terminátor od nejhoršího k nejlepšímu

Published at: **2019-11-02T11:00:00+00:00**

Author: **Václav Limberk**

Original: [filmserver.cz](https://filmserver.cz/clanek/15343/serie-terminator-od-nejhorsiho-k-nejlepsimu/)

6. Terminator Salvation
Terminátor bez Arnolda Schwarzeneggera? Ano, bohužel. Arnold se v době natáčení a uvedení snímku (2008-2009) věnoval politické kariéře jako guvernér Kalifornie, takže došlo k tomu, co by jinak bývalo předtím nemyslitelné. Režisér McG natočil naprosto zbytečný sequel, který neměl s Terminátorem nic společného a mohl by být o jakémkoliv postapo světě. A tak je "čtyřka" pouze řemeslně slušně natočeným akčním sci-fi, v němž se spolu předvedli "Temný rytíř" Christian Bale a "Jake Sully" Sam Worthington. Z celého filmu je pak nejlepší pouze krátký záběr, v němž se pomocí CGI triku na chvíli objeví i "starý" Arnoldův Terminátor, který je vzápětí sežehnut na ocelový skeleton. Bez tohoto dílu by terminátorská série ničím neutrpěla.
