
# اینترنت عراق دوباره وصل و رفع فیلتر شد

Published at: **2019-11-07T15:30:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620358/%D8%A7%DB%8C%D9%86%D8%AA%D8%B1%D9%86%D8%AA-%D8%B9%D8%B1%D8%A7%D9%82-%D8%AF%D9%88%D8%A8%D8%A7%D8%B1%D9%87-%D9%88%D8%B5%D9%84-%D9%88-%D8%B1%D9%81%D8%B9-%D9%81%DB%8C%D9%84%D8%AA%D8%B1-%D8%B4%D8%AF)


        اینترنت عراق پس از دو روز قطع کامل، از ساعتی پیش دوباره به شکل تدریجی در بغداد و دیگر شهرهای عراق وصل و شبکه‌های اجتماعی نیز رفع فیلتر شد.
      

        آفتاب‌‌نیوز :
      
در ادامه اعتراضات خیابانی در بغداد و چند استان دیگر و باری چندمین بار شبکه سراسری اینترنت در عراق پس از قطعی دو روزه، ساعتی پیش دوباره وصل شد و کاربران خانگی، اداری و تلفن های همراه امکان استفاده از آن را پیدا کردند.
در پی گسترش خشونت در حاشیه اعتراضات بویژه در بغداد، دولت برای بار دوم از روز سه شنبه، اینترنت را در این کشور (بجز اقلیم کردستان عراق) بطور کامل قطع کرد.
از ساعتی پیش با وصل شدن اینترنت سراسری در عراق، بیشتر شبکه های اجتماعی که فیلتر بود نیز رفع فیلتر شد اما فیسبوک پرکاربردترین شبکه اجتماعی در این کشور، همچنان فیلتر است.
قطع اینترنت و فیلتریک شبکه های اجتماعی با استدلال خنثی کردن طراحی برنامه ریزان خارج از عراق برای تداوم اعتراضات خشونت بار با هدف براندازی نظام سیاسی در عراق صورت گرفته است اما درعین حال باعث انتقاد فعالان اجتماعی و نمایندگان پارلمان نیز شده است.
از ۱۶ مهرماه با وجود برقراری اینترنت سراسری در عراق پس از پنج روز قطعی، شبکه های اجتماعی در این کشور همچنان بدلیل فیلترینگ، خارج از دسترس کاربران نبوده است.
اعتراضات مناطق شیعه نشین عراق و بغداد روز اول اکتبر (۹ مهرماه) ابتدا با درخواست مبارزه با فساد و انجام اصلاحات اقتصادی و گسترش خدمات عمومی آغاز شد اما رفته رفته مطالبات سیاسی به آن اضافه شد و به اصلاح قانون انتخابات و قانون اساسی از سوی بخش هایی از معترضان شد و شعار براندازی از سوی بخش های دیگری رسید.
برغم آرامش چند هفته ای به مناسبت برگزاری مراسم میلیونی اربعین، این اعتراضات بار دیگر از ۲۵ اکتبر اما این بار با ابعاد بسیار خشونت آمیزی آغاز شد و دولت تاکنون با وجود پذیرش اغلب پیشنهادات برای اصلاحات ساختاری و قانونی، ارائه بسته های اقتصادی، صدور دستور العمل های مختلف نتوانسته است، آرامش را به طور کامل به کشور بازگرداند.
برخی ناظران و مسوولان عراقی نیز برغم اذعان به مسالمت آمیز و به حق بودن اعتراضات و مطالبات اکثر کسانی که در تظاهرات خیابانی یک ماه اخیر شرکت کرده اند، همچنین از وجود افراد و باندهای مسلح در داخل عراق خبر می دهند که از فضای هرج و مرج برای تسویه حساب با دیگر گروهها و افراد سوء استفاده می کنند و نیز گروههای سازمان یافته با پشتیبانی فکری و مالی سفارتخانه های آمریکا و سعودی در بغداد و نیز هدایت ارتش های سایبری بعثی و وهابی مستقر در برخی کشورهای منطقه بویژه اردن و امارات که با افزایش خشونت و بالابردن سقف مطالبات، دنبال براندازی هستند.
این دور از اعتراضات اجتماعی در عراق همچنین به «تظاهرات فیسبوکی» معروف شده است چرا که عمده هماهنگی ها و نیز تحریک های برای حمله به مراکز دولتی و حزبی و اعمال خشونت با هدف براندازی از سوی ارتش های سایبری مستقر در خارج از عراق صورت می گیرد 
