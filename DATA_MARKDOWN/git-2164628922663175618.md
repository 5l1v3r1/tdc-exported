
# На Рівненщині виявили тіло молодого хлопця. Поліція встановлює особу (ФОТО)

Published at: **2019-11-06T14:52:00+00:00**

Author: ****

Original: [PRESS-ЦЕНТР](http://press-centr.com/ua/news/42681_Na-Rivnenshchini-viyavili-tilo-molodoho-khloptsya-Politsiya-vstanovlyu-osobu--FOTO)


        Вчора, 5 листопада, близько 23 години повідомив 34-річний житель села Великий Олексин, що поблизу села Бармаки він виявив невідомого чоловіка, який лежав на автодорозі.
      
Медики швидкої медичної допомоги лише констатували смерть чоловіка, у якого виявили травму голови. Його тіло відправлено в морг для встановлення причини смерті та проведення судово-медичної експертизи.
Особа загиблого наразі не встановлена. На вигляд чоловікові 25-30 років, худорлявої тілобудови та має чорне коротке волосся.
Був одягнений: чорні спортивні штани, зелена футболка, чорна спортивна кофта із надписом "Y3" та "Adidas", синя куртка. Взутий у чорні кросівки. На лівій руці були одягнуті три резинки, що використовуються для грошей.
Якщо ви впізнали чи вам відома будь-яка інформація про чоловіка чи обставини його загибелі – негайно повідомляйте до поліції за номерами телефону: 0967060199 або 102.
Працівники поліції у рамках кримінального провадження, розпочатого за попередньою правовою кваліфікацією частини 2 статті 286 Кримінального кодексу України (порушення правил безпеки дорожнього руху, що спричинили смерть потерпілого) встановлюють обставини події.
Про це повідмоляє відділ комунікації поліції Рівненської області
 
