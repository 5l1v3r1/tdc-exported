
# Άλλοι δυο γιατροί παραιτήθηκαν από το Γενικό Νοσοκομείο Λεμεσού

Published at: **2019-11-04T13:15:00+00:00**

Author: **SigmaLive**

Original: [SIGMALIVE](https://www.sigmalive.com/news/dimosia-igeia/595645/alloi-dyo-giatroi-paraitithikan-apo-to-geniko-nosokomeio-lemesou)

Άλλες δύο παραιτήσεις γιατρών στο Γενικό Νοσοκομείο της Λεμεσού.  Όπως ανέφερε στην εκπομπή του ΣΙΓΜΑ «Μεσημέρι και Κάτι» ο Πρόεδρος της ΠΑΣΥΚΙ, Σωτήρης Κούμας, την περασμένη εβδομάδα ενεργοποιήθηκαν δύο παραιτήσεις.  Πρόκειται για έναν Χειρουργό και έναν Καρδιολόγο.  Οι παραιτήσεις αυτές, όπως είπε, αναμένεται να δημιουργήσουν κενά.  Όσον αφορά στον διάλογο με τον ΟΚΥπΥ, ο κ. Κούμας είπε ότι «δεν βαίνει ούτε καλώς ούτε κακώς», έχουν γίνει δύο συναντήσεις τις τελευταίες εβδομάδες και ο Οργανισμός έχει καταγράψει όλες τις εισηγήσεις των συντεχνιών, ανέφερε. Θεωρούμε, είπε, ότι ο διάλογος πρέπει να συνεχιστεί. 
