
# Pontina, ancora un incendio al campo rom di Castel Romano: fiamme alte per i rifiuti bruciati

Published at: **2019-11-01T13:01:42+00:00**

Author: **Direttore**

Original: [Il Corriere della Città](https://www.ilcorrieredellacitta.com/news/pontina-ancora-un-incendio-al-campo-rom-di-castel-romano-fiamme-alte-per-i-rifiuti-bruciati.html)

Ennesimo incendio di rifiuti e materiale di scarto all’interno del campo rom di Castel Romano, sulla Pontina.
Questa notte, intorno alle 00:30, diverse segnalazioni da parte degli automobilisti in transito ai vigili del fuoco di Pomezia, che sono rapidamente intervenuti sul posto.
Dalla SS 148 si vedevano chiaramente le fiamme alte che avvolgevano i cumuli di rifiuti – tra cui anche materiale tossico come pneumatici e resti di elettrodomestici – e il fumo.
L’incendio è stato domato in circa due ore di lavoro da parte della squadra 15A di Pomezia.
 
 
