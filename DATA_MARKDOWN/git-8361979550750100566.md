
# Що перейняти у Amazon або IKEA. Тренди рітейлу, актуальні для України

Published at: **2019-11-01T08:15:00+00:00**

Author: **Максим Лень**

Original: [НВ](https://nv.ua/ukr/biz/experts/amazon-ikea-nike-trendi-riteylu-aktualni-dlya-ukrajini-svitovi-praktiki-prodazhiv-50050919.html)

Сьогодні ритейл ринок швидко розвивається, в основному за рахунок масштабування активів Amazon і Alibaba, які створюють новий глобальний ландшафт цієї індустрії. Решта рітейлерів повинні швидко адаптуватися, щоб йти в ногу з часом, оскільки обидва гіганти просувають e-commerce, інформаційні технології, штучний інтелект. Такі підходи, ймовірно, будуть проаналізовані і застосовані на всіх ринках в найближчому майбутньому. Вони здійснюють революцію в поставках і ставлять під сумнів традиційний роздрібний підхід. Тому ми запустили нове відгалуження бізнесу — h/commerce.
H/commerce — це стратегічний департамент, який об'єднав наших рітейлерів у єдину міжнародну практику. Це підрозділ, який буде вирішувати найбільш актуальні маркетингові завдання, що стоять перед кращими світовими ритейл-брендами.
Ми хочемо поділитися з вами головними ритейл трендами, які актуальні і для України.
1. Зрада традиційним концепціям
Звичні формати торгових приміщень змінюються під тиском споживчих вимог. Все більше гравців експериментують з простором, його технологічністю, і підходами до обслуговування клієнтів.
IKEA прагне відповідати зручності міського покупця, відкриваючи безліч точок малого формату.
Nike фокусується на особливостях різних community і впроваджує мобільні технології: резервування товару, зберігання придбаних товарів в шафках самообслуговування і т. д. Все через смартфон.
Зрада традиціям — це можливість освіжити торгові точки, надихаючи споживача реалізувати власний consumer journey.
2. Кількість власних торгових марок зростатиме
За останні 3 роки кількість власних ТМ на полицях подвоїлася. Представники категорії активно розвивають цю стратегію, адже вона допомагає диференціюватися в очах покупця, який просто завалений безпрецедентною кількістю точок і способів покупки одних і тих же товарів.
Target у 2018 запустив 8 власних торгових марок.
Amazon з 2017 по 2018 запустив 66 власних ТМ.
UA Retail — 13% — частка власних ТМ у портфелі головних гравців в Україні.
Якщо категорія розраховує отримати максимальний дохід від такої стратегії, необхідно інвестувати в рекламу даних ТМ.
3. Оптимізація часу споживача
Цього року очікується прорив розвитку технологій щодо розумного і автоматизованого розрахунку. Ринок уже чув про Amazon Go і його бескассові магазини, але й інші компанії не стоять на місці, поступово впроваджуючи власні технологічні рішення для прискорених покупок і оптимізації часу споживача.
Amazon Go — мережа невеликих магазинів без кас. Все, що вам потрібно це однойменний додаток з прив’язаною платіжною карткою. Зайшов — Взяв — Вийшов. Система сама відстежить, що саме ви взяли… ну прямо-таки магія.
Сільпо впровадили каси самообслуговування, чим задали тренд для українського ринку. Реалізований не вперше, але є найбільш широким кейсом на UA-ринку.
«Доводиться бігти з усіх ніг, щоб тільки залишитися на тому ж місці, а щоб потрапити в потрібне місце, потрібно бігти вдвічі швидше» ( «Аліса в країні чудес»).
4. Buy Online, Pick up In Store (BOPIS)
Дистрибуція придбаних товарів через «шафки очікування» хороший і відносно простий приклад інновації, яка не така і нова для категорії, але цілком може стати проривом для ринку вже в 2019 році. Важливо удосконалювати підходи і розробляти нові ідеї проектування і модернізації торгових точок.
Walmart встановив «шафки очікування» в магазинах і вивчає можливість удосконалення процесу через інші технології, наприклад, безпілотне таксі для доставки покупців до «шафок».
Auchan France реалізував можливість онлайн замовлення через додаток. Отримання ж товару відбувається в зручний для споживача час у спеціальних точках видачі.
Rozetka розвиває мережу «шафок» по всій країні.
Йдеться не просто про зручність, вартість та якість. У свідомості споживача онлайн і оффлайн вже взаємопов'язані.
5. Маркетинг соціального попиту
У споживача є попит на соціальні ініціативи, а категорія, повинна прагнути його задовольнити.
DICK’S Sportswear оголосив, що більше не буде продавати гвинтівки в своїх магазинах, після стрілянини в школі у Флориді.
Sodastream закликає боротися із забруднення світового океану.
Metro C&C розвиває мережу точок сортування сміття на території парковок супермаркету.
Сільпо крім розвитку мережі точок і програми Silpo Recycling, зв’язали проект з програмою лояльності. Споживач може здавати сміття на переробку і отримувати за це бонусні бали в програмі лояльності.
Важливо дати споживачеві можливість реалізувати свій соціальний порив.
6. SMM повинен стати ще цілеспрямованішим
Соціальні медіа — зростаюча складова ритейл маркетингу. Молоді покупці звертаються до соціальних мереж не тільки для спілкування, але і для взаємодії з улюбленими брендами. Категорія все активніше використовуює соціальні мережі, заохочуючи покупців говорити з ними. Про все від питань обслуговування, до змін, які вони хотіли б бачити.
7. Персоналізація — ключ до лояльності
Великі гравці зробили кроки щодо зміни або оновлення програм лояльності.
63% споживачів хочуть, щоб їхній досвід покупок аналізувався і використовувався для персоналізації пропозицій у майбутньому.
64% готові ділитися особистими даними в обмін на бали й автоматичне нарахування бонусів.
Target дає персоналізовані переваги, спрямовані на більш глибоку і регулярну взаємодію з компанією. Аналізує покупки і пропонує релевантні бонуси.
Walmart впровадив додаток, що дозволяє покупцям замовляти, оплачувати і отримувати товари онлайн, фізично перебуваючи в магазині, тобто минаючи черги і заощаджуючи час.
Сьогодні лояльність — це більше, ніж невеликі знижки. А персоналізація — це більше, ніж e-mail розсилки.
