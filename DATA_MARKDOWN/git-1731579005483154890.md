
# PUBG Mobile v0.15.5: il changelog è lunghissimo, e c’è anche il nuovo Royale Pass Season 10!

Published at: **2019-11-07T23:09:14+00:00**

Author: **Matteo Bottin**

Original: [MobileWorld](https://www.mobileworld.it/2019/11/07/pubg-mobile-v0-15-5-changelog-lunghissimo-ce-anche-royale-pass-season-10-240940/)

Nuovo aggiornamento in arrivo per il gioco mobile più redditizio al mondo, ovvero PUBG Mobile. La nuova versione, ovvero la v0.15.5, sarà disponibile per tutti da domani, 8 novembre, e tutti coloro che aggiorneranno il gioco entro il 14 novembre riceveranno: 20 silver, 2.000 BP e 1 Blue Glider Trail.
Le novità più importanti riguardano l’introduzione del nuovo Royale Pass Season 10 dal tema “Fury of the Wasteland” e l’aggiunta di una nuova mappa per il team deathmatch chiamata Ruins. Ma non saranno le uniche.
Troviamo infatti una nuova mitragliatrice leggera (MP5K), la quale apparirà solo in Vikendi, andando a sostituire il Vector, un nuovo veicolo (Zima) che, sempre in Vikendi, sostituirà l’UAZ. Ci sono poi nuove ricompense per gli 8-Day, la possibilità di portare un falco in partita come supporto e un nuovo personaggio (Sara, un ingegnere del veicolo). Il changelog è lunghissimo, e vi consigliamo di gustarvelo per bene andando al link alla fonte.
L’aggiornamento persa 0,21 GB su Android e 0,24 GB su iOS. Purtroppo versioni del gioco diverse non potranno giocare insieme. E, tranquilli, i serve non verranno mandati offline per questo aggiornamento.
Via: XDA Developers
Fonte: PUBG
