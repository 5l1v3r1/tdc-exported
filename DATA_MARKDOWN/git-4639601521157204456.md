
# Καιρός : Οι κεραυνοί έκαναν πάρτι τη Δευτέρα – Καταγράφηκαν πάνω από 8.300

Published at: **2019-11-04T21:40:38+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/society/kairos-oi-keraynoi-ekanan-parti-ti-deytera-katagrafikan-pano-apo-8-300/)

Βελτιωμένος αναμένεται ο καιρός την Τρίτη στις περισσότερες περιοχές της χώρας με την θερμοκρασία να σημειώνει μικρή άνοδο.
Μόνο στη Θράκη, στα νησιά του ανατολικού Αιγαίου και τα Δωδεκάνησα αναμένονται βροχές και σποραδικές καταιγίδες, κατά τόπους ισχυρές τις πρωινές ώρες.

        Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη
      
Ωστόσο και σε αυτές τις περιοχές αναμένεται σταδιακή βελτίωση από το μεσημέρι.
Στα δυτικά τα όποια φαινόμενα θα έχουν τοπικό χαρακτήρα και μικρής έντασης.
Τοπικά περιορισμένη ορατότητα ή ομίχλες τις πρωινές και βραδινές ώρες. Οι άνεμοι θα πνέουν νότιοι νοτιοδυτικοί 3 με 5, τις πρωινές ώρες στο Αιγαίο και από το βράδυ στο Ιόνιο τοπικά 6 μποφόρ.
Η θερμοκρασία θα σημειώσει μικρή άνοδο ως προς τις μέγιστες τιμές.
Αξιόλογες βροχοπτώσεις και κατά τόπους έντονες καταιγίδες έδωσε το ψυχρό μέτωπο πέρασε πάνω από τη σε πολλές περιοχές τη Δευτέρα 4/11, με τα περισσότερα φαινόμενα να εντοπίζονται στην Ήπειρο, στη Στερεά Ελλάδα και στην Πελοπόννησο, σύμφωνα με το meteo.gr
Παράλληλα το σύστημα ανίχνευσης κεραυνών «ΖΕΥΣ» κατέγραψε έως τις 20:00 το βράδυ 8.350 κεραυνούς, 5.000 εκ των οποίων εντός της Ελληνικής επικράτειας.
ΑττικήΑξιόλογες βροχοπτώσεις εκδηλώθηκαν και στο νομό Αττικής, η γεωγραφική κατανομή των οποίων απεικονίζεται στο χάρτη από το Μετεωρολογικό και Κλιματικό Παρατηρητήριο Αττικής που ακολουθεί. Ο χάρτης προκύπτει από τις μετρήσεις 75 μετεωρολογικών σταθμών δείχνοντας πόσο σημαντική είναι η ύπαρξη πυκνού δικτύου μετεωρολογικών σταθμών το οποίο μπορεί να βοηθήσει σημαντικά στην παρακολούθηση έντονων καιρικών φαινομένων και στην πρόληψη ως προς την πιθανή εκδήλωσή τους.
Κατά τη διέλευση του ψυχρού μετώπου πάνω από τη Δυτική Αττική, σχηματίστηκε και πάλι ένα εντυπωσιακό shelf cloud το οποίο φαίνεται στην παρακάτω φωτογραφία.
ΜΑΚΕΔΟΝΙΑ, ΘΡΑΚΗΚαιρός: Στη Θράκη νεφώσεις με βροχές και σποραδικές καταιγίδες τοπικά ισχυρές τις πρώτες πρωινές ώρες, γρήγορα όμως ο καιρός θα βελτιωθεί.Στις υπόλοιπες περιοχές γενικά αίθριος με παροδικές νεφώσεις στην ανατολική Μακεδονία τις πρωινές ώρες όπου υπάρχει πιθανότητα τοπικών βροχών.Τοπικά περιορισμένη ορατότητα ή ομίχλες τις πρωινές ώρες.Ανεμοι: Μεταβλητοί 3 με 4 και στα ανατολικά νότιοι νοτιοδυτικοί, από το βράδυ τοπικά 5 μποφόρ.Θερμοκρασία: Από 12 έως 23 βαθμούς Κελσίου. Στη δυτική Μακεδονία 2 με 4 βαθμούς χαμηλότερη.
ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣΚαιρός: Λίγες νεφώσεις παροδικά αυξημένες με τοπικές βροχές στα βόρεια. Τοπικά περιορισμένη ορατότητα ή ομίχλες τις πρωινές και βραδινές ώρες.Ανεμοι: Από νότιες διευθύνσεις 3 με 4 και από το βράδυ στο Ιόνιο 5 τοπικά 6 μποφόρ.Θερμοκρασία: Από 15 έως 24 βαθμούς Κελσίου. Στην Ηπειρο 3 με 5 βαθμούς χαμηλότερη.
ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣΚαιρός: Γενικά αίθριος, με πρόσκαιρες νεφώσεις στα νότια τις πρωινές ώρες. Τοπικά περιορισμένη ορατότητα ή ομίχλες τις πρωινές και βραδινές ώρες.Ανεμοι: Νότιοι νοτιοδυτικοί 3 με 5 μποφόρ.Θερμοκρασία: Από 14 έως 25 βαθμούς Κελσίου.
ΚΥΚΛΑΔΕΣ, ΚΡΗΤΗΚαιρός: Λίγες νεφώσεις παροδικά αυξημένες τις πρωινές ώρες με τοπικές βροχές στην Κρήτη.Ανεμοι: Από νότιες διευθύνσεις 3 έως 5 μποφόρ.Θερμοκρασία: Από 17 έως 24 και στη βόρεια Κρήτη έως 26 βαθμούς Κελσίου.
ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑΚαιρός: Νεφώσεις με βροχές και σποραδικές καταιγίδες κατά τόπους ισχυρές τις πρωινές ώρες. Σταδιακή βελτίωση από το μεσημέρι.Ανεμοι: Από νότιες διευθύνσεις 4 με 5 και τις πρωινές ώρες στα βόρεια τοπικά 6 με 7 μποφόρ.Θερμοκρασία: Από 17 έως 23 βαθμούς Κελσίου.
ΑΤΤΙΚΗΚαιρός: Γενικά αίθριος. Τοπικά περιορισμένη ορατότητα τις πρωινές και βραδινές ώρες.Ανεμοι: Νότιοι νοτιοδυτικοί 3 με 4 μποφόρ.Θερμοκρασία: Από 15 έως 24 βαθμούς Κελσίου.
ΘΕΣΣΑΛΟΝΙΚΗΚαιρός: Γενικά αίθριος. Τοπικά περιορισμένη ορατότητα τις πρωινές και πιθανώς ομίχλη τις βραδινές ώρες.Ανεμοι: Μεταβλητοί 3 με 4 μποφόρ.Θερμοκρασία: Από 14 έως 23 βαθμούς Κελσίου.

        ΥΠΟΙΚ: Βελτιώσεις του πλαισίου προστασίας της κύριας κατοικίας
      
