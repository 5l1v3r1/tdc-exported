
# Играчите на Арсенал зачеркнаха Емери, предпочитат да слушат асистента му

Published at: **2019-11-05T16:40:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/igrachite-na-arsenal-zacherknaha-emeri-predpochitat-da-slushat-asistenta-mu-1403192.html)

Футболистите на Арсенал постепенно губят доверие в сегашния си треньор Унай Емери. Те предпочитат да слушат указанията на неговия помощник Фреди Люнбегр, съобщава "Football.London".
"Артилеристите" карат втори сезон с Емери начело, но не показват съществен прогрес в играта си. Съобщава се, че треньорските методи на испанеца будят недоумение у играчите, а лошият му английски език му пречи да им предаде указанията си.
Според "Football.London", играчите на Арсенал смятат, че треньорът им не може да им даде "ясни и последователни инструкции". Това обаче помогнало на Люнберг да наложи своя авторитет. Шведът е особено почитан от младите играчи, с които Люнберг работеше преди повишаването му до асистент на главния мениджър. Вижте в този материал кои са тримата кандидати за заместник на Емери.
