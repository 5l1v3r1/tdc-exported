
# Pokémon Spada e Scudo: il creatore di Undertale, Toby Fox, ha collaborato alla musica

Published at: **2019-11-01T00:00:00+00:00**

Author: **Giorgio Melani**

Original: [Multiplayer.it](https://multiplayer.it/notizie/pokemon-spada-scudo-undertale-toby-fox-musica.html)

Sembra che la collaborazione tra Game Freak e Toby Fox, il creatore di Undertale, sia andata oltre Little Town Hero e abbia colpito anche Pokémon Spada e Scudo, con un brano musicale contenuto nel gioco e composto dall'autore indie.A rivelarlo è stato lo stesso Fox, che ha riferito la cosa su Twitter dimostrando anche un certo orgoglio per aver preso parte allo sviluppo di Pokémon Spada e Scudo, in qualche modo. "Sono finalmente in grado di poter annunciare questo: mi è stato chiesto di comporre una traccia musicale per Pokémon Spada e Scudo! È un enorme onore essere coinvolto in una cosa del genere, spero che apprezziate ascoltarla quando il gioco sarà disponibile", riporta il messaggio.Notevole anche il disegno di Yamper che l'autore ha fatto per ricordare l'evento e che accompagna il messaggio. Potete ascoltare un estratto della musica composta da Fox nel tweet di Pokebip riportato sotto a quello dello sviluppatore.Di recente, Toby Fox ha collaborato con Game Freak soprattutto per lo sviluppo e la composizione delle musiche di Little Town Hero, il progetto alternativo del team su Nintendo Switch.
