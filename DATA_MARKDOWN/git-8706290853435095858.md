
# MissingAlert για τη 18χρονη Σιπράνζα που εξαφανίστηκε στην Κρήτη

Published at: **2019-11-04T23:30:00+00:00**

Author: ****

Original: [enikos.gr](http://www.enikos.gr/society/682320/missingalert-gia-ti-18chroni-sipranza-pou-exafanistike-stin-kriti)

Συναγερμός έχει σημάνει και στο «Χαμόγελο του Παιδιού» για τη 18χρονη Σιπράνζα που παραμένει εξαφανισμένη από την Κυριακή 27 Οκτωβρίου.
Σύμφωνα με την ανακοίνωση από το «Χαμόγελο του Παιδιού», η νεαρή γυναίκα από την Αλβανία, εξαφανίστηκε από την περιοχή του Ηρακλείου στις 6 το απόγευμα της Κυριακής.
Η Σιπράνζα έχει ύψος 1.55 μ., έχει κανονικό βάρος, έχει μαύρα μαλλιά και μαύρα μάτια.
Την ημέρα που εξαφανίστηκε, φορούσε μαύρη αθλητική φόρμα, μαύρα αθλητικά παπούτσια και κρατούσε μικρό σακίδιο πλάτης.
Όπως αναφέρεται στην ανακοίνωση «Το Χαμόγελο του Παιδιού» ενημερώθηκε για την εξαφάνιση της νεαρής μητέρας, χτες, Κυριακή 3 Νοεμβρίου και προχωρά στη δημοσιοποίηση των στοιχείων της κατόπιν εισαγγελικής εντολής, που έλαβε σήμερα.
Όποιος γνωρίζει κάτι αναφορικά με την εξαφάνιση της Σιπράνζα μπορεί να επικοινωνήσει με την Αστυνομία (100) ή με το «Χαμόγελο του Παιδιού» (116000).
