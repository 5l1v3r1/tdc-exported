
# Gears, la saga continuerà sulle orme del quinto capitolo

Published at: **2019-11-02T13:06:00+00:00**

Author: **Giacomo Todeschini**

Original: [Tom&#39;s Hardware](https://www.tomshw.it/videogioco/gears-saga-orme-quinto-capitolo/)

Gears 5 è sicuramente uno dei migliori titoli di quest’ultima parte dell’anno, con il titolo di The Coalition che è riuscito a rinnovare una storica saga dalle fondamenta, senza farle però perdere i segni contraddistintivi. Un lavoro sicuramente certosino, che ha ampiamente convinto pubblico e critica.
Proprio sull’accoglienza di questa nuova deriva del brand The Coalition è recentemente tornata a parlare in un’intervista, affermando che i prossimi capitoli della saga seguiranno quanto già visto nel quinto capitolo.
Leggi anche: Anthem non è un flop: è il quinto gioco più venduto negli USA, secondo i dati più recenti
Il campaign designer della software house, Matt Searcy, ha infatti dichiarato: “Gears 5 ha fatto qualche passo in avanti nel modo in cui pensiamo ad un titolo della saga e i fan hanno risposto positivamente a quanto abbiamo proposto. Con il quinto capitolo abbiamo voluto buttare le basi per orientare il franchise al futuro e, con i prossimi capitoli della saga, continueremo a seguire quanto tracciato con quest’ultimo episodio.”
Con i prossimi capitoli, quindi, dovremmo aspettarci delle sezioni open-world ancora più aperte, una maggiore libertà nei combattimenti, ulteriori meccaniche stealth e un utilizzo ancora maggiore di Jack.
Senza fare spoiler in Gears 5 i giocatori sono stati chiamati a fare un’importante scelta, che ha drasticamente sconvolto il proseguire della trama all’interno del titolo. I prossimi episodi del franchise proseguiranno ancora su questa strada e proporranno ancora più dilemmi di tale tipo. Searcy ha infatti dichiarato a riguardo: “Un grande obiettivo per Gears 5 è stato quello di dare grande libertà al giocatore e anche in futuro proseguiremo per questa strada”.
Che ne pensate di questa notizia e di quanto orchestrato da The Coalition con Gears 5? Secondo voi la deriva presa dalla celebre saga con quest’ultimo capitolo è quella giusta o preferivate forse il vecchio modo di fare? Fateci sapere che ne pensate direttamente nei commenti!
