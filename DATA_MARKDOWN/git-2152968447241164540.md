
# Месечният хороскоп за ноември

Published at: **2019-11-02T09:15:00+00:00**

Author: **Михаела Лазарова**

Original: [Dnes.bg](https://www.dnes.bg/akoshtete-vqrvaite/2019/11/02/mesechniiat-horoskop-za-noemvri.428218)

Навлизаме в предпоследния месец от отиващата си 2019-а година. Какви промени ни очакват, ще се радваме ли на позитивни емоции и вълнуващи преживявания, ще разберем от месечната прогноза на астролога  Петя Георгиева.

        Овен
      
Достатъчно е да се придържате към няколко простички правила през този месец и няма да имате повод за оплакване. Даже напротив, събитията ще се развиват съвсем удовлетворително. Ще разполагате с достатъчно възможности за творчески решения.
Въздържайте се от контакти с личности със съмнителна репутация и от участие в каквито и да било авантюри. Тонусът ви ще е стабилен, самочувствието също и ще си помогнете много, ако подхождате към всеки нов проект или предложение с известна доза предпазливост и недоверие. Ще се наложи да блокирате опасности, които на пръв поглед може и да не забележите, а за целта трябва да сте пределно наблюдателни.
Бъдете особено недоверчиви към оферти, обещаващи атрактивен финансов резултат. Преценете всички „за“ и „против“, вариантите за развитие и ако имате дори сянка от съмнение, не рискувайте. В края на месеца е възможно да получите допълнителна печалба или наследство. Заделете ги като резерв.

        Телец
      
Няма да се наложи да преодолявате сериозни затруднения. Ще разполагате с доста възможности за разширяване на влиянието си и подобряване на жизнения стандарт, стига да сте достатъчно наблюдателни и да подбирате правилния момент за активни действия. Възползвайте се от потенциала си без излишна скромност.
Ще можете да изчистите неяснотите и противоречията в съществуващите си контакти, да възстановите някои стари, позабравени делови връзки и да намерите нови съмишленици и партньори. Не сключвайте нови договори и не започвайте нови проекти в периода на ретроградното движение на Меркурий. Информация за различни перспективни дейности, в които бихте могли да се включите, ще получите от роднини, близки приятели или предишни колеги. Намерете начин да се отблагодарите, но не бързайте да участвате.
В последната третина от месеца ще напреднат всички дейности, които дотогава са били в застой по някакви причини.

        
          Още по темата може да прочетете в Az-jenata.bg
        
      
