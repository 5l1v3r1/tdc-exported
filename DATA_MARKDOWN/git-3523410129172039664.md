
# 
        پیام‌های ایران را به عربستان سعودی و بحرین منتقل کردیم
      

Published at: **2019-11-06T14:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638461/%D9%BE%DB%8C%D8%A7%D9%85%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86-%D8%B1%D8%A7-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D8%B3%D8%B9%D9%88%D8%AF%DB%8C-%D9%88-%D8%A8%D8%AD%D8%B1%DB%8C%D9%86-%D9%85%D9%86%D8%AA%D9%82%D9%84-%DA%A9%D8%B1%D8%AF%DB%8C%D9%85)

به گزارش بولتن نیوز، «خالد الجارالله»، معاون وزیر امور خارجه کویت می‌گوید کشورش حامل پیام‌های ایران به کشورهای عربستان سعودی و بحرین بوده است.
الجارالله سه‌شنبه (۱۴ آبان) طی نشست خبری در حاشیه همایشی در سفارت آلمان در کویت گفت: «کویت در حقیقت، این پیام‌ها را به برادران (سعودی و بحرینی) فرستاده است ولی تا به این لحظه هنوز جواب‌هایی در این خصوص دریافت نکرده‌ است».
علی ربیعی، سخنگوی دولت دیروز دوشنبه از نامه حسن روحانی، رئیس‌جمهوری ایران به پادشاه عربستان و بحرین خبر داد (+). او در این باره گفت: «رییس جمهور محترم نامه‌هایی ارسال کرده‌اند؛ اساس نامه‌ها صلح و ثبات منطقه بوده است؛ ما معتقدیم دو جانبه‌های متعددی می تواند در منطقه شکل گیرد و فشارهای آمریکا نباید باعث دوری همسایگان شود».
