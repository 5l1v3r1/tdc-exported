
# Рейдерство та корупційні схеми: що відомо про Ігоря Сала

Published at: **2019-11-07T05:21:37+00:00**

Author: ****

Original: [ФАКТИ](https://fakty.com.ua/ua/proisshestvija/20191107-rejderstvo-ta-koruptsijni-shemy-shho-vidomo-pro-igorya-sala/)

Хто такий Ігор Сало, на якого, ймовірно, було скоєно замах – читайте на Фактах ICTV.
Як повідомляють ЗМІ, Ігор Сало – директор фармацевтичної компанії.
Він народився в невеликому селі Балаклея Харківської області, закінчив Харківський фармацевтичний інститут.
Відомо, що розпочинав свою бізнес-кар’єру Ігор Сало в Росії у сфері бізнесу та енергетики. Тому його називають московським бізнесменом.
У публікаціях, де згадується Ігор Сало, зазначається, що він відомий рейдерськими захопленнями та фінансовими махінаціями.
Зокрема, є інформація про спробу рейдерства на заводі Індар, що займається виробництвом інсуліну, вітамінному заводі та агрохолдинзі.
Також відомо про будівельні схеми Ігоря Сала, замовні вбивства та корупційні вугільні схеми.

        Читайте: 
        Вибух авто у Києві: з’явилося відео події (18+)
      
Деякі ЗМІ повідомляють, що Ігор Сало переховувася від переслідувань бізнесменів в інших країнах, тому мав вісім паспортів.
Також відомо, що на Ігоря Сала були заведені справи щодо тіньової торгівлі вугіллям, яке закуповувалося за завищеною ціною на окупованій території Донбасу, а після цього поставлялося в Україну через російську митницю.
Крім того, є інформація, що Ігор Сало мав зв’язки з російським бізнесом, спецслужбами та політиками.
Нагадаємо, ввечері 6 листопада на Житомирській трасі у Києві стався вибух машини, після того, як у неї кинули вибуховий пристрій.
У результаті загинув водій Mercedes, який, за попередньою інформацією, був охоронцем Ігоря Сала, на якого, ймовірно, намагалися скоїти замах.
