
# Росія називає зустріч нормандської четвірки до кінця 2019 передчасною

Published at: **2019-11-05T13:09:22+00:00**

Author: **Daria Trokhimovich**

Original: [Рубрика](https://rubryka.com/2019/11/05/rosiya-nazyvaye-zustrich-normandskoyi-chetvirky-do-kintsya-2019-peredchasnoyu/)


        
          У Кремлі вважають, що говорити про зустрічі у “нормандському форматі” на рівні глав держав до кінця 2019 року передчасно.
        
      
Про це сказав прессекретар президента РФ Дмитро Пєсков, повідомляє російське видання ТАСС.
“Позиція Росії по нормандському формату незмінна і послідовна. Росія і президент Володимир Путін виступають за продовження роботи в нормандському форматі. Хочемо якомога швидше провести саміт, але разом з тим вважаємо, що цей саміт повинен бути добре підготовлений для забезпечення відповідної результативності”.
На питання про те, чи можливе проведення саміту до кінця року, Пєсков заявив: “Поки передчасно говорити, поки як і раніше дуже багато питань залишається на порядку денному”.
Спікер Путіна відмовився говорити про зміст документа, який може бути прийнятий за підсумками майбутньої зустрічі.
Для зустрічі у нормандському форматі Росія висунула певні умови – підписати “формулу Штайнмаєра”, розведення у Золотому та Петрівському. Українська сторона виконала майже всі умови. Розведення у Петрівському планується згодом у листопаді, за умови 7-ми денного режиму тиші.

        Раніше Пєсков казав, що процес підготовки саміту “нормандської четвірки” ускладнився новими підходами і запитами “однієї зі сторін”.
      
Таким чином Росія блокує зустріч лідерів країн “нормандської четвірки”.
 
