
# ఢిల్లీ బీజేపీ వెబ్‌సైట్ హ్యాక్

Published at: **2019-11-03T15:23:37+00:00**

Author: ****

Original: [Andhrajyothy](https://www.andhrajyothy.com/artical?SID=945410)

Ph: 88865 47666ప్రవేశం ఉచితం ADVT
న్యూఢిల్లీ: ‘27 ఫిబ్రవరి గుర్తుంచుకోండి (పాకిస్తాన్ మిలిటరీకి భారత వైమానిక కమాండర్ అభినందన్‌ చిక్కిన రోజు). ఇంట్లోకి దూరి మరీ చంపేస్తాం’ అంటూ ఢిల్లీ భారతీయ జనతా పార్టీ వెబ్‌సైట్ ఓపెన్ చేయగానే కనిపించింది. బీజేపీ వెబ్‌సైట్‌లో ఇలా కనిపించడమేంటని అందరూ ఒక్కసారిగా షాక్ అయ్యారు. అయితే మహ్మద్ బిలాల్ బృందం వెబ్‌సైట్ తామే హ్యాక్ చేసినట్లు అందులో రాసుకొచ్చింది. బీజేపీ వ్యతిరేక, పాకిస్తాన్ అనుకూల సమాచారంతో వెబ్‌సైట్‌లో పోస్టులు పెట్టారు. గతంలో ఒకసారి భారతీయ జనతా పార్టీ వెబ్‌సైట్ హ్యాక్ అయిన విషయం తెలిసిందే.
 
ఫిబ్రవరి 27 నాటి సంఘటనకు సంబంధించిన ఫొటో ఒకటి వెబ్‌సైట్‌లో షేర్ చేస్తూనే ప్రధానమంత్రి నరేంద్రమోదీపై అనుచిత వ్యాఖ్యలు రాసుకొచ్చారు. పాకిస్తాన్, కశ్మీర్ జిందాబాద్ అంటూ అందులో రాసుకొచ్చారు. అయితే కొద్ది సమయానికి మళ్లీ వెబ్‌సైట్‌ను పునరుద్ధించారు. ప్రస్తుతం అంతా బాగానే పని చేస్తున్నట్లు బీజేపీ ఐటీ సెల్ పేర్కొంది.
