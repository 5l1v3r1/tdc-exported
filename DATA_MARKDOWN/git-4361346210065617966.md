
# 
        Fenyő Iván: Apa leszek, ha eljön az ideje!
      

Published at: **2019-11-07T11:15:00+00:00**

Author: **uv**

Original: [www.borsonline.hu](http://www.borsonline.hu/celeb/fenyo-ivan-apa-leszek-ha-eljon-az-ideje/186077)


        Egy konok, de nagyszívű családfőt alakít a Mintaapák című új, magyar vígjátéksorozatban Fenyő Iván, aki ezzel egyúttal a legkomikusabb karaktert is játssza. 
        Egy konok, de nagyszívű családfőt alakít a Mintaapák című új, magyar vígjátéksorozatban Fenyő Iván, aki ezzel egyúttal a legkomikusabb karaktert is játssza.
      
Napokon belül startol a TV2 új vígjátéksorozata, a Mintaapák. A sajtóvetítésen a Bors is jelen volt, és lapunk Fenyő Ivánt a karakteréről faggatta.
– Géza egy igazán szerethető ember. Jószívű, kedves és mindent megtesz a családjáért, gyerekeiért. Néha maradi, merev, morcos, morgós, de ez okozza a karakter komikumát. Ez az amin jót nevetünk – mesélt főszerepéről a színész, akit - ha már a film kapcsán szóba jött az apaság - megkérdeztünk: a saját életében mikor tervez családot alapítani?
– Hiszem, hogy az szülővé válás minden ember életében pontosan akkor jön el, amikor annak ott van az ideje – vélekedett lapunknak Iván, aki jó ideje a spiritualitás felé fordult, és foglalkozik azzal az ezoterikus gondolattal is, hogy gyermekek már a megszületésük előtt kiválasztják a szüleiket.
– Ez egy számomra szimpatikus hozzállás. Jó lenne ezt valahogy megtudni, hogy tényleg így van e – tette hozzá a színész.
