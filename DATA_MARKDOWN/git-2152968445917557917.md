
# Икона: Ана Уинтур става на 70 години

Published at: **2019-11-03T13:17:00+00:00**

Author: **Дарена Найденова**

Original: [Dnes.bg](https://www.dnes.bg/mish-mash/2019/11/03/ikona-ana-uintur-stava-na-70-godini.428253)

„Обичам да идвам и да променям списанията.“ Това са думи на великата Ана Уинтур, която днес навършва 70 години. И след 30 години на модната сцена, това изречение не звучи никак помпозно и надуто, а като доказана истина. Защото Ана успя да направи не само промяна, а цяла революция в модата като цяло.
Родена е на 3 ноември 1949 година в Лондон и съдбата да бъде успешна в света на медиите ѝ е предначертана още от малка. Баща ѝ е главен редактор на London Evening Standart и позволява на Ана да има безгрижно детство и завиден финансов статус. Разбира се, Уинтурр още от малка проявява типичния си характер на независима жена и напуска училище като тийнейджърка. Започва да се движи из модния свят в Лондон и се озовава в клубове, посещавани от величия като Бийтълс и Ролинг Стоунс. Носи иконичната си прическа още от 15-годишна и това се превръща в нейна запазена марка. Първата й работа, естествено, е в модно списание в родния Лондон. Тя е приета в Harper's and Queen, но през 1976 година решава да се премести в Ню Йорк и застава начело на известното списание Harper's Bazaar. След това решава да напусне и да отиде във Viva, където веднага започва да налага своето виждане за мода и дизайн. Повече за иконата в модния бизнес четете в Tialoto.bg
