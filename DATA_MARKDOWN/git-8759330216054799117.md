
# 'Anderlecht strijdt met Monaco en Frankfurt om handtekening van flankaanvaller'

Published at: **2019-11-04T16:46:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902390/-anderlecht-wil-gegeerde-flankaanvaller-wegplukken-bij-grieks-landskampioen-paok-.html)


        RSC Anderlecht rekent dit seizoen voor de creativiteit vooral op Nacer Chadli en Yari Verschaeren. Om de concurrentie aan te zwengelen, heeft paars-wit het vizier gericht op Dimitros Limnios (21). Dat meldt het Griekse Sport Time.
      
Limnios komt sinds de zomer van 2017 uit voor PAOK Thessaloniki, dat vorig seizoen kampioen werd in de Griekse competitie. Deze jaargang kwam de rechtsbuiten twaalf keer in actie. Daarin was Limnios goed voor drie doelpunten en drie assists.
De concurrentie is volgens het Griekse medium echter niet min voor Anderlecht. Zo tonen AS Monaco (Ligue 1), Eintracht Frankfurt (Bundesliga) en Sassuolo (Serie A) eveneens interesse in Limnios.
Tweejarig contractGoedkoop wordt de komst van Limnios evenmin. Zo wordt de marktwaarde van de Griek met Braziliaanse roots geschat op 3,50 miljoen euro. Bovendien heeft de PAOK-spits nog een tweejarig contract lopen bij de landskampioen.
