
# Откриха тяло до пътя край Бургас

Published at: **2019-11-04T19:25:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/otkriha-tjalo-do-patja-kraj-burgas.html)

Мъж на около 30 години е открит мъртъв по пътя за Рибарското селище край Бургас, в посока Созопол. Тялото е откарано за аутопсия в Съдебна медицина. Намерено е рано сутринта в храстите край пътя. Открива го жена от Рибарското селище.
„Озеленителката… Те са чистили тези канали, които са за оттичане на дъждовната вода, която да отива в морето. Тя помислила, че е куче умряло. После, като са разровили, се е видяло, че е човек, имало гуми хвърлени отгоре”, разказа Милен Николов, жител на Рибарското селище.
Зловещата новина е най-обсъжданата тема сред местните.Тялото е открито без документи и следователите установяват самоличността на мъжа. Работи се по различни версии, сред които и версията за убийство.По случая е образувано досъдебно производство.
