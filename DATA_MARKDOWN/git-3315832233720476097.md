
# Nereguli sesizate de observatori: Buletine de vot fotografiate, agitație electorală, camere de supraveghere defecte

Published at: **2019-11-03T09:33:02+00:00**

Author: **Jurnal.md**

Original: [Jurnal.md](http://jurnal.md/ro/news/d1f300f537f478c6/nereguli-sesizate-de-observatori-buletine-de-vot-fotografiate-agitatie-electorala-camere-de-supraveghere-defecte.html?utm_source=RSS&utm_medium=RSS&utm_campaign=RSS)


        Misiunea de Observare Promo-LEX a alegerilor locale generale și parlamentare noi din 20 octombrie (3 noiembrie, turul II) 2019 a recepționat 31 de rapoarte de incidente de la observatori, până la ora 9.00.
      

        Deschiderea cu deficiențe a secției de votare – 1 caz.
      
SV 1/113 Chișinău, Centru. Camera video și laptopul din SV au fost păstrate în al doilea safeu care nu poate fi deschis din cauza că în momentul deschiderii safeului s-a rupt cheia. A fost solicitată asistența specialiștilor, însă până la ora 07.30 nu a putut fi soluționată problema. Operatorii notează alegătorii pe o foaie.

        Prezența materialelor de publicitate, afișaje, panouri electorale din raza secției de votare (100 metri de la localul secției) – 6 cazuri.
      
SV 1/264 Chișinău, Durlești. De pe panoul de anunțuri, amplasat la 20-30 m de secția de votare, nu au fost înlăturate pliantele electorale.
SV 1/248, Chișinău, Rîșcani. În raza de 100 m de la SV a fost observat un panou publicitar.
SV 1/249, Chișinău, Rîșcani. În raza de 100 m de la SV, a fost observat un panou electoral.
SV 1/247, Chișinău, Rîșcani. La o distanță de aproximativ 70 m de la SV a fost observat un panou electoral.
SV 10/15, Căușeni, Chircăiești. În raza de 100 m de SV, pe un stâlp, au fost observate afișe ale unui candidat.
SV 1/136 Chișinău, Centru. Membrul BESV, avea asupra sa în secția de votare, o geantă cu emblema unui concurent electoral.

        Urnele de vot nu au fost sigilate potrivit procedurilor legale/ ruperea/ deteriorarea sau absența sigiliilor pe urnele de vot – 9 cazuri.
      
SV 1/14 Chișinău, Botanica. Urnele au fost sigilate cu 3 sigilii. Președintele a motivat faptul că nu are suficiente sigilii, și că celelalte rămase o sa le folosească la saci. (SV a primit 10 sigilii).
SV 1/6 Chișinău, Botanica. Urnele de vot au fost sigilate doar cu 2 sigilii, din motiv că sunt prea puține sigilii.
SV 1/24 Chișinău, Botanica. Urnele de vot au fost sigilate doar cu 2 sigilii. Președintele nu a argumentat din ce cauză.
SV 1/17 Chișinău, Botanica. Urnele de vot au fost sigilate doar cu 2 sigilii, din motiv că sunt prea puține sigilii.
SV 31/20 Șoldănești, Glingeni. Urna staționară a fost sigilată cu 3 sigilii.
SV 1/194, Chișinău, Ciocana. În secția de votare sunt trei urne de vot staționare, dar a fost sigilată doar una. Președintele BESV a motivat că în procesul-verbal întocmit este menționat că este doar o singură urnă de vot.
SV 1/253, Chișinău, Rîșcani. Urnele de vot nu au fost sigilate în mod corespunzător. La două urne s-au aplicat câte trei sigilii. Președintele BESV a motivat prin faptul că nu a primit sigilii suficiente de la CEC.
SV 1/230, Chișinău, Rîșcani. Urnele de vot au fost sigilate doar câte 3 sigilii din motiv că au primit puține de la CEC.
SV 1/229, Chișinău, Rîșcani. Urnele de vot nu au fost sigilate în mod corespunzător. La două urne s-au aplicat câte trei sigilii. Președintele BESV, a motivat că nu a primit sigilii suficiente de la CEC.

        Întreruperea procesului de filmare la operațiile de deschidere a SV – 3 cazuri.
      
SV 1/133, Centru. Chișinău. Camera video nu funcționa la ora 06:50.
SV 34/1, Telenești. Camera de înregistrare video nu funcționează.
SV 1/23 Chișinău, Botanica. Membrii BESV nu au pornit camera de filmare la operațiunile de deschidere.

        Agitație electorală sau PR negru în perimetrul de 100 m şi/sau în incinta secției de votare pentru a determina alegerea alegătorilor – 2 cazuri
      
SV 1/299, Chișinău, Stăuceni. La intrarea în SV, un alegător a fost abordat de observatorul unui concurent, fiindu-i oferite detalii despre candidat.
SV 1/154 Chișinău, Centru. În raza de aproximativ 60 m de la BESV, s-a atestat un caz de agitație electorală, în favoarea unui candidat. O persoană se afla în apropiere de intrarea în secția de votare și îndemna persoanele să voteze, pentru candidatul respectiv. Președintele BESV, a anunțat polițistul despre acest caz, pentru a lua măsurile de rigoare.

        Deficiențe în funcționarea SIAS Alegeri (suspendarea funcționării; situații când SIAS Alegeri indică faptul că alegătorul a votat, iar acesta susține că nu a votat) – 5 cazuri.
      
SV 18/67, Florești, Vărvăreuca. Cel puțin până la ora 6.57 nu funcționa internetul în secția de votare.
SV 34/1, Telenești. După deschiderea secției de votare, nu funcționa internetul.
SV 1/283 Chișinău, Băcioi. S-a deconectat internetul. Operatorii SIAS Alegeri înregistrează alegătorii pe hârtie.
SV 1/27 Chișinău, Botanica. La 08.25 SIAS Alegeri a încetat să funcționeze timp de aproximativ 15 minute, alegătorii au așteptat până s-a rezolvat problema.
SV 1/154 Chișinău, Centru. La deschiderea secției de votare nu funcționa internetul. A fost solicitată asistența tehnică.

        Fotografierea buletinelor de vot, alte încălcări ale secretului votului (prezentarea buletinului cu votul exprimat, amplasarea defectuoasă a cabinelor de vot ce permit vizualizarea opțiunii alegătorului etc.) – 3 cazuri
      
SV 1/194, Chișinău, Ciocana. Un alegător a fotografiat buletinul de vot, după ce a votat. Membrii BESV, i-au făcut observație. Buletinul de vot nu a fost anulat.
SV 1/7 Chișinău, Botanica. Membru al BESV s-a așezat în spatele cabinelor de vot, președintele a fost anunțat, membrul a fost direcționat în altă parte.
SV 32/2, Ștefan Vodă. Cabinele de vot sunt poziționate astfel, încât alegătorii care intră și pleacă din SV pot vedea cum se votează în cabina de vot.

        Deconectarea curentului electric – 2 cazuri.
      
SV 1/253, Chișinău, Rîșcani. La ora 06:55, s-a constatat că în SV nu este energie electrică. Președintele BESV, a solicitat ajutorul specialiștilor.
SV 1/252, Chișinău, Rîșcani. La ora 06:55, a fost raportată deconectarea luminii pe 5-10 min. Președintele a chemat tehnicienii și a înlăturat problema.
