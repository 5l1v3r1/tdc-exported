
# انصراف نایجل فاراژ از کاندیداتوری در انتخابات آتی انگلیس

Published at: **2019-11-03T19:42:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619702/%D8%A7%D9%86%D8%B5%D8%B1%D8%A7%D9%81-%D9%86%D8%A7%DB%8C%D8%AC%D9%84-%D9%81%D8%A7%D8%B1%D8%A7%DA%98-%D8%A7%D8%B2-%DA%A9%D8%A7%D9%86%D8%AF%DB%8C%D8%AF%D8%A7%D8%AA%D9%88%D8%B1%DB%8C-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A2%D8%AA%DB%8C-%D8%A7%D9%86%DA%AF%D9%84%DB%8C%D8%B3)


        رهبر حزب بریگزیت انگلیس با اعلام انصراف از کاندیداتوری در انتخابات آتی این کشور گفت که نمی‌خواهد مابقی عمر خود را در سیاست بگذراند.
      

        آفتاب‌‌نیوز :
      
به نقل از پایگاه خبری لوپوان فرانسه، نایجل فاراژ، رهبر حزب بریگزیت انگلیس که پیشتر اعلام کرده بود در انتخابات آتی این کشور نامزد خواهد شد، از این کار انصراف داد.
فاراژ که قصد داشت برای نامزدی در رقابت انتخابات سراسری پیش رو به بوریس جانسون نخست وزیر انگلیس نزدیک شود، از این کار انصراف داده و ترجیح داد که از کاندیداهای حزب خود در سراسر انگلستان حمایت کند.
رهبر حزب بریگزیت انگلیس که هفت بار برای نامزدی کرسی مجلس عوام تلاش کرده، گفت: من به این سوال خیلی فکر کردم که بهتر است جایگاهی در مجلس پیدا کنم یا بهتر است که سراسر انگلستان را طی کنم و از 600 نماینده حزب خود حمایت کنم؟
او باز هم از توافقی که بین جانسون و اتحادیه اروپا برای بریگزیت انجام شد، انتقاد کرد. فاراژ گفت: رای‌دهندگان انگلیس باید بدانند که آن توافقی که صورت گرفته به معنی ارتباط نزدیک با تمامی موسسات اروپایی است و مذاکراتی سه ساله را در پی خواهد داشت.
