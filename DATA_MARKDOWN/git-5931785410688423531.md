
# Kelti srušili Rim u 94. minutu, uzaludan gol Kostića

Published at: **2019-11-07T21:16:28+00:00**

Author: **Zile**

Original: [Sportska centrala](https://www.sportskacentrala.com/2019/11/07/kelti-srusili-rim-u-94-minutu-uzaludan-gol-kostica/)

Odigrana je prva polovina utakmica 4. kola Lige Evrope.
Sevilja nije imala nikakvih problema u Luksemburgu, a već u prvih 45 minuta Andalužani su dali četiri gola. APOEL je uspeo da preokrene u nastavku protiv Karabaga i ostane u trci za plasman u nokaut fazu. Kod izjednačujućeg gola Kiprana korner je izveo naš Uroš Matić.
Dva remija viđena su u B grupi, pa je u njoj ostao status kvo. Kopenhagen i Dinamo iz Kijeva su igrali 1:1 na Parkenu, dok u Luganu nije bilo golova. Kijevljani su u Danskoj promašili i penal kod vođstva domaćina u prvom poluvremenu. Ipak, Verbić je poravnao u nastavku.
I drugi put je Bazel bio uspešniji od Hetafea, ovaj put na Sent Jakobu. Gosti su poveli, ali nisu osvojili ni bod. To je iskoristio Krasnodar, pobedivši Trabzon i drugi put u 15 dana i sada se na tabeli izjednačio sa Špancima.
LASK je demolirao PSV u drugom poluvremenu u Lincu. Holanđani su poveli iz penala na startu utakmice, ali su Austrijanci u drugom poluvremenu postigli četiri gola i ubedljivo pobedili. Dvostruki strelac bio je Klaus. Očekivan trijumf ostvario je Sporting u Trondhajmu protiv Rozenborga koji je digao ruke od ovog takmičenja.
Uzbudljivo je bilo na rimskom Olimpiku, Lacio je poveo golom Imobilea, ali je Seltik do poluvremena poravnao preko Foresta. Napadali su domaći želeći da dođu do pobedekoja bi ih ostavila u trci za plasman u narednu fazu, ali su primili gol u 94. minutu, strelac je bio Enčam, pa su Kelti dva puta za dve sedmice preokrenuli protiv Rimljana. Kluž je golom u samom finišu meča došao do pobede protiv Rena. Strelac je posle kornera bio Rondon, koji je glavom zakucao loptu u mrežu. Isti fudbaler je isključen u 90. minutu.
Na kraju, u grupi F igrana je samo jedna utakmica, pošto su Gimaraeš i Arsenal igrali u utorak. U Liježu je Standard pobedio Ajntraht 2:1. Sve do 94. minuta bilo je1:1, gol za goste postigao je Filip Kostić, koji je precizno izveo slobodan udarac, ali je Lestijen doneo trijumf Standardu.
Grupa A:
APOEL – Karabag 2:1(0:1)Dudelanž – Sevilja 2:5(0:4)
Grupa B:
FC Kopenhagen – Dinamo Kijev 1:1(1:0)Lugano – Malme 0:0
Grupa C:
Bazel – Hetafe 2:1(1:1)Krasnodar – Trabzon 3:1(2:0)
Grupa D:
Rozenborg – Sporting 0:2(0:2)LASK – PSV 4:1(0:1)
Grupa E:
Lacio – Seltik 1:2(1:1)Kluž – Ren 1:0(0:0)
Grupa F:
Standard – Ajntraht 2:1(0:0)Gimaraeš – Arsenal 1:1(0:0)
