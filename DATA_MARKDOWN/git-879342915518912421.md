
# В Україні без опалення залишаються жителі Херсонщини

Published at: **2019-11-01T11:02:00+00:00**

Author: ****

Original: [Слово і Діло](https://www.slovoidilo.ua/2019/11/01/novyna/ekonomika/ukrayini-opalennya-zalyshayutsya-zhyteli-xarkivshhyny)


        Опалювальний сезон в Україні почався в 23 областях, без опалення залишається Херсонська область.
      
Про це повідомляє Міністерство розвитку громад і територій України в Facebook.
Згідно з даними міністерства, станом на 1 листопада до опалення підключені 77,8% житлових будинків та 82,2% об'єктів соціальної сфери.
У Закарпатській та Івано-Франківській областях опалюються 100% об'єктів житлового і соціального фондів. Крім того, 100% об'єктів соціального фонду підключені до опалення у Вінницькій і Житомирській областях, 99% - у Києві.
Найнижчі показники підключення опалення об'єктів соціального фонду у Запорізькій (56,9%), Чернівецькій (42,3%) та Херсонській (12,9%) областях.
Серед житлового фонду найнижчі показники мають Миколаївська (24,4%) та Одеська (12,8%) області. У Херсонській області житлові будинки до опалення не підключено.
Раніше «Нафтогаз» заявив про загрозу зриву опалювального сезону в Дніпрі.
Також повідомлялося, що під час опалювального сезону Україна обійдеться без транзиту газу з РФ.
Хочете обговорити цю новину? Долучайтеся до телеграм-чату CHORNA RADA
