
# Vulić: Rezultat će zavisiti od cele ekipe, ne treba ovo porediti sa Liverpulom

Published at: **2019-11-05T13:55:17+00:00**

Author: **Zile**

Original: [Sportska centrala](https://www.sportskacentrala.com/2019/11/05/vulic-rezultat-ce-zavisiti-od-cele-ekipe-ne-treba-ovo-porediti-sa-liverpulom/)

Fudbaler Crvene zvezde, Miloš Vulić, izneo je svoja očekivanja pred meč sa Totenhemom.
Vezista crveno-belih ocenio je da očekuje potpuno drugačiju utakmicu u odnosu na onu u Londonu.
– Suvišno je pričati o kvalitetu ekipe Totenhema. Mislim da smo u Londonu ušli dobro u utakmicu, igrali smo ofanzivo, imali veliki broj udaraca na gol. Međutim primili smo rano pogodak i morali da se otvorimo u ranom delu utakmice. To je veliki hendikep naročito protiv ekipe sa brzim igračima kakva je Totenhem. Sutra očekujem potpuno drugačiju utakmicu, pre svega zbog pune Marakane, imaćemo veliku podršku naših navijača. Njihovo prisustvo daće nam vetar u leđa da od prvog minuta izađemo maksimalno motivisano i da se borimo koliko možemo, izjavio je Vulić.
– Siguran sam da će rezultat na kraju zavisiti od cele ekipe. Moramo da budemo maksimalno kompaktni, jer ekipa kao što to je Totehnhem uspeva da kazni i najmanju grešku. Mi se spremamo maksimalno za utakmicu, imamo video analize koje nam dosta pomažu. U prvoj utakmici smo uvideli njihove prednosti i mane što ćemo pokušati da iskoristimo.
Vulić u karijeri nije imao mnogo prilika da igra protiv tako dobro fizički pripremljenih igrača.
– Nisam imao puno prilike da igram sa tako dobro fizički pripremljenim igračima, koji igraju na vrhunskom nivou. Utakmica se igra pod pritiskom svih devedeset minuta, nema mnogo vremena za razmišljanje. Treba igrati sa što manje dodira. Sigurno da sam poučen iskustvom sa prve utakmice i ukoliko budem bio u sastavu promeniću neke stvari u igri. Mislim da nema nikakve potrebe porediti utakmicu protiv Liverpula sa sutrašnjom protiv Totenhema, različiti su timovi, sezone takođe. Ono što je sigurno da ćemo dati sve od sebe i rezultat će na kraju doći kao nagrada, zaključio je Vulić.
