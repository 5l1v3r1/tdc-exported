
# Hoongelach: 'Diagne verkast in de winter naar Anderlecht en bezorgt hen de titel'

Published at: **2019-11-07T16:02:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902815/anderlecht-fans-lachen-na-farce-met-diagne-wie-een-put-graaft-voor-een-ander-.html)


        Mbaye Diagne is een naam die ze bij Club Brugge niet gauw zullen vergeten. De 28-jarige aanvaller speelde ei zo na voor RSC Anderlecht, maar daar zijn ze al lang blij dat die transfer uiteindelijk toch niet doorging.
      
Op Twitter halen heel wat Anderlecht-supporters hun gram na de penaltyfarce bij Club Brugge. Diagne leek deze zomer op weg naar het Lotto Park, maar Club Brugge haalde de Senegalees voor de neus van Anderlecht in huis.
Bij Club Brugge heeft Diagne ook de boter gegeten nadat hij Hans Vanaken een strafschop ontnam en die bovendien miste. Na zijn wangedrag in PSG wilde Philippe Clement niet te veel kwijt over het incident. De trainer van Club Brugge kondigde aan dat het gevalletje intern zal besproken worden.
