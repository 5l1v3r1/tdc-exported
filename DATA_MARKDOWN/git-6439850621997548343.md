
# তাজিকিস্তান ও উজবেকিস্তানের সীমান্তে গোলাগুলি ॥ নিহত ১৭

Published at: **2019-11-06T15:57:00+00:00**

Author: ****

Original: [Daily Janakantha](http://www.dailyjanakantha.com/details/article/459065/%E0%A6%A4%E0%A6%BE%E0%A6%9C%E0%A6%BF%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8-%E0%A6%93-%E0%A6%89%E0%A6%9C%E0%A6%AC%E0%A7%87%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A7%87%E0%A6%B0-%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%97%E0%A7%8B%E0%A6%B2%E0%A6%BE%E0%A6%97%E0%A7%81%E0%A6%B2%E0%A6%BF-%E0%A6%A8%E0%A6%BF%E0%A6%B9%E0%A6%A4)

অনলাইন ডেস্ক ॥ তাজিকিস্তান ও উজবেকিস্তানের সীমান্তে রাতভর গোলাগুলিতে ১৭ জন নিহত হয়েছেন বলে তাজিকিস্তানের কর্তৃপক্ষ জানিয়েছে।
মঙ্গলবার দিবাগত রাতে মুখোশ পড়া ২০ জন হামলাকারী তাজিকিস্তানের একটি সীমান্ত চৌকিতে হামলা চালায় বলে বুধবার জানিয়েছে তারা।
হামলাকারীরা এক সীমান্ত রক্ষী ও এক পুলিশ সদস্যকে হত্যা করে, পাল্টা গুলিতে ১৫ হামলাকারী নিহত হয় বলে তাজিকিস্তান জাতীয় নিরাপত্তা কমিটি এক বিবৃতিতে জানিয়েছে। বাকি পাঁচ হামলাকারীকে আটক করা হয়েছে।
বার্তা সংস্থা রয়টার্স জানিয়েছে, হামলাকারীদের বিষয়ে তারা আর কোনো তথ্য দেয়নি, তবে ঘটনার বিষয়ে একটি তদন্ত শুরু হয়েছে বলে জানিয়েছে।
তাজিকিস্তানের রাজধানী দুশানবে থেকে ৫০ কিলোমিটার দক্ষিণপশ্চিমে ঘটনাটি ঘটেছে।
