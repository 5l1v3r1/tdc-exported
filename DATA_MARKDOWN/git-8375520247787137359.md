
# Гепатит А атакував два села Біляївського району Одещини

Published at: **2019-11-07T08:01:52+00:00**

Author: ****

Original: [ГЛАВКОМ](https://glavcom.ua/odesa/news/gepatit-a-atakuvav-dva-sela-bilyajivskogo-rayonu-odeshchini-638284.html)

Перший випадок захворювання зареєстровано у школярки села Василівка. Згодом захворіло ще чотири школяра і дорослий.
Про це повідомляє Біляївська райдержадміністрація.
Після терміново скликаної комісії з надзвичайних ситуацій Василівська сільрада виділила 34 тис. грн. на придбання вакцини для вакцинації дітей та оточення хворих. Зроблено переоблік всіх дітей села, проводиться вакцинація, імунопрофілактика. В школі оголошено 35-денний карантин. В свою чергу сільська рада надала матеріальну допомогу двом хворим дітям, розглядається питання про допомогу іншим.
Поки зусиллями відповідних структур велася боротьба з проявами гепатиту А у селі Василівці, хворобу виявили в іншому населеному пункті Біляївського району – у селі Кам’янка. Тут недугу виявили у двох сельчан. В Кам’янці також проводяться необхідні санітарні  заходи щодо локалізації вірусної хвороби.
