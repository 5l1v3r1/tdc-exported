
# Recesiunea rămâne pentru Franţa doar un vis urât: A doua economiei a Zonei Euro creşte peste asteptările analiştilor

Published at: **2019-11-02T04:30:00+00:00**

Author: **Iulian Tenchiu**

Original: [Ziarul Financiar](https://www.zf.ro/business-international/recesiunea-ramane-pentru-franta-doar-un-vis-urat-a-doua-economiei-a-zonei-euro-creste-peste-asteptarile-analistilor-18518498)

Economia franceză a depăşit  aşteptările analiştilor crescând cu 0,3% în cel de al treilea trimestru(T3) al anului 2019. Economia Franţei se dovedeşte a fi  pe fondul acestor rezultate mai rezistentă în faţa încetinirii economice globale, comparativ cu ţările depedente de schimburile comerciale cum este Germania sau Italia, scrie Finacial Times.
A doua cea mai puternică economie a Zonei Euro se dovedeşte a fi mai rezistentă nu numai în faţa tensiunilor comerciale, dar şi în faţa incertitudinii care planează asupra fenomenului Brexit. Economiştii consultaţi de Reuters  estimau că creşterea trimestrială a economiei franceze va scădea de la 0.3% în cel de al doilea trimestru, la 0.2% în T3.
Creşterea economică pe care a înregistrat-o economia franceză în T3 contrastează cu o performanţă economică slabă pe care economiştii se aşteptau să o vadă de-a lungul graniţei cu Germania.
Spre deoserbire de Franţa, Germania se confruntă pentru a doua oară în acest an cu contractarea economiei, ceea ce ar putea arunca motorul economiei europene într-o recesiune tehnică.
