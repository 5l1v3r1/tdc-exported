
# Ο γιος του Χιου Χέφνερ παντρεύτηκε διάσημη ηθοποιό - Έπαιξε στις ταινίες Harry Potter - ΦΩΤΟ

Published at: **2019-11-05T11:00:00+00:00**

Author: ****

Original: [enikos.gr](http://www.enikos.gr/lifestyle/682381/o-gios-tou-chiou-chefner-pantreftike-diasimi-ithopoio-epaixe-stis)

Ο γιος του Χιου Χέφνερ του ιδρυτή του περιοδικού Playboy, Κούπερ Χέφνερ, παντρεύτηκε την εκλεκτή της καρδιάς του με την οποία ήταν αρραβωνιασμένος για τέσσερα χρόνια.
Ο 28χρονος Κούπερ Χέφνερ και η 29χρονη ηθοποιός από τη Βρετανία Σκάρλετ Μπιρν, που υποδύθηκε την Πάνσι Πάρκινσον στις ταινίες του Χάρι Πότερ, παντρεύτηκαν στο δημαρχείο της κομητείας Βεντούρα στην παράκτια πόλη Όξναρντ της Καλιφόρνια.
Την ευχάριστη είδηση έκανε η διάσημη ηθοποιός με φωτογραφία που ανέβασε στον προσωπικό της λογαριασμό στο Instagram και στην οποία ποζάρει δίπλα στον σύζυγό της στο δημαρχείο.
“Ο Κούπερ κι εγώ θα θέλαμε να μοιραστούμε μαζί σας την είδηση του γάμου μας. Σκοπεύουμε να ξεκινήσουμε τις ετοιμασίες του γάμου μας τους επόμενους μήνες, όπου θα γιορτάσουμε με φίλους και συγγενείς. Σε αγαπώ Κούπερ. Είμαι περήφανη που στέκομαι δίπλα σου, ως σύντροφος, φίλη και σύζυγός σου. Η καρδιά μου είναι τόσο γεμάτη και είμαι ευγνώμων για την αγάπη μας”, έγραψε η Σκάρλετ Μπιρν.
Πηγή πληροφοριών: Daily Mail
