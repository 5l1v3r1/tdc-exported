
# Cea mai nouă funcţie introdusă de aplicaţia WhatsApp

Published at: **2019-11-01T09:17:06+00:00**

Author: ****

Original: [Ziarul Financiar](https://www.zf.ro/business-international/cea-mai-noua-functie-introdusa-de-aplicatia-whatsapp-18526111)

WhatsApp, cea mai populară aplicaţie de mesagerie instantă din lume, a introdus autentificarea cu amprenta pe dispozitivele care rulează sistemul de operare Android, transmite publicaţia Digital Trends. 
Această caracteristică a fost disponibilă pe modele iPhone din luna februarie a acestui an. Utilizatorii dispozitivelor marca Apple compatibile pot debloca aplicaţia şi prin intermediul funcţiei Face ID, de recunoaştere facială.
B2: 640x160_adtext (2016) - thinkdigital_ro.zf.ro.HiTech.640x160_adtext
Cei care vor activa noua funcţie vor trebui să se autentifice cu amprenta pentru a putea folosi aplicaţia. Potrivit WhatsApp, utilizatorii vor putea răspunde la apelurile telefonice chiar şi atunci când aplicaţia este blocată.
Caracteristica va fi disponibilă treptat pentru toţi utilizatorii. Noua funcţie poate fi activată urmând calea: Settings/Account/ Privacy/Fingerprint lock sau, pentru cei care au meniul în română, Setări/Cont/Confidenţialitate/Deblocare cu amprenta.
Aplicaţia WhatsApp a fost lansată în 2004 de antreprenorii Jan Koum şi Brian Acton. În 2014, Facebook a achiziţionat compania cu 19 miliarde de dolari.
