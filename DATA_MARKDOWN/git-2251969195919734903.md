
# Ussita dice addio a “Mariannetta”

Published at: **2019-11-01T10:05:42+00:00**

Author: **Marco Cencioni**

Original: [Cronache Maceratesi](https://www.cronachemaceratesi.it/2019/11/01/ussita-dice-addio-a-mariannetta/1320134/)

Condividi194TweetEmail194 Condivisioni
 
 
«Ha sempre vissuto a Vallestretta di Ussita, solo il terremoto è riuscito a a farla andare via». Con queste parole, Maria Teresa Nori, segretario delle Marche di Federcontribuenti, ricorda Marianna Silvestri, detta “Mariannetta”, morta oggi a 94 anni. «Mariannetta e’ sempre stato un ‘mito’ per noi ragazzine, la sua forza, il suo sorriso, il suo attaccamento a questa valle sono stati un insegnamento per i residenti e villeggianti. Una donna che è stata capace – racconta Maria Teresa Nori – quando si è dovuta trasferire sulla costa, di trasmettere gioia in un periodo buio come il sisma, perché lei amava troppo questa terra. Un grazie per tutto quello che ci ha trasmesso e che il suo percorso in cielo sia sereno e con tanto amore».
 
