
# На Буковині поліція розслідує 2 факти перешкоджання журналістській діяльності

Published at: **2019-11-07T08:42:00+00:00**

Author: ****

Original: [Погляд](https://pogliad.ua/news/bukovina/na-bukovini-policiya-rozslidue-2-fakti-pereshkodzhannya-zhurnalistskiy-diyalnosti-379939)

До Стожинецького відділу поліції звернулася журналістка одного з чернівецьких онлайн-видань. Заявниця повідомила, що під час трансляції богослужіння у церкві в селі Михальча група вірян перешкоджала проведенню відеозйомки.
Того ж дня журналістка знову звернулася до Шевченківського відділення поліції та повідомила про погрози від одного з користувачів соціальної мережі. На її думку, чоловік в коментарях під її дописом про відкриття кримінального провадження щодо перешкоджання професійній діяльності, висловив щодо неї прямі погрози.
За вказаними фактами слідчі Сторожинецького відділу та Шевченківського відділення поліції внесли відомості до Єдиного реєстру досудових розслідувань за ознаками правопорушення, передбаченого частиною 1 статті 171 (Перешкоджання законній професійній діяльності журналістів) Кримінального кодексу України. Наразі триває перевірка викладеної в заявах інформації, проводиться досудове розслідування. Про це повідомляє відділ комунікації поліції Чернівецької області.
