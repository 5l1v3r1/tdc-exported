
# За продаж неякісної ікри буковинець відповідатиме перед судом

Published at: **2019-11-02T09:43:00+00:00**

Author: ****

Original: [PRESS-ЦЕНТР](http://press-centr.com/ua/news/42589_Za-prodazh-neyakisno-ikri-bukovinets-vidpovidatime-pered-sudom)


        Загальна вартість небезпечної продукції, яку зловмисник розповсюджував на ринку, становить понад 700 тисяч гривень.
      
46-річний чернівчанин створив цех з виготовлення неякісної чорної та червоної ікри. Увесь виробничий процес проходив у гаражі без дотримання будь-яких санітарно-гігієнічних норм.
Свій контрафактний товар він збував у двох торгових точках на одному з ринків Чернівців. Зразки вилученої ікри, відправлені на судову експертизу, довели, що вона не відповідає вимогам нормативних документів України щодо безпеки та якості, а її споживання може бути небезпечним для здоров`я.
Порушнику загрожує покарання у вигляді штрафу від 500 до 1000 неоподатковуваних мінімумів з позбавленням права обіймати певні посади чи займатися певною діяльністю на строк до трьох років.

        Фото Нацполіція
      
