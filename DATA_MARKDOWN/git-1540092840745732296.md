
# Φορολαίλαπα στα χρόνια των μνημονίων: Οι Έλληνες πληρώνουν τα ίδια με τους «πλούσιους» της Ευρώπης

Published at: ****

Author: ****

Original: [CNN.gr](https://www.cnn.gr/oikonomia/story/196011/forolailapa-sta-xronia-ton-mnimonion-oi-ellines-plironoyn-ta-idia-me-toys-ploysioys-tis-eyropis)

Αμαλία Κάτζου, CNN Greece 16:31 , 02 November 2019
Σημειώνεται πως το 2018 οι επιχειρήσεις και τα νοικοκυριά κατέβαλαν φόρους και εισφορές ύψους 76 δισ. ευρώ στο ελληνικό Δημόσιο.
Το γενικό συμπέρασμα της μελέτης της Eurostat είναι πως στο σύνολο της Ευρωπαϊκής Ένωσης και της Ευρωζώνης καταγράφηκε το 2018 μια οριακή αύξηση των φόρων και των εισφορών ως ποσοστό του ΑΕΠ. 
Το πρόβλημα είναι ότι η Ελλάδα, που βρίσκεται στην 8η θέση της λίστας, συνέχισε να αυξάνει τους φόρους, ενώ άλλες χώρες που βρίσκονται υψηλότερα στην κατάταξη, όπως Φινλανδία, χαμήλωσαν τα φορολογικά βάρη για τους πολίτες της. Είναι χαρακτηριστικό πως την περυσινή χρονιά το ΑΕΠ της Ελλάδας αυξήθηκε, όμως λόγω του ότι οι φόροι και οι εισφορές αυξήθηκαν κατά περίπου 1,9 δισ ευρώ, η χώρα μας ανέβηκε πιο ψηλά στη λίστα με τους φόρους που επιβάλει.
Κάνοντας μία σύγκριση με άλλες χώρες που πέρασαν τα μνημόνια, η εικόνα είναι ακόμα πιο απογοητευτική. Οι Πορτογάλοι πληρώνουν φόρους και εισφορές που αντιστοιχούν στο 37,2% του ΑΕΠ τους, οι Ισπανοί στο 35,4% και οι Κύπριοι στο 33,8%. Η Ιρλανδία που βρίσκεται στην καλύτερη θέση στη λίστα, οι φόροι και οι εισφορές αντιστοιχούν μόλις στο 23% του ΑΕΠ τους.
Το πιο εντυπωσιακό είναι πως, από τότε που μπήκε η Ελλάδα στα μνημόνια, το επίπεδο φόρων και εισφορών αυξήθηκε σχεδόν κατά 7 ποσοστιαίες μονάδες, κάτι που αποδεικνύει ότι η σκληρή δημοσιονομική προσαρμογή έγινε στο μεγαλύτερο βαθμό από τη φορολαίλαπα.
Άλλο ένα ενδιαφέρον συμπέρασμα της μελέτης είναι πως σημαντική συμμετοχή στα φορολογικά βάρη έχουν και οι ασφαλιστικές εισφορές, όπου στην Ευρωζώνη ο μέσος όρος είναι στο 15,2%. Η Ελλάδα βρίσκεται λίγο πιο πάνω από τη μέση της λίστας με ποσοστό 14,2%, πάλι μαζί με τις ισχυρά οικονομικά χώρες της Ευρώπης. 

        Διαβάστε επίσης
      

        48
      
