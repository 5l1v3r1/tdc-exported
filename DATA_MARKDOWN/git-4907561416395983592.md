
# Seri katil gelin 6 aile üyesini öldürdü

Published at: **2019-11-07T05:49:45+00:00**

Author: ****

Original: [Posta](https://www.posta.com.tr/seri-katil-gelin-6-aile-uyesini-oldurdu-2217511)

Hindistan'da bir anne, kocası ve ailesi de dahil olmak üzere, altı akrabasını siyanürle öldürmekle suçlandı.
İki oğlu olan 47 yaşındaki Jolly Joseph, 2002 ve 2016 yılları arasında evli kaldığı ilk kocası Roy Thomas ve ailesindeki diğer 5 kişinin cinayetinden yargılanıyor.
Polis Joseph'in, Koodathayi'de meydana gelen cinayetleri itiraf ettiğini söyledi.
Joseph'in kayınvalidesi, emekli öğretmen Annamma, Ağustos 2002'de çorba içtikten sonra ölmüştü. 6 yıl sonra, kayınpederi Tom da yemekten sonra öldü. O sırada bu ölümlerin hiçbiri araştırılmadı.
2011 yılında da Joseph'in 14 yıllık kocası Roy Thomas, akşam yemeğinden sonra kustu ve bilincini kaybedip öldü. Roy'un vücudunda siyanür tespit edilmesiyle birlikte dava açıldı.
Joseph'in kayınbiraderi Renji Thomas, başlangıçta dul kalan Joseph'e sempati duyduğunu söyledi.
Ancak Joseph, merhum kocasının kuzeni Shaju ile evlenmeye karar verdiğinde, Renji şüpheli hale geldi.
Shaju'nun karısı ve kızı, düğünden önceki yıllarda gizemli bir şekilde ölmüşlerdi. 2 yaşındaki kızı Alphin, bir parça ekmek yedikten sonra 2014 yılında ölmüştü.
Annesi Cily, 2016 yılında diş rahatsızlığı nedeniyle gittiği dişçide hayatını kaybetmişti. Polise göre, Joseph'in, her iki olayda da parmağı var.
Kayınvalide Annamma'nın kardeşi Mathew Manjadiyil de Şubat 2014'te öldü.
Joseph'in evlendiği Thomas ailesi, birer birer ölmeye başladığında lanetlendiklerini sandılar.
Konuyla ilgili konuşan başkomiser Simon,“Başlangıçta, bu durum herkes için inanılmazdı” dedi.
Polis, prestijli bir kolejde öğretim görevlisi olduğu konusunda yalan söylediğini keşfettiklerinde, Joseph'ten şüphelenmeye başladıklarını söyledi.
Öte yandan,Joseph'in kocası dışında, kimseye otopsi yapılmamıştı. Seri katil geline siyanür sağlamakla suçlanan 2 kişi de tutuklandı.

        Posta.com.tr
      
BUNLARI OKUDUN MU?

        1 Otizmli öğrencilerin yuhalanmasıyla ilgili soruşturma ...
      

        2 Gelinim Mutfakta 389. Bölümde gün birincisi kim oldu?
      

        3 Rapçi Chris Brown kişisel eşyalarını satışa çıkardı
      

        4 Fatih'te 4 kardeşin ölü bulunmasıyla ilgili Oya Yetişk...
      

        5 Lüferin kilosu 100 liraya düştü
      

        6 Catherine Deneuve felç geçirdi!
      

        7 Özgün'den otizmli çocukların yuhalandığı iddialarına t...
      

        8 Türk maden devi Hacıoğlu Gold Mining'e Afrika'da büyük...
      

        9 Kerimcan'dan eski dostu Demet Akalın'a olay gönderme
      

        10 Defileye gider gibi hırsızlığa gittiler
      
