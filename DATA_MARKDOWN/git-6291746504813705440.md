
# Le prime pagine di oggi

Published at: **2019-11-06T06:06:41+00:00**

Author: ****

Original: [Il Post](https://www.ilpost.it/2019/11/06/le-prime-pagine-di-oggi-2324/)

I titoli di apertura dei principali quotidiani di oggi sono tutti dedicati alla vicenda dell’ILVA, dopo la lettera con cui ArcelorMittal ha annunciato l’intenzione di ritirarsi dall’accordo per l’acquisto della società; secondo i giornali nell’incontro di oggi il governo proporrà di reintrodurre l’immunità penale per l’opera di risanamento ambientale, mentre secondo alcuni si sta anche trattando per trovare un altro compratore. L’altra notizia alla quale viene dato molto spazio sulle prime pagine è l’esplosione di ieri notte in una cascina in provincia di Alessandria nella quale sono morti tre vigili del fuoco, mentre i giornali sportivi titolano sui risultati della Champions League, con la sconfitta dell’Inter contro il Borussia Dortmund e il pareggio fra Napoli e Salisburgo.
