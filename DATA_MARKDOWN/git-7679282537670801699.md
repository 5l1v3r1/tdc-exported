
# इस मौसम ये कश्मीरी डिश ट्राई नहीं कि तो समझो कुछ बड़ा मिस कर दिया, ये है रेसिपी

Published at: **2019-11-03T07:20:41+00:00**

Author: **समस्तीपुर,सबीहा नाज**

Original: [https://www.livehindustan.com](https://www.livehindustan.com/lifestyle/story-delicious-recipe-of-making-methi-chaman-2829289.html)

अगर आप भी कश्मीरी खाने के शौकीन है तो यह रेसिपी आपको बेहद पसंद आने वाली है। मेथी चमन कश्मीरी की एक खास डिश है। जो ताजे पालक, मेथी और पनीर को मिलाकर बनती है। आइए जानते हैं आखिर कैसे बनाई जाती है ये खास कश्मीरी डिश।  
सामग्री--मेथी पत्ता- 1 क प-पालक - 1 क प-कटा हुआ पनीर- 150 ग्राम-हरी मिर्च- 2-बारीक क टा प्याज- 1-जीरा- 1 चम्मच-सरसों तेल- 3 चम्मच-हल्दी पाउडर - 1/4 चम्मच-धनिया पाउडर - 1 चम्मच-गरम मसाला पाउड र - 1/2 चम्मच
विधि-एक पैन में पानी उबालें। उसमें थोड़ा-सा नमक डालें। गैस ऑफ करें । पालक व मेथी को अच्छी तरह से साफ करके धो लें। उबले हुए पानी में पालक व मेथी डालें। पैन को पांच मिनट के लिए ढककर छोड़ दें। पालक व मेथी को पानी से निकालें और तुरंत ठंडे पानी से धो लें। आधा कप गर्म पानी बाद में इस्तेमाल के लिए बचाकर रख लें।
ब्लेंडर में दोनों साग व हरी मिर्च डालें व पेस्ट तैयार कर लें। कड़ाही में तेल गर्म करें और उसमें जीरा व प्याज डालें। प्याज को सुनहरा होने तक भूनें। हल्दी पाउडर और धनिया पाउडर डालकर तीन से चार मिनट तक भूनें। अब साग वाली प्यूरी और नमक को कड़ाही में डालकर मिलाएं। मध्यम आंच पर चार से पांच मिनट तक पकाएं।
बचा हुआ गर्म पानी कड़ाही में डालकर मिलाएं। दो-चार मिनट और पकाएं। पनीर के टुकड़े और गरम मसाला पाउडर डालकर मिलाएं। कड़ाही को ढककर तीन-चार मिनट तक सब्जी को और पकाएं। गैस ऑफ करें । रोटी या परांठे के साथ सर्व करें । 

        ये भी पढ़ें- मुंह का स्वाद बदल देगी ये 'पालक कढ़ी', एक बार जरूर करें ट्राई
      
