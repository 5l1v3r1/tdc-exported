
# سیگار پیرتان می‌کند

Published at: **2019-11-02T14:09:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619440/%D8%B3%DB%8C%DA%AF%D8%A7%D8%B1-%D9%BE%DB%8C%D8%B1%D8%AA%D8%A7%D9%86-%D9%85%DB%8C%E2%80%8C%DA%A9%D9%86%D8%AF)


        نتایج نشان دادند افرادی که اکنون یا پیشتر سیگاری بوده‌اند، چهره‌شان با سرعت بیشتری در مقایسه با افراد غیرسیگاری پیرتر به نظر می‌رسید
      

        آفتاب‌‌نیوز :
      
سرویس سلامت- محققان دانشگاه بریستول با انجام پژوهشی تازه دریافته‌اند که مصرف سیگار و در مجموع توتون و تنباکو باعث می‌شود چهره شما پیرتر به نظر رسد.
به گزارش آفتاب‌نیوز؛ در این ارزیابی افراد مورد بررسی در بانک زیستی بریتانیا به دو دسته تقسیم شدند: نخستین گروه شامل ۱۸۲.۹۶۱ شرکت‌کننده بودند که هرگز سیگار نکشیده بودند و گروه دوم شامل ۱۵۰.۸۳۱ نفر می‌شدند که در حال حاضر یا پیشتر سیگاری بودند. سپس چهره اعضای شرکت کننده دو گروه با یکدیگر مورد مقایسه قرار گرفتند.
نتایج نشان دادند افرادی که اکنون یا پیشتر سیگاری بوده‌اند، چهره‌شان با سرعت بیشتری در مقایسه با افراد غیرسیگاری پیرتر به نظر می‌رسید و بیشتر دچار اختلالات ریوی شده بودند و بیشتر از افراد غیرسیگاری در معرض خطر ابتلا به سرطان قرار گرفته بودند.
