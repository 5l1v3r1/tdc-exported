
# 260 società americane hanno richiesto al proprio governo un’esenzione per Huawei

Published at: **2019-11-04T09:14:16+00:00**

Author: **Enrico Paccusse**

Original: [AndroidWorld](https://www.androidworld.it/2019/11/04/260-societa-americane-richiesto-al-governo-un-esenzione-huawei-677860/)

“Sono più richieste di quelle che avremmo immaginato.” – con queste parole Wilbur Ross, segretario al commercio dell’attuale presidenza americana, commenta la grande quantità di richieste ricevute per poter commerciare con Huawei liberamente.
Non tutte e 260 saranno accettate, ma lo stesso segretario ammette che le licenze “arriveranno presto“, probabilmente anche prima dello scadere dei 90 giorni di esenzione, che hanno un termine previsto tra circa due settimane.
Come abbiamo potuto vedere con Huawei Mate 30, la società cinese attualmente non può utilizzare i servizi Google (tanto per dirne una) nei propri dispositivi, che quindi perdono appeal nel mercato extra-cinese.
Se per società come Google, Microsoft ed altre c’è buona speranza di vedere l’esenzione arrivare, meno fortuna potrebbe toccare alle società di telecomunicazioni. Le accuse di spionaggio mosse dalla presidenza Trump lasciano infatti pochi spiragli.
Via: Engadget
Fonte: Bloomberg
