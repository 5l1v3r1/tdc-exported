
# Амністія бойовиків та ігнорування принципів справедливості лякає українців — Айвазовська

Published at: **2019-11-03T10:04:00+00:00**

Author: ****

Original: [DT.ua](https://dt.ua/POLITICS/amnistiya-boyovikiv-ta-ignoruvannya-principiv-spravedlivosti-lyakaye-ukrayinciv-ayvazovska-328274_.html)

За період російсько-української війни на Донбасі, за даними Моніторингової місії ООН з прав людини, загинуло понад 13 000 осіб, до 30 000 отримали поранення, в рази більше громадян не усвідомлено, але отримали психологічні травми.
Про це у своїй статті для DT.UA пише Ольга Айвазовська, координатор Громадянської мережі ОПОРА. За її словами, сьогодні серед ключових страхів на підконтрольній Україні території — ймовірна амністія бойовиків та ігнорування принципів справедливості. 
"Тим часом непідконтрольна частина України переймається стереотипами, сформованими пропагандою щодо кримінального переслідування всіх, зведенням з ними порахунків та очікуванням помсти", — зазначає експерт.
На її думку, державі сварто розпочати із декларування в чітких формулюваннях та з вичерпним переліком порядку і підстав амністії. Тим часом відновлення справедливості і встановлення факту агресії з боку Росії на юридичному рівні через міжнародні правові механізми зафіксує найвищу суб'єктність України. 
Більше половини українців, а саме 56%, не підтримують ідею надання та закріплення в Конституції України особливого статусу Донбасу, а згодні з такою пропозицією лише 26% громадян. Ще менш популярною є ідея запровадження в Україні федеративного устрою, яку не підтримують 63%, а згодні лише 17%. Такі дані соціологічного опитування опублікував Центр Разумкова.
Детальніше про амністію після закінчення війни читайте в статті Ольги Айвазовської "Правосуддя, а не безкарність" у тижневику "Дзеркало тижня. Україна".
