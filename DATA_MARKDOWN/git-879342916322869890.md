
# Ізраїль перехопив сім ракет із сектора Газа

Published at: **2019-11-02T01:46:01+00:00**

Author: ****

Original: [Слово і Діло](https://www.slovoidilo.ua/2019/11/02/novyna/svit/izrayil-perexopyv-sim-raket-sektora-haza)


        Армія оборони Ізраїлю 1 листопада опублікувала відео, на якому зняте перехоплення семи ракет, випущених з палестинського сектора Газа.
      
Відповідно до публікації в Twitter, ракети були спрямовані на прикордонні ізраїльські населені пункти, а потім перехоплені Ізраїлем за допомогою системи ППО «Залізний купол».
Раніше, 31 жовтня, пресслужба армії єврейської держави вже повідомляла про одну ракету, випущену з сектора Газа по території Ізраїлю.
Відносини між Ізраїлем і Палестиною загострилися в травні 2018 року на тлі перенесення посольства США з Тель-Авіва до Єрусалиму, який є спірною територією. Ізраїльська сторона вважає місто своєї неподільною столицею, а Палестина претендує на його східну частину.
10 вересня прем'єр-міністра Ізраїлю Біньяміна Нетаньяху евакуювали з передвиборної зустрічі в місті Ашдоді після спрацьовування сирен повітряної тривоги. Причиною стали п'ять ракет, випущених з сектора Газа по Ашкелону і Ашдоду.
Хочете обговорити цю новину? Долучайтеся до телеграм-чату CHORNA RADA
