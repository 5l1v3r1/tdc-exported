
# Le peripezie di «Adrian», il cartoon di Adriano Celentano che torna in tv dopo la sospensione

Published at: **2019-11-06T22:00:00+00:00**

Author: **Arianna Ascione**

Original: [Corriere della Sera](https://www.corriere.it/spettacoli/cards/peripezie-adrian-cartoon-adriano-celentano-che-torna-tv-la-sospensione/ritorno-cartoon-kolossal_principale.shtml)

Adriano Celentano ci riprova: il 7 novembre in prima serata su Canale 5 torna il suo cartone animato «Adrian» (questa volta non annunciato da spot a volume killer). La serie evento della scorsa stagione televisiva era stata sospesa a febbraio, a causa dei problemi di salute che avevano colpito l'artista che non gli avrebbero permesso di seguire a dovere «Adrian» e il prologo live «Aspettando Adrian», e anche per gli ascolti deludenti. Ai tempi era stato annunciato che, a differenza di quando andato in scena fino a quel momento, il cantautore avrebbe aumentato progressivamente la sua presenza sul palco, ma finora sono arrivate poche conferme su quanto accadrà (lo spettacolo sarà girato in studio a Cologno Monzese e sono spuntati i nomi di Maria De Filippi, Carlo Conti e Paolo Bonolis tra gli ospiti). Nemmeno Silvia Toffanin, che ha intervistato il Molleggiato in esclusiva per «Verissimo», è riuscita ad ottenere qualche anticipazione in più: di certa c'è la ripartenza di un progetto che non ha ancora trovato pace, prima per la lavorazione durata più di 10 anni poi per le numerose problematiche sopraggiunte durante la messa in onda.
