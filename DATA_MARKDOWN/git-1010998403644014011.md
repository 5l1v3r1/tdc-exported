
# Безплатен вход в зоопарк в Русия, ако носиш... тиква (ВИДЕО)

Published at: **2019-11-04T15:55:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/bezplaten-vhod-v-zooparka-v-rusija-ako-nosish-tikva-video.html)

Пуснаха безплатно посетители, които носят със себе си тикви, в зоопарка в руския град Калининград.
Опашки от хора с, носещи под ръка есенно угощение, влизаха в света на животните свободно.
Децата бяха особено щастливи да гледат как се хранят тигри, мечки, елени и слонове.
Посетителите бях вдъхновени и от отминалия Хелоуин и тиквите им бяха тематично украсени.
Служителите на зоопарка обясниха, че плодовият зеленчук е много полезен за животните. В тиквата има много витамини – C,E, B1, B2, както и микроелементи.
Освен тикви, някои донесоха със себе си и ябълки.
„Много искахме да видим как животните се забавляват и в същото време хапват полезна храна”, сподели жена, довела сина си в зоопарка.
Някои животни не поискаха да хапват тиква, но намериха своята изненада във вътрешността й – като тигъра, който изяде парчето месо и остави зеленчука само за украса.
