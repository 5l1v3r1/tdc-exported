
# هشدار نسبت به تایید نشدن FATF

Published at: **2019-11-06T19:50:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620259/%D9%87%D8%B4%D8%AF%D8%A7%D8%B1-%D9%86%D8%B3%D8%A8%D8%AA-%D8%A8%D9%87-%D8%AA%D8%A7%DB%8C%DB%8C%D8%AF-%D9%86%D8%B4%D8%AF%D9%86-fatf)


        سخنگوی کمیسیون اصل 90 ادامه داد: تایید نشدن FATF در شورای نگهبان و بلاتکلیفی آن در مجمع تشخیص مصلحت نظام قطعا آثار مخربی بر بازار کسب و کار خواهد داشت.
      

        آفتاب‌‌نیوز :
      
بهرام پارسایی در نشست هم اندیشی فعالان بخش اقتصادی و شورای گفت و گوی دولت و بخش خصوصی استان فارس با بیان اینکه وزارت اقتصاد سامانه‌ای شفاف برای معرفی بدهکاران بزرگ مالیاتی راه اندازی کند افزود: تمام سازمان ها و نهادها و بنیادها باید مالیات بدهند و نباید بی عدالتی در این زمینه باشد.
وی افزود: بسیاری از ناکارایی‌ ها به مجلس مربوط نمی شود چرا که برخی قوانین در مجلس تصویب می شود اما توسط شورای نگهبان رد می شود.
پارسائی تصریح کرد: باید ناهماهنگی های داخلی حل و یک همت همگانی برای ارتقای رتبه فضای کسب و کار کشور ایجاد شود.
وی ادامه داد: تبعیض‌ ها در اخذ مالیات فعالان بخش خصوصی را ناراحت کرده است چرا که همه مالیات نمی‌ دهند.
نماینده شیراز در مجلس از وزیر امور اقتصادی و دارایی خواستار افزایش اختیارات مدیران استانی و توجه به مطالبات فعالان بخش خصوصی شد.
نماینده شیراز در مجلس شورای اسلامی همچنین با تاکید بر اینکه فارس نیاز به تسهیلات در راستای تامین منابع مالی پروژه‌های بزرگی چون آزاد راه شیراز-اصفهان دارد، ادامه داد: در حال حاضر مراجعه به بیمارستان‌های شیراز به شدت افزایش یافته چون بسیاری از مراجعه کنندگان از خارج از این کلانشهر هستند.
نماینده شیراز در مجلس با بیان اینکه تبعیض‌ها بخش خصوصی را ناراحت کرده چون همه مالیات نمی‌دهند و تاوان آنها را دولت باید بپردازد، به رشد مالیاتی ٦٠ درصدی فارس در شش ماه اول امسال نسبت به مدت مشابه سال گذشته اشاره کرد و خواستار افزایش اختیارات مدیران استانی و توجه به مطالبات بخش خصوصی شد.
پارسایی تصریح کرد: باید در راستای تعامل با سرمایه گذاران و تولید کنندگان سطح اختیارات مدیران شعب بانک‌ها در استان‌ها افزایش یابد.
