
# Глава Дніпропетровщини подав у відставку

Published at: **2019-11-05T14:03:44+00:00**

Author: **Daria Trokhimovich**

Original: [Рубрика](https://rubryka.com/2019/11/05/glava-dnipropetrovshhyny-podav-u-vidstavku/)


        
          Голова Дніпропетровської обласної ради Гліб Пригунов подав у відставку.
        
      
Про це він написав у своєму Facebook.
“Політична картина в країні останнім часом кардинально змінилася. Чотири роки тому, ми об’єдналися в демократичну коаліцію, аби усунути Партію Регіонів від керування процесами в області. І це нам вдалося. Але сьогодні багато партій, фракції яких представлені в обласній раді, не отримали підтримки мешканців області.
Тому логічним би було провести позачергові вибори обласної ради, але ми зараз не маємо відповідного інструментарію.
Останні шість місяців в облраді відбувається намагання підлаштуватися під загальноукраїнську політичну картину за умови підтримки «папередників». Хоча отримати недовіру від Партії Регіонів вважаю за позитивну оцінку своєї діяльності – значить, ми все робили вірно! В даній ситуації вважаю за доцільне скласти свої повноваження та піти з посади голови обласної ради!
Я не згоден з деякими процесами, що відбуваються сьогодні, наприклад, відключення від електропостачання будівлі Медіа-Простору.
Залишаюся в місцевій політиці!

        В будь-якому статусі продовжу працювати в рамках визначених раніше пріоритетів: підтримка воїнів АТО, волонтерів та добровольців, розвиток децентралізації, покращення екології та популяризація здорового способу життя і культурних цінностей, підтримка вільного підприємництва та розвиток економіки.
      
Дякую всьому депутатському корпусу, керівникам міст, районів та ОТГ за спільну роботу, спрямовану на вирішення багатьох проблем нашої області”, – написав Пригунов.
Як свідчить розпорядження про призначення на 8 листопада чергової сесії Дніпропетровської облради, депутати планували розглянути питання оголошення недовіри Пригунову та його відставку.
