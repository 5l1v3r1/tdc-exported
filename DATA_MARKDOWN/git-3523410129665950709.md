
# 
        باید بخشی از کمک‌های انسان دوستانه وارد غزه شوند
      

Published at: **2019-11-02T15:50:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637527/%D8%A8%D8%A7%DB%8C%D8%AF-%D8%A8%D8%AE%D8%B4%DB%8C-%D8%A7%D8%B2-%DA%A9%D9%85%DA%A9%E2%80%8C%D9%87%D8%A7%DB%8C-%D8%A7%D9%86%D8%B3%D8%A7%D9%86-%D8%AF%D9%88%D8%B3%D8%AA%D8%A7%D9%86%D9%87-%D9%88%D8%A7%D8%B1%D8%AF-%D8%BA%D8%B2%D9%87-%D8%B4%D9%88%D9%86%D8%AF)

به گزارش بولتن نیوز، به نوشته روزنامه فرامنطقه‌ای القدس العربی، برنی سندرز، سناتور آمریکایی خاطرنشان کرد که وی از ترازنامه مالی که ارزش آن حدود ۳.۸ میلیارد دلار تخمین زده می‌شود، استفاده خواهد کرد.
وی تاکید کرد که نمی‌توان به دولت اسرائیل یا هر دولت دیگری کمکی به این نحو ارائه داد.
سندرز تصریح کرد: آنچه در حال حاضر در غزه رخ می‌دهد، غیرانسانی و غیر قابل قبول بوده و امکان ادامه یافتن آن وجود ندارد.
از سوی دیگر، مهدی حسان، یک تحلیلگر، درخصوص اظهارات مطرح شده توسط سندرز در سایت "اینترسپت" گفت که این نخستین بار نیست که سندرز درخصوص ارائه کمک‌های خارجی به عنوان "یک اهرم" علیه اسرائیل سخن می‌گوید.
حسان ادامه داد، سندرز در گفت‌وگویی که با وی داشت و در پاییز ۲۰۱۷ منتشر شد، تاکید کرد، آمریکا در اشغالگری غیرقانونی کرانه باختری و غزه دست دارد.
سندرز همچنین گفت به تصویب کاهش کمک‌های آمریکا به اسرائیل فکر خواهد کرد.
سندرز از این سخنان نیز پا فراتر گذاشته و در کنفرانس "جی استریت" در روز دوشنبه گذشته تاکید کرد: آنچه در غزه در حال حاضر رخ می‌دهد، کاملاً غیرانسانی است و نباید ادامه یابد.
وی ادامه داد، راه حل این است که به اسرائیل می‌گویم برای دستیابی به ۳.۸ میلیون دلار در هر سال، باید روابط خود با اهالی غزه را به صورت ریشه‌ای تغییر دهید.
نامزد انتخابات ریاست‌جمهوری ترکیه از این حد هم فراتر رفت و گفت: در واقع من معتقدم عادلانه است که بخشی از کمک‌های بشردوستانه وارد غزه شوند.
