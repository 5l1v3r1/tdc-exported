
# زاکانی از قم کاندیدای مجلس می‌شود

Published at: **2019-11-06T13:33:00+00:00**

Author: ****

Original: [جامعه خبری تحلیلی الف](https://www.alef.ir/news/3980815122.html)

سخنگوی جمعیت رهپویان انقلاب، حضور علیرضا زاکانی در انتخابات مجلس یازدهم از حوزه انتخابیه قم را تأیید کرد.
 علیرضا زاکانی، نماینده ادوار مجلس شورای اسلامی، برای حضور در انتخابات یازدهمین دوره مجلس شورای اسلامی، از حوزه انتخابیه قم، کاندیدا می‌شود.
خبرنگار فارس، این موضوع را از حجّت‌الاسلام سیّد محمّدصادق کاظمی، سخنگوی جمعیت رهپویان انقلاب اسلامی جویا شد که وی، آن را تایید کرد.
علیرضا زاکانی در دوره‌های هفتم، هشتم و نهم، نماینده تهران در مجلس بود و سابقه عضویت در هیئت رئیسه مجلس را نیز دارد.
وی در جریان بررسی برجام در مجلس شورای اسلامی، رئیس کمیسیون ویژه برجام بود.
