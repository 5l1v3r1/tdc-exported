
# Рада призначила на 4 грудня парламентські слухання на тему земельної реформи

Published at: **2019-11-01T12:09:00+00:00**

Author: ****

Original: [ZIK.UA](https://zik.ua/news/2019/11/01/rada_pryznachyla_na_4_grudnya_parlamentski_sluhannya_na_temu_zemelnoi_1681459)


        Верховна Рада України ухвалила проєкт постанови №2251 про проведення парламентських слухань на тему: "Земельна реформа: вітчизняна модель обігу земель сільськогосподарського призначення" (4 грудня 2019 року).
      
Трансляцію наживо веде телеканал ZIK.
За відповідне рішення проголосували 318 народних депутатів.
Як зазначається у пояснювальній записці, метою парламентських слухань є привернення уваги органів виконавчої влади, органів місцевого самоврядування, політичних партій, громадськості, експертного середовища до проблемних питань обігу земель сільськогосподарського призначення в Україні.
Завданням слухань є залучення до обговорення вітчизняної моделі обігу земель сільськогосподарського призначення представників центральних і місцевих органів виконавчої влади, органів місцевого самоврядування, аграрних асоціацій, громадських організацій, профільних міжнародних організацій, науковців, експертів, власників та користувачів земель сільськогосподарського призначення, політиків та широкої громадськості.
Автор проєкту постанови (фракція "Слуга народу") пропонує провести слухання 4 грудня.
Онлайн-трансляція ранкового засідання парламенту доступна за посиланням.
