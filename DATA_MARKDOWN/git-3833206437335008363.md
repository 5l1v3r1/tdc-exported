
# Какво става в Тракия? Нова заплаха с пистолет, този път пред магазин!

Published at: **2019-11-04T11:18:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Kakvo-stava-v-Trakiya-Nova-zaplaha-s-pistolet-tozi-put-pred-magazin-911066)

Пловдивчанин бе задържан за закана с убийство. 42-годишен мъж подал сигнал в Пето РУ, че около 13.00 часа вчера пред магазин в квартал "Тракия“ бил заплашен с физическа саморазправа от непознат, който държал пистолет в ръка. Пристигналият незабавно на място полицейски патрул установил 68-годишния извършител.
От него е иззето законно притежаваното огнестрелно оръжие. Отведен за срок до 24 часа в районното управление, а направеният му тест за употреба на алкохол отчел над 1,2 промила. По случая е образувано бързо производство. Уведомена е Районна прокуратура – Пловдив.
