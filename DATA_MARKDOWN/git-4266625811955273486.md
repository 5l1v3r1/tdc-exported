
# Опубліковано постанову про ратифікацію угоди з США по FATCA

Published at: **2019-11-06T12:50:00+00:00**

Author: ****

Original: [ZIK.UA](https://zik.ua/news/2019/11/06/opublikovano_postanovu_pro_ratyfikatsiyu_ugody_z_ssha_po_fatca_1684871)


        У парламентському виданні "Голос України" опубліковано закон про ратифікацію Угоди між Урядом України та Урядом Сполучених Штатів Америки для поліпшення виконання податкових правил й застосування положень Закону США "Про податкові вимоги до іноземних рахунків" (FATCA).
      
Про це йдеться у випуску видання від 6 листопада.
Як зазначається, 1 липня 2014 року набрав чинності Закон Сполучених Штатів Америки “Про податкові вимоги до іноземних рахунків”  (далі - FАТСА), що містить вимоги до іноземних фінансових організацій, зокрема щодо: укладення спеціальної угоди з Податковою службою Сполучених Штатів Америки (IRS); здійснення контролю за наявністю рахунків, які відкриваються платниками податків США в українських фінансових організаціях, та інформування про них Податкової служби США.
З метою імплементації положень FATCA було вчинено 7 лютого 2017 року в м. Києві Угоду між Урядом України та Урядом Сполучених Штатів Америки для поліпшення виконання податкових правил й застосування положень Закону США “Про податкові вимоги до іноземних рахунків” (FATCA).
Суб’єктами виконання Угоди є Міністерство фінансів України, Національний банк України та Державна податкова служба України.
Проєкт закону затверджує завершення внутрішніх державних процедур, необхідних для набрання чинності Угодою між Урядом України та Урядом Сполучених Штатів Америки для поліпшення виконання податкових правил й застосування положень Закону США “Про податкові вимоги до іноземних рахунків” (FATCA).
Раніше повідомлялося, що у Канцлерському суді штату Делавер (США) прийняли ряд рішень за позовом проти підприємців Ігоря Коломойського і Геннадія Боголюбова. Їх разом з партнерами запідозрили в створенні «злочинної мережі» і заволодінні активами на суму понад 674 млн доларів.
