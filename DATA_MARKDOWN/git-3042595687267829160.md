
# Gikk ned i inntekt

Published at: **2019-11-05T12:40:57+00:00**

Author: **Håkon Østmoe Brandsnes**

Original: [Dagbladet.no](https://www.dagbladet.no/sport/gikk-ned-i-inntekt/71784239)

Ole Gunnar Solskjær hadde en inntekt på 6,4 millioner kroner i 2018, noe som var en nedgang 600 000 kroner i forhold til 2017.
Nedgangen er derimot langt ifra så stor som den var fra 2016 til 2017.

        For tre år siden sto han oppført med en inntekt på nesten 16 millioner kroner, som falt med cirka ni millioner det påfølgende året.
      
På skattelistene er han oppført med en formue på 22 millioner kroner.
For to år siden hevdet derimot fotballtidsskriftet Josimar at han har tjent 300 mill. kroner i løpet av karrieren.
Det at han tok over som Manchester United-manager ved nyttårsskiftet, lar seg ikke vise på skattelistene.
Ifølge tabloidavisa The Mirror fikk Solskjær forhandlet fram en årslønn på 7,5 millioner pund da han ble fast ansatt i mars.

        Så spørs det hva som står på skattelistene om ett år. Flere av de norske utenlandsproffene er oppført med null i inntekt ettersom de ikke skatter til Norge, men landet de spiller.
      
Dette gjør for eksempel at Bournemouth-spiller Joshua King, som samtidig kan skilte med en formue på cirka 4,3 millioner kroner.
Ettersom inntektene i skattelistene er summen av skattepliktige inntekter minus fradrag, og at gjelden trekkes fra formue, kan enkelte ha en annen reell inntekt og formue enn hva Skattedirektoratets tall sier.

        En annen England-proff - Markus Henriksen i Hull - er oppført med nesten 14 millioner i inntekt, og 15 millioner i formue. Skatten er derimot på bare 175 000 kroner.
      
Martin Ødegaard står heller ikke oppført med noen inntekt for 2018, men der formuen var på null i 2017, er den nå på 32 millioner kroner.
Erling Braut Haaland - den andre store ledestjernen på det norske landslaget - står oppført med en inntekt på 1,5 million kroner, og nesten 900 000 i formue.
