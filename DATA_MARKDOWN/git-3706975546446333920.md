
# Angelina Jolie šla donaha. Zmyselné fotky kolujú internetom

Published at: **2019-11-06T12:57:00+00:00**

Author: **LOS ANGELES/zv**

Original: [tvnoviny.sk](https://www.tvnoviny.sk/soubiz/1981555_angelina-jolie-sla-donaha-zmyselne-fotky-koluju-internetom)

Angelina Jolie šla opäť donaha. Štyridsaťročná herečka pózovala bez šiat, zakrytá len tenkou priesvitnou látkou pre fotografku Sølve Sundsbø. Zmyselné, no určite nie vulgárne snímky nafotili pre decembrové vydanie magazínu Harper's Bazaar, píše MailOnline.
Hviezda bola rovnako prirodzená a otvorená nielen počas fotenia, ale aj v rozhovore, v ktorom prezradila, že na strednej škole nebola populárna, má emocionálne jazvy, miluje svojho nepokojného ducha a najradšej by sa s deťmi z Los Angeles presťahovala do zahraničia, no Brad Pitt to tak nechce.
Zdroj:Instagram/harpersbazaarus
„Rada by som žila v zahraničí a urobím tak, hneď ako budú mať deti 18 rokov. Teraz sa musím usadiť tam, kde sa ich otec rozhodne žiť," uviedla v rozhovore Angelina, ktorá sa s Bradom rozišli v roku 2016, no ich rozvod stále nie je ukončený po finančnej stránke, i keď sa už obaja môžu oficiálne označovať za slobodných.
Dvojica má tri spoločné deti - Shiloh, Vivienne a Knoxa a k tomu tri adoptované deti - Maddoxa, Paxa a Zaharu. Madox má už viac ako 18 rokov a študuje na univerzite v Južnej Kórei.
Angelina porozprávala o svojich viditeľných jazvách na tele, ktoré si za posledné roky prešlo veľkými zmenami, keďže postúpila dvojitú mastektómiu a taktiež jej preventívne odstránili vaječníky, keďže mala predispozíciu dostať rakovinu.
Zdroj:Instagram/verdict.ro
Herečka ale spomenula aj emocionálne jazvy, ktoré nie sú viditeľné voľným okom. Akoby hovorila o zlomenom srdci po rozchode s Bradom Pittom.
„S neviditeľnými jazvami sa bojuje ťažšie. Život má mnoho zákrut. Niekedy vám ublížia, vidíte tých, ktorých máte radi v bolesti a nemôžete byť takí slobodní a otvorení, ako si zaslúži vaša duša. Nie je to nové ani staré, ale cítim, že sa mi krv vracia do tela," naznačila svoje pocity.
V rozhovore nakoniec dodala, že sa cíti sama sebou.
