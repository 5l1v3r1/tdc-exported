
# Ziua Tăcerii în Republica Moldova, înainte de turul II al alegerilor locale; Ce riscă cei care vor face agitație electorală

Published at: **2019-11-02T05:43:03+00:00**

Author: **Jurnal.md**

Original: [Jurnal.md](http://jurnal.md/ro/news/663fbbbea3c64893/ziua-tacerii-in-republica-moldova-inainte-de-turul-ii-al-alegerilor-locale-ce-risca-cei-care-vor-face-agitatie-electorala.html?utm_source=RSS&utm_medium=RSS&utm_campaign=RSS)


        Astăzi şi mâine este strict interzisă orice formă de propagandă electorală. În aceste zile, nu se permite desfăşurarea sau mediatizarea materialelor cu tentă electorală şi nici apariţia candidaţilor în alegeri la emisiuni televizate sau radiofonice.
      
Potrivit legislației electorale, concurenții electorali nu pot efectua virări în sau din contul cu mențiunea „Fond electoral”.
Continuarea agitaţiei electorale în aceste zile de către mass-media, concurenţi electorali şi cetăţeni constituie contravenţie administrativă şi se sancţionează cu amendă, de la 15 la 30 de unităţi convenţionale, aplicată persoanei fizice, şi cu amendă de la 35 la 50 de unităţi convenţionale, aplicată persoanei cu funcţie de răspundere sau candidatului electoral.
Amintim că duminică, 3 noiembrie, în Republica Moldova, va avea loc turul doi pentru alegerile locale generale, în cadrul căruia ar urma să fie suplinite 384 de mandate de primar.
