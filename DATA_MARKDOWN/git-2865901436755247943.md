
# Kingsi vezali dve pobede, Bogdan opet u crnoj zoni šuta, Beli sveprisutan (VIDEO)

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/kosarka/vesti/kingsi-vezali-dve-pobede-bogdan-opet-u-crnoj-zoni-suta-beli-sveprisutan-video/341568)


        Druga pobeda zaredom, prva na strani - Kingsi su se pomerili s mrtve tačke!
      
Posle donekle potpuno neočekivanih 0-5 na startu sezone Kingsi su u Medison Skver Garden stigli po prvi brejk i uspeli da stignu do istog preko Njujok Niksa - 113:92. 
Slatka, zaslužena pobeda, ovoga puta bez drame i negativnih posledica! Kingsi su dobro iskontrolisali protivnika u prvoj četvrtini uz pravovremenu agresivnost Dearona Foksa, koji je i ovog puta bio rukovodilac igre gostiju. Jeste Foks bio nesiguran u nekoliko dobrih situacja, ali je isto tako Džulijusu Rendlu “lomio“ zglobove i Mičelu Robinsonu pravio ozbiljan problem u odbrani. Već u drugoj četvrtini počela je da se oseća razlika u kvalitetu. Kingsi su startovali serijom 11:0, dok su Nikse naterali da prve poene u periodu ubace tek posle punih pet minuta. Gosti su tada već imali zalihu od 20 poena, što je igračima Dejvida Fizdejla već bilo previše.  
Foks i Badi Hild su dobro kontrolisali igru u oba smera i uvećavali razliku kako je vreme prolazilo. Na nešto više od tri minuta pre kraja treće četvrtine otišlo se i na celih 30 poena distance (86:56) i Kingsi su pretili da ozbiljno posrame Nikse u njihovoj kući. Uz dobru odbranu Niksima je smanjen prostor za manevar, dok su na drugoj strani pljuštale trojke kao od šale. Na kraju ih je bilo 15 iz 39 pokušaja, što je i napravilo ključnu razliku na parketu.
