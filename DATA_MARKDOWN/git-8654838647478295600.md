
# Vodafone: minuti, SMS e 50GB a 7 euro al mese fino al 13 novembre 2019

Published at: **2019-11-07T00:00:00+00:00**

Author: **Simone Pettine**

Original: [Multiplayer.it](https://multiplayer.it/notizie/vodafone-minuti-sms-50gb-7-euro-mese-fino-13-novembre-2019.html)

Torna la promozione Torna in Vodafone di Vodafone Italia, operatore storico italiano. In questo breve articolo vi forniremo tutti i dettagli che dovete conoscere, ricordandovi che il pacchetto di abbonamento in questione è un'offerta winback rivolta ad alcuni ex clienti accuratamente selezionati. L'offerta di Vodafone in questione è la Special Unlimited 7, che dal punto di vista dei contenuti offre minuti illimitati verso tutti i numeri nazionali fissi e mobile, SMS e 50 GIGA di traffico internet in 2G, 3G, 4G fino a 600 Mbps in download di velocità. Il tutto ad un prezzo di abbonamento mensile pari a 7 euro. L'offerta winback di Torna in Vodafone potrà essere attivata entro il 13 novembre 2019 compreso; dovrete sostenere anche un costo di attivazione pari a 6 euro, oltre a quello di una nuova SIM Vodafone ricaricabile con 5 euro di traffico incluso (10 euro). Solo alcuni ex clienti selezionati potranno sostenere gratuitamente l'attivazione. Il nostro consiglio è quello di contattare telefonicamente l'operatore, o di recarsi al centro Vodafone più vicino.
