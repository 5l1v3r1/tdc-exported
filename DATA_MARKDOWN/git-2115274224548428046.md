
# Per Fabiola Gianotti storica riconferma alla direzione del Cern

Published at: **2019-11-06T15:12:00+00:00**

Author: **AGI - Agenzia Giornalistica Italia**

Original: [Agi](https://www.agi.it/scienza/gianotti_conferma_cern-6498558/news/2019-11-06/)

Storico bis per la scienziata Fabiola Gianotti, riconfermata alla guida del Cern di Ginevra, uno dei più importanti laboratori di fisica al mondo, teatro tra le altre cose della scoperta del Bosone di Higgs, grazie anche al lavoro della ricercatrice italiana. È la prima volta che accade: nessun direttore generale prima di lei è stato riconfermato, semplicemente perché lo statuto del Cern non lo prevedeva.
Gianotti sarà la prima ad avere la possibilità di continuare con il suo mandato e lo farà fino al 2025. La nomina sarà formalizzata durante la riunione del Consiglio del Cern che si svolgerà a dicembre prossimo, e il nuovo mandato quinquennale comincerà dal primo gennaio del 2021. È il secondo record infranto dalla scienziata: nel 2016, anni della prima nomina, era infatti la prima donna a guidare il Cern.
