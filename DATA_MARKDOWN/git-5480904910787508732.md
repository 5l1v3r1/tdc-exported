
# Šilhavý oznámí nominaci na zápasy s Kosovem a Bulharskem

Published at: **2019-11-05T01:22:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/silhavy-oznami-nominaci-na-zapasy-s-kosovem-a-bulharskem/1817234?utm_source=rss&utm_medium=feed)

Praha - Trenér fotbalové reprezentace Jaroslav Šilhavý dnes oznámí nominaci na závěrečné zápasy v kvalifikaci mistrovství Evropy s Kosovem a v Bulharsku. Otazník visí nad účastí Patrika Schicka, kterého vedení Lipska nechce uvolnit, protože v předchozím reprezentačním utkání se třiadvacetiletý útočník zranil a stále prý není fit.
Česká reprezentace se s Kosovem utká 14. listopadu v Plzni a o tři dny později zakončí kvalifikaci zápasem v Sofii, který se kvůli rasistickému chování diváků v říjnovém duelu bulharských fotbalistů s Anglií bude hrát před prázdnými ochozy.
Český tým je ve skupině A na postupovém druhém místě se ztrátou tří bodů na Anglii a jednobodovým náskokem na Kosovo, s kterým svede klíčový souboj.
