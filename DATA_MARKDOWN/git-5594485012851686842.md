
# Горанов и Хекимян в люта схватка за вота, кой прави внушенията и манипулациите

Published at: **2019-11-04T08:38:00+00:00**

Author: ****

Original: [Blitz.bg](https://blitz.bg/politika/goranov-i-khekimyan-v-lyuta-skhvatka-za-vota-koy-pravi-vnusheniyata-i-manipulatsiite_news707259.html)

https://blitz.bg/politika/goranov-i-khekimyan-v-lyuta-skhvatka-za-vota-koy-pravi-vnusheniyata-i-manipulatsiite_news707259.html Blitz.bg

        „Добрата новина е, че София не се подведе по манипулативните внушения на един политик, който излъчва всички спектри от крайно ляво, до крайнодясно с една единствена цел – да промени София. А София се променя доста успешно през последните години“, това заяви финансовият министър Владислав Горанов в ефира на Нова телевизия.
      
„Година и половина изключително много внушения са направени.“, коментира Горанов. Водещият Хекимян обаче се захвана за думите на министъра, че това се отнася до него. „Ако се припознавате в това“, контрира го Горанов.
От своя страна обаче Хекимян му опонира, като попита може ли един журналистически материал, който показва нарушения, внушение ли е.
„Акцентирането на само един аспект от дадена ситуация може да бъде манипулация“, контрира го министърът.
„Факт обаче е, че в София либералните анархисти, защото така вече ще наричам тези, които до вчера се наричаха десни, а вчера гласуваха за Мая Манолова, която не е ясно какъв политически субект е. Тя една изключително амбициозна жена. София ѝ е тясна, може би е добре, че не спечели, защото тя искаше да превзема държавата. Ако акумулираме нейната енергия, трябва да спрем АЕЦ Козлодуй, и не го казвам с лошо“, заяви Горанов.
По думите му в начинът на правене на политика става много тънко изкуство, което не става с лозунги, а с много работа.Горанов коментира и бюджет 2020. "Заложили сме стратегия бюджетът да е балансиран, удвояването на учителските заплати сме го заложили. Ако имаме новина за бюджет 2020, тя е, че едно правителство - коалиционно, което следва последователна политика. Изпуснем ли сега да оправим системата на основното образование, за какво качество на работната ръка може да говорим в бъдеще.Един образован човек не можеш да му купиш гласа нито с кебапчета, нито с нищо", коментира Горанов и отбеляза, че на 7 ноември бюджетът ще бъде гледан в комисия.

        ОЧАКВАЙТЕ ПОДРОБНОСТИ В БЛИЦ!
      
