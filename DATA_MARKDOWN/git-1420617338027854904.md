
# L’importanza dell’alimentazione nello sportivo

Published at: **2019-11-05T22:03:45+00:00**

Author: **Redazione Sport**

Original: [Il Corriere della Città](https://www.ilcorrieredellacitta.com/notizie-sanita/limportanza-dellalimentazione-nello-sportivo.html)

“Un’alimentazione corretta ed equilibrata rappresenta il sistema più adatto per soddisfare i particolari bisogni energetici e nutrizionali degli sportivi, amatoriali e professionisti, così come di tutta la popolazione.” Tratto dal sito web del Ministero della Salute, non ultimo ad individuare l’importanza dell’attività fisica adeguata ad una corretta alimentazione: il “mangiar sano” consente all’atleta un miglior apporto di energia durante le fasi dello sviluppo motorio, sia nel medio che nel lungo termine. Una corretta alimentazione trova la sua espressione in un’adeguata e variata combinazione di alimenti con un giusto apporto idrico, in maniera tale da soddisfare il fabbisogno energetico e fisiologico dell’organismo. Questo legame imprescindibile tra attività fisica e corretta alimentazione, contribuisce allo sviluppo a pieno dell’organismo e a prevenire l’insorgenza di patologie gravi che possono aumentare il livello di rischio cardiovascolare. Particolare attenzione va rivolta all’obesità infantile. Secondo alcune stime, in Italia si registrano casi di obesità: almeno un bambino su 10 soffre di questa patologia, mentre due bambini su 10 sono in sovrappeso e questo a causa (soprattutto) della riduzione del movimento, di uno scorretto stile di vita e di alimentazione.
Spesso non si da’ peso alla crescente tendenza distrattiva e devastante che possono essere le nuove tecnologie se utilizzate in maniera scorretta, le quali limitano anche indirettamente la condizione psico-motoria del bambino. E’ proprio per questo motivo che è necessario diffondere l’importanza di questo argomento a tutti in generale ed in particolare a chi pratica sport. A tale proposito la Virtus Bk Aprilia ha organizzato per il 9 Novembre 2019 alle ore 15 un’iniziativa dal titolo “Una corretta alimentazione. Per una crescita equilibrata ed un miglioramento delle prestazioni sportive.” 

        Melania Orazi
      
 
