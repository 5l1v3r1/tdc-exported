
# Νεκροί 53 στρατιώτες και ένας πολίτης στο Μάλι

Published at: **2019-11-02T04:10:00+00:00**

Author: ****

Original: [enikos.gr](http://www.enikos.gr/international/681763/nekroi-53-stratiotes-kai-enas-politis-apo-epithesi-sto-mali)

Μία από τις μεγαλύτερες απώλειες του επί πολλά χρόνια κατέγραψε χθες ο στρατός του Μάλι με τον θάνατο 53 οπλιτών κι ενός πολίτη από «τρομοκρατική επίθεση» εναντίον στρατώνα στο Ιντελιμάν, κοντά στα σύνορα με τον Νίγηρα.
«Έπειτα από επίθεση σε θέση των στρατιωτικών δυνάμεων στο Ιντελιμάν, οι ενισχύσεις εντόπισαν 54 σορούς, μεταξύ αυτών κι ενός πολίτη», ανακοίνωσε σε ανάρτησή του στο Twitter ο υπουργός Πληροφόρησης Γιάγια Σανγκαρέ.
Ο ίδιος έκανε λόγο για «δέκα επιζώντες» και για «σημαντικές υλικές ζημιές» στο Ιντελιμάν. Ευθύνη για την επίθεση δεν είχε αναληφθεί έως χθες το βράδυ, ενώ δεν έχουν γίνει γνωστές και οι γενικότερες συνθήκες της πολυαίμακτης επίθεσης.
Πηγή: ΑΜΠΕ
