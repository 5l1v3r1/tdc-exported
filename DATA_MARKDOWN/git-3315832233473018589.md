
# Grecia: Proteste ale liceenilor, marcate de violenţe

Published at: **2019-11-05T07:21:02+00:00**

Author: **Jurnal.md**

Original: [Jurnal.md](http://jurnal.md/ro/news/94b644e1823388dc/grecia-proteste-ale-liceenilor-marcate-de-violente.html?utm_source=RSS&utm_medium=RSS&utm_campaign=RSS)


        Elevii greci au protestat luni în centrul Atenei împotriva unor schimbări planificate de Ministerul Educaţiei, iar manifestaţia a fost marcată de lansări de bombe incendiare şi de gaze lacrimogene, transmite agenţia de presă ANA.
      
„Vrem şcoli care educă, nu distrug", a fost sloganul elevilor, al căror protest a dus la întreruperea traficului pe străzile din centrul capitalei elene.
În faţa clădirii parlamentului, un grup de indivizi neidentificaţi a aruncat bombe incendiare şi pietre în direcţia poliţiei, care a ripostat recurgând la gaze lacrimogene, scrie Agerpres.ro.
Liceenii care iau parte la proteste se opun planurilor guvernului grec de a stabili o "notă de trecere minimă" pentru a putea candida la un loc în învăţământul superior şi cer de asemenea autorităţilor să rezolve problema lipsei de cadre didactice în şcoli.
