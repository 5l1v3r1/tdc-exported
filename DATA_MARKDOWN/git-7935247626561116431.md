
# Ligde 27 yıl sonra!

Published at: **2019-11-07T15:06:21+00:00**

Author: ****

Original: [OLAY](https://www.olay.com.tr/ligde-27-yil-sonra-214461h.htm)

Ligdeki ilk beraberliğini Balıkesirspor karşısında alan yeşil beyazlılar, Bolu deplasmanından 3 puanla dönüp milli araya moralli girmek istiyor. Bursaspor ile Boluspor ise ligde son kez 27 yıl önce karşılaştı. İki ekip son yıllarda özellikle Türkiye Kupası'nda karşı karşıya geldi. 2007-2008 sezonunda yeşil beyazlılar rakibini 1-0 yenerek tur atlarken, 2015-2016 sezonunda iki takım grup maçlarında karşılaştı. Yeşil beyazlılar evindeki maçı 3-0, deplasmandaki randevuyu ise 1-0 kazandı. Ekipler ligde ise en son 27 yıl önce karşılaştı. 8 Mart 1992'de Bursa'da oynanan mücadele Boluspor'un 2-1'lik üstünlüğü ile tamamlanmıştı.
