
# Cotxes més lents per salvar la Fórmula 1

Published at: **2019-11-03T15:40:42+00:00**

Author: **Ferran Vital**

Original: [Ara.cat](https://motor.ara.cat/competicio/Cotxes-mes-lents-salvar-Formula_0_2337366350.html)

Els cotxes de la Fórmula 1 seran deliberadament més lents a partir del 2021. Aixó ho han fet saber el patró de la Fórmula 1 Chase Carey, el director esportiu Ross Brawn i el president de la FIA Jean Todt en una compareixença conjunta on han presentat com seran els nous monoplaces.
L’objectiu de la Fórmula 1 és reduir costos de desenvolupament i intentar igualar una competició on ara només tres escuderies (Mercedes-AMG, Red Bull i Ferrari) tenen opcions de guanyar carreres, intentant que els cotxes permetin més avançaments i en millori l’espectacle i l’emoció, dos ingredients que Liberty Media vol recuperar per augmentar el seguiment de la competició de monoplaces més popular del món.
Mecànicament, els Fórmula 1 mantenen els motors V6 híbrids, així com el sistema MGU-H que permet recuperar l’energia del turbo per augmentar la potència del conjunt híbrid, i els propulsors de gasolina podran estirar unes 3.000 rpm més el seu rang de revolucions per millorar l’experiència acústica dels monoplaces.
Les novetats també afecten al camp de l’aerodinàmica, ja que entre altres novetats els nous monoplaces permetran recuperar l’anomenar efecte terra, és a dir la possibilitat de circular enganxat darrere un altre cotxe sense perdre càrrega aerodinàmica per aprofitar-se del rebuf i facilitar els avançaments a final de recta o en revolts ràpids.
