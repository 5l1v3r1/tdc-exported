
# От Галатасарай: Не се страхуваме от Реал, ще играем като за финал

Published at: **2019-11-06T11:00:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/ot-galatasaraj-ne-se-strahuvame-ot-real-shte-igraem-kato-za-final-1403383.html)

Треньорът на Галатасарай Фатих Терим говори преди тазвечершния двубой от Шампионска лига срещу 13-кратния европейски клубен шампион Реал Мадрид. Той призна, че неговият тим не се страхува от именития си съперник и ще даде всичко от себе си.
"Знаем, че, ако загубим, няма да продължим в Шампионска лига. Затова ще влезем в мача сякаш играем финал. Нямаме друг избор. Не сме вкарвали в турнира, но имаме играчи, които могат да го сторят. Не се страхуваме от загубата. Ще излезем без никакъв страх, нямаме избор" - заяви Терим.
В група А на Шампионска лига ПСЖ е на първото място със 7 точки. Втори е Реал Мадрид с три по-малко, а последен е именно Галатасарай със само една точка. Третото място е за белгийския Брюж, който е с 2 точки. А защо в Мадрид отново недоволстват от Бейл, въпреки че е контузен - вижте в този материал на SportLive.
 
