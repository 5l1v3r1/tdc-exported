
# Горбатюк озвучив свою версію того, як матеріали справ Майдану опинилися у Портнова

Published at: **2019-11-06T00:34:00+00:00**

Author: ****

Original: [DT.ua](https://dt.ua/UKRAINE/gorbatyuk-ozvuchiv-svoyu-versiyu-togo-yak-materiali-sprav-maydanu-opinilisya-u-portnova-328624_.html)

Колишній голова Управління спеціальних розслідувань Генпрокуратури Сергій Горбатюк не виключив, що два томи матеріалів "справ Майдану" викрали його експідлеглий у змові з Андрієм Портновим, колишнім заступником глави президентської адміністрації засудженого за держзраду Віктора Януковича.
"Хочу заявити про вчинення злочину саме Портновим: завідомо неправдиве повідомлення про злочин, скоєний мною, та про ознаки організації саме ни спільно з прокурором викрадення матеріалів провадження", - заявив Горбатюк у коментарі "Українській правді" у вівторок, 5 листопада.
"ДБР має з'ясувати, звідки у Портнова ці матеріали (кримінальні провадження на дорозі не валяються), і перевірити версію про організацію саме ним викрадення матеріалів провадження", - додав він.
Ексочыльник Управління спецрозслідувань уточнив, що розслідуванням розстрілів учасників Революції Гідності довгий час займався прокурор Микола Ніколаєв. З 2018 року Горбатюк неодноразово подавав скарги на свого підлеглого, якого підозрював у "зливі" матеріалів слідства та інших порушеннях. Однак до відповідальності прокурора не притягнули.
Горбатюк припускає, що частина матеріалів справ могла залишатися у Ніколаєва. При цьому колишній голова Управління спецрозслідувань підкреслив, що на момент його звільнення з ГПУ матеріали кримінальних проваджень перебували в приміщенні прокуратури.
На думку Горбатюка, дії Портнова спрямовані на його дискредитацію, а також на створення формальних підстав для проведення обшуків у співробітників Управління спецрозслідувань.
"Думаю, це зроблено не просто так, а саме для залякування мене в зв'язку з моїми останніми заявами про перешкоджання і блокування розслідування щодо колишніх і чинних високопосадовців", - додав він.
5 листопада директор ДБР Роман Труба повідомив про реєстрацію кримінального провадження про втрату матеріалів "справ Майдану" спіробітникам Управління спецрозслідувань ГПУ. А також підтвердив, що заявником виступив Андрій Портнов, який передав ДБР "загублені" матеріали.
Сам Портнов стверджує, що Сергій Горбятюк нібито вкрав два томи провадженьв, що стосуються епізодів вбивств співробітників міліції. За словами Портнова, він ці матеріали "знайшов".
23 жовтня начальнику Управління спецрозслідувань ГПУ Сергієві Горбатюку повідомили, що його звільнено. Горбатюк назвав наказ генепрокурора Руслана Рябошапки незаконним і пообіцяв оскаржити його в суді.
Після звільнення Горбатюк зробив заяви небажання керівництва ГПУ розслідувати діяльність ОЗУ Віктора Януковича, а також про тиск керівника ОП Андрія Богдана.
