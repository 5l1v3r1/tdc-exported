
# Тодор Попов печели четвърти мандат в Пазарджик

Published at: **2019-11-03T23:10:00+00:00**

Author: **Веселина Йорданова**

Original: [Dnes.bg](https://www.dnes.bg/obshtestvo/2019/11/03/todor-popov-pecheli-chetvyrti-mandat-v-pazardjik.428448)

Досегашният кмет на община Пазарджик Тодор Попов печели четвърти пореден мандат, показват междинните резултати от близо 81 процента обработени секционни протоколи от ОИК. Данните са оповестени на интернет страницата на комисията.
За Попов, издигнат от МК "Новото време", са гласували 12 702 избиратели, което е 56,03 процента от упражнилите правото си на вот.
Опонентът му на балотажа - Благо Солов от МК "БСП за България", получава 9 384 гласа. Това е 41,4 на сто от гласувалите на втория тур.
Общо 582 избиратели са отбелязали графата "Не подкрепям никого".
