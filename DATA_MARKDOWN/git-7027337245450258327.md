
# دستگیری کلاهبردار میلیاردی در دزفول

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696667/%D8%AF%D8%B3%D8%AA%DA%AF%DB%8C%D8%B1%DB%8C-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%AF%D8%B1-%D8%AF%D8%B2%D9%81%D9%88%D9%84)

فرمانده انتظامی شهرستان دزفول گفت: فردی که ۳۰ میلیارد ریال از شهروندان دزفول کلاهبرداری کرده بود با تلاش نیروهای پلیس دستگیر شد.
به گزارش ایرنا سرهنگ روح اله گراوندی یکشنبه گفت: در پی وقوع چند فقره کلاهبرداری با عنوان خرید خودرو توسط فردی ناشناس در سطح شهرستان دزفول و متواری شدن وی به خارج از کشور شناسایی و دستگیری متهم در دستور کار پلیس دزفول قرار گرفت.
وی افزود: ماموران پلیس اطلاعات و امنیت عمومی دزفول با انجام تحقیقات میدانی و پلیسی موفق شدند هویت این فرد کلاهبردار را شناسایی و پس از اطلاع از ورود فرد کلاهبردار به شهرستان دزفول او را در یکی از خیابان‌ های دزفول دستگیر کنند.
وی با اشاره به کشف یک اسلحه شکاری غیرمجاز در بازرسی از خودروی متهم اظهار داشت: متهم به ۳۰ میلیارد ریال کلاهبرداری از شهروندان اعتراف کرده است.
فرمانده انتظامی دزفول افزود: متهم پس از تشکیل پرونده مقدماتی برای انجام مراحل قانونی روانه دادسرا شد.
