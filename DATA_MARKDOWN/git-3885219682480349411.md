
# הרוג ופצוע קשה בקטטה המונית בכפר ערבי בגליל התחתון

Published at: **2019-11-02T00:56:00+00:00**

Author: **אלי אשכנזי ויואב איתיאל**

Original: [וואלה! חדשות](https://news.walla.co.il/item/3321132)

פאלח דחלה בן ה-35 נורה למוות ואדם נוסף נפצע באורח קשה הלילה (שבת) במהלך קטטה המונית שפרצה במועצה המקומית טורעאן שבגליל התחתון. כתוצאה מהקטטה נפצע גבר נוסף באורח קל. דחלה והפצועים הובאו לבית החולים פוריה, שם נאלצו לקבוע את מותו.
על פי הודעת המשטרה הריב פרץ בין שתי משפחות ובמהלכו נורו זיקוקים, יידו אבנים, הוצתו פחי אשפה והתבצע ירי באוויר. עוד נמסר כי בתום הערכת המצב שבוצעה, חקירת המקרה הוטלה על היחידה המרכזית וכי כוחות גדולים נשארו בכפר על מנת למנוע את המשך הסכסוך.
המועצה המקומית טורעאן הכריזה היום על שביתה כללית בישוב, ובכלל זה מערכת החינוך ובתי הספר, במחאה על האלימות הגואה והקטטה ההמונית. בנוסף בשפרעם הוועד העממי יערוך משמרת מחאה בפתח בניין העירייה, במחאה על תקיפת עובד מחלקת תברואה בעיר אתמול.

        חשד לרצח בצפון: גבר בן 47 נורה למוות ליד קריית טבעון 
         חשד לרצח: צעיר בן 22 נורה למוות סמוך לאום אל-פחם 
         76 נרצחים במגזר הערבי מתחילת השנה: "המצב הולך ומחמיר" 
         צריכים הלוואה בריבית נמוכה ובפריסה נוחה? כל מה שחשוב לדעת תוכן מקודם
      
אתמול חוסין מוחמד חוואלד בן ה-47, תושב הכפר הבדואי חוואלד שבגליל, נורה למוות בצומת איבטין שבצפון, בסמוך לקריית טבעון. צוותי מד"א פינו אותו במצב קשה לבית החולים רמב"ם בחיפה, כשהוא סובל מפצע ברגלו, אך מותו נקבע זמן קצר לאחר מכן. המשטרה פתחה בסריקות אחר מבצעי העבירה, לצד איסוף ממצאים בזירה על ידי חוקרי המז"פ במסגרת חקירה שנפתחה. נסיבות האירוע והרקע בבדיקה..
דחלה הוא הנרצח ה-78 בחברה הערבית מאז תחילת השנה, ע"פ נתוני מרכז אמאן, המרכז הערבי למאבק באלימות.
