
# Україна стала другою на командному чемпіонаті Європи з шахів

Published at: **2019-11-02T20:27:00+00:00**

Author: ****

Original: [DT.ua](https://dt.ua/SPORT/ukrayina-stala-drugoyu-na-komandnomu-chempionati-yevropi-z-shahiv-328288_.html)

Чоловіча та жіноча збірні України взяли участь у командному чемпіонаті Європи з шахів в Батумі (Грузія).
В останньому турі чоловіча команда зіграла внічию з Хорватією і поступилася першою позицією за підсумками турніру збірній Росії, але зуміла вибороти срібло.
За додатковими показниками українці обійшли англійців. Призерами турніру стали Василь Іванчук, Юрій Кузубов, Андрій Волокітін, Володимир Онищук та Олександр Моїсеєнко.
Жіноча збірна України стала лише четвертою, здобувши в останньому турі перемогу над Францією.
Раніше повідомлялося про те, що українка Ірина Гапоненко завдала поразки росіянці на чемпіонаті Європи.
