
# Φίλης στον Realfm 97,8: Ακόμη και την τελευταία στιγμή πιστεύω ότι ο πρόεδρος της Βουλής θα βρει μια λύση, μια χρυσή τομή

Published at: **2019-11-06T13:51:00+00:00**

Author: ****

Original: [enikos.gr](http://www.enikos.gr/politics/682625/filis-ston-realfm-978-akomi-kai-tin-teleftaia-stigmi-pistevo-oti-)

"Είναι ακατανόητες οι αντιδράσεις, όχι γιατί δεν είναι λογικό κάποιοι άνθρωποι να φοβούνται ή να μην έχουν καλή ενημέρωση τα καταλαβαίνω αυτά αλλά γιατί είναι υποκινούμενες από πολιτικά στελέχη, τα οποία στις τελευταίες δημοτικές εκλογές εξελέγησαν στην τοπική αυτοδιοίκηση με την ομπρέλα της ΝΔ και μερικοί συμπολίτες μας, οι οποίοι έχουν μείνει στην αντιπολιτευτική ρητορική της ΝΔ, που ήταν μια ξενοφοβική ρητορική, τώρα όμως που έχει τον λογαριασμό στα χέρια της ως κυβέρνηση, είπαμε ότι έσπειρε ανέμους και θερίζει θύελλες" δήλωσε ο βουλευτής και τομεάρχης Παιδείας του ΣΥΡΙΖΑ, Νίκος Φίλης, στον Realfm 97,8.
Μιλώντας στον Νίκο Χατζηνικολάου και στον Αντώνη Δελλατόλα ανέφερε ότι "πρέπει να βοηθήσουμε να κατανοηθεί από τους πολίτες ότι δεν κινδυνεύουν από μερικούς ανθρώπους, οικογένειες που έρχονται δυστυχισμένοι στη χώρα μας. Δεν κινδυνεύουν αρκεί να υπάρχει βεβαίως η κατάλληλη υποδομή".
"Δεν θέλουμε να παίξουμε αντιπολιτευτικό παιχνίδι για το θέμα των προσφύγων" τόνισε.
"Δεν είναι θέμα πείσματος. Ακόμη και την τελευταία στιγμή πιστεύω ότι ο πρόεδρος της Βουλής θα βρει μια λύση, μια χρυσή τομή" υπογράμμισε σχετικά με την προανακριτική.
Ακούστε το ηχητικό:
