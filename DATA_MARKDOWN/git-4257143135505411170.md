
# Sokaknál bajt csinálhat a Firefox új hibája

Published at: **2019-11-07T09:36:00+00:00**

Author: **Infostart**

Original: [infostart](https://infostart.hu/eletmod/2019/11/07/sokaknal-bajt-csinalt-a-firefox-uj-hibaja)

Aktívan kihasznált Firefox biztonsági rést fedeztek fel a Malwarebytes szakértői. A bugot igába hajtva a támadók egy hibaüzenetet jeleníthetnek meg a tőrbe csalt felhasználóknál - miközben a böngészőt teljes egészében befagyasztják, a bezárás gombot is beleértve - írta a hwsw.hu.
A jelenleg is aktív támadások során az elkövetők egy a Microsoft terméktámogatási oldalának álcázott felületre csalják az áldozatot. Itt a böngésző befagyasztásával megjelenő üzenetben arról tájékoztatják, az adott gépen rendszer kalóz verziója fut, a problémát pedig a felhasználó a megadott, "ingyenes" telefonszám tárcsázásával oldhatja meg.
A bug mind a Firefox windowsos, mind pedig a macOS-es verzióját érinti, a felhasználó pedig az üzenettől csak a böngésző kényszerített bezárásával szabadulhat meg, a feladatkezelő, illetve macOS esetében a Force Close funkció segítségével.
- ilyenkor az rosszindulatú oldalt a böngésző elindítása után még annak betöltődése előtt be kell zárni.
A bugot az Ars Technica szerint Jérôme Segura, a Malwarebytes szakértője hétfőn jelezte a Mozilla felé, kiemelve, hogy azt több kártékony oldalon is aktívan kihasználják - a szervezet pedig rögtön el is kezdett dolgozni a hiba javításán, amelyet ígérete szerint a Firefox hamarosan érkező 71-es vagy 72-es főverziójában szállít le.
