
# Xiaomi Mi Note 10: tutti i dettagli sulla prima penta-cam da 108 MP (foto)

Published at: **2019-11-01T11:57:13+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/01/xiaomi-mi-note-10-tutti-dettagli-sulla-penta-cam-108-mp-foto-677411/)

L’attesa attorno a Xiaomi è notevolmente cresciuta dopo che il produttore che rivelato di voler commercializzare anche in Europa, ed in Italia, il suo nuovo Mi CC9 Pro che da noi arriverà come Mi Note 10. Sarà il primo dispositivo con penta-cam posteriore con sensore da 108 MP ed ora ne scopriamo alcuni dettagli che lo candidano tra i protagonisti del prossimo Black Friday.
I cinque sensori fotografici posteriori del nuovo Mi Note 10 saranno capitanati da quello principale che sarà in grado di scattare immagini con 108 milioni di pixel. L’immagine che abbiamo riportato in galleria mostra i dettagli relativi anche agli altri 4: il primo partendo dall’alto sarà quello da 5 megapixel che sarà dedicato allo zoom 50x, del quale abbiamo già visto alcune capacità, poi troveremo quello da 12 megapixel per l’effetto bokeh, successivamente il principale da 108 megapixel, poi il grandangolare da 20 megapixel ed infine quello per le macro da 2 megapixel.
Secondo altri dettagli trapelati online, il sensore principale e quello per i ritratti saranno di Samsung, il grandangolare corrisponderà al Sony IMX350. In termini di capacità d’ingrandimento, il nuovo Mi Note 10 integrerà uno zoom ottico 5x, uno zoom ibrido 10x ed uno zoom digitale fino a 50x.
Questi dettagli incrementeranno maggiormente l’attesa attorno allo smartphone, che arriverà il prossimo 14 novembre. Ci chiediamo cosa ci riserverà la sua variante Pro.
Via: Gizmochina
