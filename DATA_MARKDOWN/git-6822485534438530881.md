
#  سنکرون شبکه برق ایران و عراق کلید خورد

Published at: **2019-11-01T12:20:00+00:00**

Author: ****

Original: [جامعه خبری تحلیلی الف](https://www.alef.ir/news/3980810050.html)

 سنکرون شبکه برق ایران و عراق امروز با حضور رضا اردکانیان، وزیر نیرو در محل این وزارتخانه آغاز شد.
 به گزارش مهر، عملیات سنکرون شبکه برق ایران و عراق با حضور رضا اردکانیان، وزیر نیرو آغاز شد.
سنکرون کردن به معنای وصل کردن دو شبکه کاملاً مجزا به طریقی است که هیچ نوع شدت جریانِ ضربه ای قابل ملاحظه ای ایجاد نشود.
در حال حاضر ٨٠ درصد صادرات برق ایران به عراق انجام می شود و سنکرون شدن آن مربوط به قراردادی است که پیش از این بین ایران و عراق منعقد شده بود که بر اساس آن باید شبکه برق دو کشور تا پایان ٢٠١٩ میلادی سنکرون می شد.
وزیر نیرو پیش از این گفته بود که ایران قصد دارد از مسیر عراق اقدام به صادرات برق به سوریه کند که سنکرون شبکه برق ایران و عراق گامی مهم در این مسیر به شمار می رود.
