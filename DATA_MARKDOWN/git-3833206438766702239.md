
# Ювентинците в България отбелязаха 10 години от основаването на фенклуба

Published at: **2019-11-06T15:00:00+00:00**

Author: ****

Original: [Plovdiv24.bg](https://www.plovdiv24.bg/sport/911693.html)

Фенклубът на Ювентус в България отбеляза 10 години от основаването си с национална сбирка и Общо събрание в София. Организацията всъщност е един от най-старите фен клубове на чужди футболни отбори у нас - създаден е на 12 февруари 2009 година.
През 2011 година в началото на сезон 2011-2012 фенклубът официално е признат от Juventus Club DOC, организация, която обединява всички фен клубове на Ювентус по света. Първата национална сбирка на фен клуба се провежда в Пловдив през 2013 г. След това домакините на сбирките са Бургас, Благоевград, Русе, Варна и Стара Загора и тази година в София.
Този сезон 280 души са официалните членове на фенклуба на Ювентус България. Програмата започна с традиционен футболен турнир, а след това се проведе Общо събрание на фенклуба. Програмата продължи с гледане на двубоя от 11-ия кръг на Серия А – “Дерби де ла Моле" Торино и Ювентус, който беше спечелен от Ювентус с 1:0.
За събитието беше подготвена специална торта посветена на 10-годишнината на Ювентус България. Същото така се проведе томбола за артикули от официалния феншопа на Ювентус в Торино, както и две големи награди оригинални фланелки на Ювентус от този сезон. Присъстваха членове на фенклуба от цяла България.
