
# Lübnan halkından Cumhurbaşkanı Avn'a şarkılı türkülü destek yürüyüşü

Published at: **2019-11-03T17:25:05+00:00**

Author: **Kerem Congar**

Original: [euronews](https://tr.euronews.com/2019/11/03/lubnan-halkindan-cumhurbaskan-misel-avn-a-sarkili-turkulu-destek-yuruyusu)

Lübnan'da haftalardır devam eden ve Başbakan Saad Hariri'nin ve 4 bakanın istifasıyla sonuçlanan protesto gösterilerinin ardından binlerce kişi ülke Cumhurbaşkanı Mişel Avn'a destek yürüyüşü düzenledi.
Başkent Beyrut'ta Cumhurbaşkanlığı Sarayı önünde toplanan kalabalık ellerinde Avn'ın Özgür Vatansever Hareketi parti bayraklarıyla yeni hükümetin kurulması için çalışmalarını sürdüren Cumhurbaşkanı lehine sloganlar attı.
Bu yürüyüş, 17 ekim'de başlayan ve iki milyon kişinin katılımıyla rekor seviyeye ulaşan hükümeti protesto gösterilerinden sonra ilk kez bir siyasiye destek hareketi olması bakımından dikkat çekti.
Mişel Avn, protestolar sonrası milletvekilleriyle yaptığı toplantılarda yeni hükümetin siyasi odaklı değil, liyakat sahibi ve işinin uzmanı kişilerden oluşan teknokrat bir yapıya sahip olacağı sözünü vermişti. Lübnan anayasasına göre Cumhurbaşkanı Maruni Hristiyan, Başbakan Sünni Müslüman ve Meclis Başkanı ise Şii Müslümanlardan seçiliyor.
