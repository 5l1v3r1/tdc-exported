
# Рафа Надал се отказа от битката за финал срещу Джокович

Published at: **2019-11-02T18:06:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/tenis/rafa-nadal-se-otkaza-ot-bitkata-za-final-sreshtu-dzhokovich-1391129.html)

Световният номер 2 Рафаел Надал се отказа от своето участие в турнира от сериите Мастърс 1000 в Париж. Испанецът трябваше да се изправи срещу Денис Шаповалов в спор за финала, но контузия е принудила Рафа да се оттегли без битка от двубоя.
Това означава, че Денис Шаповалов се класира без игра за финала срещу Новак Джокович, който ще се състои утре (3.11). С оттеглянето си Надал понижи шансовете си да завърши годината под №1, но всичко зависи от финалния Мастърс в Лондон.
Най-вероятно Рафа се пази тъкмо за финалите във Великобритания, където ще срещне останалите седем най-добри тенисисти за годината. А как Джокович се справи със съпротивата на Григор Димитров в другия полуфинален двубой - вижте в този материал на SportLive.bg
