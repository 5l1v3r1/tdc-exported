
# Frka u Baru: Boutrajt provocirao publiku, pa bežao od batina

Published at: **2019-11-02T00:00:00+00:00**

Author: ****

Original: [MozzartSport](https://www.mozzartsport.com/kosarka/vesti/frka-u-baru-boutrajt-provocirao-publiku-pa-bezao-od-batina/341440)

Pala je Cedevita Olimpija i na Jadranu, po prvi put! Nije tako delovalo nakon prvog poluvremena, ali Mornar je uspeo da napravi veliki povratak u nastavku utakmice i da upiše veoma vrednu pobedu pred domaćim navijačima kojima se probio ka samom vrhu tabele - 77:70.
Međutim, meč je obeležio skandal u poslednjim sekundama utakmice, kada su košarkaši Mornara odlučili da samo potroše preostalo vreme do kraja utakmice. Boutrajt se nesportski poneo, ukrao je loptu Pulenu, a potom i zakucao. To se domaćoj publici nimalo nije dopalo, jedan od navijača uleteo je na teren, pojurio je Amerikanca i čak uspeo da ga dokači plastičnim predmetom, čini se vuvuzelom.
Amerikanac je uzvratio, želeći da se obračuna sa navijačem i nastala je velika gužva. Većali su arbitri šta da urade nakon toga čitavih 10 minuta šta da urade, a epilog je bio takav da je Jaka Blažič isključen, a Rajan Boutrajt je dobio tehničku grešku. Srećom, sve se na tome i završilo...
A što se same utakmice tiče, na samom startu činilo se da je Mornar u potpunom ponoru. Cedevita Olimpija je odmah na startu napravila seriju od 16:2, povela sa 14 poena prednosti i bila je miljama ispred domaćih kada je reč o igri i organizaciji. Ipak, Barani su se trgli, povezali su nekoliko dobrih napada i nakon uvodnih deset minuta gubili su sa „samo“ sedam poena razlike - 15:22.
Iako se činilo da će Mornar uspeti da se približi u drugoj deonici, pošto Cedevita Olimpija nije blistala, to se nije desilo. Naprotiv, nakon što domaći nisu iskoristili svoje prilike, Zmajevi su uzvarili i otišli na 13 poena prednosti, koliko su imali pred drugo poluvreme - 29:42.
No, potpuni krah je doživela Cedevita Olimpija po povratku sa odmora. Ništa nije polazilo od ruke u napadu gostima, ređali su promašaj za promašajem, a Mornar je konačno pronašao svoje najjače oružje - šut za tri poena. Upravo sa dva takva pogotka završen je treći kvartal i to nerešenim rezultatom - 56:56. Bjelica i Markota su tada postigli vredne koševe za domaćina.
Nije mogla da se sastavi Cedevita Olimpija ni na početku poslednje deonice. Previše grešaka pravili su gosti, dozvoljavali su Mornaru da lako dolazi do koša. Doduše, i dalje su trojke održavale domaće „iznad vode“.
Kako je deonica odmicala, tako je Mornar sve više uspevao da se rezultatski "odmakne" od gostiju. Doduše, teško da bi to uspeli da raspoložen nije bio Džejkob Pulen, koji je u samoj završnici napravio par zaista izvrsnih prodora. Uz to, atmosferu je u Topolici podizao i Derek Nidam. Kada se sve sabere, Cedevita Olimpija je u potpunosti bila potopljena.
Najefikasniji kod domaćih na kraju je bio upravo Džejkob Pulen, koji je na svom kontu imao 17 poena, dok kod gostiju nije bilo preterano raspoloženog pojedinca. Najbolji je bio Miler-Mekintajer sa 14 poena.

        ABA LIGA - 5. KOLO
      
PetakKrka - Primorska  71:89/Jošilo 20 - Heris 23/
SubotaMornar - Cedevita Olimpija 77:70/Pulen 17 - Miler-Mekintajer 14/20.00: (1,20) Partizan (19,0) FMP (5,00)

        Nedelja12.00: (4,40) Mega (17,0) Budućnost (1,25)18.00: (5,50) Cibona (20,0) Crvena zvezda (1,17)20.00: (1,30) Igokea (16,0) Zadar (3,90)
      

        *** kvote su podložne promenama
      

        Foto: 
        ABA liga (Mornar Bar / MEDIA Pro)
      
