
# Англійська Прем'єр-ліга. Ліверпуль і Манчестер Сіті здобули вольові перемоги, Манчестер Юнайтед програв

Published at: **2019-11-02T19:59:00+00:00**

Author: ****

Original: [НВ](https://nv.ua/ukr/sport/football/apl-aston-villa-liverpul-manchester-siti-sautgempton-votford-chelsi-bornmut-myu-matchi-02-11-2019-50051293.html)

Ліверпуль, який очолює турнірну таблицю, переграв на виїзді Астон Віллу, хоча поступався з рахунком 0:1 до 87-ї хвилини після голу Трезеге.
Рівновагу відновив Ендрю Робертсон, після чого в доданий до основного час, на 90+4-й хвилині, перемогу мерсисайдцям приніс Садіо Мане.
Програвав по ходу матчу також діючий чемпіон і переслідувач Ліверпуля Манчестер Сіті, який пропустив від Саутгемптона на 13-й хвилині.
Але голи Серхіо Агуеро і Кайла Вокера за три хвилини до кінця матчу принесли господарям три очки. Півзахисник збірної України не зіграв за Сіті, оскільки продовжує відновлення після травми.
Переміг і Челсі, який переграв на виїзді Вотфорд, завдяки чому піднявся на третю сходинку. У складі гостей відзначилися Теммі Абрахам і Крістіан Пулішич.
Після трьох перемог поспіль у всіх турнірах поступився Манчестер Юнайтед, якого вдома здолав Борнмут — 1:0. Як результат, манкуніанці опустилися на 10-те місце.
Поразки від Ньюкасла з рахунком 2:3 зазнав і Вест Хем українського півзахисника Андрія Ярмоленка, який вийшов в основі, але був замінений у перерві, не відзначившись результативними діями.

        Результати 11-го туру АПЛ:
      
Астон Вілла — Ліверпуль 1:2 Голи: Трезеге, 21 — Робертсон, 88, Мане, 90+5
Манчестер Сіті — Саутгемптон 2:1
Голи: Агуеро, 70, Вокер, 86 — Ворд-Прауз, 13
Вотфорд — Челсі 1:2 Голи: Деулофеу, 80 (з пенальті) — Абрахам, 5, Пулішич, 55
Борнмут — Манчестер Юнайтед 1:0
Гол: Кінг, 45+1
Вест Хем — Ньюкасл 2:3 Голи: Бальбуена, 73, Снодграсс, 90 — Кларк, 16, Фернандес, 22, Шелві, 51
Арсенал — Вулверхемптон 1:1 Голи: Обамеянг, 21 — Хіменес, 76
Брайтон — Норвіч 2:0 Голи: Троссард, 68, Даффі, 84
Шеффілд Юнайтед — Бернлі 3:0 Голи: Лундстрем, 17, 43, Флек, 44

        Турнірна таблиця
      
Раніше півзахисник лондонського Арсеналу Граніт Джака змінив в Instagram аватарку після того, як «послав» уболівальників свого клубу.

        НВ
      
