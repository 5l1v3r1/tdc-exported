
# Commissione Ambiente: Zura Puntaroni vicepresidente

Published at: **2019-11-06T11:29:40+00:00**

Author: **Gabriele Censi**

Original: [Cronache Maceratesi](https://www.cronachemaceratesi.it/2019/11/06/commissione-ambiente-zura-puntaroni-vicepresidente/1321697/)

Condividi10TweetEmail10 Condivisioni
Un settempedano al posto di un tolentinate. La terza commissione Ambiente e Governo del Territorio ha eletto il consigliere della Lega nord, Luigi Zura Puntaroni, nuovo vicepresidente.  Sostituisce Sandro Bisonni, eletto con il M5s, e poi passato al gruppo misto. Con la recente adesione alla Federazione dei Verdi, Bisonni è entrato in maggioranza ed ha dunque lasciato il posto che spetta all’opposizione.  Oltre al nuovo vicepresidente, completano la commissione il presidente, Andrea Biancani (Pd), e i consiglieri Francesco Giacinti (Pd), Enzo Giancarli (Pd), Francesco Micucci (Pd), Sandro Bisonni (Verdi), Boris Rapa (Uniti per le Marche), Peppino Giorgini (M5S) e Sandro Zaffiri (Lega).
