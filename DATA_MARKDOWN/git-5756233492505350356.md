
# نخست‌وزیر عراق بر تغییر قانون اساسی تأکید کرد

Published at: **2019-11-05T21:36:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620121/%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1-%D8%B9%D8%B1%D8%A7%D9%82-%D8%A8%D8%B1-%D8%AA%D8%BA%DB%8C%DB%8C%D8%B1-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%AA%D8%A3%DA%A9%DB%8C%D8%AF-%DA%A9%D8%B1%D8%AF)


        نخست‌وزیر عراق با بیان اینکه مطالبات معترضان در این کشور قانونی است، گفت که نیروهای امنیتی بین معترضان مسالمت‌آمیز و آشوب‌گران فرق قائل هستند.
      

        آفتاب‌‌نیوز :
      
«عادل عبدالمهدی»، نخست‌وزیر عراق طی نشست مطبوعاتی هفتگی خود شامگاه سه‌شنبه، باردیگر از تظاهرات مسالمت‌آمیز در این کشور حمایت کرد.
او گفت که تظاهرات در عراق در مسیر درست پیش می‌رود و این تظاهرات دست روی اشتباهاتی گذاشت که از سال ۲۰۰۳ مترکم شده بود.
نخست‌وزیر عراق در مورد قانون اساسی این کشور که برخی از سیاستمداران عراقی این‌ روزها همگام با معترضان به دنبال تغییر آن هستند، گفت که قانون اساسی عراق امروز چتری است که همه در زیر سایه آن قرار دارند و از آن بهره‌مندند.
او ادامه داد: «قانون اساسی نیاز به تغییراتی دارد ولی سؤال این است این تغییرات را چگونه اجرا و پیاده کنیم». او گفت که برای تغییر در قانون اساسی باید از مکانیزم های قانون اساسی شروع کرد که راه حل صحیحی است.
