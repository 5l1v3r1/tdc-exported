
# शादी का झांसा देकर प्रेमिका से बनाया संबंध, फिर खाते से उड़ाए 27 लाख रुपए

Published at: **2019-11-03T18:08:21+00:00**

Author: **हिन्दुस्तान संवाददाता।,गिरिडीह।**

Original: [https://www.livehindustan.com](https://www.livehindustan.com/jharkhand/story-relationship-made-with-girlfriend-by-pretending-to-marry-then-blown-rs-27-lakh-from-the-account-2830189.html)

शादी का झांसा देकर संबंध बनाने और एटीएम कार्ड लेकर युवती की मां के बैंक खाते से 27 लाख रुपए उड़ाने का मामला प्रकाश में आया है। युवक-युवती गिरिडीह के लग-अलग क्षेत्र के हैं। युवती को एटीएम कार्ड से रुपए निकाले जाने की जानकारी 30 अक्तूबर को हुई। इसके बाद थाना में प्राथमिकी दर्ज कराई गई। जानकारी के अनुसार युवक प्लंबर का काम करता था। वह मधुबन थाना क्षेत्र के धावाटांड़ का रहनेवाला है। उसकी तलाश में छापामारी कर पुलिस वहां से लौट चुकी है। युवक लड़की के गांव में ही काम करने आया था और इसी दौरान प्रेम जाल में युवती को फंसा लिया। लड़की के पिता सरकारी नौकरी में थे। पिता का निधन होने पर 27 लाख रुपए लड़की की मां को मिले थे।

        Read Also: झारखंड: सारंडा में नक्सलियों की बैठक, कमांडर बदलने की संभावना
      
इसका पता चलने पर आरोपी ने युवती से दो लाख रुपए मांगे और जल्द लौटाने का आश्वासन दिया। लड़की ने लड़के पर भरोसा कर लिया और अपनी मां के उस खाते का एटीएम कार्ड जिसमें रुपए जमा थे, युवक को दे दिया। यह करीब छह माह पहले की बात है। लड़की ने यह कहकर एटीएम कार्ड दिया था कि वह दो लाख की निकासी कर एटीएम वापस कर देगा, परंतु दो लाख की निकासी के बाद लड़का यह कहकर वापस नहीं किया कि जल्द ही तुम्हारे दो लाख वापस कर देंगे। उसी समय एटीएम कार्ड भी वापस कर देंगे। इसके बाद आरोपी ने धीरे-धीरे कर 27 लाख रुपए की निकासी कर ली और लड़की को एटीएम कार्ड भी वापस नहीं किया। इस मामले को लेकर पूछे जाने पर पुलिस अधिकारी पुष्टि नहीं कर रहे हैं। इतनी बड़ी रकम खाते से उड़ाए जाने को लेकर क्षेत्र में घटना की चर्चा जोरों पर है।

        पाइए देश-दुनिया की हर खबर सबसे पहले www.livehindustan.com पर। लाइव हिन्दुस्तान से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    
      
