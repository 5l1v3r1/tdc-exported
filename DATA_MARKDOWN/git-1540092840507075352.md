
# «Η Φάλαινα»: Ένας προορισμός για whalewatching στον νορβηγικό Αρκτικό κύκλο

Published at: ****

Author: ****

Original: [CNN.gr](https://www.cnn.gr/taksidi/kosmos/story/196540/h-falaina-enas-proorismos-gia-whalewatching-ston-norvigiko-arktiko-kyklo)

Newsroom, CNN Greece 21:41 , 07 November 2019
Το κτίσμα θα οικοδομηθεί στην Andenes, μια τοποθεσία στο βορειότερο άκρο της Αndøya, μιας νήσου η οποία βρίσκεται 300 χιλιόμετρα μέσα στον αρκτικό κύκλο. Είναι πολύ κοντά στην υποθαλάσσια κοιλάδα Bleiksdjupa, από την οποία περνούν οι φάλαινες όταν μεταναστεύουν, άρα είναι μοναδικός προορισμός για whalewatching.
Στην άκρη της ακτής, το κτίριο που σχεδίασε το γραφείο της Dorte Mandrup αναδύεται ως φάλαινα από το άγριο, εντυπωσιακό τοπίο. Οι επισκέπτες προσκαλούνται να ανεβούν και βαδίσουν στην οροφή απ' όπου θα μπορούν να θαυμάσουν ανεμπόδιστα τον ωκεανό, τα βουνά, τον ήλιο του μεσονυχτίου, το βόρειο Σέλας και τα μεγαλοπρεπή θαλάσσια θηλαστικά.
 Στο εσωτερικό, το κτίσμα θα φιλοξενεί εκθεσιακούς χώρους, γραφεία, ένα καφέ και ένα κατάστημα, ενώ μεγάλα παράθυρα ανοίγουν προς το νερό. Το πρότζεκτ του δανέζικου αρχιτεκτονικού γραφείου είναι «ποιητικό και χαμηλών τόνων και, ταυτόχρονα, ένα πολύ συναρπαστικό και ασυνήθιστο κτήριο» τόνισε ο Børre Berglund, διευθύνων σύμβουλος της Whale AS και επικεφαλής της επιτροπής για τον αρχιτεκτονικό διαγωνισμό.
«Όχι μόνον θα δημιουργήσουμε ένα αρχιτεκτόνημα σε ακόμη ένα αξιοσημείωτο τοπίο, αλλά θα συμμετάσχουμε στην ενίσχυση της κατανόησης των φαλαινών και της προστασίας της θαλάσσιας ζωής» δήλωσε από την πλευρά της, στο Designboom, η Dorte Mandrup.
Το «The Whale» αναμένεται να ανοίξει για το κοινό, το 2022.

        Διαβάστε επίσης
      
