
# Президент Литви про формулу Штайнмайєра: Більш сприятлива для Росії, ніж для України

Published at: **2019-11-05T21:22:00+00:00**

Author: ****

Original: [НВ](https://nv.ua/ukr/world/geopolitics/formula-shtaynmayyera-prezident-litvi-nazvav-jiji-spriyatlivoyu-dlya-rosiji-50051823.html)

Про це він сказав під час візиту в Гельсінкі на спільній пресконференції з президентом Фінляндії Саулі Нііністьо, передає Delfi.
"З формулою Штайнмайєра все добре, однак, на мій погляд, вона більш сприятлива для Росії, а не для України. Хтось робить сильний тиск на український уряд, щоб якось домовитися з російською стороною і піти на поступки, але ми не бачимо ніяких поступок з російської сторони", - сказав президент Литви.
За його словами, діалог з Москвою стане можливим, тільки якщо Росія змінить свою поведінку.
Нагадаємо, президент Володимир Зеленський пообіцяв прийняти абсолютно новий закон про особливий порядок місцевого самоврядування в окремих районах Донецької та Луганської областей, в який увійде узгоджена на Мінських переговорах формула Штайнмайєра.
За словами Зеленського, новий закон буде написаний у співпраці з усім українським суспільством й буде враховувати «червоні лінії».
Дія нинішнього закону про статус Донбасу закінчується 31 грудня 2019 року.
