
# Ίαν ΜακΚέλεν: «Θα έχω πεθάνει καιρό πριν το Brexit»

Published at: **2019-11-05T14:33:50+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/culture/ian-makkelen-tha-exo-pethanei-kairo-prin-to-brexit/)

Ο Ίαν ΜακΚέλεν έχει δηλώσει ότι πιστεύει πως όταν θα συμβεί το Brexit θα είναι «νεκρός πολύ καιρό πριν», υπονοώντας ότι δεν πρόκειται να ξαναμιλήσει για το θέμα.
 
Ωστόσο μετά τις τελευταίες εξελίξεις στην Μεγάλη Βρετανία ο ηθοποιός μίλησε στο Press Association λέγοντας ότι «ω καλέ μου Θεέ, θα έχω πεθάνει καιρό πριν ολοκληρωθεί η συμφωνία για το Brexit, οπότε νομίζω ότι δεν θα έχω άποψη γι’ αυτό».
Και συνέχισε ο Ίαν ΜακΚέλεν: «Έχω αποσυρθεί εξολοκλήρου, συναισθηματικά, από τον αγώνα και τώρα τον βλέπω σαν μια παρτίδα από σκάκι και το μόνο που μπορώ να πω είναι πως οι κακοί παίκτες δεν ξεχωρίζουν ένα πιόνι από μία βασίλισσα».
 
Το Ηνωμένο Βασίλειο έπρεπε να αποχωρήσει από την Ευρωπαϊκή Ένωση στις 31 Μαρτίου 2019, αλλά δόθηκε αρχικά παράταση για τις 31 Οκτωβρίου του 2019, ενώ πλέον ως ημερομηνία εξόδου έχει ανακοινωθεί η 31η Ιανουαρίου του 2020.
 
Σύμφωνα με το ΑΠΕ – ΜΠΕ, το πιο πρόσφατο σχόλιο του ΜακΚέλεν για το Brexit έγινε μετά από μια μεγάλη αύξηση του αριθμού των ατόμων κάτω των 35 ετών, που σπεύδουν να εγγραφούν στους εκλογικούς καταλόγους για να συμμετάσχουν στις γενικές εκλογές που θα διεξαχθούν στις 12 Δεκεμβρίου.
 

        Η Σακίρα στην Κύπρο σε καμαρούλα μια σταλιά
      
