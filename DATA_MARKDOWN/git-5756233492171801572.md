
# نرخ خرید دلار افزایش یافت

Published at: **2019-11-04T14:06:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619851/%D9%86%D8%B1%D8%AE-%D8%AE%D8%B1%DB%8C%D8%AF-%D8%AF%D9%84%D8%A7%D8%B1-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA)


        قیمت فروش ارز در صرافی‌های مجاز بانک مرکزی امروز ثابت بود، اما قیمت خرید آن با افزایش ۵۰ تومانی همراه بود.
      

        آفتاب‌‌نیوز :
      
قیمت ارز که طی روزهای گذشته با افزایش همراه بود، امروز به ثبات نسبی رسید و بر همین اساس بانک‌ها امروز (۱۳ آبان‌ماه) هر دلار آمریکا را ۱۱ هزار و ۲۸۷ تومان و هر یورو را به قیمت ۱۲ هزار و ۴۴۴ تومان می‌خرند.
قیمت خرید هر پوند انگلیس در بانک‌ها نیز ۱۳ هزار و ۸۹۸ تومان اعلام شده است که نسبت به روز قبل تفاوتی ندارد.

        ارز مسافرتی ۱۳ تومان
      
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۲ هزار و ۵۹۴ تومان اعلام شده که با احتساب کارمزد به حدود ۱۳ هزار تومان می‌رسد که نسبت به روزهای قبل کاهش یافته است.

        نرخ ارز در صرافی‌های بانکی
      
همچنین صرافی‌های مجاز بانک مرکزی نیز قیمت خرید دلار را ۱۱ هزار و ۲۰۰ تومان و قیمت فروش آن را ۱۱ هزار و ۳۰۰ تومان اعلام کرده‌اند که نسبت به روز گذشته قیمت فروش دلار تغییری نکرده، اما قیمت خرید آن ۵۰ تومان افزایش یافته است.
این صرافی‌ها امروز هر یورو را به قیمت ۱۲ هزار و ۵۰۰ تومان می‌خرند و ۱۲ هزار و ۶۰۰ تومان می‌فروشند.
