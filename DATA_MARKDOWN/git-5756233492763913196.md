
# محموله ۴۵ میلیاردی لوازم جانبی موبایل قاچاق در رباط کریم توقیف شد

Published at: **2019-11-01T02:33:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619164/%D9%85%D8%AD%D9%85%D9%88%D9%84%D9%87-%DB%B4%DB%B5-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D9%84%D9%88%D8%A7%D8%B2%D9%85-%D8%AC%D8%A7%D9%86%D8%A8%DB%8C-%D9%85%D9%88%D8%A8%D8%A7%DB%8C%D9%84-%D9%82%D8%A7%DA%86%D8%A7%D9%82-%D8%AF%D8%B1-%D8%B1%D8%A8%D8%A7%D8%B7-%DA%A9%D8%B1%DB%8C%D9%85-%D8%AA%D9%88%D9%82%DB%8C%D9%81-%D8%B4%D8%AF)


        فرمانده انتظامی غرب استان تهران از توقیف محموله ۴۵ میلیاردی لوازم جانبی موبایل قاچاق در شهرستان رباط کریم، خبر داد.
      

        آفتاب‌‌نیوز :
      
سردار محسن خانچرلی فرماندهی انتظامی غرب استان تهران با اعلام این خبر، اظهار داشت: مأموران پلیس آگاهی حین گشت زنی در محورهای اصلی شهرستان رباط کریم، به ۴ دستگاه کامیونت مشکوک شده و آنها را متوقف کردند.
وی افزود: مأموران در بازرسی از قسمت بار خودروها، ۵۱۱ کارتن لوازم جانبی موبایل قاچاق کشف و در این رابطه ۴ نفر را نیز دستگیر کردند.
سردار خانچرلی بیان داشت: متهمان در بازجویی‌های پلیسی، اذعان داشتند محموله را از یکی از استان‌های غربی کشور بارگیری کرده و قصد انتقال آن به پایتخت را داشته‌اند.
به گزارش پایگاه خبری پلیس، فرمانده انتظامی غرب استان تهران در پایان با اشاره به اینکه ارزش ریالی محموله مکشوفه توسط کارشناسان ۴۵ میلیارد ریال برآورد شده، تصریح کرد: متهمان دستگیر شده پس از تشکیل پرونده به مرجع قضائی تحویل داده شدند.
