
# Президентът на Макдоналдс се раздели с поста си заради интимна връзка

Published at: **2019-11-04T02:17:00+00:00**

Author: ****

Original: [Blitz.bg](https://blitz.bg/ikonomika/prezidentt-na-makdonalds-se-razdeli-s-posta-si-zaradi-intimna-vrzka_news707221.html)

https://blitz.bg/ikonomika/prezidentt-na-makdonalds-se-razdeli-s-posta-si-zaradi-intimna-vrzka_news707221.html Blitz.bg

        Президентът на "Макдоналдс"(McDonald's) Стив Ийстърбрук е подал оставка поради романтична афера с подчинена. На тази длъжност той ще бъде заменен от 51-годишния Крис Кемпзински. Това се съобщава на сайта на американската корпорация.
      
Ръководството е стигнало до извода, че той (Ийстърбрук) e нарушил политиката на компанията като е влязъл по взаимно съгласие във взаимоотношения със служителка “, се казва в изявлението.В интервю за The Wall Street Journal, Ийстърбрук е заявил, че е направил грешка и е напълно съгласен с решението на компанията.Стив Ийстърбрук се присъединява към "Макдоналдс" през 1993 г. и работи в британското подразделение. През 2011 г. той напуска корпорацията, за да застане начело на PizzaExpress, след което поема поста на генерален директор на Wagamama.Две години по-късно Ийстърбрук се завръща в "Макдоналдс" като главен директор на бренда и вицепрезидент на компанията. През пролетта на 2015 г. той е назначен за президент на компанията вместо Дон Томпсън.Превод и редакция: БЛИЦ
