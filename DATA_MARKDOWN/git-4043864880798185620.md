
# Головні новини неділі і ночі: держбюджет-2020, Зеленський і Вашингтон, жовтий рівень небезпеки

Published at: **2019-11-04T06:00:49+00:00**

Author: ****

Original: [Українська правда](https://www.pravda.com.ua/news/2019/11/4/7230888/)

Кабмін ухвалив проект держбюджету-2020, Трамп хоче запросити Зеленського до Білого дому – новини, які були актуальні 3 листопада.

        Про "жовтий" рівень небезпеки
      
У понеділок, 4 листопада в Києві очікуються пориви вітру 15-20 м/с, що відповідає першому ("жовтому") рівню небезпеки. 
У зв'язку з цим управління з питань цивільного захисту КМДА закликає киян і гостей міста бути обережними та дотримуватись основних рекомендацій під час сильного вітру.

        Про запрошення Трампа
      
Президент США Дональд Трамп під час спілкування з журналістами заявив, що хотів би, щоб президент Володимир Зеленський відвідав Вашингтон.
"Я б сказав, що безперечно запрошу його. Я б хотів, щоб він приїхав до Білого дому, я думаю, він і сам цього хоче".

        Про бюджет 
      
Кабінет міністрів ухвалив проєкт держбюджету на 2020 рік до другого читання.
На засіданні Кабміну було опрацьовано висновки Верховної Ради та враховано рішення РНБО  і комісії щодо розподілу коштів на інвестпроекти.
Пряма мова міністра фінансів Оксани Маркарової: "Бюджет ухвалено з доопрацюванням. Ми завершимо і якнайшвидше передамо документ до Верховної Ради. Відзавтра ми будемо обговорювати проект бюджету і після подачі представимо людям головний фінансовий документ країни". 

        Про телеграм-канал "Української правди"
      
Щойно стало відомо, що у "Української правди" є новинний телеграм-канал "УП. Стрічка". На нього вже підписалося більше двох тисяч людей і кількість підписників стрімко зростає.
Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей канал.

        Про інші важливі новини
      
Трамп заявив, що у нього дуже хороші відносини з Україною, Росією та Китаєм.
У понеділок, 4 листопада, в Україні буде тепло, температура повітря досягне +15 +20 градусів. Водночас очікуються пориви вітру.
В Чорнобильську зону з початку року відвідало понад 100 тисяч осіб.
