
# وزارت اطلاعات: همکاری با شورای فرهنگی انگلیس ممنوع است

Published at: **2019-11-05T13:31:00+00:00**

Author: ****

Original: [جامعه خبری تحلیلی الف](https://www.alef.ir/news/3980814100.html)

وزارت اطلاعات جمهوری اسلامی در اطلاعیه‌ای هرگونه همکاری با شورای فرهنگی انگلیس را ممنوع اعلام کرد.
به گزارش الف، در این اطلاعیه آمده است: «به اطلاع مردم شریف ایران و جامعه فرهنگی نخبگان و فرهیختگان کشور می رساند؛ کشور انگلیس که سابقه طولانی در نفوذ، شبکه سازی و جریان سازی در کشورهای مختلف را دارد قصد اجرای پروژه ای با هدف شبکه سازی فرهنگی را داشت؛ پروژه مذکور با محوریت و مسئولیت شورای فرهنگی انگلیس موسوم به بریتیش کانسیل در حال اجرا بود و شامل تعدادی از نخبگان و عناصر فعال در عرصه های آموزشی و فرهنگی می گردید که از ابتدا تحت رصد سربازان گمنام امام زمان(عج) قرار گرفته و با اقدام به موقع از عملیاتی شدن و تحقق اهداف انگلیس در شبکه سازی و نفوذ در حوزه های آموزشی ممانعت به عمل آمد.
همانگونه که قبلا ًسخنگوی محترم قوه قضاییه اعلام کرده بودند هرگونه همکاری با شورای فرهنگی انگلیس ممنوع بوده و پیگرد قضایی خواهد داشت.»
