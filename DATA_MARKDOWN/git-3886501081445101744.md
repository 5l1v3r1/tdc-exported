
# Tači i Palmer razgovarali o dijalogu Kosova sa Srbijom

Published at: **2019-11-01T15:05:06+00:00**

Author: ****

Original: [Novinska agencija Beta](https://beta.rs/vesti/politika-kosovo/118748-taci-i-palmer-razgovarali-o-dijalogu-kosova-sa-srbijom?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Predsednik Kosova Hašim Tači i zamenik pomoćnika američkog državnog sekretara i specijalni izaslanik za Zapadni Balkan, Metju Palmer su danas razgovarali o dijalogu o normalizaciji odnosa Srbije i Kosova i potrebi za brzim formiranjem institucija Kosova, saopštio je kabinet predsednika. "Specijalni predstavnik Metju Palmer govorio je o tome kako Kosovo može otvoriti put miru sveobuhvatnim sporazumom sa Srbijom", navodi se u saopštenju.Tači je rekao da je Kosovo posvećeno nastavku reformi, vladavini zakona, jačanju evroatlantske budućnosti, demokratskim reformama i da će učiniti sve da postigne sveobuhvatni sporazum sa Srbijom, koji jača mir ne samo medju te dve države, već i širom Zapadnog Balkana.Palmer se prethodno sastao sa liderom DSK Isa Mustafom i liderom DPK Kadri Veseljiem.
