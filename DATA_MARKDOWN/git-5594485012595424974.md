
# Нинова пророчески: Борисов тръгна по моя път, но...

Published at: **2019-11-05T08:28:00+00:00**

Author: ****

Original: [Blitz.bg](https://blitz.bg/politika/ninova-prorocheski-borisov-trgna-po-moya-pt-no_news707443.html)

https://blitz.bg/politika/ninova-prorocheski-borisov-trgna-po-moya-pt-no_news707443.html Blitz.bg
Направихме красива кампания. Изборите бяха трудни, а резултатът – добър. Взехме 4 области, петата – Шумен, е на кантар. Там ще искаме допълнително броени на гласовете. Това заяви лидерът на БСП Корнелия Нинова.„Много агресивно, арогантно и открито купуване на гласове имаше на тези избори. За да купуваш гласове, трябва да имаш ресурс. Ресурсът е в управляващите. Бизнесът, който се включи в тази кампания, е зависим.Ние се включихме с 1 лев субсидия срещу милионите. С 1 лев субсидия да те обвинят, че купуваш гласове, е подигравка”, заяви тя пред bTV.„Това, което се случи в Русе и Благоевград, е обединение и вълна, висока реакция за промяна. Това е причината да успяваме в тези случаи.Купуване винаги има. Важното е дали срещу този вот ще излезе висока избирателна активност”, коментира още лидерът на социалистите.„Знам къде ги боли. Това, че граждански, надпартийни кандидати, събират повече подкрепа. И затова той играе с тези думи много елементарно.Борисов го е яд, че много хора се обединиха срещу модела му на управление. Напоследък си изпуска нервите. Показва страх, безсилие и яд”, заяви Корнелия Нинова. „Не е важно да коментираме защо ни няма в големите градове, а защо избирателната активност е толкова ниска. В София имаме двойно увеличение на резултата - от 7 ще имаме 15 общински съветници. Борисов загуби общински съветници. Победата е 20 000 гласа при абсолютна безапелационна победа на предишни избори”, посочи тя. „Не сме разговаряли за плановете на Манолова. Поздравих я за победата. Каквото реши – това си е неин избор. Пожелавам й успех, каквото и да реши да прави. Не зная дали ще прави свой проект”, коментира още лидерът на БСП. „Дали съм силен лидер, или не - ще покаже времето. Трябва да видим резултатите. Да се налагаш като лидер не е еднократно действие. Наш принос, на новото ръководство, е новото поколение на млади политици. Те трябва да поемат след нас.Борисов тръгва по моя път, но не стига докрай, но закъсня. Аз тръгнах по него преди 3 години и си нося кръста. Апатията у хората е към всички партии.Каза, че ще наложи мандатност за кметовете. Ние го направихме преди 3 години за депутатите. Той ще започне реформа, която започнах тогава и сега дава резултат. Той иска да я започне сега. Новите му кметове ще са след 4 години, а резултат ще има след още 3.Той си остава вечният председател, но си ограничава хората", подчерта тя.  
