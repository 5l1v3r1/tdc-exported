
# Рух Південним мостом у Києві відкрили після ремонту 

Published at: **2019-11-03T20:43:07+00:00**

Author: ****

Original: [Українська правда](https://www.pravda.com.ua/news/2019/11/3/7230878/)

Рух Південним мостовим переходом у Києві повністю відкрито після завершення ремонтних робіт.
Джерело: повідомлення КК "Київавтодор"
Деталі: У корпорації зазначили, що роботи із заміни 27 деформаційний швів, які утримують споруду від температурних розширень, завершились. 
Дослівно: "Капремонт деформаційних швів раніше майже не проводили. Всього на естакадній частині мосту 46 швів, 27 замінили протягом останніх 5 років", - зазначили у Київавтодорі. 
Також у корпорації зауважили, що попри завершення ремонту на мосту можливі затори.
"Споруда витримує навантаження у майже 6 разів більші, ніж проєктні - 110 тис. авто за добу при запроектованому обсязі 18-20 тис. авто за добу. Поліпшити транспортну ситуацію на Південному мостовому переході може будівництво нової споруди південніше Києва", - зазначили у компанії. 
