
# У Таджикистані терористи ІДІЛ напали на прикордонний пункт: 17 загиблих

Published at: **2019-11-06T10:34:00+00:00**

Author: ****

Original: [ZIK.UA](https://zik.ua/news/2019/11/06/u_tadzhykystani_terorysty_idil_napaly_na_prykordonnyy_punkt_17_zagyblyh_1684739)


        У Таджикистані бойовики терористичної організації "Ісламська держава" напали на прикордонний пункт на кордоні з Узбекистаном, внаслідок чого загинули 17 осіб.
      
Про це повідомляє пресслужба Комітету національної безпеки Таджикистану. 
Зазначається, що у середу вранці, 6 листопада, невідомі озброєні особи скоїли напад на прикордонний пункт неподалік від Душанбе (столиця Таджикистану – ред.).
В результаті бою було вбито 15 нападників, ще 5 затримали. Також було знищено 4 транспортних засоби.
Крім того, в перестрілці загинули прикордонник та поліцейський з Таджикистану.
Нагадаємо, наприкінці жовтня Сполучені Штати Америки провели операцію в Сирії, спрямовану проти лідера "Ісламської держави" Абу Бакра аль-Багдаді. Лідер ІДІЛ був ліквідований. 
