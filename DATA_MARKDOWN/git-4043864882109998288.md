
# Радуцький підтвердив спілкування з пранкером про підвищення зарплат депутатам

Published at: **2019-11-01T14:19:58+00:00**

Author: ****

Original: [Українська правда](https://www.pravda.com.ua/news/2019/11/1/7230748/)

Депутат від "Слуги народу" Михайло Радуцький підтвердив листування про підвищення зарплати депутатам з невідомою йому особою, яка повідомила про це в телеграм-каналі "Джокер".
Джерело: Радіо Свобода
Деталі: За словами Радуцького, йому почали надходити повідомлення з номера, який був записаний в його телефоні як "хз".
Він пояснив, що вважав, що це якась знайома людина, і тому почав підтримувати з нею листування.
На уточнююче питання, чи обговорював він доплати депутатам з невідомою особою, Радуцький відповів журналістці: "Не я обговорював, шановна... Де ви бачили, що це я обговорював? Всі запитання про зарплату йдуть не від мене. Але я не відмовляюсь, така розмова дійсно була".
У листуванні пранкер писав Радуцькому про те, що депутати нібито хочуть отримувати доплати.
Повідомлення пранкера Радуцькому: "Они хотят $", "Юля 20 говорят платит, Петя, Голос"
Радуцький у відповідь написав, що давно говорив про необхідність доплат депутатам.
Повідомлення Радуцького пранкеру: "Я об этом говорил первому, что надо что-то решать с донорами иначе не удержим. Я слышал про 40 от некоторых богатых товарищей".
При цьому в телеграм-каналі "Джокер" вказується, що йшлося нібито про доплати депутатам у конвертах. Пранкер пообіцяв опублікувати докази, що депутати "Слуги народу" отримують гроші в конвертах.
У коментарі журналістам Радуцький заявив, що давно виступав за підвищення зарплат депутатам.
Пряма мова Радуцького: "Не отримують депутати "Слуги народу" ніяких грошей у конвертах. Крапка".
Я бачу в нашій фракції людей, особливо в Києві, які знімають квартиру, і дійсно я хвилююся… в Зеленського – в нього нема тих грошей. Якщо дійсно будуть якісь донори, як були в минулому уряді… Ми ж знаємо, що були гроші від USAID, якісь фонди створювались. Якби дійсно вдалося якісь донори, країни залучити. Не тільки для депутатів, а й для чиновників".
