
# Бойовики шість разів відкривали вогонь, є поранений – штаб ООС

Published at: **2019-11-03T19:48:01+00:00**

Author: ****

Original: [Слово і Діло](https://www.slovoidilo.ua/2019/11/03/novyna/bezpeka/bojovyky-shist-raziv-vidkryvaly-vohon-ye-poranenyj-shtab-oos)


        З початку доби бойовики на Донбасі 6 разів порушували режим тиші. Один український військовий отримав поранення.
      
Про це повідомляє штаб ООС ввечері 3 листопада.
У районі відповідальності оперативно-тактичного угруповання Північ незаконні збройні формування 5 разів порушили режим тиші. Зі стрілецької зброї і станкових протитанкових і автоматичних гранатометів бойовики обстріляли Новолуганське; з підствольних гранатометів і стрілецької зброї - Хутір Вольний; з великокаліберних кулеметів - Золоте (поза дільницею розведення); з автоматичних гранатометів і СПГ - Луганське.
У районі відповідальності оперативно-тактичного угруповання Схід НЗФ з гранатометів і автоматичних гранатометів обстріляли українські позиції поблизу Водяного.
У штабі зазначили, що на даний час на ділянці розведення №2 в районі населеного пункту Золоте-4 Луганської області проходить технічне обстеження, розмінування доріг та узбіч, очищення забрудненої місцевості вибухонебезпечними предметами (за графіком триватиме до 9 листопада).
Раніше бойовики на Донбасі обстріляли позиції ООС з гранатометів і мінометів.
Також нагадаємо, в штабі ООС розповіли про втрати бойовиків на Донбасі в жовтні.
Хочете обговорити цю новину? Долучайтеся до телеграм-чату CHORNA RADA
