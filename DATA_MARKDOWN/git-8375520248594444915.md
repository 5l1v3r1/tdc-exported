
# За тиждень порушникам паркування виписали штрафів на 126 тис. грн (фото)

Published at: **2019-11-05T07:27:06+00:00**

Author: ****

Original: [ГЛАВКОМ](https://glavcom.ua/kyiv/news/za-tizhden-porushnikam-parkuvannya-vipisali-shtrafiv-na-126-tis-grn-foto-637718.html)

За минулий тиждень, з 28 жовтня по 3 листопада, столичні інспектори з паркування виписали на порушників 325 постанов, а загальна сума накладених адміністративних стягнень у вигляді штрафу склала 125,605 тис. грн.
За цей період було евакуйовано 91 автомобіль.
Про це повідомляє Інспекція з паркування на своїй сторінці у Facebook.
«Ваша уважність при виборі місця для паркування дозволить уникнути неприємностей, розмов с інспекторами, евакуаторів та штрафів. Залишайте своє авто тільки на відведених для цього локаціях», - закликали інспектори з паркування.
Нагадаємо, з 8 липня інспектори з паркування у Києві розпочали фіксацію та оформлення адміністративних правопорушень у частині неправильної зупинки та стоянки транспортних засобів. Також читайте, за що інспектори можуть оштрафувати водіїв.
10 липня в Києві також розпочали евакуацію авто, припаркованих у заборонених місцях, спільно з Патрульною поліцією Києва.
 Читайте також, де порушники можуть забрати свої автомобілі, і скільки їм це коштуватиме. 
Як повідомлялося, Патрульна поліція почала чергувати на смугах громадського транспорту у Києві та виписала дві тисячі штрафів на 1 мільйон гривень за п’ять днів інспекції.
«Київтранспарксервіс» оприлюднив список спеціально облаштованих паркувальних майданчиків, розташованих у радіусі 500 метрів від станцій метро, де водії можуть залишити на весь день свої автомобілі. 
