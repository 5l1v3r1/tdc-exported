
# Numai pentru colecţionari: ce s-a mai schimbat pe piaţa licitaţiilor de maşini

Published at: **2019-11-02T00:00:00+00:00**

Author: **Loredana Fratila-Cristescu**

Original: [BusinessMagazin](https://www.businessmagazin.ro/actualitate/numai-pentru-colectionari-ce-s-a-mai-schimbat-pe-piata-licitatiilor-de-masini-18512560)

Deşi colecţionarii de maşini, cel puţin cei americani, au la dispoziţie mai multe soluţii pentru a-şi satisface pasiunea, aceştia erau fie nevoiţi să aştepte până se organizau licitaţii de către case specializate de câteva ori pe an ori, fie să se documenteze temeinic înainte să liciteze online pe site-urile specializate.
 În ultima vreme a câştigat însă teren Bring a Trailer, care organizează licitaţii de maşini de colecţie cinci zile pe săptămână, scrie LA Times. Bring a Trailer acceptă cel mult jumătate din maşinile propuse spre vânzare, iar după inspecţie trimite la vânzător un specialist care să afle toate detaliile disponibile despre autovehicul şi păstrează pentru public toate informaţiile postate pe site-ul său despre un model sau altul.
