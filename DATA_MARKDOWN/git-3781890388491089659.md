
# อินเดียคอนเฟิร์ม โมดี มาประชุมอาเซียนที่ไทย

Published at: **2019-11-01T02:23:00+00:00**

Author: ****

Original: [เดลินิวส์](https://www.dailynews.co.th/foreign/739414)


        รัฐบาลอินเดียยืนยันนายกรัฐมนตรีนเรนทรา โมดี จะเข้าร่วมการประชุมอาเซียนที่กรุงเทพฯในช่วงสุดสัปดาห์นี้ ซึ่งรวมถึงการประชุมย่อยที่สำคัญคือการประชุมเอเชียตะวันออก และการเจรจาอาร์เซป
      
สำนักข่าวต่างประเทศรายงานจากกรุงนิวเดลี ประเทศอินเดีย เมื่อวันที่ 1 พ.ย. ว่ากระทรวงการต่างประเทศอินเดียออกแถลงการณ์เมื่อวันพฤหัสบดี ว่านายกรัฐมนตรีนเรนทรา โมดี จะเดินทางเยือนไทยระหว่างวันที่ 2 ถึง 4 พ.ย. นี้ เพื่อเข้าร่วมการประชุมอาเซียน-อินเดีย ครั้งที่ 16 การประชุมเอเชียตะวันออก ( อีเอเอส ) ครั้งที่ 14  และที่สำคัญคือการประชุมความตกลงหุ้นส่วนทางเศรษฐกิจระดับภูมิภาค ( อาร์เซป ) ซึ่งคู่เจรจาทุกฝ่ายคาดหวังการลงนามภายในปีนี้ แต่มีรายงานมากขึ้นในช่วงก่อนการประชุมสุดยอดสมาคมประชาชาติแห่งเอเชียตะวันออกเฉียงใต้ ( อาเซียน ) ครั้งที่ 35 ซึ่งไทยเป็นประธานในปีนี้ ว่าอินเดียและจีนยังตกลงกันไม่ได้ "ในบางประเด็น" จนอาจถึงขั้นทำให้โมดีไม่เข้าร่วมการประชุมครั้งนี้ด้วยตัวเอง
