
# Поліція повідомила подробиці п'яної ДТП на Глибоччині

Published at: **2019-11-01T16:42:00+00:00**

Author: ****

Original: [Погляд](https://pogliad.ua/news/bukovina/policiya-povidomila-podrobici-pyanoyi-dtp-na-glibochchini-379683)

Як раніше писав pogliad.ua, 31 жовтня 2019 року до поліції надійшло повідомлення, що в селі Слобідка зіткнулися два автомобілі. На місце події одразу виїхали поліцейські Глибоцького відділення поліції.
Правоохоронці встановили, що 34-річний водій «Mercedes-Benz Vito», перебуваючи в стані алкогольного сп’яніння, не впорався з керуванням, виїхав на зустрічну смугу руху та допустив зіткнення з автомобілем «Audi А100» під керуванням 56-річного жителя району.
Внаслідок ДТП водія «Audi А100» доставлено до лікарні швидкої медичної допомоги з тяжкими тілесними ушкодженнями.
За вказаним фактом слідчі внесли відомості до Єдиного реєстру досудових розслідувань за частиною 1 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. Про це повідомляє відділ комунікації поліції Чернівецької області.
