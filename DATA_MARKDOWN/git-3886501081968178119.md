
# Netanjahu: Ne kriviti protivnike mirovnog procesa za ubistvo Rabina

Published at: **2019-11-04T09:05:05+00:00**

Author: ****

Original: [Novinska agencija Beta](https://beta.rs/vesti/politika-vesti-svet/118851-netanjahu-ne-kriviti-protivnike-mirovnog-procesa-za-ubistvo-rabina?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Premijer Izraela Benjamin Netanjahu ocenio je da političare i Izraelce koji su se protivili mirovnom sporazumu Oslo sa Palestincima ne bi trebalo smatrati odgovornim za ubistvo bivšeg premijera Jicaka Rabina."Onaj koji je odgovoran za užasno ubistvo premijera Jicaka Rabina je gnusni ubica Jigal Amir i šačica ekstremista", objavio je Netanjahu sinoć na Tviteru uoči 24-godišnjice Rabinove smrti, dodavši da su "bili i jesu zabranjeni pokušaji da se okrivi više od polovine nacije i lideri koji su se protivili sporazumu Oslo za taj zločin koji je počinio Jigal Amir".Rabina je 4. novembra 1995. godine ubio Amir, jevrejski ekstremista, koji se protivio sporazumu Oslo potpisanom u Beloj kući septembra 1993. godine i predaji kontrole nad delovima okupirane Zapadne obale Palestincima u okviru tog istorijskog sporazuma.Netanjahu je dugo optuživan da je igrao ulogu u huškanju protiv Rabina.On je te optužbe odbacivao, označivši ih kao "političko ubistvo".U nedeljama koje su prethodile Rabinovom ubistvu Netanjahu koji je tada bio vodja opozicije i drugi istaknuti članovi njegovog konzervativnog Likuda su prisustovali političkom mitingu u Jerusalimu na kojem su demonstranti Rabina nazivili "izdajnikom", "ubicom" i "nacistom" jer je potpisao mirovni sporazum sa Palestincima, podsećaju izraelski meidji.U subotu uveče desetine hiljada ljudi prisustvovale su u Tel Avivu obeležavanju godišnjice Rabinove smrti.Glavni Netanjahuov rival, mandatar za sastav nove izraelske vlade posle izbora 17. septembra, Beni Ganc, rekao je da će Izrael pobediti one koji mrze i nikada neće kapitulirati pred mržnjom.On je ocenio i da neki sadašnji političari ponovo seju mržnju i huškaju.Ganc, vodja saveza partija centra Plavo i belo, bio je glavni govornik na trgu u centralnom Tel Avivu.Taj trg sada nosi Rabinovo ime u čast premijera koji je tamo ubijen nakon što se obratio okupljenima na mitingu podrške mirovnim naporima svoje vlade.Ganc je rekao da je Rabin ubijen zbog podela, huškanja i mržnje, a da je "mržnja ponovo postala opasno oružje u rukama političara bez ograničenja".Iako se činilo da možda aludira na Netanjahua Ganc je ipak rekao da mržnja nije ograničena na odredjeni deo stanovništva niti političku grupu.
