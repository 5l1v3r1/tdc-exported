
# BMW X3, acum și în versiune plug-in hybrid

Published at: **2019-11-05T05:55:40+00:00**

Author: **Elena Luchian**

Original: [AutoExpert](https://www.autoexpert.ro/bmw-x3-acum-si-in-versiune-plug-in-hybrid/)


        Noul BMW X3 este disponibil acum și în versiune plug-in hybrid. Noua versiune poartă denumirea X3 xDrive30e și vine cu o autonomie electrică de până la 55 de kilometri.
      
Modelul este pus în mișcare de un motor de 2.0 litri pe benzină BMW TwinPower Turbo, care dezvoltă 184 de cai putere, și un motor electric, pentru un total de 292 de cai putere și 420 Nm. Sistemul este cuplat la o transmisie automată cu opt rapoarte și la un sistem de tracțiune integrală xDrive.
Energia este stocată într-o baterie litiu-ion cu o capacitate de 12 kWh, pentru ca SAV-ul german să poată rula cu emisii zero între 51 și 55 de kilometri, conform standardului NEDC. Unitatea, amplasată sub scaunele din spate, se poate încărca în aproximativ 6 ore de la o priză casnică de 230 V, cu ajutorul cablului oferit în echiparea standard, sau în 3 ore și jumătate de la un sistem BMW i Wallbox. Funcția Battery Control prelungește autonomia la un nivel ales de cel aflat la nivel.

        
          Test drive BMW X3 – Don’t call me baby
        
      
BMW trece în contul modelului în versiune plug-in hybrid un consum mediu mixt între 2,1 și 2,4 l/100 km.
Noul BMW X3 xDrive 30e are nevoie de 6,1 secunde pentru a accelera de la 0 la 100 km/h, iar viteza sa maximă este 210 km/h. În modul electric, poate atinge 135 km/h.
Noul BMW X3 xDrive 30e va intra în producție în decembrie, la uzina Spartanburg din Statele Unite, și putea fi comandat începând cu primăvara anului viitor.
