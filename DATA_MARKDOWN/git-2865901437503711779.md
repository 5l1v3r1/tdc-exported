
# Nekad dva penala protiv njih, nekada dva crvena kartona: Inđija poklekla u 90. minutu!

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/nekad-dva-penala-protiv-njih-nekada-dva-crvena-kartona-indija-poklekla-u-90-minutu/341517)

Čudne stvari se dešavaju na utakmicama Inđije ove sezone. Dešavalo se da protiv novog superligaša budu dosuđena i dva penala na utakmici. Tako je bilo na Marakani, pa i u još jednoj utakmici. Danas je tim iz Srema „počašćen“ sa dva crvena kartona. Sasvim dovoljno da Inđijci ispuste prednost, te da Javor golom u 90. minutu stigne do celog plena. Na kraju je bilo 3:2 za goste.
Čak devet uzatopnih poraza imala je ekipa Inđije pre današnjeg susreta 15. kola Superlige. U jednom trenutku je delovalo da će domaćin uspeti da pronađe izlaz iz laviinta dvomesečnog neuspeha. I pored toga što su Ivanjičani imali prednost od 31. minuta kada je pogodio Marko Kolaković na asistenciju Miroslava Maričića.  
Međutim, više zanimljivijih detalja videli smo u nastavku. Mnogo više. Sjajno je Inđija otvorila drugo poluvreme. Prvo je pogodio Filip Rajevac u 47. minutu, a samo 120 sekundi kasnije Amanović je postigao autogol. Na veliku radost publike u Inđiji.
Tek tada je došlo do zapleta. Glavni arbitar Bojan Nikolić je pokazao direktan crveni karton Srđanu Dimitrovu. I to nije sve. U 76. minutu pre vremena morao je na tuširanje i Nemanja Bosančić.
Oskoljeni brojčanom prednošću Ivanjičani su svim silama krenuli u napad. Logičan potez napravila je ekipa Igora Bondžulića. I to joj se isplatilo. Izjednačenje je stiglo u 80. minutu, strelac je bio Nikola Petković. Isti igrač je pogodio u 90. minutu i to iz penala i zaokružio meč pun varnica.

        SRBIJA 1 - 15. KOLO: 
      

        Subota
      
Partizan - Vojvodina 4:0 (2:0)/Natho 29 pen i 43, Zdjelar 48, Sakik 69/Prolter - Crvena zvezda 0:2 (0:0)/Garsija 59, Boaći 82/

        Nedelja
      
Inđija - Javor 2:3 (0:1)/Rajevac 47, Amanović 49 ag - Kolaković 31, Petković 80 i 90/15.00:  (2,85) TSC  (3,10)  Radnički Niš (2,60) 15.00:  (5,00) Mačva  (3,40)  Čukarčki (1,80) 15.00:  (2,15) Napredak  (3,20)  Spartak (3,60) 15.00:  (2,60) Rad  (3,05)  Mladost (2,90) 15.00:  (2,45) Radnik  (3,10)  Voždovac (3,10) 
NAPOMENA: Kvote su podložne promenama 
