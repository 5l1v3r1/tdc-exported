
# StarCraft 2: arriva Arcturus Mengsk e Deepmind

Published at: **2019-11-01T19:33:00+00:00**

Author: **Ivan Miralli**

Original: [Tom&#39;s Hardware](https://www.tomshw.it/videogioco/starcraft-2-arcturus-mengsk-deepmind/)

Continuano inesorabilmente gli annunci alla BlizzCon 2019, che si sta tenendo proprio in questi istanti sul palco dell’Anaheim Convention Center. In particolare, è stato annunciato l’arrivo di Arcturus Mengsk nel celebre strategico StarCraft 2. Mengsk, proveniente dal pianeta Korhal,  rappresenta indubbiamente uno dei principali villain dell’intero universo di Blizzard, spaziando tra titoli quali il primo StarCraft e e Brood Wars.
L’arrivo di Arcturus Mengsk su StarCraft 2, giocabile presso l’evento, è previsto per l’attuale mese di novembre, nonostante non sia stata comunicata una data precisa. Attendiamo quindi aggiornamenti da parte di Blizzard, che siamo sicuri arriveranno nel corso dei prossimi giorni.
Leggi anche: Diablo 4 e Overwatch 2 hanno “eliminato” progetti segreti di Blizzard
Sempre in occasione del BlizzCon 2019, è stato annunciato che i giocatori avranno la possibilità, durante l’evento, di fronteggiare DeepMind, l’intelligenza artificiale realizzata da Google, su StarCraft 2. A rendere particolarmente sensazionale tale notizia è soprattutto, a quanto pare, l’incredibile abilità della nuova intelligenza artificiale, capace di battere la quasi totalità dei giocatori dell’atteso titolo.
E voi, che ne pensate dell’arrivo di Mengsk su StarCraft 2? Avete mai giocato all’opera di Blizzard Entertainment o è proprio stato questo annuncio ad accendervi la voglia di immergervi nel celebre strategico? Che ne pensate di tutti gli annunci fatti durante questo BlizzCon 2019, qual è il vostro preferito? Fatecelo sapere nei commenti!
