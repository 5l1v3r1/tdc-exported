
# La RAE inclou la paraula 'casteller' al diccionari de llengua espanyola

Published at: **2019-11-07T12:12:25+00:00**

Author: ****

Original: [Ara.cat](https://www.ara.cat/castells/RAE-paraula-casteller-diccionari-espanyola_0_2339766162.html)

Que el món casteller està obrint nous horitzons i que cada vegada és una activitat més coneguda a Catalunya, Espanya i arreu d'Europa i el món, és un fet evident. Aquesta setmana s'ha fet un nou pas per a la divulgació de la tradició, i és que la paraula casteller ha estat inclosa en el diccionari de la RAE (Reial Acadèmia Espanyola) en la 23a edició del diccionari de llengua espanyola.
D'aquesta manera la definició de casteller, inclòs tant en forma d'adjectiu com substantiu, és:
casteller -aDel cat. casteller, der. de  castell 'castillo'.1. adj. Perteneciente o relativo al casteller.  Actuación castellera.2. m. y f. Cada una de las personas que forman una torre humana encaramadas unas a los hombros de otras, siguiendo una tradición folclórica de Cataluña. 
La definició, per tant, fa referència tant a l'activitat com a les persones que practiquen castells. També està recollida al Diccionari de la Llengua Catalana, des de fa ja força anys:
casteller -a1 adj. [LC] [AN] [JE] Relatiu o pertanyent als castells humans. La darrera festa castellera va ser molt lluïda.2 m. i f. [LC] [AN] [JE] Persona que participa en la construcció de castells humans. Els Xiquets de Valls és la colla de castellers més antiga.
Les noves 229 paraules incloses en la 23a edició del diccionari de llengua espanyola s'han donat a conèixer aquest dijous, alhora que hi ha hagut 1.100 modificacions.
