
# کشته شدن ۲ سرباز سعودی در مرزهای یمن

Published at: **2019-11-03T12:53:00+00:00**

Author: ****

Original: [جامعه خبری تحلیلی الف](https://www.alef.ir/news/3980812100.html)

عربستان از کشته شدن دو تن از سربازانش در مرزهای جنوبی این کشور با یمن خبر داد.
به گزارش ایسنا، خبرگزاری رسمی عربستان (واس) به نقل از محمد بن ناصر بن عبدالعزیز، امیر منطقه جازان اعلام کرد که این دو سرباز از نیروهای گارد مرزی بوده‌ و در منطقه جازان هم‌مرز با یمن کشته شدند.
امیر منطقه جازان کشته شدن این دو سرباز را به خانواده‌های آنها تسلیت گفت.
خبرگزاری واس ساعاتی پیش از اعلام کشته شدن این سربازها، از کشته شدن دو تن از نیروهای زمینی این کشور در همین منطقه خبر داده بود.
در حالی که این خبرگزاری به جزئیات و زمان کشته شدن این چهار نیروی نظامی اشاره‌ای نکرده است، انصارالله از کشته و زخمی شدن سربازان عربستانی طی درگیری‌ها در نزدیکی مرزهای یمن خبر داد.
