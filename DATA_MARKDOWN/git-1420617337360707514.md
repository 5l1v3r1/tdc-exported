
# Pomezia, rapina al supermercato: armato di coltello terrorizza clienti e personale e svuota la cassa

Published at: **2019-11-02T22:18:59+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/pomezia-rapina-al-supermercato-armato-di-coltello-terrorizza-clienti-e-personale-e-svuota-la-cassa.html)

Momenti di paura questa sera intorno alle 19 a Pomezia, quando un rapinatore armato di coltello è entrato nel supermercato IN’S di via Fratelli Bandiera, nel quartiere Nuova Lavinum, per compiere una rapina.
Vedendo l’uomo armato, i clienti, così come i dipendenti, si sono spaventati. Il rapinatore si è diretto verso le casse e si è fatto consegnare i contanti, circa 400 euro, per poi dileguarsi rapidamente.
Sul posto sono intervenuti i carabinieri della Compagnia di Pomezia e un’ambulanza del 118, perché inizialmente si temeva che l’uomo avesse ferito qualcuno, oppure che ci fossero clienti che avessero bisogno delle cure mediche a causa di malori dovuti allo spavento. 
I carabinieri hanno avviato le indagini per identificare il rapinatore, ascoltando le testimonianze dei presenti e visionando i filmati delle telecamere di videosorveglianza.
 
