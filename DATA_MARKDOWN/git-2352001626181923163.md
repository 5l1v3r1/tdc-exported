
# У Полтаві відбудеться благодійний концерт на підтримку передчасно народжених немовлят

Published at: **2019-11-01T11:37:00+00:00**

Author: **Анастасія НЕДОГОРСЬКА**

Original: [Інтернет-видання «Полтавщина»](https://poltava.to/project/5720/)

12 листопада о 18-й годині у Полтавському міському будинку культури відбудеться благодійний концерт «Щастя розміром в долоньку» присвячений Всесвітньому дню передчасно народжених дітей.
Вартість квитка — 50 гривень. Організатори запрошують долучитись до благодійності та не бути байдужими, адже життя дітей у наших руках.
— Якщо кожен буде робити добро в межах своїх можливостей, то можливості добра стануть безмежними!
На зібрані кошти придбають нову фототерапевтичну лампу для передчасно народжених немовлят. Потрібна сума — 30104 грн.
На гостей концерту чекають яскраві номери вокальних, танцювальних і гумористичних колективів. А також виступи циркової студії та ілюзіоніста.
Передчасно народжені діти — це ті, що з’явилися на світ в період з 22-го до 37-го тижня вагітності, їх маса тіла складає від 500 до 2500 г. Передчасно народжені немовлята можуть мати функціональну незрілість центральної нервової системи, терморегуляції, органів дихання, травлення, кровообігу, кровотворення, імунної системи. Це можна пояснити тим, що у дитини через передчасне народження випадає термін, під час якого відбувається тренування вищезгаданих систем, які забезпечують пристосування до нових умов позаутробного існування.
Щорічно на планеті недоношеними народжується близько 15 мільйонів дітей, в середньому це кожна 10-та дитина. Європейський фонд допомоги новонародженим у 2008 році започаткував Міжнародний день передчасно народженої дитини. Цей день відзначають щорічно — 17 листопада.
Квитки на благодійний концерт можна придбати за номером — 095 167 0238. Фінансову допомогу також можна здійснити на картки ПриватБанку:
