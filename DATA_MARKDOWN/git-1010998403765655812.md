
# МВнР: Двудневна стачка в Луфтханза ще засегне всички полети

Published at: **2019-11-05T16:30:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/mvnr-dvudnevna-stachka-v-lufthanza-shte-zasegne-vsichki-poleti.html)

Пилотите и стюардесите на авиокомпанията „Луфтханза“ започват ефективна двудневна стачка, която започва на 7 ноември.
Ще бъдат засегнати всички полети на компанията, информират от българското Министерство на външните работи.
Съветът към всички пътуващи е да следят сайта на компанията за актуална информация.
"Луфтханза" работи по изготвяне на алтернативен летателен план за полетите на 7 и 8 ноември, който ще бъде обявен в сряда.
При необходимост от съдействие българските граждани могат да се свържат с дипломатическите ни представителства във Федерална Република Германия на следните телефони:

        - Посолство Берлин: +49 30 201 0922. Дежурен телефон само за спешни случаи и извънредни ситуации в извънработно време: +49 176 122 99 190.
      

        - Генерално консулство в Мюнхен: +49 89 171 176 14; +49 89 171 176 15. Дежурен телефон в извънработно време: +49 172 888 10 56.
      

        - Генерално консулство във Франкфурт: +49 69 509 278 13 10; +49 69 509 278 132.
      
