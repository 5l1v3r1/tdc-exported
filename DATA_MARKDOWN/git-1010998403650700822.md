
# Бойко Борисов: Градската десница са бившите деца на червената номенклатура

Published at: **2019-11-07T13:01:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/bojko-borisov-gradskata-desnica-sa-bivshite-deca-na-chervenata-nomenklatura.html)

Премиерът Бойко Борисов разкритикува градската десница заради липсващата подкрепа за Йорданка Фандъкова на местния вот.
"Много съм огорчен от нашите приятели, но ние трябва да спрем да ги наричаме "десница". Това са бившите деца, внуци на червената номенклатура", каза той по време на Националната работна среща на ГЕРБ.
В София дойдоха всички избрани кметове на партията – самостоятелните и тези в коалиция със СДС.
Критика към "Демократична България" имаше и от президента Росен Плевнелиев. Министър-председателят посочи, че сценарият за аферата в Костинброд се е разиграл на тези избори в София.
„Понеже казват, че циганите много обичат Бойко, когато на живо ме видят – скачат и викат, защото осигуряваме работни места. Защото им вкарахме 50 хил. деца да учат, а не да крадат. В чистотата в София работят само роми, на гробищата също, но ние сме им осигурили с честен труд да си изкарват парите”, коментира Борисов.
