
# Reuters anketi: Türk Lirası en çok gerileyen ikinci para birimi olacak

Published at: **2019-11-07T13:34:31+00:00**

Author: **Faruk Can**

Original: [euronews](https://tr.euronews.com/2019/11/07/reuters-anketi-turk-lirasi-en-cok-deger-kaybeden-ikinci-para-birimi-olacak-gelisen-ekonomi)

Gelişmekte olan ekonomiler arasında, Türk Lirası'nın Arjantin Pezosu'nun ardından yılı en kötü kapatan ikinci para birimi olması bekleniyor. Reuters anketine göre yıl başından bu yana yüzde 8 oranında yükselen Dolar/TL kurunun 12 ay içerisinde 6,42'ye çıkması bekleniyor.
Amerika Birleşik Devletleri'nin Çin'le ticaret anlaşmasına varabileceği sinyalleri dünya ekonomisi üzerindeki baskıyı biraz olsun azaltsa da uzmanlar 2020 yılında devam etmesi beklenen belirsizlikler ve yavaşlama işaretlerinin yükselen ekonomiler için risk teşkil ettiğini vurguluyor.
Reuters'in piyasa stratejistleri ile yaptığı ankete göre mevcut trendin takip etmesi halinde yıl başından bu yadan dolar karşısında yüzde 8 yükselen Rus Rublesi'nin yıl sonunda en iyi performans gösteren yükselen ekonomi para birimi olması bekleniyor.
Arjantin ekonomisindeki sorunlar Latin Amerika'daki ülkelere sıçramasa da Brezilya Reali ve Meksika Pezosu'da zayıflık emareleri gösteriyor.
Ek kaynaklar • Reuters
