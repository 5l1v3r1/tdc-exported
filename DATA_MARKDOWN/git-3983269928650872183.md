
# Sánchez atribueix al cansament les paraules sobre la Fiscalia: És autònoma

Published at: **2019-11-07T12:11:00+00:00**

Author: **Juli Rodés Almer**

Original: [CCMA](https://www.ccma.cat/324/sanchez-atribueix-al-cansament-les-paraules-sobre-la-fiscalia-es-autonoma/noticia/2961648/)

El president del govern espanyol en funcions, Pedro Sánchez, ha rectificat aquest migdia les seves controvertides declaracions de dimecres al matí que donaven per feta la dependència de la Fiscalia del poder executiu.
Al cap de poc més de 24 hores de parlar a RNE i tres dies abans de les eleccions, Sánchez ha dit que "s'ha de ser humil" i ha reconegut que es va equivocar.
Ho ha atribuït al cansament causat per la campanya electoral del 10N:
En una entrevista en el programa "Al rojo vivo" de La Sexta, Sánchez ha fet una defensa aferrissada del seu respecte a la independència de la Fiscalia i del poder judicial:
I encara ha reiterat: "La Fiscalia té tota la meva confiança i tota la confiança del govern".
L'origen de les declaracions de Sánchez a RNE estan en la promesa que va fer dilluns, durant el debat electoral a cinc entre els principals candidats a la presidència del govern espanyol, que portaria a Espanya l'expresident Carles Puigdemont.
 

        Al cap de més de 24 hores, Pedro Sánchez ha rectificat les polèmiques declaracions sobre la Fiscalia (EFE/Rafa Alcaide)
      
 
En concret, va retreure a Pablo Casado, president del PP, que els fugís Puigdemont i va afegir: "Em comprometo avui i aquí a tornar-lo a Espanya i que rendeixi comptes davant la justícia espanyola."
Preguntat per aquesta frase, Sánchez hi ha tret ferro tot dient: "Són expressions que s'utilitzen en els debats electorals."
I ha volgut aclarir:
Les declaracions de Sánchez van generar malestar entre les associacions de fiscals, tant els conservadors com els progressistes.
