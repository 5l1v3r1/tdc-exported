
# KRAJ: Proleter - Crvena zvezda 0:2

Published at: **2019-11-02T00:00:00+00:00**

Author: ****

Original: [MozzartSport](https://mozzartsport.com/fudbal/vesti/kraj-proleter-crvena-zvezda-0-2/341380)


        PROLETER - CRVENA ZVEZDA 0:2 (0:0)/Garsija 59, Boaći 82/
      

        Novi Sad.Stadion: Karađorđe.Sudija: Danilo Grujić.
      
Proleter (4-2-3-1): Petrić - Tanasin, Leandro, Andrejević, Kovačević - Jovanović (od 74. Rušević), Pejić - Šćepanović (od 64. Novaković), Babić, Marjanović (od 83. Jovanović) - Mirosavljev.
Crvena zvezda (4-2-3-1): Borjan - Gajić, Pankov, Milunović, Rodić - Vulić (od 62. Jovančić), Kanjas - Garsija, Marin, Simić (od 62. Boaći) - Pavkov (od 81. Jevtović).
Gotov je meč u Novom Sadu! Pobeda Crvene zvezde od 2:0, jubilarna 100. pobeda Vladana Milojevića na klupi crveno-belih.
I Pejić je probao glavom da matira Borjana posle centaršuta sa strane, ali ni on nije bio dovoljno precizan.
Dobra šansa za Proleter. Babić je centrirao iz slobodnog udarca, Leandro je bio sam na sedam-osam metara od gola Zvezde, međutim, nije dobro udario loptu glavom i ona je otišla metar-dva pored stative.
Krenuo je Proleter napred, pa je dosta prostora ostalo za kontre na njegovoj polovini. Takvu je povukao Marin, pa dodao u prostor za Jevtovića, koji je probao da namesti još jedan gol Boaćiju, ali je loše zahvatio loptu i akcija je propala.
82. minut - GOL! Vodi Zvezda 2:0! Strelac je Boaći, a asistirao mu je Jevtović samo što je ušao u igru. Pogodak je postignut na gotovo identičan način kao prvi: Jevtović je probio uz gol-aut liniju i na petercu poslužio Boaćija.
Poslednja izmena u Zvezdi: Jevtović je dobio šansu umesto Pavkova.
Opasno! Pejić je topovski šutirao sa skoro 30 metara, lopta je prošla blizu stative Borjanovog gola!
Rušević je kontrolisao loptu u šesnaestercu Zvezde, hteo je da odigra povratnu i pogodio je sudiju Grujića! Propala solidna situacija za Proleter...
Lepo su kombinovali igrači Zvezde, Marin i Rodić, usledio je centaršut na peterac, ali je Andrejević bio dobro postavljen i otklonio je opasnost.
Nova izmena u Proleteru, Rušević je zamenio Jovanovića.
Neće Pavkova danas. Imao je još jednu priliku, dobio je dubinsku loptu, ušao s njom u šesnaesterac, gađao dalju stativu i - nije pogodio.
Šansa za Proleter! Korner za domaće, najviši u skoku je bio Andrejević, udario je loptu glavom, a ona je za koji centimetar prošla pored Borjanove stative!
Još jedan pokušaj Boaćija. Ni sada nije dobro udario loptu, ali je ona pogodila Leandra i promenila smer, međutim, golman Proletera je ipak stigao da je uhvati.
Slab pokušaj Boaćija. Hteo je sve sam, iako je bio iskosa na 16 metara od gola Proletera. Na kraju je traljavo zahvatio loptu, koja je odskakutala pored gola domaćih.
Izmena i u Proleteru: Novaković je ušao u igru umesto  Šćepanovića.
Asistent za gol Simić izlazi s terena, a ulazi Boaći.Još jedna izmena, umesto Vulića u ostatku meča igraće Jovančić.
59. minut - Vodi Zvezda! Strelac je Mateo Garsija, koji je na istom stadionu postigao gol za Zvezdu i protiv Vojvodine. Simić je uradio pola posla, probio po levoj strani, zavrnuo loptu na peterac, gde je utrčao Garsija i sproveo fudbal u mrežu! 
