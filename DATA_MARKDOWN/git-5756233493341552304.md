
# کم‌خوابی سبب کاهش تراکم استخوان در زنان می‌شود

Published at: **2019-11-06T19:41:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620267/%DA%A9%D9%85%E2%80%8C%D8%AE%D9%88%D8%A7%D8%A8%DB%8C-%D8%B3%D8%A8%D8%A8-%DA%A9%D8%A7%D9%87%D8%B4-%D8%AA%D8%B1%D8%A7%DA%A9%D9%85-%D8%A7%D8%B3%D8%AA%D8%AE%D9%88%D8%A7%D9%86-%D8%AF%D8%B1-%D8%B2%D9%86%D8%A7%D9%86-%D9%85%DB%8C%E2%80%8C%D8%B4%D9%88%D8%AF)


        مطالعات محققان دانشگاه بوفالو در آمریکا نشان می‌دهد کم خوابی باعث کاهش تراکم استخوانی در زنان می‌شود.
      

        آفتاب‌‌نیوز :
      
به گزارش پایگاه خبری مدیکال اکسپرس، محققان با بررسی ۱۱ هزار و ۸۴ زن که در دوران پس از یائسگی قرار داشتند دریافتند خواب کمتر از پنج ساعت در شبانه روز منجر به کاهش تراکم استخوانی و پوکی استخوان می‌شود.
این مطالعه نشان می‌دهد خواب پنج ساعت و کمتر به ترتیب احتمال پوکی استخوان را ۲۲ و ۶۳ درصد در تمام نواحی از جمله لگن، گردن و ستون فقرات افزایش می‌دهد. خواب بین ۷ تا ۸ ساعت و در برنامه منظم برای تمام افراد توصیه شده است.
پرهیز از وعده سنگین شام، کاهش مصرف کافئین، حذف تجهیزات کامپیوتری مانند تلفن هوشمند و تبلت از اتاق خواب، دوش آب ولرم قبل از خواب، تاریک کردن کامل اتاق خواب، استفاده از رختخواب و لباس خواب کاملا پنبه‌ای، تنظیم دمای اتاق، پرهیز از خواب طولانی در روز، ‌استفاده از زمان خواب مشخص، پرهیز از مصرف قرص خواب، پرهیز از دخانیات و الکل، فعالیت بدنی در طول روز، استفاده از رایحه گیاهان آرامش ‌بخش همچون اسطوخودوس در اتاق خواب، مصرف غذای سالم، استفاده از تشک مناسب، تمیز نگه داشتن اتاق خواب و نفس عمیق و گوش دادن به موسیقی ملایم از جمله مهمترین موارد مقابله با اختلال خواب هستند.
نتایج این مطالعه در نشریه Bone and Mineral Research منتشر شده است.
