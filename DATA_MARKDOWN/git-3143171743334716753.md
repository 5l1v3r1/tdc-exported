
# Messina, concorso per vigile urbano. Il 15 novembre la preselezione

Published at: **2019-11-04T12:35:36+00:00**

Author: **Redazione**

Original: [Tempostretto](https://www.tempostretto.it/news/messina-concorso-per-vigile-urbano-il-15-novembre-la-preselezione.html)


        Appuntamento alle 15 alla facoltà di Ingegneria
      
Alle ore 15 di venerdì 15 novembre, con convocazione alle 14.30 dello stesso giorno per la registrazione dei partecipanti, si terrà la prova di preselezione per il concorso per vigile urbano, al dipartimento di Ingegneria dell’Università degli Studi di Messina, in Contrada Di Dio a Sant’Agata.
I candidati dovranno essere muniti di idoneo documento di riconoscimento in corso di validità, pena esclusione dalla prova stessa. Durante la prova preselettiva non sarà consentito l’uso di manuali, testi normativi, appunti e supporti elettronici di alcun genere. La prova di preselezione serve esclusivamente a determinare il numero dei candidati ammessi alla prova scritta e non costituisce elemento aggiuntivo di valutazione di merito nel prosieguo del concorso. La procedura di correzione della prova d’esame avverrà immediatamente al termine del ritiro degli elaborati compilati. 
