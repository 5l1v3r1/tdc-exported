
# 3 کشته در تصادف پراید با کامیون در جیرفت کرمان (+عکس)

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697276/3-%DA%A9%D8%B4%D8%AA%D9%87-%D8%AF%D8%B1-%D8%AA%D8%B5%D8%A7%D8%AF%D9%81-%D9%BE%D8%B1%D8%A7%DB%8C%D8%AF-%D8%A8%D8%A7-%DA%A9%D8%A7%D9%85%DB%8C%D9%88%D9%86-%D8%AF%D8%B1-%D8%AC%DB%8C%D8%B1%D9%81%D8%AA-%DA%A9%D8%B1%D9%85%D8%A7%D9%86-%D8%B9%DA%A9%D8%B3)

به گفته فرمانده پلیس راه جیرفت برخورد پراید با کامیون در این شهرستان سه کشته بر جا گذاشت.
فرمانده پلیس راه جیرفت شامگاه پنجشنبه در گفت و گو با ایرنا اظهار داشت: گزارش یک سانحه رانندگی در محور جیرفت به عنبرآباد واقع در منطقه کوه فجر اعلام و بلافاصله یک تیم از پلیس راه به محل تصادف اعزام شد.
سرهنگ‌ روح‌الله حسین‌زاده افزود: کارشناسان در حال بررسی صحنه تصادف هستند و علت سانحه متعاقبا اعلام خواهد شد.
وی تصریح کرد: در این سانحه سه سرنشین خودروی پراید به دلیل شدت جراحات در دم فوت و ۲ سرنشین دیگر مجروح شدند که این مصدومان از طریق مرکز فوریت‌های پزشکی برای مداوا به بیمارستان امام خمینی (ره) جیرفت منتقل شدند.
سرهنگ‌ حسین‌زاده گفت: رانندگان با رعایت مقررات رانندگی از بروز چنین حوادث دلخراشی جلوگیری کنند.
