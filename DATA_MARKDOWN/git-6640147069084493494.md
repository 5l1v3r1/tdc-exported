
# Death Stranding, anche Rick e Morty impegnati nella promozione

Published at: **2019-11-02T16:49:00+00:00**

Author: **Luca Salerno**

Original: [Tom&#39;s Hardware](https://www.tomshw.it/videogioco/death-stranding-rick-e-morty-spot/)

Sony è riuscita a coinvolgere attraverso uno spot anche Rick e Morty nella promozione di Death Stranding di Kojima Productions. Il video è stato pubblicato sulla pagina Facebook ufficiale di Adult Swim, si tratta della fascia di programmazione notturna di Cartoon Network dedicata a un pubblico più maturo.
Nel filmato di una trentina di secondi nonno e nipote si trovano ad attraversare il mondo post apocalittico del gioco con Morty che veste, letteralmente, i panni di Sam, il protagonista del gioco di Hideo Kojima. La scena è tutta incentrata su Rick e Morty che si chiedono quale sia la reale utilità del (povero) Bridge Baby che stanno portando. Il video è accompagnato da un messaggio che possiamo tradurre come: “A mali estremi, estremi rimedi”. E capirete subito il perché.
