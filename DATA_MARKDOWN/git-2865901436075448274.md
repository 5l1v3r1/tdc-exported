
# Krka pobedila Zvezdu, pa dobila četiri šamara

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/kosarka/vesti/krka-pobedila-zvezdu-pa-dobila-cetiri-samara/341639)

Neočekivano loše igra Krka u poslednje vreme. Umesto da nakon pobede nad Crvenom zvezdom dobije dodatnu energiju i motivaciju da krene u još bolju rezultatsku seriju, tim iz Novog Mesta kao da je potpuno potonuo i potrošio svu snagu, pa je vezao četvrti poraz u nizu. Nakon neuspeha protiv Budućnosti i Primorske u ABA ligi, te Hopsi Polžele u domaćem šampionatu, danas je do iznenađujuće pobede u „Leonu Štuklju“ došao i Helios iz Domžala - 66:73.
Može se reći da je utakmicu rešilo užasno šutersko veče Krke iz reketa. Jednostavno tim iz Novog Mesta je završio meč sa katastrofalnim procentima i na šutu za dva i na šutu za tri poena, koji su se kretali oko 30%.
Iako je na poluvremenu ekipa iz Novog Mesta vodila sa sasvim solidnih osam poena razlike, potpuni krah desio se u trećoj deonici u kojoj je Krka dala samo šest poena, a primila čak 20. Četvrti kvartal doneo je ujednačenu igru na obe strane, pa sastav iz „Leona Štuklja“ nije uspeo da dođe do preokreta i pobede.
Novu sjajnu partiju pružio je Blaž Mahkovič, koji je postigao čak 21 poen uz šest skokova za Helios, dok je kod domaćih najbolji bio Luka Lapornik koji je uspeo da ubaci 20 poena. Međutim, to nije bilo dovoljno da se savlada veoma čvrsta ekipa iz Domžala.

        SLOVENIJA 1 - 6. KOLO
      
PonedeljakKrka - Helios Domžale 66:73
Sreda18.00: Primorska - Šenčur
Subota18.00: Podčetrtek - Tajfun Šentjur19.00: Laško - Rogaška

        Foto: 
        ABA liga (Krka / Drago Perko)
      
