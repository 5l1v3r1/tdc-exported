
# บาร์ตีลิ่วชิงดำสวิโตลินาหวดไฟนอลส์

Published at: **2019-11-02T15:43:00+00:00**

Author: ****

Original: [เดลินิวส์](https://www.dailynews.co.th/sports/739711)


        "แอชลีย์ บาร์ตี" หักด่าน "คาโรลินา พลิสโควา" หวุดหวิด 2-1 เซตลิ่วชิงดำ "เอลินา สวิโตลินา" ศึก "ดับเบิลยูทีเอ ไฟนอลส์"
      
ศึกเทนนิส ดับเบิลยูทีเอ ทัวร์ รายการ "ดับเบิลยูทีเอ ไฟนอลส์" ที่เมืองเซิ่นเจิ้น ประเทศจีน เมื่อวันเสาร์ที่ผ่านมา ในประเภทหญิงเดี่ยว รอบรองชนะเลิศ แอชลีย์ บาร์ตี มือ 1 ของโลกจากออสเตรเลีย พลิกจากที่ตกเป็นรองก่อน 1 เซตกลับมาเอาชนะ คาโรลินา พลิสโควา จากเช็ก หวุดหวิด 2-1 เซต 4-6, 6-2, 6-3 คว้าตั๋วผ่านเข้าชิงดำรายการนี้ได้เป็นครั้งแรกสำหรับในรอบชิงชนะเลิศ บาร์ตี จะต้องพบกับ เอลินา สวิโตลินา แชมป์เก่าจากยูเครน ที่เอาชนะ เบลินดา เบนซิช นักหวดสาวจากสวิตเซอร์แลนด์ มาได้ 5-7, 6-3, 4-1 โดย เบนซิช ขอยอมแพ้เนื่องจากเป็นตะคริวจนเล่นต่อไม่ไหว.ภาพ gettyimages
