
# У Росії стався вибух на танкері, загинули три людини

Published at: **2019-11-02T14:23:00+00:00**

Author: ****

Original: [DT.ua](https://dt.ua/WORLD/u-rosiyi-stavsya-vibuh-na-tankeri-zaginuli-tri-lyudini-328270_.html)

У Приморському краї Росії стався вибух на танкері, унаслідок якого загинули три людини. Загалом на судні перебувало дев'ять осіб, повідомляє в суботу, 2 листопада, Російська служба "Радіо Свобода".
За попередніми даними, вибухнула газоповітряна суміш, загоряння не було. Слідчий комітет РФ порушив справу про порушення правил безпеки експлуатації морського транспорту, що спричинило смерть двох і більше осіб.
За даними ЗМІ, танкер йшов без вантажу. На судні пошкоджений кабель-траса, якірні пристрої у неробочому стані, при цьому слідів нафтопродуктів немає. Танкер перевозив нафтопродукти на Сахалін і в порти Приморського краю.
