
# Суд надав Пашинському статус людини, якій загрожує небезпека

Published at: **2019-11-07T13:31:00+00:00**

Author: ****

Original: [Українська правда](https://www.pravda.com.ua/news/2019/11/7/7231285/)

Екснардепа Сергія Пашинського не можуть доставити на допит у Святошинський суд у справі щодо розстрілів на Інститутській 20 лютого 2014 року, тому що він належить до категорії осіб, яким може загрожувати небезпека.
Джерело: коментарі прессекретаря ДБР Анжеліки Іванової та сторони захисту Пашинського для "Української правди", "5 канал"
Пряма мова Іванової: "Під час обрання йому запобіжного заходу, Печерський суд задовольнив клопотання сторони захисту (адвокатів) щодо того, що підозрюваний належить до категорії осіб, яким може загрожувати небезпека.
Тому ми не можемо його з ізолятору тимчасового тримання доставляти для допиту в Святошинський суд".
Деталі: 7 листопада у Святошинському суді Пашинського мали допитати у справі щодо  розстрілів на Інститутській 20 лютого 2014 року.
Крім того, у суді вирішили, що допит проведуть у режимі відеоконференції з приміщення ІТТ, але персонал ІТТ повідомив, що не може забезпечити відеозв'язок з технічних причин.
Тож допит Пашинського запланували на 21 листопада.
Захист Пашинського відмовився коментувати "Українській правді", з чим пов’язане клопотання адвокатів. Захисники екснардепа не захотіли говорити, хто і як може загрожувати Пашинському.  
Наразі Пашинський перебуває під арештом. 7 жовтня Печерський райсуд Києва обрав нардепу 5-8 скликань відповідний запобіжний захід без права внесення застави.
Пашинського підозрюють в заподіянні громадянину тяжкого тілесного ушкодження.

        Нагадаємо:
      
