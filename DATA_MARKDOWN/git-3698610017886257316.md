
# Фонд гарантування продає активи Імексбанку

Published at: **2019-11-06T10:17:00+00:00**

Author: ****

Original: [DT.ua](https://dt.ua/ECONOMICS/fond-garantuvannya-prodaye-aktivi-imeksbanku-328658_.html)

Фонд гарантування вкладів фізичних осіб виставив на відкриті торги комплекс будівель, які раніше перебували на балансі АТ "Імексбанк". Про це йдеться в прес-релізі фонду.
Наголошується, що на відкриті виставлений комплекс будівель загальною площею 2334,6 м. кв. Також на торги виставили 548 одиниць основних засобів (зокрема: телекомунікаційне обладнання, серверне обладнання, оргтехніка, офісні меблі та приладдя, кондиціонери).
Нерухоме майно розташоване у Приморському районі міста Одеси за адресою: проспект Шевченка, 8А.
Торги відбудуться 8 листопада 2019 року по англійській моделі аукціону на майданчику ProZorro.Продажу.
Початкова ціна лота - 113,69 млн грн. Кінцевий строк подання цінових пропозицій - 7 листопада до 20:00.
Кошти, виручені в результаті аукціону, підуть на погашення кредиторських вимог АТ "Імексбанк".
Нагадаємо, що в травні 2015 року ФГВФО почав процедуру ліквідації "Імексбанку".
"Імексбанк" заснований в 1994 році. На 1 жовтня 2014 року його найбільшим акціонером був Леонід Клімов (36,79%). До 2014 року за розміром загальних активів "Імексбанк" займав 21-е місце (11,208 млрд грн) серед 166 українських банків.
 
