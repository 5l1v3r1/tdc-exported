
# У Києві презентували виставку IMAGO PIETATIS

Published at: **2019-11-07T11:38:00+00:00**

Author: ****

Original: [DT.ua](https://dt.ua/CULTURE/u-kiyevi-prezentuvali-vistavku-imago-pietatis-328803_.html)

Культурно-мистецький центр НаУКМА презентував проект IMAGO PIETATIS (виставка ікон на ящиках з-під набоїв привезених із зони бойових дій) художників Софії Атлантової та Олександра Клименка. Метою проекту є підтримка  діяльності Першого добровольчого мобільного шпиталю ім. Миколи Пирогова (ПДМШ) - найбільшого неурядового медичного проекту в зоні ООС (АТО).
Головна ідея проекту - перетворення смерті (символом якої є ящик від озброєнь) на життя (яке в українській культурі традиційно символізує ікона). Концепція проекту поєднує начебто несумісні речі: атрибути сучасної війни і давню мистецьку мову, що сягає своїми витоками часів Київської Русі. Таким чином збройний конфлікт на Донбасі осмислюється на тлі української історії останнього тисячоліття.
 
Важливо, що ікона на ящику з-під озброєнь виступає насамперед не релігійним фактором, але культурологічним. Виходячи за межі релігійного простору, вона стає зрозумілою будь-кому як в Україні, так і за її межами. Виставка ікон на ящиках з-під набоїв експонувалася в 40 містах , як в Україні, так і по світу.
