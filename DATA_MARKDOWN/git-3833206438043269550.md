
# Осъдиха на 6 месеца затвор младия беглец, заловен в Пловдивско

Published at: **2019-11-07T10:59:00+00:00**

Author: ****

Original: [Plovdiv24.bg](https://www.plovdiv24.bg/novini/regionalni/Osudiha-na-6-meseca-zatvor-mladiya-beglec-zaloven-v-Plovdivsko-911901)

Смолянският съд даде присъда от 6 месеца на 18-годишния Мартин Шахънски, който избяга от местния затвор. Шахънски се измъкнал от затворническото общежитие от открит тип край Смолян през мрежа в банята около 23 часа на 21-ви октомври.
След това е прескочил бетонната ограда с мрежа над нея. Повикал такси и офейкал за родното си село Калояново, Пловдивско. След това бе заловен на излизане от къщата си в селото. 
Шахънски ще трябва да изтърпи 6-те месеца при първоначален "общ“ режим. Той е избягал на 40-тия ден от постъпването му в затвора за кражба, наложена му от съда в Пловдив за 2 години. Новата присъда се присъединява към не изтърпяното наказание по предишната присъда. Определението на Районен съд-Смолян е окончателно и не подлежи на протест и обжалване.
