
# Денісова відвідає міжнародний саміт у Німеччині

Published at: **2019-11-06T08:22:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/denisova-vidvidaye-mizhnarodnyj-samit-nimechchyni)


        У середу, 6 листопада, уповноважена ВР з прав людини Людмила Денісова відвідає міжнародний саміт у Німеччині.
      
«На запрошення Академії культурної дипломатії 6 листопада 2019 року в Берліні Уповноважений ВРУ з прав людини братиме участь у події світового масштабу, яка проводиться раз на п’ять років – міжнародному саміті «Берлінська стіна 30». Від розділеного до Міста Свободи: 30-річчя падіння стіни», - сказано у повідомленні офісу омбудсмана.
Також Людмила Денісова виступить з промовою під час конференції «Берлінська стіна 30». Повідомляється, що на саміт приїдуть понад тисячу світових лідерів у галузі політики, економіки, науки та релігії, дипломати та відомі митці.
Як відомо, Берлінський мур (Берлінська стіна) був зведений за наказом керівництва СРСР у серпні 1961 року. Він простояв до 9 листопада 1989 року. Кордон відокремлював Західний Берлін від Східного, та навколишніх районів. Мур був одним із найвідоміших символів Холодної війни та поділу Німеччини.
У Києві є фрагмент Берлінської стіни біля посольства Німеччини.
Два роки тому нардеп Олексій Гончаренко зробив надпис червоною фарбою на ньому на знак протесту проти заяви німецького посла про можливість проведення виборів на окупованих територіях Донбасу до виведення звідти російських військ.
Проти народного депутата від фракції «Блоку Петра Порошенка» було порушено кримінальне провадження за фактом хуліганських дій.
Хочете обговорити цю новину? Долучайтеся до телеграм-чату CHORNA RADA
