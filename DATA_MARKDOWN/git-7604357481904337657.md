
# Politici willen gunstig RSZ-tarief voor voetballers schrappen

Published at: **2019-11-02T14:31:00+00:00**

Author: **Hugo Decker**

Original: [SCEPTR](https://sceptr.net/2019/11/politici-willen-gunstig-rsz-tarief-voor-voetballers-schrappen/)


        In België genieten beroepssporters – en dan vooral de voetballers – al geruime tijd van parafiscale gunstregimes. Zo betalen ze – in vergelijking met gewone werknemers – slechts een kleine fractie aan sociale bijdragen. Verschillende politieke partijen, zo bericht Het Laatste Nieuws, lanceren evenwel een nieuw offensief tegenover deze gunstregimes. “Deze regeling is compleet achterhaald”, stelt Open Vld-Kamerfractieleider Egbert Lachaert over de gunstregimes voor beroepssporters.
      
Beroepssporters moeten in België slechts 20 procent van hun bedrijfsvoorheffing betalen. Daarnaast worden hun sociale bijdragen niet berekend op basis van hun eigenlijk brutoloon maar op basis van een vast forfait van 2.352,11 euro. Het gevolg? Ongeacht hoe hoog hun loon in realiteit is betalen ze maximum 885 euro per maand aan de sociale zekerheid.
