
# Raccolta differenziata, ecco cosa scoprono Le Iene

Published at: **2019-11-04T21:21:00+00:00**

Author: ****

Original: [Il Tempo](https://www.iltempo.it/cultura-spettacoli/2019/11/04/news/le-iene-raccolta-differenziata-emergenza-rifiuti-italia-1-puntata-5-novembre-1235099/)

Martedì 5 novembre, su Italia1, in prima serata nuovo appuntamento con “Le Iene Show”. Conducono Alessia Marcuzzi e Nicola Savino con la Gialappa’s Band. Tra i servizi della puntata: a pochi giorni dall’uscita del suo ultimo progetto discografico “Fortuna”, attualmente primo nella classifica dei dischi più venduti, la cantautrice Emma Marrone si racconta - attraverso un’intervista singola – tra musica, attualità e vita privata. A proposito dell’emergenza rifiuti nella Capitale, la Iena Filippo Roma dedica un nuovo capitolo alla raccolta differenziata e alle modalità in cui verrebbe effettuata. Matteo Viviani torna a occuparsi di deepfake - la tecnica usata sia per realizzare falsi video pornografici ritraenti celebrità, che per creare fake news – attraverso la testimonianza di una ragazza che racconta di esserne stata vittima. La protagonista dell’intervista singola è Gabriella Pession, attrice di “Oltre la soglia”, la serie tv di Canale 5 in onda dal prossimo 6 novembre.
