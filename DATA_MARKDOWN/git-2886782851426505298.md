
# Rögbi: elkezdődött a szerecsenmosdatás

Published at: **2019-11-05T19:17:09+00:00**

Author: **Horváth Ferenc**

Original: [euronews](https://hu.euronews.com/2019/11/05/rogbi-elkezdodott-a-szerecsenmosdatas)

Az angol rögbi bajnoki trófea szomorúan árválkodik a Saracens otthonában, a Murrayfield-stadionban. Sokáig nem kerülhet ide vissza.
Ha csak, nem adnak helyt a klub fellebbezésének!
A Liga – hét hónapos nyomozás lezárásaként - 35 bajnoki pont levonásával, valamint 5,36 millió font pénzbírsággal büntette a bajnoki címvédőt. Amiért a klub, az elmúlt három szezon során folyamatosan megszegte az úgynevezett "fizetési sapka szabályt".
Most a "Szaracénok" (vagy Szerecsenek) mínusz 26 ponttal állnak a tabella utolsó helyén.
A Japánból hétfőn világbajnoki ezüstéremmel hazatérő angol válogatott gerincét adó csapat "alól ezzel kihúzták a talajt" - áll a klubvezetés közleményében. Állítják, hogy "nem csaltak, csupán adminisztratív hibákat vétettek, amiért elnézést kérnek". Valamint "bíznak abban, hogy fellebbezésük nyomán a fegyelmi bizottság törli a szankciókat".
Az angol rögbi Premiershipben 20 éve vezettek be fizetési plafont a klubok és a liga pénzügyi egyensúlyának megőrzése érdekében.
