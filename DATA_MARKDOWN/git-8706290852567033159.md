
# Συγκέντρωση διαμαρτυρίας της ΠΟΕΔΗΝ έξω από το Υπουργείο Εργασίας- ΦΩΤΟ- ΒΙΝΤΕΟ

Published at: **2019-11-07T14:15:00+00:00**

Author: ****

Original: [enikos.gr](http://www.enikos.gr/society/682852/sygkentrosi-diamartyrias-tis-poedin-exo-apo-to-ypourgeio-ergasias)

Συγκέντρωση διαμαρτυρίας έξω από το Υπουργείο Εργασίας πραγματοποιούν αυτήν την ώρα τα μέλη της Πανελλήνιας Ομοσπονδίας Εργαζομένων Δημοσίων Νοσοκομείων (ΠΟΕΔΗΝ).
Οι εργαζόμενοι αντιδρούν στην επικείμενη κατάρρευση των προνοιακών δομών της χώρας, καταγγέλλοντας την υποχρηματοδότηση και τη διάλυσή τους μετά και το κλείσιμο της προνοιακής μονάδας στη Γλυφάδα, καθώς και ότι το Υπουργείο Εργασίας δεν διαθέτει κονδύλια για την πρόσληψη και ανανέωση συμβάσεων προσωπικού.
Υποστηρίζουν επίσης ότι οι δημόσιες προνοιακές δομές απαξιώνονται, διότι δεν γίνονται οι απαραίτητες προσλήψεις προσωπικού, και επιρρίπτουν ευθύνες στην υφυπουργό Εργασίας και Κοινωνικών Υποθέσεων, Δόμνα Μιχαηλίδου καθώς όπως λένε, «η κ. Μιχαηλίδου μπέρδεψε τον εθελοντισμό με τον πατριωτισμό και αρνήθηκε να εφαρμόσει το νόμο και απολύει 300 επικουρικούς».

        Δείτε το βίντεο:
      
