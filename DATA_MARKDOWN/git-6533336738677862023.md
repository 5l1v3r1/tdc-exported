
# Che culo! – negli stati uniti un uomo di una cittadina vicino a boston in poco pi

Published at: **2019-11-04T16:25:00+00:00**

Author: ****

Original: [DAGOSPIA](https://www.dagospia.com/rubrica-29/cronache/che-culo-ndash-stati-uniti-uomo-cittadina-vicino-218071.htm)


        CHE CULO! – NEGLI STATI UNITI UN UOMO DI UNA CITTADINA VICINO A BOSTON IN POCO PIÙ DI UN ANNO HA VINTO PER DUE VOLTE ALLA LOTTERIA DEL MASSACHUSETTS: NEI GIORNI SCORSI, CON UN BIGLIETTO COMPRATO IN UNA STAZIONE DEI SERVIZIO, “MISTER FORTUNA” SI È MESSO IN TASCA UN MILIONE DI DOLLARI – POCHI MESI FA AVEVA VINTO…
      
Susanna Picone per "www.fanpage.it"
Negli Stati Uniti lo conoscono ormai come “Mister Fortuna”, un soprannome decisamente adeguato per un uomo come Rolf Rhodes, “famoso” perché è stato baciato dalla fortuna per ben due volte in pochi mesi.
Nel giro di poco più di un anno questo signore ha vinto per due volte la lotteria del Massachusetts e per questo è entrato nel guinnes dei primati. Un milione di dollari il premio conquistato grazie a un biglietto che Rhodes aveva comprato in una stazione di servizio a cinquanta chilometri da Boston, dove vive.
La possibilità di essere estratto era di uno su 1,6 milioni ma “Mister Fortuna” l'ha centrata in pieno vincendo così una cifra anche superiore a quella che aveva vinto lo scorso maggio. In quella occasione, l’uomo aveva deciso di incassare 650.000 dollari tutti insieme rinunciando all'opzione di intascare 50.000 dollari per venti anni. Secondo quanto riportano i media Usa, Rhodes questa volta avrebbe deciso di accettare il pagamento di un milione in venti anni.
I casi precedenti – C’è da dire che la storia di “Mister Fortuna” è sicuramente rara, ma il suo non è un caso isolato. Rhodes non è infatti l’unico a essere finito sui giornali di tutto il mondo per la sua fortuna. C’è infatti anche chi ha vinto molti più soldi alla lotteria.
Ad esempio James Bozeman, che nel 2013 vinse 3 milioni di dollari in Florida dopo che l’anno prima ne aveva vinti ben 10 milioni. Anche in Europa c'è qualche fortunato: in Francia un uomo ha vinto nel 2016 e nel 2018 giocando alla stessa ricevitoria 1 milione di euro ogni volta alla lotteria EuroMillions.
