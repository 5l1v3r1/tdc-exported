
# بازی وزیر ارتباطات با افکار عمومی/آمارسازی‌های آذری جهرمی برای مردم و نمایندگان +سند

Published at: **2019-11-07T21:10:00+00:00**

Author: ****

Original: [جامعه خبری تحلیلی الف](https://www.alef.ir/news/3980816081.html)

سامانه‌ اعلامی وزارت ارتباطات برای اطلاع از میزان هزینه‌کرد مردم در حوزه وس آنقدر خطا دارد که اعداد آن نمی‌تواند قابل تکیه و استناد باشد و بیشتر مردم را سردرگم و ذهن آنها را مشوش می‌کند.
به گزارش مشرق،وزیر ارتباطات در ماجراهای خدمات ارزش افزوده و  «پایان وس» با جنجال و آمارسازی در فضای مجازی و مجلس می‌خواهد اذهان را مشوش کند اما هنوز یک سند محکم هم نتوانسته به مراجع قضایی ارائه دهد.
بعد از آنکه معاونت فضای مجازی دادستانی کل کشور طی بیانیه‌ای به صورت رسمی اعلام کرد هنوز هیچ سندی در زمینه تخلفات وس به قوه قضاییه ارسال نشده است، محمدجواد آذری جهرمی به تکاپو افتاد تا با جنجال در فضاهای رسانه‌ای و مجازی به نفع خودش آمارسازی کند.
در همین راستا چند روز پیش او با یک توییت جنجالی از شب تلخ برای «کلاهبرداران» گفت و از سامانه‌ای رونمایی کرد که با استفاده از آن مردم بتوانند هزینه‌های خود طی ۳ سال اخیر در زمینه خدمات ارزش افزوده را استعلام کنند.
با وجود همه جوسازی‌های رسانه‌ای به نظر وزیر ارتباطات و فناوری اطلاعات در این زمینه آنقدر دستپاچه عمل کرده است که خطاهای قابل تاملی نیز از طرف او همکارانش رخ داده که بیشتر دست او را در تشویش اذهان عمومی رو می‌کند که چند مورد آن را در ادامه بخوانید:

        چرا سامانه تنها ۳ سال را اعلام می
        ‌
        کند؟
      
در حالی که سیستم‌های خدمات ارزش افزوده اپراتوری حدود ۱۰ سال است در کشور فعالیت می‌کنند، وزارت ارتباطات تنها هزینه‌کرد ۳ سال اخیر را به مردم اعلام می‌کند. جالب اینکه آذری جهرمی در توییتش به صورت مبهم می‌گوید در این چندسال تا توجه مخاطبانش را از این موضوع منحرف کنند. به نظر می‌رسد وزیر ارتباطات بنا به دلایلی دلش نمی‌خواهد یا نمی‌تواند آمارهای سال‌های قبل را برای مردم روشن کند. شاید خود او اطرافیانش از این موضوع متضرر شوند.
آمار استعلام به جای آمار همراهی با وزیر
آذری جهرمی در توییتش (همانطور که در بالا مشاهده کردید) با بازی با کلمات طوری القا می‌کند که تمامی هزینه‌های استعلامی به شکل متخلفانه از آنها «اخذ» شده است. او همچنان در توییت بعدی و جلسه حضوری در کمیسیون صنایع مجلس شورای اسلامی در پاسخ به فرید موسوی نماینده مردم تهران از «همراهی میلیونی» مردم با خود می‌گوید. در حالی که هرکسی از سامانه استعلام گرفته باشد لزوما همراه و همفکر وزیر نیست و احتمال این نیز وجود دارد تنها برای اطلاع از هزینه‌کرد خود مطلع شود.

        خطاهای سامانه در اعلام اعداد هزینه
        ‌
        کرد مردم
      
سامانه‌ اعلامی وزارت ارتباطات برای اطلاع از میزان هزینه‌کرد مردم در حوزه ارزش افزوده (وس)‌ آنقدر خطا دارد که اعداد آن نمی‌تواند قابل تکیه و استناد باشد و بیشتر مردم را سردرگم و ذهن آنها را مشوش می‌کند. تعداد قابل توجهی از کاربران در فضای مجازی می‌گویند در پاسخ‌های استعلام برای مجموعه هزینه‌های پرداختی بابت خدمات ارزش افزوده ۳ سال گذشته برای آنها اعداد «عجیب» و حتی «متفاوتی» در چند پاسخ ارسال شده است. نمایش اعداد مختلف در هر بار ارسال درخواست یا حتی بدون درخواست هم نشاندهنده خطای بزرگ سیستمی است و هم احتمال دستکاری در اعداد را هم در اذهان ایجاد می‌کند.

        آمارسازی وزیر ارتباطات در میزان ثبت شکایت
      
اگر به متن توییت‌های آذری جهرمی دقت کنید متوجه تلاش او برای زیاد جلوه دادن تعداد شکایات ثبت‌شده نیز قابل خواهید شد. وزیر ارتبلطات در توییت خود و در رسانه‌ها اعلام می‌کند اگر شکایتی دارید به سرشماره ۸۰۰۷ ارسال کنید! در حالی که در جواب پیامکی برای استعلام هزینه‌کرد این سرشماره برای دریافت جزییات اعلام شده است. وزارت ارتباطات با این روش به ظاهر زیرکانه می‌خواهد هر کاربر که (بدون در تظر گرفتن رضایت یا شکایت او) به دنبال مشاهده جزییات دریافت خدمات وس بوده را به عنوان شاکی ثبت کند. همچنین وزیر ارتباطات میزان درخواست جزییات و حتی اعلام رضایت را به جای آمار شاکیان در کمیسیون اقتصادی مجلس اعلام می‌کند. به نظر می‌رسد با این روش غیراخلاقی آمارهای عجیب و غریبی را هم در آینده منتشر کنند.

        استفاده از بیت
        ‌
        المال برای نمایش تبلیغاتی یا لج
        ‌
        بازی با مجلس و قوه قضاییه؟
      
نکته دیگری که در این بین توجه را به خود جلب می‌کند استفاده وزارت ارتباطات از یک زیرساخت فنی آن‌هم به صورت رایگان (البته آنطور که اعلام شده) در سطح کلان است. ارسال هرپارت پیامک فارسی در ایران قطعا هزینه‌هایی دارد که معلوم نیست این هزینه‌ها از جیب ملت و بیت‌المال با چه اهدافی صرف می‌شود. کافی است عدد هزینه هر پیامک را ضربدر چندین میلیون درخواست استعلام یا جزییات کنید تا بفهمید با این میزان هزینه چه کارهایی را می‌توان در جهت ایجاد زیرساخت‌های جدید برای حمایت از همین مردم در نطر گرفت.

        استناد به اعداد غیرواقعی برای بازی با احساسات عمومی
      
ادعای جالب توجه آذری جهرمی  در کمیسیون صنایع مجلس، مبنی‌بر برداشت ۱۲ میلیون تومانی از حساب یکی از مشترکین همراه اول آنقدر عجیب است که احتمال ساختگی بودن آن را به شدت بالا می‌برد! چطور ممکن است طی سه سال گذشته چنین مبلغی از حساب یک فرد بدون اطلاع او کسر شود؟ با یک حساب سر انگشتی  این فرد میانگین ماهی ۳۳۳ هزار تومان بدون اطلاع به اپراتور فقط بابت خدمات ارزش افزوده پرداخت کرده و با احتساب سایر هزینه‌ها (مثل تماس و پیامک) چطور در سه سال گذشته هزینه بالای قبض موبایل خود را پیگیری نکرده است؟
آذری جهرمی در برنامه اینستاگرامی شب گذشته خود، ‌ این فرد را روی خط آورد اما باز هم مشخص نشد چطور یک مشترک بطور میانگین ماهی ۳۰۰ هزار تومان پرداخت کرده اما متوجه نشده است؟
