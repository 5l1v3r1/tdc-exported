
# Українці у жовтні купили на $92 млн більше валюти, ніж продали

Published at: **2019-11-04T21:32:36+00:00**

Author: ****

Original: [ГЛАВКОМ](https://glavcom.ua/economics/finances/ukrajinci-u-zhovtni-kupili-na-92-mln-bilshe-valyuti-nizh-prodali-637663.html)

У жовтні 2019 року обсяги купівлі валюти населенням перевищили обсяги її продажу на 92 мільйони доларів.
Такі дані наводить Національний банк України.
Загалом у жовтні українці купили у банках 1,5 мільярда доларів, а продали банкам 1,42 мільярда доларів.
Обсяги купівлі валюти у жовтні були найбільшими від початку 2019 року, перевищивши попередній рекорд, встановлений у липні на 4 мільйони доларів.
Нагадаємо, Національний банк України збільшив планові обсяги інтервенцій з купівлі валюти на міжбанківському валютному ринку. У IV кварталі 2019 року НБУ має намір купувати на міжбанківському валютному ринку до 30 млн доларів в день для нарощування міжнародних резервів України. Це на 10 млн доларів більше кількісного індикатора, який діяв у II-III кварталах 2019 року.
