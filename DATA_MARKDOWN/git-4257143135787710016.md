
# Fordulat: elállhat a kötelező nyelvvizsgás felvételi ötletétől a kormány

Published at: **2019-11-05T15:44:00+00:00**

Author: **Infostart / MTI**

Original: [infostart](https://infostart.hu/belfold/2019/11/05/fordulat-elallhat-a-kotelezo-nyelvvizsgas-felveteli-otletetol-a-kormany)

Az Innovációs és Technológiai Minisztérium (ITM) a HÖOK-kal és más szervezettekkel való egyeztetés után azt javasolja a kormánynak, hogy
az erről szóló javaslatot szerdán nyújtja be a kormánynak - jelentette be Schanda Tamás, a tárca parlamenti államtitkára Hajdúszoboszlón, a XXI. Országos Közoktatási Szakértői Konferencián.
A politikus a szakmai rendezvényen felidézte: a kormány 2014-ben állt elő azzal a javaslattal, hogy a versenyképességi célok elérése érdekében a felsőoktatásba való felvételnek 2020-tól legyen feltétele egy középfokú nyelvvizsga megléte. Mint mondta, akkor minden felelős partnerrel egyeztettek erről, és egyet is értettek, továbbá azt is hangsúlyozta, hogy öt éve volt mindenkinek felkészülni az új szabályozás alkalmazására.
"Az elmúlt időszakban azonban különböző szervezetek keresték fel a tárcánkat, hogy a kötelező nyelvvizsga ügyében további tárgyalásokat folytassanak velünk.

        Meghallgatva a fiatalok, a roma szakkollégisták és a nyelvtanárok véleményét,
      
de továbbra is elköteleződve a versenyképes felsőoktatás iránt, a korábbi döntés felülvizsgálatára teszünk javaslatot - jelentette be a rendezvényen részt vevő pedagógusok előtt Schanda Tamás.
Leszögezte: a kormány továbbra is azon dolgozik, hogy a magyar fiatalok a jövő nyertesei legyenek.
A háromnapos XXI. Országos Közoktatási Szakértői Konferencián több mint 1300 pedagógus, szakértő, szaktanácsadó, intézményvezető és intézményfenntartó, oktatáskutató, szakpolitikus és felsőoktatási szakember vesz részt. Áttekintik egyebek mellett a köznevelés, a szakképzés, a felsőoktatás és a felnőttképzés új irányait, a technológiai kihívásokat, az oktatási rendszer szerepét a változó világban való eligazodásban.
A konferencia nyitónapján A külhoni magyar oktatás főbb fejlesztési irányairól írtak alá nyilatkozatot a Nemzetstratégiai Kutatóintézet és a határon túli magyar pedagógus szervezetek képviselői.

        Nyitókép: Pixabay
      
