
# - Vi har en veldig god tone

Published at: **2019-11-03T17:54:00+00:00**

Author: **Martine Johansen**

Original: [Dagbladet.no](https://www.dagbladet.no/kjendis/vi-har-en-veldig-god-tone/71778237)

Søndag kveld ble den årlige Kjendisgallaen arrangert på Gamle Logen i Oslo, og flere av landets kjendiser strømmet til for å få med seg den storslåtte festen.
I forkant av prisutdelingen ble den røde løperen rullet ut i kjent stil, og den ble raskt fylt opp av landets kjendiser i finstasen. En av dem som dukket opp var ingen ringere enn tidligere håndballspiller og tv-profil Frank Løke (39).
Med seg på den røde løperen har han Kristin Aastad.
Til Dagbladet forteller 39-åringen at kvinnen han har med seg er sju ganger norgesmester i boksing, og beskriver henne som «den kvinnelige versjonen av Frank Løke».
- Akkurat nå har vi en veldig god tone. Som jeg sa er hun jo den kvinnelige versjonen av meg, og jeg er jo veldig glad i meg selv. Så det passer jo bra, sier Løke.
- Vi får se. Vi koser oss, vi trener og gjør mye morsomt, fortsetter han, og legger til at han ikke har noen kommentar på om det er romantiske følelser mellom dem.
Aastad sier på sin side at hun synes det er hyggelig å få være med.
39-åringen er ikke ukjent for å overraske på den røde løperen, og under Se og Hørs 40 års jubileum i fjor dukket han opp med tidligere «Ex on the Beach»-deltaker Helene Hima (22) som date for kvelden.
Den gang delte duoen et kyss foran den oppmøtte pressen, men ville derimot ikke røpe om de var kjærester eller ei.
