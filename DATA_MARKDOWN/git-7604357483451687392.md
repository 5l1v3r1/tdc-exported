
# Crisis compleet? “Op welke planeet leeft Paul Magnette eigenlijk”

Published at: **2019-11-05T17:28:24+00:00**

Author: **Hugo Decker**

Original: [SCEPTR](https://sceptr.net/2019/11/crisis-compleet-op-welke-planeet-leeft-paul-magnette-eigenlijk/)


        De taal tussen de PS en de N-VA begint (opnieuw) harder te worden. Nadat PS-voorzitter Paul Magnette de N-VA verweet een “sociale crisis” te hebben veroorzaakt, vragen de Vlaams-nationalisten nu “op welke planeet […] hij eigenlijk [leeft]”. De N-VA ageert, althans zo blijkt uit de visual op Twitter, tegen de “PS-framing”.
      
Het gaat niet goed met België, althans met de regeringsvorming. Zo komt er – ofschoon een stevig ontspoorde begroting – zo’n vijf maanden na de verkiezingen federaal (nog steeds) geen schot in de zaak. Sterker nog: de taal van de twee belangrijkste partijen, N-VA en PS, begint harder te worden. “Je kan niet vragen van de N-VA om haar hele programma in te slikken. Dat zou een capitulatie zijn”, klonk het vanmorgen bij N-VA-ondervoorzitter Lorin Parys.
