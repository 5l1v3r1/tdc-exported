
# Напад на військовий пост у Малі: ІДІЛ взяла відповідальність за вбивство 53 солдатів

Published at: **2019-11-02T22:28:20+00:00**

Author: ****

Original: [ГЛАВКОМ](https://glavcom.ua/world/observe/napad-na-viyskoviy-post-u-mali-idil-vzyala-vidpovidalnist-za-vbivstvo-53-lyudey-637271.html)

Терористична організація «Ісламська держава» взяла відповідальність за напад на військовий пост на північному сході Малі, в результаті чого загинуло більше 50 солдатів.
Про це повідомляє Reuters.
Уряд Малі заявив, що солдати і один мирний житель були вбиті під час нападу на армійський пост в північній частині Малі внаслідок одного з найбільш смертоносних ударів по армії Малі за останній час.
Надзвичайна подія сталася ввечері у п’ятницю, 1 листопада, у населеному пункті Інделімане у районі Менака, що недалеко від кордону з Нігером.
Внаслідок цього терористичного нападу загинуло 53 військових та одна цивільна особа.
Наразі ситуація в районі нападу залишається контрольованою – з цією метою туди надіслали військове підкріплення, ведеться пошук нападників.
