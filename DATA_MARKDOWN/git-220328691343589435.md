
# Пребиха общинар от АБВ в Стрелча

Published at: **2019-11-04T10:54:12+00:00**

Author: ****

Original: [Стандарт Новини](https://standartnews.com/blgariya-mestni-izbori-2019/prebikha-obshchinar-ot-abv-v-strelcha-405830.html)

„Имаме избрани повече от 100 общински съветници, близо 40 от тях са от самостоятелни листи и това не може да не ни прави доволни от изборния резултат“.
Това заяви лидерът на АБВ Румен Петков на пресконференция в централата на партията, цитиран от Агенция „Фокус“. Петков подчерта, че партията има близо 50 избрани кметове на кметства, от които 10 са самостоятелно издигнати, а повече от 30 са в коалиционно участие, но с водеща роля на АБВ.
„Веднага подчертавам – много тежки и лоши резултати в София, Пловдив, Стара Загора и Бургас“, отчете Петков, но изтъкна, че партията все пак отчита „солидно присъствие“ в някои региони. От АБВ припомниха още, че двама от районите кметове на София получиха тяхната подкрепа и са били избрани още на първи тур. „Това са кметът на „Изгрев“ Делян Георгиев и независимият кандидат на Община Панчарево - Николай Петров“, уточни още Петков.
Партията отчете и силно представяне във Врачанксия регион, където печели кметско място в община Роман и в няколко от големите села.
На пресконференцията новибраният кмет на Стрелча Стойно Чачов обяви, че в изборната нощ един от общинските съветници на АБВ в града е бил пребит и призова органите на реда се сезират за случая. От партията поискаха още оставката на директора на ОДМВР - Плевен, заради действия на полицията по време на изборите, както и обвиниха ЦИК в "грубо покаване на закона". 
