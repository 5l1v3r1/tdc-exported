
# Погода на тиждень: поступове похолодання, деінде дощ

Published at: **2019-11-04T21:49:00+00:00**

Author: ****

Original: [Українська правда](https://www.pravda.com.ua/news/2019/11/4/7230995/)

Протягом тижня в окремих областях України невеликий дощ і поступове похолодання з максимальних 20° тепла вдень у вівторок до мінімальних 8° вдень у вихідні.
Джерело: Укрінформ із посиланням на Укргідрометцентр
Деталі: 6 листопада у західних областях дощ, у північних областях місцями невеликий дощ, на решті території – без опадів. Вночі температура 5-10° тепла, на півдні та заході – до 13°. Вдень 14-19°, у південній частині 17-22°, на крайньому заході 8-13°.
На Київщині місцями невеликий дощ. Температура вночі 5-10° тепла, вдень 14-19°; вітер південно-західний, 7-12 м/с, пориви 15-20 м/с.
7 листопада по Україні місцями невеликий дощ. Температура в західних, північних та більшості центральних областей вночі 3-8° тепла, вдень 8-13°, на решті території вночі 7-12°, вдень 14-19°.
На Київщині вночі без опадів, вдень невеликий дощ; вночі 3-8° тепла, вдень 8-13°; вітер південно-східний, 5-10 м/с.
8-9 листопада по Україні місцями невеликий дощ. 8 листопада вночі 2-8°, вдень 8-14°. 9 листопада вночі 5-11°, вдень 11-17°; у південній частині вночі 8-13°, вдень 14-20°.
На Київщині 8-9 листопада місцями невеликий дощ. 8 листопада вночі 3-8°, вдень 8-13°, 9 листопада вночі 5-10°, вдень 11-16°.
Цьому передував прогноз на 5 листопада від Наталки Діденко.
