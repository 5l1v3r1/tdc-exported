
# مغرب هرگونه روابط با رژیم صهیونیستی را تکذیب کرد

Published at: **2019-11-01T20:19:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543935.html/%D9%85%D8%BA%D8%B1%D8%A8-%D9%87%D8%B1%DA%AF%D9%88%D9%86%D9%87-%D8%B1%D9%88%D8%A7%D8%A8%D8%B7-%D8%A8%D8%A7-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%B1%D8%A7-%D8%AA%DA%A9%D8%B0%DB%8C%D8%A8-%DA%A9%D8%B1%D8%AF)

پادشاهی مغرب هرگونه روابط با رژیم صهیونیستی را تکذیب کرد.
به گزارش شبکه اطلاع رسانی راه دانا؛ به نقل از آناتولی، «حسن عبیابه» سخنگوی رسمی دولت مغرب، روز گذشته طی کنفرانسی مطبوعاتی، تأکید کرد: «موضع رسمی پادشاهی مغرب این است که هیچ‌گونه روابط تجاری با اسرائیل نداشته باشد.»
وی افزود: «عدم وجود هرگونه روابط تجاری با اسرائیل را مورد تأکید قرار می‌دهیم. روابط مغرب با اسرائیل در تمامی سطوح رسما قطع شده است.»
وی از اظهارنظر درباره بازداشت «احمد ویحان» رئیس دیده‌بان مغربی «مخالف عادی‌سازی»- غیر دولتی- در شهر «ارفود» در شرق کشور، را رد کرد و گفت که پرونده وی روند قضایی را طی می‌کند.
این فعال مغربی در اعتراض به مشارکت یک شرکت رژیم صهیونیستی در نمایشگاه بین‌المللی خرما در مغرب، بازداشت شده است.
«بنیامین نتانیاهو» نخست‌وزیر رژیم صهیونیستی طی ماه‌های گذشته بارها از پیشرفت چشمگیر در روند عادی‌ساز روابط با کشورهای عربی خبر داده است. وی به اسامی این کشورها اشاره‌ای نکرده است.
به غیر از مصر و اردن، که معاهدات سازش با اسرائیل را امضا کرده‌اند، هیچ کشور عربی دیگر روابط رسمی و علنی با این رژیم ندارند.
منبع: تسنیم
