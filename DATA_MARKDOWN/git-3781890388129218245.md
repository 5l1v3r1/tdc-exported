
# 'ศรีสะเกษ'อภิมหาโคตรดวงเฮง ถูกหวย2คนรวม120ล้าน

Published at: **2019-11-01T12:30:00+00:00**

Author: ****

Original: [เดลินิวส์](https://www.dailynews.co.th/regional/739542)


        'ศรีสะเกษ' กลายเป็นจังหวัดอภิมหาโคตรดวงเฮงประจำงวดนี้ ถูกหวย 2 คน แต่รวมแล้วมูลค่าถึง 120 ล้านบาท
      
เมื่อวันที่ 1 พ.ย. ร.ต.อ.ณรงค์ ทุมมา พงส.สภ.กันทรลักษ์ ได้รับแจ้งจาก นายสุทธิพงษ์ คณะนา อายุ 61 ปี อยู่บ้านเลขที่ 92 หมู่ที่ 5 ต.ภูเงิน อ.กันทรลักษ์ จ.ศรีสะเกษ ประกอบอาชีพทำธุรกิจส่วนตัว ว่า ตนถูกรางวัลที่  1 สลากกินแบ่งรัฐบาล งวดที่ 41 งวดประจำวันที่ 1 พ.ย. 2562 หมายเลข 967375 จำนวน 19 ใบ มูลค่า 114 ล้านบาท จึงเดินทางมาเพื่อขอลงบันทึกประจำวันไว้เป็นหลักฐาน ซึ่งมีบรรดาญาติพี่น้องแห่มาร่วมแสดงความยินดีด้วยเป็นจำนวนมาก 
ขณะที่ สภ.โดนเอาว์ อ.กันทรลักษ์ ร.ต.อ.วีรวัฒน์ พันธ์น้อย พงส.สภ.โดนเอาว์ ได้รับแจ้งว่า นายหนูแดง เขาแก้ว อายุ 67 ปี อยู่บ้านเลขที่ 288/1 หมู่ 5 ต.ชำ อ.กันทรลักษ์ อาชีพทำสวนยาง ถูกรางวัลที่ 1 สลากกินแบ่งรัฐบาล งวดที่ 41 งวดประจำวันที่ 1 พ.ย. 2562 หมายเลข 967375 จำนวน 2 ใบ มูลค่า 6 ล้านบาท เป็นเศรษฐีไปอีกรายเช่นกัน.
 
