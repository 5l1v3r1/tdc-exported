
# Σήμερα το τελευταίο αντίο στον Γιάννη Σπανό

Published at: **2019-11-02T07:26:46+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/society/simera-to-teleytaio-antio-ston-gianni-spano/)

Στην ιδιαίτερη πατρίδα του το Κιάτο κηδεύεται σήμερα ο Γιάννης Σπανός.
Από τις 13:00 η σορός θα εκτεθεί για προσκύνημα, ενώ η εξόδιος ακολουθία θα ξεκινήσει στις 14.00 στον Ιερό Ναό Μεταμορφώσεως του Σωτήρος.

        Διαβάστε ακόμη : Ποιες αλλαγές έρχονται στις προσωρινές επικουρικές συντάξεις
      
Ο μουσικοσυνθέτης, πατέρας του Νέου Κύματος, άφησε την τελευταία του πνοή την Πέμπτη σε ηλικία 85 ετών.
Ο Γιάννης Σπανός γεννήθηκε στο Κιάτο Κορινθίας το 1934. Μπήκε στη δισκογραφία με το τραγούδι «Μια αγάπη για το καλοκαίρι».
Έχει γράψει πολλά τραγούδια για το λεγόμενο Νέο κύμα, σημαντικότεροι δίσκοι του όμως είναι οι «Ανθολογίες», το «Εκείνο το καλοκαίρι OST» (Α’ Βραβείο Μουσικής Φεστιβάλ Θεσσαλονίκης 1971) και η «Οδός Αριστοτέλους».
Τα πιο γνωστά τραγούδια του είναι: «Σαν με κοιτάς», «Οδός Αριστοτέλους», «Σπασμένο καράβι», «Μια φορά θυμάμαι μ’ αγαπούσες», «Μαρκίζα», «Είπα να φύγω», «Βροχή και σήμερα», «Θα με θυμηθείς», «Στην αλάνα», «Μια Κυριακή» κ.ά.
Έχει συνεργαστεί με διάσημους Γάλλους μουσικούς και ηθοποιούς στην αρχή της καριέρας του.
Έχει μελοποιήσει στίχους των Λευτέρη Παπαδόπουλου, Γιώργου Παπαστεφάνου, αλλά και ποιήματα των Βασίλη Ρώτα, Γεωργίου Βιζυηνού, Μυρτιώτισσας, Νίκου Καββαδδία, Μίλτου Σαχτούρη κ.ά.
Τραγούδια του έχουν ερμηνεύσει η Αρλέτα, ο Κώστας Καράλης, η Καίτη Χωματά, ο Γιάννης Πάριος, η Ελένη Δήμου,η Χάρις Αλεξίου κ.ά.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
