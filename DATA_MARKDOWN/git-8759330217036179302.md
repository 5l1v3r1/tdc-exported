
# 'Het noodplan van KV Oostende: investeerder zoeken en Faes verkopen'

Published at: **2019-11-07T11:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902780/-het-noodplan-van-kv-oostende-investeerder-zoeken-en-faes-verkopen-.html)


        KV Oostende kampt met financiële problemen. Vooral de zware contracten van enkele spelers en het dure stadion baren de club zorgen. Wout Faes zou in de winter voor geld moeten zorgen.
      
Faes (21) is één van de sterkhouders bij KV Oostende én hij speelt voor de Belgische beloften. KV Oostende gelooft daarom dat hij heel wat geld kan opleveren, om en bij de twee miljoen euro. KV Oostende kan in januari wel nog op stage gaan in Spanje, maar geld voor versterking is er momenteel niet als er niemand vertrekt.
Voorzitter Frank Dierckens gaf op een praatavond met supporters aan dat er sowieso een extra investeerder nodig is. "Ik zou zelf heel graag aan boord blijven", vertelde Dierckens volgens Het Nieuwsblad. "Maar als een nieuwe investeerder eist dat ik het schip verlaat, dan primeert voor mij het clubbelang en zal ik gaan. Het liefst haal ik wel een binnenlandse investeerder, maar dat moet mogelijk zijn. Op dit moment is het fiftyfifty tussen een binnen- en een buitenlandse investeerder."
