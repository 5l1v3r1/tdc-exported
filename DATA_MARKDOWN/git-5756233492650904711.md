
# سعید روستایی و نوید محمدزاده برگزیده جشنواره توکیو شدند

Published at: **2019-11-05T12:04:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620003/%D8%B3%D8%B9%DB%8C%D8%AF-%D8%B1%D9%88%D8%B3%D8%AA%D8%A7%DB%8C%DB%8C-%D9%88-%D9%86%D9%88%DB%8C%D8%AF-%D9%85%D8%AD%D9%85%D8%AF%D8%B2%D8%A7%D8%AF%D9%87-%D8%A8%D8%B1%DA%AF%D8%B2%DB%8C%D8%AF%D9%87-%D8%AC%D8%B4%D9%86%D9%88%D8%A7%D8%B1%D9%87-%D8%AA%D9%88%DA%A9%DB%8C%D9%88-%D8%B4%D8%AF%D9%86%D8%AF)


        در مراسم پایانی سی و دومین جشنواره فیلم توکیو، سعید روستایی و نوید محمدزاده برای فیلم «متری شیش و نیم» به ترتیب جایزه بهترین کارگردانی و بازیگر مرد این رویداد سینمایی را از آن خود کردند.
      

        آفتاب‌‌نیوز :
      
علاوه بر فیلم «متری شیش و نیم» که دو جایزه بهترین کارگردانی بخش رقابتی (سعید روستایی) و بهترین بازیگر مرد جشنواره (نوید محمدزاده) را برای سینمای ایران به ارمغان آورد، فیلم «پیرمرد‌ها نمی‌میرند» ساخته رضا جمالی نیز که در بخش «آینده آسیا»‌ی جشنواره فیلم توکیو حاضر بود، جایزه روح آسیا را از سوی بنیاد فرهنگی ژاپن دریافت کرد.
سی و دومین دوره جشنواره بین‌المللی فیلم توکیو از ۲۸ اکتبر، ۵ نوامبر (۶ تا ۱۴ آبان‌ماه) در ژاپن برگزار شد.
