
# Базите на ЦСКА ще бъдат оценени до дни

Published at: **2019-11-05T11:00:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/cska/bazite-na-cska-shte-bydat-oceneni-do-dni-1402858.html)

Базите на ЦСКА - "Българска армия" и Панчарево трябва да бъдат оценени в най-скоро време. Това ще стори тричленен екип от специалисти, които ще инспектират двата комплекса. Министерският съвет трябва да издаде нареждане за оценяването, но това е просто формалност, която ще се осъществи още тази седмица, докладва "Тема спорт".
Операцията има за цел да бъде установена точната стойност на двете бази, която ще е между 20 и 25 милиона лева. Тази сума трябва да бъде внесена от съвместното дружество (между държавата и ЦСКА) "Спортни имоти Българска армия". Освен това, клубът ще внесе още 40 милиона лева като привнесен капитал, което прави инвестиция от общо около 60 милиона лева. Парите ще бъдат използвани само за реконструкцията на двете бази.
Споменатото дружество между държавата и "армейския клуб" ще бъде регистрирано след гореописаната оценка. Седмицата се оказва изключително важна за "червените", защото се очаква и 8-те милиона лева, платени за активите на ПФК ЦСКА АД, да поемат към кредиторите. А за кой отбор от елита се смята, че ще привлече низвергнатия бивш капитан Николай Бодуров - вижте в този материал на SportLive.
 
