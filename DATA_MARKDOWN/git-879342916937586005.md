
# На Львівщині в багатоповерхівці вибухнула граната

Published at: **2019-11-07T09:56:44+00:00**

Author: ****

Original: [Слово і Діло](https://www.slovoidilo.ua/2019/11/07/novyna/suspilstvo/lvivshhyni-bahatopoverxivczi-vybuxnula-hranata)


        У Стрию Львівської області стався вибух в одній з житлових багатоповерхівок.
      
Як повідомляє пресслужба місцевої поліції, близько 23:35 6 листопада правоохоронці Стрия отримали інформацію про те, що в під'їзді багатоповерхівки на вулиці Сковороди пролунав вибух.
Згідно з попередніми даними поліції, в під'їзді будинку, а саме на сходовій клітці між 2-м і 3-м поверхами вибухнула граната. Тип гранати буде встановлено під час експертизи. Внаслідок вибуху ніхто не постраждав.
Правоохоронці встановлюють обставини події та особу правопорушника. Також вирішується питання правової кваліфікації події.
Нагадаємо, на Житомирській трасі під Києвом невідомий кинув вибухівку на дах автомобіля «Мерседес».
У салоні був директор фармацевтичної фірми Ігор Сало.
Через вибух, за попередніми даними, одна людина загинула і ще двоє постраждали.
Хочете обговорити цю новину? Долучайтеся до телеграм-чату CHORNA RADA
