
# IOC-presidenten foreslår «banebrytende» testmetode under Tokyo-OL

Published at: **2019-11-06T09:59:48+00:00**

Author: **NTB-TT**

Original: [Aftenbladet](https://www.aftenbladet.no/sport/i/mRxpmq/ioc-presidenten-foreslaar-gentesting-av-utoevere-i-tokyo-ol)

Det er nettsiden Inside the Games som skriver om dette.
Testen er tenkt gjennomført sammen med annen type av blodtester der man anvender tørket blod – et nytt våpen i kampen mot doping.
– Denne nye strategien kan bli banebrytende for å oppdage bloddoping uker eller til og med måneder etter at den har skjedd, sa Bach.
Han la til at hvis metoden godkjennes av Verdens antidopingbyrå (WADA) så vil denne testmetoden bli tatt i bruk allerede i Tokyo.
Bach mener også at den nye metoden vil ha en avskrekkende effekt.
– Vi vil at jukserne aldri skal føle seg sikre, uansett tid eller sted, sier han.
Selv om de nye metodene ikke skulle rekke å bli klare til OL, planlegger IOC å lagre tester fra lekene for å kunne analysere dem når systemet blir klart for det.
