
# Изведоха от реанимация една от сестрите на починалото в Кардам дете

Published at: **2019-11-01T12:31:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/izvedoha-ot-reanimacija-edna-ot-sestrite-na-pochinaloto-v-kardam-dete.html)

Лекарите изведоха от реанимация една от сестрите на починалото в Кардам дете.
Състоянието на момичето се подобрява и медиците от варненската болница „Св. Марина” се надяват тенденцията да продължи.
Петте деца, които вероятно са се отровили с неизвестно вещество, остават в болниците във Варна и Добрич.
11-годишното момиче няколко дни беше с опасност за живота след миокардит. Каква е причината за отравянето все още остава загадка.
Днес ще излязат резултатите на Агенцията по храните от пробите от храните в училищния стол, дома и магазина, в който е пазарувало семейството.
От тях ще стане ясно дали децата са жертва на хранително отравяне, или причината е друга.
