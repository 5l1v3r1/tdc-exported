
# Slavia Praha v Lige majstrov zaskočila Barcelonu, zo slávneho Camp Nou si vezie bod

Published at: **2019-11-05T21:35:06+00:00**

Author: **Webnoviny**

Original: [Denník politika](http://dennikpolitika.sk/archiv/88795)

5.11.2019 (Webnoviny.sk) – Futbalisti Slavie Praha nečakane získali bod po remíze 0:0 na trávniku slávneho FC Barcelona v utorkovom zápase štvrtého kola skupinovej fázy Ligy majstrov. Slavia získala druhý bod v prestížnej „milionárskej“ súťaži, ale zostala na poslednej štvrtej priečke v F-skupine. FC Barcelona je s 8 bodmi priebežne na čele.
Na Camp Nou sa český majster úspešne ubránil ofenzíve španielskeho šampióna, ktorý prestrieľal hostí v pokusoch na bránku 6:0. Ani jedna lopta však neskončila za chrbtom skvelého Ondřeja Kolářa.
Najväčšiu šancu domácich mal po polhodine hry Lionel Messi. Strelu argentínskeho lídra FCB zastavilo brvno. „Blaugranas“ naďalej ťahajú v Lige majstrov na domácom štadióne obdivuhodnú sériu. Od septembra 2013 neprehrali pred vlastnými fanúšikmi už 34 zápasov po sebe, aktuálne pridali štvrtú remízu.
4. kolo skupinovej fázy – utorok
F-skupina:FC Barcelona (Šp.) – Slavia Praha (ČR) 0:0
Viac k témam: Liga majstrovZdroj: Webnoviny.sk – Slavia Praha v Lige majstrov zaskočila Barcelonu, zo slávneho Camp Nou si vezie bod © SITA Všetky práva vyhradené.
