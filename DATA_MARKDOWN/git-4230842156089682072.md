
# День Димитрія Солунського: що за свято, традиції і прикмети

Published at: **2019-11-07T12:02:46+00:00**

Author: ****

Original: [ФАКТИ](https://fakty.com.ua/ua/lifestyle/20191107-den-dymytriya-solunskogo-shho-za-svyato-tradytsiyi-i-prykmety/)

8 листопада православні українці вшановують пам’ять святого великомученика Димитрія Солунського. У народі його називають Димитрів день. З ним пов’язано чимало традицій та прикмет. Яких – у матеріалі Фактів ICTV.
Димитрій Солунський був римським проконсулом у Фессалоніках, якого вбили у 306 році через християнську віру.
На цю посаду у 305 році його призначив імператор Галерій Максиміан. Довідавшись, що Димитрій християнин, гніву імператора не було меж.
Повертаючись з походу з Причорномор’я, Максиміан вирішив вести армію через Фессалоніки. Коли він увійшов у місто, до нього викликали Димитрія, який сміливо визнав себе християнином.
Читайте: Церковні свята – календар на 2019 рік
Його кинули до в’язниці, а на світанку у підземній темниці святого закололи списами.
Після цього вірний служитель святого Лупп зібрав на рушник кров Димитрія, зняв з його пальця імператорський перстень та умочив у кров.
Перснем та іншими святинями, освяченими кров’ю святого Димитрія, Лупп почав зціляти хвороби.
Тіло великомученика кинули на поталу диким звірам, але християни його таємно поховали.
За часів імператора Костянтина над могилою святого збудували церкву.
Пам’ять святого Димитрія Солунського пов’язували на Русі з військовим подвигом, патріотизмом і захистом Вітчизни. Святий зображується на іконах у вигляді воїна в обладунках, зі списом і мечем у руках.
У народі кажуть, що святий Дмитро приносить зиму.
Саме тому за погодою 8 листопада визначали, коли прийде зима і якою буде весна.
А ще з Димитрія починалися вечорниці та пора сватань.
До Дмитра дівка хитра, а після Дмитра ще хитріша (Бо вийде заміж – Ред.).
Факти ICTV розповідали, скільки вихідних буде у 2020 через свята.

        Фото:
         uapc.org.ua
      
