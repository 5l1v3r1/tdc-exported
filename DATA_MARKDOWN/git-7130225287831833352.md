
# Yaptığı Yemekleri ve Gelirini Kimsesizlere Dağıtıyordu: YouTube Fenomeni Narayana Reddy Hayatını Kaybetti

Published at: **2019-11-01T16:56:56+00:00**

Author: **Yasin Arslan**

Original: [Onedio](https://onedio.com/haber/yaptigi-yemekleri-ve-gelirini-kimsesizlere-dagitiyordu-youtube-fenomeni-narayana-reddy-hayatini-kaybetti-888599)

BBC Türkçe'nin haberine göre, iki yıl içinde 6 milyondan fazla aboneye ulaşan "Grandpa Kitchen" (Dedenin Mutfağı) adlı kanalın sahibi Reddy'nin yemek pişirme videoları büyük bir kitleye ulaşıyordu.
Şimdiye kadar 260'tan fazla video yayımlayan ve içerik üreticilerine bağış toplama platformu Patreon'da bin'den fazla abonesi olan Reddy'nin 27 Ekim'de öldüğü duyuruldu.
Akciğer enfeksiyonundan öldüğü açıklanan Narayana Reddy'nin bir anda popüler olmasından sonra bazı aile üyeleri işlerinden ayrılarak ona yardım etmeye başlamıştı. 
Reddy'nin ailesinden Srikanth Reddy, "Ailemiz için bize hep yemekler yapardı. Daha sonra bunu genişletip kimsesizler için yapmaya karar verdik. Videolara gelen yorumları ona okuyorduk, çok mutlu oluyordu" dedi.
Srikanth Reddy, gelirinin kimsesiz çocuklara ve yoksullara dağıtıldığı videolara devem edileceğini açıkladı. 
Srikanth Reddy'nin hayatının kaybettiğinin duyurulduğu videosuna 130 bin'den fazla yorum yapıldı. Yorumların çoğunda Reddy "örnek bir insan" olarak nitelendi.
