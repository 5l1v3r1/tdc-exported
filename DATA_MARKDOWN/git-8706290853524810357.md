
# Φρένο σε ενοικιάσεις σπιτιών από την Airbnb για πάρτι μετά το μακελειό στην Καλιφόρνια

Published at: **2019-11-03T23:22:00+00:00**

Author: ****

Original: [enikos.gr](http://www.enikos.gr/international/682023/freno-se-enoikiaseis-spition-apo-tin-airbnb-gia-parti-meta-to-mak)

Το μακελειό σε πάρτι για το Halloween σε σπίτι στην Καλιφόρνια στάθηκε η αιτία της ανακοίνωσης του διευθύνοντος συμβούλου της Airbnb ότι η εταιρεία θα απαγορεύσει τα πάρτι σε διαμερίσματα που μισθώνονται μέσω της πλατφόρμας.
Όπως έγραψε στο Twitter ο CEO, Μπράιαν Τσέσκι "από σήμερα απαγορεύουμε τα πάρτι σε σπίτια και διπλασιάζουμε τις προσπάθειες να αντιμετωπίσουμε τα μη εγκεκριμένα πάρτι και να ξεφορτωθούμε καταχρηστικές συμπεριφορές από φιλοξενούμενους και οικοδεσπότες».
Για να το επιτύχει αυτό, η Airbnb σκοπεύει να αυξήσει τον «χειροκίνητο έλεγχο» των κρατήσεων που επισημαίνονται ως ύποπτες από το αυτόματο σύστημα εντοπισμού κινδύνων.
Η εταιρεία σκοπεύει να συγκροτήσει επίσης μία ομάδα που θα αντιδρά άμεσα όταν εμφανίζονται προβλήματα αυτού του είδους και θα επιβάλλει άμεσα κυρώσεις στους χρήστες που δεν σέβονται τους νέους κανονισμούς.
«Οφείλουμε να κάνουμε περισσότερα και θα το κάνουμε αυτό», ανέφερε σε ένα από τα μηνύματά του στο Twitter ο κ. Τσέσκι.
Πηγή: enikonomia.gr
