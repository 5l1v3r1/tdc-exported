
# Моуриньо пред договор с Байерн

Published at: **2019-11-05T07:14:00+00:00**

Author: **Пламен Вълков**

Original: [Стандарт Новини](https://standartnews.com/sport/mourino-pred-dogovor-s-bayern-405897.html)

Бившият полузащитник на германския национален отбор и Манчестър Юнайтед Бастиан Швайнщайгер изрази мнение, че Жозе Моуриньо може да стане старши треньор на Байерн (Мюнхен), съобщава "Дойче Веле".
35-годишният Швайнщайгер разкри, че португалският специалист учи немски език. Халфът игра за Манчестър Юнайтед от 2015 до 2017 година. Моуриньо ръководи "червените дяволи" от 2016 до 2018 година.
"Мога да си представя Моуриньо в германското първенство. Спомням си как постоянно ме питаше за Байерн и Бундеслигата. По време на пътуванията на Манчестър Юнайтед, той гледаше Бундеслигата по телевизията.
Жозе познаваше всеки футболист в Бундеслигата, дори и тези, които играеха за малки клубове. Между другото, Моуриньо учи немски език", заяви Швайнщайгер.
Байерн вече уволни досегашния си старши треньор Нико Ковач.
