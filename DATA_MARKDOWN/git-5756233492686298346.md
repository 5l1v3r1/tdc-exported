
# کدام آیفون مناسب شماست؟

Published at: **2019-11-02T08:54:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619354/%DA%A9%D8%AF%D8%A7%D9%85-%D8%A2%DB%8C%D9%81%D9%88%D9%86-%D9%85%D9%86%D8%A7%D8%B3%D8%A8-%D8%B4%D9%85%D8%A7%D8%B3%D8%AA)


        به گفته کارشناسان فعال در حوزه فناوری، کاربرانی که قصد خریداری گوشی‌های آیفون را دارند، بهتر است با توجه به نیاز و بودجه خود در این مورد تصمیم گیری و انتخاب کنند.
      

        آفتاب‌‌نیوز :
      
بر اساس گزارشی که در وب سایت دیجیتال ترندز آمده است، کارشناسان فعال در حوزه فناوری با بررسی و تحلیل قابلیت‌های کاربردی و مشخصات فنی موجود در مدل‌های مختلف آیفون‌های جدید، فهرست و گزارشی را تهیه و منتشر کرده اند که به کاربران و علاقمندان به خریداری گوشی های آیفون کمک و راهنمایی می کند تا کدام مدل آن را تهیه، خریداری و استفاده کنند.
اپل به عنوان توسعه دهنده گوشی‌های هوشمند آیفون هر ساله در جریان برگزاری رویدادی از مدل‌های جدید گوشی‌های خود رونمایی و پرده برداری می‌کند که از جمله جدیدترین گوشی‌های آن می‌توان به آیفون ۱۱، آیفون ۱۱ پرو و آیفون ۱۱ پرو مکس اشاره کرد که در سپتامبر ۲۰۱۹ رونمایی و سپس روانه بازارهای جهانی شد. اپل به هنگام معرفی این محصولات جدید، آیفون ۱۱ را جایگزینی برای آیفون ایکس آر نامید که از قیمت پایین تر و اندازه کوچکتری نسبت به دو مدل پرچمدار دیگر برخوردار است و درواقع، نسخه مقرون به صرفه و اقتصادی گوشی های آیفون به شمار می رود.
بر اساس گزارش وب سایت CNBC، قیمت گوشی‌های هوشمند آیفون ۱۱، آیفون ۱۱ پرو و آیفون ۱۱ پرو مکس به ترتیب ۶۹۹ دلار، ۹۹۹ دلار و ۱۰۹۹ دلار گزارش و اعلام شده است.
پیشتر نیز بسیاری از کارشناسان و تحلیلگران فعال در حوزه فناوری برآورد و اعلام کرده بودند که استقبال کاربران و مشتریان در بازارهای جهانی علی الخصوص چین از گوشی مقرون به صرفه آیفون ۱۱ بسیار بیشتر از دو مدل دیگر آن خواهد بود.
حالا به تازگی کارشناسان فهرستی از مدل گوشی های جدید آیفون که در طول یکی دو سال اخیر معرفی و عرضه شده اند، منتشر کرده اند تا کاربران بتوانند بر اساس نیاز خود بهترین و مناسب ترین گوشی موجود در بازار را خریداری و استفاده کنند.
آیفون ۱۱؛ مناسب برای اکثریت کاربران / کاربران با استفاده معمولی از موبایل
آیفون ۱۱ پرو و آیفون پرو مکس؛ مناسب برای علاقمندان به عکاسی
آیفون ۱۱ و آیفون ۱۱ پرو مکس؛ مناسب برای تاجران و صاحبان کسب و کار
آیفون ۸ و آیفون ۱۰ (ایکس)؛ مناسب برای کاربرانی که برای اولین بار آیفون می خرند
