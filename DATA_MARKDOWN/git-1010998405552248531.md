
# Пожар в общежитие за социално слаби в Димитровград

Published at: **2019-11-05T08:14:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/pozhar-v-obshtezhitie-za-socialno-slabi-v-dimitrovgrad.html)

Пожар в общинско общежитие за социално слаби в Димитровград. Трима души са леко обгазени заради дима. Те бяха откарани в болница, а двама от тях вече са изписани.
Започва спешна евакуация на хората, които живеят там. Първо охраната реагира и започва да извежда хората, след това се обажда на спешния номер 112.
Три пожарни участват в гасенето. Огънят е потушен.
Пожарът е тръгнал от крайна стая в общежитието. В нея е живеел 38-годишен мъж. Според информацията той е имал психически отклонения и неумишлено стартира пожара около 4:30 ч. тази сутрин.
В сградата живеят около 25 души. Екипите на пожарната реагират бързо и потушават огъня за около 30 минути. Представител на пожарната обясни, че шестима души са свалени по стълбището, а един е изведен по пожарната стълба.
От общината обясниха, че общежитието има още едно крило, което се подготвя и обзавежда. Потърпевшите ще бъдат настанени там.
