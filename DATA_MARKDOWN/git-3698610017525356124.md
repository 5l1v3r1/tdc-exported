
# У жовтні попит на нові легкові авто виріс на чверть

Published at: **2019-11-02T21:37:00+00:00**

Author: ****

Original: [DT.ua](https://dt.ua/ECONOMICS/u-zhovtni-popit-na-novi-legkovi-avto-viris-na-chvert-328296_.html)

Минулого місяця українці придбали та зареєстрували майже 9 тис. нових легкових авто. В результаті, щодо попереднього року, жовтневий ринок виріс майже на чверть, повідомляє Укравтопром.
Змінився і лідер жовтня - найпопулярнішою маркою на ринку нових легкових автомобілів стала Renault. Протягом минулого місяця 1834 автомобіля цієї французької марки поповнили український автопарк. Таким чином, свій результат річної давності Renault поліпшила в 2,3 рази.
На другому місці Toyota, автомобілі якої в жовтні вибрали 1233 автомобілісти. Незважаючи на втрату позиції в рейтингу, попит на нові легкові автомобілі марки Toyota продемонстрував позитивну динаміку, збільшившись на 37%.
Третя позиція і 60-відсоткове зростання в Kia, в активі якої 833 реєстраційних номери.
На четвертому місці Volkswagen, який на третину збільшив жовтневу реалізацію до 604 шт.
П'ята позиція в рейтингу Skoda, результат якої - 537 авто, що на 2 шт. менше, ніж роком раніше.
Також в десятку найбільш популярних марок місяця увійшли: Nissan - 472 шт. (-22%); Hyundai - 463 шт. (+ 10%) Peugeot - 232 шт. (+ 40%); Mazda - 218 шт. (-17%); Ford - 204 шт. (-34%).
Бестселером місяця став автомобіль Renault Logan з показником 701 реєстрація.
Всього за десять місяців 2019 свої перші реєстраційні номери отримали 70,7 тис. легкових автомобілів, що на 5% більше, ніж за аналогічний період минулого року.
Раніше повідомлялося про те, що у вересні українці зареєстрували 23 тис. ввезених з-за кордону старих легкових автомобілів це в 3,2 рази більше, ніж всіх нових легкових авто за той же місяць.
