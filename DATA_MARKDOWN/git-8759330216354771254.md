
# Degryse na nederlaag KRC Genk op Liverpool: “Hij is me wat tegengevallen”

Published at: **2019-11-06T11:11:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902614/degryse-na-nederlaag-krc-genk-op-liverpool-hij-is-me-wat-tegengevallen-.html)


        KRC Genk deed Liverpool toch wat zweten. Analist Marc Degryse deed zijn boekje open tegenover Het Laatste Nieuws na de 2-1 nederlaag van de Limburgers in de Champions League.
      
KRC Genk moet zich optrekken aan de prestatie op Anfield. "Ondanks de nederlaag was dit een prestatie waar Genk zich aan kan optrekken. Als je vooraf had gezegd dat Genk tot de laatste minuut zou strijden voor een punt op Anfield, je zou zijn weggelachen."
Degryse zag een goed KRC Genk. “Geen enkele speler is individueel door de mand gevallen, al is Ito me wat tegengevallen - Samatta stond er echt alleen voor. Dat hij in zo'n match scoorde op de énige corner van Genk: knap”, aldus de analist.
"Het is misschien raar om te zeggen, maar ik vermoed dat Genk met een beter gevoel naar huis zal gaan dan ze op Liverpool zijn toegekomen. Een thuismatch in de Belgische competitie is natuurlijk wat anders dan een match in Liverpool in de Champions League, maar zondag moet Genk beter zijn in balbezit - daar moeten ze nu een stap vooruit zetten."
