
# Un protestatar din Hong Kong a fost poreclit Bruce Lee, după ce a fost filmat executând o lovitură

Published at: **2019-11-01T18:41:05+00:00**

Author: **Jurnal.md**

Original: [Jurnal.md](http://jurnal.md/ro/news/d7d83ee64fd09857/un-protestatar-din-hong-kong-a-fost-poreclit-bruce-lee-dupa-ce-a-fost-filmat-executand-o-lovitura.html?utm_source=RSS&utm_medium=RSS&utm_campaign=RSS)


        Imaginile cu momentul în care un protestatar din Hong Kong doboară un polițist chinez cu o lovitură de picior din săritură, au ajuns virale pe internet.
      
Scena violentă a avut loc la Grand Plaza, Mong Kok, în timpul protestelor din Hong Kong, scrie Unilad.co.uk. În videoclip, polițistul poate fi văzut apucând și lovind un protestatar în încercarea de a-l reține.
Un alt protestatar intervine și încearcă să-i despartă pe cei doi. În cadru își face apoi apariția un al treilea bărbat care, printr-o lovitură de picior din săritură, îl trântește pe ofițer la pământ. Imediat după, polițistul care se afla încă la pământ este lovit de alți doi protestatari.
În cele din urmă, el reușește să se ridice în picioare. După ce imaginile cu scenele violente au devenit publice, protestatarul care a executat lovitura de Kung Fu a fost poreclit Bruce Lee.

        Avertizăm că imaginile conțin scene care vă pot afecta emoțional.
      
