
# На Київщині молодик прийшов до сільського клубу із бойовою гранатою в кишені

Published at: **2019-11-05T08:33:09+00:00**

Author: ****

Original: [ГЛАВКОМ](https://glavcom.ua/kyiv/news/na-kijivshchini-molodik-priyshov-do-silskogo-klubu-iz-boyovoyu-granatoyu-v-kisheni-637745.html)

Опівночі на спецлінію 102 надійшло повідомлення про те, що у селі Дідівщина у Фастівському районі Київщини місцевий житель прийшов до місцевого клубу з гранатою у кишені.   
Для перевірки інформації за вказаною адресою прибув наряд групи реагування патрульної поліції. Біля стін магазину працівники поліції виявили предмет, схожий на гранату. Про це повідомляє пресслужба Головного управління Нацполіції в Київській області.
На місце події прибули слідчо-оперативна група та фахівці-вибухотехніки, які як речовий доказ вилучили корпус гранати Ф-1 та запал до неї.
Поліцейські встановили, що небезпечна знахідка належить 30-річному місцевому жителю.
Як з’ясувалось, молодик побачив наряд поліції і викинув гранату біля магазину. Обійшлось без трагічних наслідків.
Правопорушника затримано у порядку ст. 208 КПК України. Поліція встановлює шляхи походження гранати.
За даним фактом відкрито кримінальне провадження за ч. 1 ст. 263 Кримінального кодексу України. Санкція статті передбачає ув’язнення на строк від трьох до семи років.
