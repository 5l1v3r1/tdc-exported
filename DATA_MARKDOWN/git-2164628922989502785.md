
# У Хусті водій насмерть збив пішохода (ФОТО)

Published at: **2019-11-03T12:15:00+00:00**

Author: ****

Original: [PRESS-ЦЕНТР](http://press-centr.com/ua/news/42609_U-Khusti-vodiy-nasmert-zbiv-pishokhoda-FOTO)


        Вночі, 3 листопада, до поліції надійшло повідомлення про смертельну аварію у місті Хуст. Прибувши за викликом слідчі встановили, що близько 02:10 години, 20-річний мешканець Тячева, рухаючись на позашляховику "BMW X5", допустив наїзд на невідомого чоловіка. Від отриманих травм пішохід помер на місці аварії. Особу загиблого встановлюють правоохоронці.
      
За фактом порушення правил безпеки дорожнього руху, що призвели до смерті потерпілого, слідчі відділу з розслідування злочинів у сфері транспорту поліції Закарпаття внесли відомості до Єдиного реєстру досудових розслідувань за частиною 2 статті 286 Кримінального кодексу України.
Водія іномарки освідчили. За кермом чоловік перебував тверезий. У справі буде призначено відповідні експертизи, у ході яких поліція з’ясує усі обставини даної автопригоди.
Про це повідомляє відділ комунікації поліції Закарпатської області
 
