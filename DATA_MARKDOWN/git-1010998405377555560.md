
# Подадоха документи за регистрацията на „Няма такава държава”

Published at: **2019-11-05T11:33:00+00:00**

Author: **btvnovinite.bg**

Original: [bTV Новините](https://btvnovinite.bg/bulgaria/podadoha-dokumenti-za-registracijata-na-njama-takava-darzhava.html)

Сценаристът Тошко Йорданов подаде документи в Софийски градски съд за регистрация на партията „Няма такава държава”.
Общо 3700 подписа бяха внесени в нейна подкрепа.
Политическата формация беше учредена в пълна секретност на 5 октомври, а неин лидер е шоуменът Слави Трифонов.
От партията отказаха да коментират в кой политически спектър ще се позиционират, както и дали ще се коалират.
„Нека се разберем отсега, като направим нещо или смятаме да направим - ще ви кажем. Всичко останало са спекулации“, каза Йорданов.
Съдът има срок приблизително месец и половина, за да се произнесе, съгласно Закона за политическите партии.
