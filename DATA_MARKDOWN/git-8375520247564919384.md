
# Microsoft запровадила чотириденний робочий тиждень і отримала цікаві результати

Published at: **2019-11-05T06:20:48+00:00**

Author: ****

Original: [ГЛАВКОМ](https://glavcom.ua/world/hitech/microsoft-zaprovadila-chotiridenniy-robochiy-tizhden-i-otrimala-cikavi-rezultati-637615.html)

У Японії компанія Microsoft провела цікавий експеримент, запровадивши на місяць чотириденний робочий тиждень.
Наприкінці експерименту технічний гігант зафіксував майже 40% стрибок рівня продуктивності у своїх співробітників.
Зазначається, що після серпневого конкурсу Microsoft Work Choice Challenge компанія закрила свої двері по п’ятницях і надала своїм 2300 працівників триденні вихідні на цілий місяць, щоб оцінити переваги скороченого робочого тижня.
За цей період продуктивність компанії, виміряна продажами на одного працівника, зросла на 39,9% в порівнянні з серпнем 2018 року.
За словами Microsoft, це благо частково було пов’язано з тим, що тривалість засідань була обмежена 30 хвилинами, а кількість конференцій збільшилася.
Водночас, у фірмі відбулося зниження витрат: на 23,1% менше споживаної електроенергії і на 58,7% менше надрукованих за цей період сторінок.
Експеримент, що також включав в себе схеми для саморозвитку і сімейного благополуччя, в основному отримав позитивні відгуки співробітників: 92,1% заявили, що їм сподобалася чотириденний робочий тиждень.
Microsoft Japan заявляє, що цієї зими вона планує провести аналогічне випробування, спрямоване на заохочення більш гнучкої роботи.
Наслідки надмірної роботи відчуваються дуже гостро в Японії.
Згідно з урядовим дослідженням 2016 року, майже чверть японських компаній вимагає, щоб співробітники працювали понаднормово більше 80 годин на місяць. В Японії працівникам дається 20 днів відпустки на рік, але лише деякі користуються хоча б половиною цього часу.
Цікаво, що недавно мільярдер Ілон Маск заявив, що відпустка вбиває, а також зізнався, що для успішного створення своїх стартапів йому доводилося працювати більше 100 годин на тиждень.
