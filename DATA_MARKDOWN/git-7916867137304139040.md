
# MVP akistata neįvyks: Leonardas praleis mūšį su „Bucks“

Published at: **2019-11-06T08:40:00+00:00**

Author: ****

Original: [basketnews.lt](https://www.basketnews.lt/news-134350-mvp-akistata-neivyks-leonardas-praleis-musi-su-bucks.html)

Nuotr.: Zuma Press – Scanpix
Nuotr. Zuma Press – Scanpix
Artėjančią naktį įvyksiantis Los Andželo „Clippers“ ir Milvokio „Bucks“ susidūrimas klostysis be Kawhi Leonardo. „Clippers“ oficialiai paskelbė, jog 28-erių praėjusio sezono finalo MVP rungtynes praleis dėl jam suteikiamo poilsio.
Šių klubų akistata kėlė didžiulį ažiotažą, mat kitoje barikados pusėje „Clippers“ pasitiks 2018-2019 m. sezono reguliariojo sezono MVP Giannis Antetokounmpo.
Los Andželo ekipa savo lyderį ėmėsi tausoti antrąkart per aštuonerias rungtynes. Jis prieš tai praleido mūšį su Jutos „Jazz“, kuriai Doco Riverso auklėtiniai pralaimėjo 96:110. 
Po dvikovos su „Bucks“ Kalifornijos ekipa kitą naktį namie priims Portlando „Trail Blazers“ ir šiame susitikime Leonardą tikimasi pamatyti aikštėje.
Leonardas per šešerias sužaistas rungtynes šį sezoną rinko po 29,3 taško, atkovojo po 7,3 ir perėmė po 2,3 kamuolio bei atliko po 5,7 rezultatyvaus perdavimo.
„Clippers“ (5-2) ir „Bucks“ (5-2) mūšis Los Andžele naktį iš trečiadienio į ketvirtadienį startuos 5 val. Lietuvos laiku.

        Utah Jazz
      
Los Angeles Clippers 110-96

        Los Angeles Clippers
      
San Antonio Spurs 103-97

        Los Angeles Clippers
      
Utah Jazz 105-94

        Los Angeles Clippers
      
Milwaukee Bucks Ketv.05:00

        Los Angeles Clippers
      
Portland Trail Blazers Penk.05:30

        Los Angeles Clippers
      
Toronto Raptors Antr.05:30
