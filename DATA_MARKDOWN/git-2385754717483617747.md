
# Πρόεδρος ΟΛΜΕΚ για μήνυμα ΠτΔ: Ας αφήσουμε τους εκπαιδευτικούς να κρίνουν

Published at: **2019-11-06T08:56:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595941/proedros-olmek-gia-minyma-ptd-as-afisoume-tous-ekpaideftikous-na-krinoun)

Σεβόμαστε τον θεσμό του Προέδρου και τον ίδιο τον Πρόεδρο της Δημοκρατίας, ωστόσο το πιο σωστό είναι να αφήσουμε τους εκπαιδευτικούς να κρίνουν και να ψηφίσουν κατά πόσο θα κατέλθουν ή όχι σε απεργίες κατά τη διάρκεια των εξετάσεων ανά τετράμηνα, ανέφερε στο SigmaLive o πρόεδρος της ΟΕΛΜΕΚ, Κώστας Χατζησάββας, απαντώντας στο αυστηρό μήνυμα του κ. Αναστασιάδη.  Σε χθεσινές του δηλώσεις ο Πρόεδρος της Δημοκρατίας, Νίκος Αναστασιάδης, ανέφερε ότι οι νομοθεσίες δεν εξαρτώνται από τα δημοψηφίσματα των εκπαιδευτικών. Είπε ότι οι πολιτικές αποφασίζονται από το κράτος, θεσμοθετούνται από τη Βουλή και συνεπώς, δεν είναι θέμα εάν και κατά πόσο θα γίνουν αποδεκτές μέσα από δημοψηφίσματα. «Θέλω να παρακαλέσω, και είναι η ύστατη φορά, να μην πιστέψει κανένας ότι αυτό το κράτος θα παραδοθεί στις συνδικαλιστικές οργανώσεις», υπογράμμισε», πρόσθεσε.  Η νομοθεσία και οι νόμοι γενικότερα πρέπει να είναι σεβαστοί, ωστόσο επειδή υπάρχουν αυτά τα δεδομένα, απευθυνόμαστε στους συναδέλφους για να απαντήσουν, σημείωσε ο κ. Χατζησάββας.  Ξεκαθάρισε παράλληλα, ότι το κεντρικό ΔΣ της ΟΕΛΜΕΚ δεν έδωσε σε καμία περίπτωση κατεύθυνση ή γραμμή.  Αξίζει να σημειωθεί ότι δύο από τα πέντε συνολικά κινήματα στις τάξεις της ΟΕΛΜΕΚ, τοποθετούνται επίσημα για την θέση που θα κρατήσουν στις 11 Νοεμβρίου. «Νέα Κίνηση» και «Αλλαγή», τάσσονται κατά των απεργιών. 
