
# Манчестър Юнайтед усети горчивината на черешките и допусна нов провал

Published at: **2019-11-02T16:23:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/manchestyr-yunajted-useti-gorchivinata-na-chereshkite-i-dopusna-nov-proval-1391103.html)

Отборът на Манчестър Юнайтед продължава с неубедителните си изяви през последните месеци. "Червените дяволи" претърпяха изненадващо поражение като гост на Борнемут с 1:0 в откриващия мач от 11-ия кръг на Висшата лига.
"Дяволите" бяха в серия от три поредни победи във всички турнири, както и равенство срещу европейския шампион Ливърпул, но днес хората на Оле Гунар Солскяер не успяха да се справят със съпротивата на Борнемут.
"Черешките" успяха да вземат преднина в мача точно преди края на първата част, когато Джошуа Кинг се разписа в мрежата на Давид Де Хеа след подаване на Адъм Смит. През цялото второ полувреме Юнайтед така и не успя да затрудни достатъчно своя съперник, за да стигне поне до точка в мача.
Така Борнемут задмина Юнайтед в класирането, като понастоящем заемо 6-о място в шампионата с актив от 16 точки. Грандът от Манчестър пък остава на 8-о място с 13 пункта, но до края на кръга може да изгуби доста позиции в класирането.
 
