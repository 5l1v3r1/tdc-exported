
# Θεσσαλονίκη: Δύο περιστατικά ρατσιστικής επίθεσης εντός 48 ωρών

Published at: **2019-11-07T16:55:49+00:00**

Author: **Marianthi Dovri**

Original: [neolaia.gr](https://neolaia.gr/2019/11/07/peristatika-ratsistikis-epithesis-stin-thessaloniki/)

Δύο περιστατικά ρατσιστικής επίθεσης σημειώθηκαν εντός των δύο τελευταίων ημερών στην πόλη της Θεσσαλονίκης.
Η πρώτη ρατσιστική επίθεση συνέβη χθες, Τετάρτη 6/11, στην περιοχή της Νεάπολης, όταν δύο άγνωστοι έχοντας καλυμμένα τα πρόσωπά τους με κουκούλες πλησίασαν ένα 12χρονο παιδί προσφύγων, το έριξαν στο έδαφος και κρατώντας μαχαίρι απείλησαν να το σκοτώσουν αν συνεχίσει να πηγαίνει στο σχολείο.
Μάλιστα, κατά τη διάρκεια της επίθεσης απείλησαν ότι θα σκοτώσουν και μία ακόμη συμμαθήτριά του, η οποία είναι επίσης παιδί προσφύγων. Για τη ρατσιστική επίθεση ενημερώθηκε τόσο το Τμήμα Ρατσιστικής Βίας της Ασφάλειας Θεσσαλονίκης, καθώς και ο δήμαρχος Νεάπολης – Συκεών, Σίμος Δανιηλίδης.
Για το συγκεκριμένο περιστατικό ρατσιστικής επίθεσης ενημερώθηκε και η Υπουργός Παιδείας, Νίκη Κεραμέως, η οποία καταδίκασε την συγκεκριμένη επίθεση, όπως και κάθε ρατσιστικό περιστατικό.
