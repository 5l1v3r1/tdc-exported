
# Ďalší prominentný rozvod: Hviezdna dvojica ide od seba po takmer 10 rokoch

Published at: **2019-11-05T16:00:00+00:00**

Author: **jt**

Original: [markíza](https://www.markiza.sk/soubiz/zahranicny/1981369_dalsi-prominentny-rozvod-hviezdna-dvojica-ide-od-seba-po-takmer-10-rokoch)

Päťdesiatpäťročný americký herec Ian Ziering, ktorý sa v našich končinách preslávil rolou Stevea Sendersa v legendárnom seriáli Beverly Hills 902 10, sa rozvádza.
Ako oznámil pred pár dňami na sociálnej sieti, svoju stále ešte manželku Erine Kristine Ludwig, s ktorou sa oženil v roku 2010, požiadal o rozvod.
"Chcem vám s ťažkým srdcom oznámiť, že ja a Erin sa rozchádzame. Pre naše hektické pracovné harmonogramy nemôžeme byť zaneprázdnenejší a vzájomne sme sa odcudzili," napísal herec vo svojom stanovisku.
Zdroj: Instagram/erinziering
Zároveň však dodal, že Erin je jednou z najneuveriteľnejších žien, ktoré kedy stretol.
Počas ich spoločného zväzku sa dvojici narodili dve dcéry Mia a Penna.
Zdroj: Instagram/ianziering
Pre známeho herca pôjde už o druhý rozvod. Od roku 1997 bol päť rokov ženatý s modelkou Nikki Schieler.
