
# Infarto mentre presenta il nuovo film: grave Giorgio Tirabassi

Published at: **2019-11-01T22:53:00+00:00**

Author: ****

Original: [Il Tempo](https://www.iltempo.it/cultura-spettacoli/2019/11/01/news/giorgio-tirabassi-infarto-malore-abruzzo-grave-ospedale-il-grande-salto-film-civitella-alfedena-ricky-memphis-marco-giallini-valerio-mastandrea-1233903/)

Un malore, forse un infarto, durante la presentazione di un film in Abruzzo. Paura per l'attore e regista romano Giorgio Tirabassi trasportato in serata all’ospedale di Avezzano in condizioni definite gravi. 
Il popolare attore di 59 anni si è sentito male intorno alle 21, riporta il Messaggero che ha dato la notizia, in un centro congressi di Civitella Alfedena (L'Aquila) dove si apprestava a presentare il film “Il Grande Salto” di cui cura la regia e recita accanto a Ricky Memphis, Marco Giallini, Valerio Mastandrea e Pasquale “Lillo” Petrolo.
