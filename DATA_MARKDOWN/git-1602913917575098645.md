
# Compania hotelieră Aro-Palace Braşov şi-a diminuat profitul cu 24,6% în primele nouă luni din 2019, la 786.570 lei, la afaceri de 22,5 mil. lei, plus 4%

Published at: **2019-11-03T22:00:00+00:00**

Author: **Tibi Oprea**

Original: [Ziarul Financiar](https://www.zf.ro/burse-fonduri-mutuale/compania-hoteliera-aro-palace-brasov-si-a-diminuat-profitul-cu-24-6-in-primele-noua-luni-din-2019-la-786-570-lei-la-afaceri-de-22-5-mil-lei-plus-4-18531176)

Compania hotelieră Aro-Palace din Braşov (simbol bursier - ARO), care administrează hotelul de cinci stele Aro-Palace, a raportat pentru primele nouă luni din 2019 un profit net de 786.570 lei, în scădere cu 24,6% faţă de aceeaşi perioadă din 2018, la afaceri de 22,5 mil. lei, plus 4%, potrivit calculelor ZF făcute pe baza datelor agregate de la BVB.
Astfel, compania a avut venituri din exploatare de 24 mil. lei, în creştere cu 9,6%, şi cheltuieli din exploatare de 22,9 mil. lei, plus 13,4%, astfel că rezultatul din exploatare a fost profit de 1 mil. lei, în scădere cu 35,8%. Compania este controlată de SIF Transilvania (SIF3), cu o participaţie de 85,7% din capitalul social, în timp ce SIF Muntenia (SIF4) deţine 10,3% din numărul de acţiuni. De la începutul anului, acţiunile ARO se tranzacţionează pe piaţa AeRO de la BVB în creştere cu 33,3%, pe fondul unui rulaj de doar 6.352 lei, emitentul ajungând la 96,7 mil. lei capitalizare.
Spre comparaţie, indicele principal BET are un avans de 28,9% în această perioadă.
