
# Varga Mihály jelezte, változás jöhet a nyugdíjak kifizetésénél

Published at: **2019-11-05T17:11:00+00:00**

Author: **Infostart**

Original: [infostart](https://infostart.hu/gazdasag/2019/11/05/varga-mihaly-jelezte-valtozas-johet-a-nyugdijak-kifizetesenel)

Újabb ülést tartott a Nemzeti Versenyképességi Tanács. A Portfolio összefoglalója szerint Varga Mihály a rövid áttekintőjében elmondta, három témát vizsgáltak meg:
Az elektronikus fizetések terén a nyugdíjak és szociális transzferek bankszámlára utalását vizsgálják meg. Cél az hosszú távon, hogy minél inkább utalással valósuljanak meg ezek a kifizetések. Jelenleg a nyugdíjak esetében ez az arány 50 százalék - mondta a pénzügyminiszter.
Az 5 fő feletti munkáltatóknál a munkabérek utalása hosszú távon kötelezően utalással történjen. Vállalkozások esetében a készpénzfizetési korlátot csökkentenék, hogy a cégek közötti utalások minél alacsonyabb összegben történjenek meg elektronikus utalásban.
Európában az egyik legmagasabb a készpénzhasználat aránya - mutatott rá a pénzügyminszter. Arra számít a kormány, hogy a javaslatoknak köszönhetően a készpénzhasználat csökkentésével 150 milliárd forintot lehet megspórolni. Ez átcsatornázást jelent a fekete gazdaságból a fehér gazdaságba - mondta.
A nyugdíjak esetében az utalást nem szeretnék kötelezővé tenni, elvi célként vizsgálja meg majd a kormány. Nem szeretnénk senkit sem kellemetlen helyzetbe hozni - ígérte. Az 50 szézalékos arány emelkedése természetes folyamat, mivel egyre több olyan munkavállaló lesz nyugdíjas, aki bankszámlát tart fent.

        Nyitókép: Czeglédi Zsolt
      
