
# Держаудитслужба займеться аудитом «Укрнафти» – Маркарова

Published at: **2019-11-04T11:24:13+00:00**

Author: ****

Original: [Слово і Діло](https://www.slovoidilo.ua/2019/11/04/novyna/ekonomika/derzhaudytsluzhba-zajmetsya-audytom-ukrnafty-markarova)

Міністр фінансів України Оксана Маркарова заявила, що Державна аудиторська служба (ДАСУ) найближчим часом займеться питанням аудиту Публічного акціонерного товариства «Укрнафта».
Про це вона написала у Facebook у відповідь на публікацію щодо перевірки ПАТ.
Раніше голова експертної організації StateWatch Гліб Канєвський нагадав, що Держаудитслужба не може перевірити «Укрнафту» з 2010 року.
Він також оприлюднив документи з поясненнями від ДАСУ.
Нагадаємо, торік «Укрнафта» також не пустила державних аудиторів до себе на перевірку. Компанії «Нафтогаз України» належить 50% + 1 акція "Укрнафти». Групі компаній, пов'язаних з колишніми акціонерами «ПриватБанку, серед яких зокрема Ігор Коломойський - близько 42% акцій.
За даними Держреєстру судових рішень, НАБУ розслідує як мінімум два кримінальні провадження щодо «Укрнафти». Перше зареєстровано 16 квітня 2015 року і стосується виведення коштів через нафтові аукціони, друге - від 28 квітня 2015 року і стосується ухилення від сплати податків при операціях купівлі-продажу нафтопродуктів.
Також ДФС подала до суду на «Укрнафту» для стягнення податкового боргу.
Хочете обговорити цю новину? Долучайтеся до телеграм-чату CHORNA RADA
