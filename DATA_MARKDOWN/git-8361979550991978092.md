
# У Білорусі пожежний хотів вийти в декрет замість дружини, йому відмовили і звільнили

Published at: **2019-11-01T10:46:00+00:00**

Author: ****

Original: [НВ](https://nv.ua/ukr/world/countries/u-bilorusi-pozhezhniy-hotiv-viyti-v-dekret-zamist-druzhini-yomu-vidmovili-i-zvilnili-novini-svitu-50050960.html)

Про це повідомляє Настоящее время.
Таке рішення родина прийняла через перспективу кар'єрного росту та підвищення зарплати у дружини Антона Ірини на позиції регіонального менеджера з продажу. У чоловіка після 16 років служби пожежним перспектив просування по службовій драбині не передбачалося.
Коли Артем заявив на роботі про рішення піти у декрет атестаційна комісія не продовжила з ним п’ятирічний контракт. Офіційно в комісії послалися на те, що Греков не повною мірою відповідає своїй позиції, проте Артем з цим не погодився.
Чоловік має дві вищі освіти (Могилевський машинобудівний інститут, Інститут Міністерства надзвичайних ситуацій), 16 років служив у МНС і був нагороджений знаком Відмінник служби.
«Почувши характеристику, я здивувався: замовчувалися мої заслуги і досягнення. Виглядало так, що я посередній, безініціативний співробітник, який порушує трудову дисципліну і чиї моральні і трудові якості не відповідають вимогам служби», — говорить Артем.
Зазначається, що чоловік подав на МНС в суд, щоб оскаржити рішення. За його словами, керівництво частини запропонувало Грекову забрати позов в обмін на продовження контракту на рік. Але дозвіл піти в декретну відпустку йому так і не дали.
У суді, розповідає Артем, представники пожежної частини посилалися на те, що посадові обов’язки пожежних регулюються не Трудовим кодексом, а Положенням про проходження служби в органах надзвичайних ситуацій. У ньому є пункт, який говорить, що соціальну відпустку для догляду за дитиною «можуть дати на розсуд керівництва».
Суд не зобов’язав наймача надати Грекову декретну відпустку. Однак родина збирається оскаржити рішення в обласному суді та інших вищих інстанціях. Ірина та Артем вважають, що представники МНС просто «бояться прецеденту» і не хочуть, щоб прикладом Грекова скористалися інші співробітники.
Формально в Білорусі чоловіки можуть піти в декретну відпустку. У білоруському Трудовому кодексі сказано, що вибір члена родини, який буде доглядати за дитиною, залишається на розсуд сім'ї.
Офіційний представник МНС Віталій Новицький повідомив, що подібних ситуацій, як з Грековим, раніше у відомстві не було. Однак 133-й пункт Положення про проходження служби в органах і підрозділах МНС теоретично дозволяє батькам це робити — у випадках, коли чоловік вирощує дитину один, без матері. Наприклад, в разі смерті дружини, позбавлення її батьківських прав або якщо вона тривалий час знаходиться в лікарні.
