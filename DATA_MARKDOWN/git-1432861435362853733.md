
# Аларма: Гризман за цял мач е дал един-единствен пас на Меси

Published at: **2019-11-06T17:59:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/alarma-grizman-za-cql-mach-e-dal-edin-edinstven-pas-na-mesi-1403659.html)

Въпреки че и двамата отричат да имат проблеми в отношенията, нападателите на Барселона Лионел Меси и Антоан Гризман не комуникират добре на терена и това се отразява на отбора. Поредното доказателство за липсата на хармония между двамата беше статистиката в мача срещу Славия (Прага) в Шампионска лига.
Според Squawka Football, французинът е дал само един пас на капитана на Барселона. Аржентинецът пък е подал на бившия играч на Атлетико (Мадрид) четири пъти.
Както е известно, чешкият шампион удържа нулево равенство на стадион "Камп ноу". Въпреки това, Барселона остана лидер в група "F" с 8 точки в актива. На второ място е Борусия (Дортмунд) с пункт по-малко. Славия заема последното място с 2 спечелени точки. Вижте другото доказателство за липсата на разбирателство между Меси и Гризман в този материал.
