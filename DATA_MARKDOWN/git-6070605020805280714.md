
# Richard Gere serà pare per tercer cop

Published at: **2019-11-05T10:31:22+00:00**

Author: ****

Original: [Ara.cat](https://www.ara.cat/gent/Richard-Gere-pare-tercer-cop-fills-alejandra-silva_0_2338566219.html)

Richard Gere, de 70 anys, i Alejandra Silva, de 36, tornaran a ser pares a la primavera. Segons aquesta exclusiva d' ¡Hola!, el nadó serà el seu segon fill en comú, ja que el febrer d'enguany van tenir el seu primer fill junts: l'Alexander. Tot i que cap dels dos s'ha pronunciat sobre la notícia, s'espera que anunciïn l'embaràs a través de les seves xarxes socials, tal com van fer amb el seu primer fill. "Molt feliç, rebent benediccions per al nostre preuat tresor en camí... No podia anunciar-ho sense abans haver-li dit al Dalai Lama", va escriure en aquella ocasió a Instagram l'actor mentre a la foto li tocava la panxa a la seva esposa.
El matrimoni es va casar fa tot just un any. El nadó que està en camí serà el tercer fill de l'estrella de Hollywood i també de l'empresària. Ell és pare d'Homer James Jigme (18 anys) i ella d'Albert Friedland (6), nascuts de matrimonis anteriors. "No hi ha ni un dia que en Richard no esmenti l'important que soc per a ell... És l'home més humil, sensible, afectuós, atent, graciós i generós que he conegut", va confessar temps enrere l'espanyola a la revista que ara dona l'exclusiva de l'embaràs.
