
# У Держстаті скоротили понад 1,7 тис. працівників

Published at: **2019-11-06T07:59:56+00:00**

Author: ****

Original: [ФАКТИ](https://fakty.com.ua/ua/ukraine/20191106-u-derzhstati-skorotyly-ponad-1-7-tys-pratsivnykiv/)

У Державній службі статистики скоротили 1770 посад, та передали в оренду та на приватизацію 281 об’єкт.
Міністр Кабінету міністрів Дмитро Дубілет повідомив, що відтепер Державна служба статистики передає в оренду та на приватизацію 281 об’єкт нерухомості, які звільнилися унаслідок скорочення штату працівників.
Своє рішення Дубілет пояснив тим, що оптимізація відбувається за рахунок скорочення підрозділів районного рівня.

        Читайте: 
        Кабмін встановив граничну кількість чиновників ОДА та РДА
      
Окрім цього, урядовець анонсував спрощення звітів, котрі подаються у Держстат.
Дмитро Дубілет вибачився перед працівниками, яких довелося скоротити, але пояснює цей вчинок необхідністю перезапустити економіку України.
Нагадаємо, у Державній аудиторській службі істотно скоротять співробітників, а тим, що залишилися, підвищать зарплати.
