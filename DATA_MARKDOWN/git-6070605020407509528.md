
# Vox amenaça amb portar Sánchez als tribunals si fa passos en favor de la plurinacionalitat

Published at: **2019-11-01T12:47:13+00:00**

Author: ****

Original: [Ara.cat](https://www.ara.cat/politica/eleccions-generals-2019-10-novembre-Vox-amenaca-Sanchez-tribunals-plurinacionalitat_0_2336166470.html)

Vox amenaça amb portar Pedro Sánchez i el govern espanyol als tribunals si fa passos en favor de la plurinacionalitat. En una roda de premsa organitzada per l'ACN, el número u de Vox a Barcelona, Ignacio Garriga, ha apuntat que "si cal es portarà el govern espanyol als tribunals".
"Es denunciarà qualsevol iniciativa legislativa que pretengui soscavar la sobirania nacional o l'ordre constitucional, ja sigui disfressat del concepte de plurinacionalitat o autodeterminació", ha apuntat. Garriga també ha dit que davant una hipotètica investidura de Pablo Casado, les dues principals condicions de Vox per donar-hi suport són l'aplicació del 155 i la declaració de l'estat d'emergència a Catalunya.

        Abascal demana el vot al cinturó metropolità contra la "gegantina traïció del PSC"
      
La primera condició que posarà Vox, ha assegurat el candidat, és "acabar amb l'estat d'emergència nacional", que segons ell es tradueix en "posar fi al cop separatista" que està "perpetrant" la Generalitat."Això passa per aplicar totes i cadascuna de les mesures que té l'estat de dret per frenar la vulneració de drets", ha comentat Garriga. "Per tant, la primera mesura seria revertir l'ordre constitucional i civil a Catalunya", ha afirmat com a resposta a les "manifestacions violentes".Amb tot, segons el candidat això "no implica revertir drets de cap ciutadà". "Ho subscriuríem a les manifestacions violentes", ha matisat.
En segon lloc, el partit d'ultradreta també plantejarà la recuperació de competències com educació o justícia. "Desarmar, treure les armes al separatisme", ha resumit sobre el camí cap a "desmuntar" l'estat autonòmic.En la mateixa línia que Vox va mostrar en l'acte d'inici de campanya ahir dijous, Garriga ha carregat aquest divendres contra els socialistes i el "concepte inventat de plurinacionalitat"."El concepte respon al servilisme que ha demostrat [el socialisme] durant tota la història de la democràcia als separatistes. "Quan el PSC els pressiona i els diu que posin al programa el que defensen de veritat, Sánchez s'agenolla i cedeix al nacionalisme", ha lamentat.El número u a Barcelona ha afirmat que el socialisme ha "enganyat" els ciutadans, que s'han vist "abandonats". "Al final ni són socialistes ni defensen els drets dels treballadors i l'únic que han defensat són els seus interessos partidistes", ha sentenciat.
