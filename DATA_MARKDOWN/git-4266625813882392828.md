
# З 20 листопада «справи Майдану» перейдуть до ДБР, – Труба

Published at: **2019-11-04T14:07:00+00:00**

Author: ****

Original: [ZIK.UA](https://zik.ua/news/2019/11/04/z_20_lystopada_spravy_maydanu_pereydut_do_dbr__truba_1683249)


        З 20 листопада у ГПУ залишиться лише функція процесуального керівництва. Всі незавершені справи передадуть іншим правоохоронним органам, зокрема, ДБР.
      
Про це директор ДБР Роман Труба розповів у своєму Telegram-каналі.
«Усі незавершені провадження будуть передані іншим правоохоронним органам, у тому числі – ДБР. Серед них – 5 тисяч томів матеріалів «справ Майдану», які нові слідчі мають дослідити з самого початку. 5 років розслідувань. Проблема полягає у тому, що слідчих не вистачає навіть на ті провадження, які в нас є сьогодні, адже закон обмежив кількість працівників ДБР», – зазначив Труба.
За його словами, «унеможливити катастрофу» можна, якщо Верховна Рада у стислі терміни ухвалить зміни до Закону про ДБР, якими: скасує граничну чисельність наших працівників та спростить процедуру прийняття на роботу для окремих слідчих ГПУ.
Нагадаємо, під час спільної наради директора Державного бюро розслідувань Романа Труби та Генерального прокурора України Руслана Рябошапки було вирішено створити окремий підрозділ в апараті ДБР, який працюватиме над розслідуванням злочинів у справі Майдану.
