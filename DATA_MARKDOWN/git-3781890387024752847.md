
# ไทย-รัสเซียหารือทวิภาคี บิ๊กตู่เชิญร่วมลงทุนอีอีซี

Published at: **2019-11-03T11:49:00+00:00**

Author: ****

Original: [เดลินิวส์](https://www.dailynews.co.th/politics/739834)


        "พล.อ.ประยุทธ์ จันทร์โอชา" นายกรัฐมนตรีและรมว.กลาโหม หารือแบบทวิภาคีกับ "นายดมิทรี เมดเวเดฟ" นายกรัฐมนตรีสหพันธรัฐรัสเซีย ภายหลังเห็นพ้องความสัมพันธ์แน่นแฟ้น พร้อมเชิญฝ่ายรัสเซียเข้ามาลงทุน
      
เมื่อวันที่ 3 พ.ย. ที่อาคารอิมแพค ฟอรั่ม เมืองทองธานี พล.อ.ประยุทธ์ จันทร์โอชา นายกรัฐมนตรีและรมว.กลาโหม หารือแบบทวิภาคีกับนายดมิทรี เมดเวเดฟ นายกรัฐมนตรีสหพันธรัฐรัสเซีย  โดยนางนฤมล ภิญโญสินวัฒน์ โฆษกประจำสำนักนายกรัฐมนตรี  เปิดเผยภายหลังการประชุมฯว่า นายกรัฐมนตรียินดีที่ความสัมพั​นธ์ทวิภาคีระหว่างสองประเทศมี​ความก้าวหน้าอย่างรอบด้าน โดยเฉพาะในด้านเศรษฐกิจ ซึ่งมีการกล่าวเชิญบริ​ษัทรัสเซียเข้ามาลงทุนในโครงสร้​างพื้นฐานในเขตพัฒนาพิ​เศษภาคตะวันออก (อีอีซี) ในสาขาที่รัสเซียเชี่ยวชาญ อาทิ อุตสาหกรรมป้องกันประเทศ เทคโนโลยีดิจิทัล การเมือง ระบบเมืองอัจฉริยะ และการผลิตเครื่องมือแพทย์ พร้อมกล่าวว่า ไทยมีความสนใจที่จะส่งออกสินค้​าเกษตรและอาหารไปยังตลาดรัสเซี​ยเพิ่มขึ้น และขอบคุณรัสเซียที่นำเข้าสินค้​าเกษตรจากไทยอย่างต่อเนื่อง ทั้งนี้ ไทยยินดีที่มี​การตรวจสอบโรงงานสินค้าประมงไทย โดยหวังว่าจะนำไปสู่การค้าขายสิ​นค้าระหว่างกันมากขึ้น นอกจากนี้ ไทยหวังที่จะกระชับความร่วมมื​อด้านพลังงานกับรัสเซีย โดยหวังว่าทั้งสองฝ่ายจะใช้​ประโยชน์จากคณะทำงานร่วมด้านพลั​งงานเป็นกลไกขับเคลื่อนความร่​วมมือดังกล่าวให้เป็นรูปธรรมต่​อไป ไทยยินดีกับความร่วมมือด้​านความมั่นคงและการทหารไทย-รั​สเซียที่ก้าวหน้ามาเป็นลำดับ
นางนฤมล กล่าวต่อว่า ด้านนายกรัฐมนตรีสหพันธรัฐรั​สเซียยินดีกับประเทศไทยที่​ประสบความสำเร็จในการเป็นเจ้​าภาพจัดการประชุมสุดยอดอาเซี​ยนและการประชุมอื่นๆ ที่เกี่ยวข้องและขอบคุณรัฐบาลไทยที่ให้​ความสำคัญกับความสัมพันธ์ไทย-รั​สเซีย โดยรัสเซียยินดีและพร้อมส่งเสริ​มความร่วมมือ และแลกเปลี่ยนประสบการณ์ ความเชี่ยวชาญกับไทย อาทิ ด้านโครงสร้างพื้นฐานด้านคมนาคม พลังงาน และการเกษตร เป็นต้นทั้งสองฝ่ายเห็นพ้องที่จะกระชั​บความสัมพันธ์กันอย่างรอบด้าน ทั้งระดับทวิภาคีและพหุภาคี โอกาสนี้ นายกรัฐมนตรียังได้ขอบคุณรัสเซี​ยที่มูลนิธิสโกลโกโว  ของรัสเซียได้ทูลเกล้าฯ ถวายทุนการศึกษาแด่ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เพื่อทรงคัดเลือกนักศึ​กษาไทยไปศึกษาต่อระดับปริญญาโท ซึ่งถือเป็นการช่วยพัฒนาบุ​คลากรด้านวิชาการและวิทยาศาสตร์​ให้กับประเทศไทย. 
