
# Στην Αθήνα ο Πιτίνο : «Δεν θέλω λεφτά, είναι τιμή για εμένα η Εθνική Ελλάδας»

Published at: **2019-11-07T15:30:23+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/sports/stin-athina-o-pitino-den-thelo-lefta-einai-timi-gia-emena-i-ethniki-elladas/)

Τελικά, δεν άργησε να ξανάρθει… Ο Ρικ Πιτίνο βρίσκεται και πάλι στην Αθήνα από την Πέμπτη, λίγους μήνες μετά την αποχώρηση του από τον Παναθηναϊκό. Ο Αμερικανός προπονητής ήρθε ξανά για δουλειά, αλλά όχι για τον πρωταθλητή Ελλάδας.
Ο Πιτίνο θα συναντηθεί με τον Γιώργο Βασιλακόπουλο και θα συζητήσουν για την προοπτική να αναλάβει την Εθνική Ελλάδας.

        Bloomberg : Το μάτι στους επενδυτές κλείνει η κυβέρνηση
      
Κατά την άφιξη του, ο Πιτίνο «πολιορκήθηκε» από δημοσιογράφους και ρωτήθηκε για την πιθανότητα να συμφωνήσει. Ο Πιτίνο τόνισε ότι θα εξετάσουν όλα με τον πρόεδρο της ΕΠΟ, αλλά ήταν κατηγορηματικός ότι δεν θέλει αμοιβή…
«Θα είναι διασκεδαστική μέρα η Παρασκευή. Είμαι ενθουσιασμένος. Είμαι έτοιμος να συζητήσω για την Εθνική, θα μιλήσουμε με τον Πρόεδρο αύριο ή μεθαύριο. Νομίζω πως είναι πρόκληση το γεγονός ότι δεν έχουν προκριθεί στους Ολυμπιακούς. Είναι μεγάλη τιμή για εμένα, θα το κάνω για την αγάπη μου για την Ελλάδα και τον κόσμο της.Αυτοί οι παίκτες είναι επαγγελματίες. Το κίνητρο είναι μεγάλο για να τους προετοιμάσω. Θέλω να δω πότε και που θα προπονηθούμε, ποιους παίκτες θα έχουμε, πως θα φέρουμε τον Κώστα Κουφό (τον ήθελα στο NCAA), ας ελπίσουμε ότι θα έχουμε και τον Γιάννη. Μίλησα με τον Θανάση, δεν θέλω όμως να τον ενοχλήσω τώρα, γιατί είναι συγκεντρωμένος στο πως θα πάρει το πρωτάθλημα.
Θα μιλήσω με την ομοσπονδία και ελπίζω να συμφωνήσουμε. Ξέρω ότι η Ελλάδα έχασε έναν πόντο από τη Βραζιλία, ήταν η στιγμή που ο ατζέντης μου μου είπε πόσο ωραίο θα ήταν να αναλάβω την Εθνική. Δεν θέλω λεφτά, για εμένα είναι τιμή να αναλάβω αυτή την ομάδα. Θα προπονήσω για την αγάπη μου για το άθλημα. Ανυπομονονώ, είμαι ενθουσιασμένος που επέστρεψα, θα δω κάποιους από τους παίκτες μου, μερικούς θα τους έχω και στην Εθνική. Ο Νικ Καλάθης θα βρίσκεται σίγουρα εκεί».

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
