
# Şili alev alev

Published at: **2019-11-05T15:11:07+00:00**

Author: ****

Original: [OLAY](https://www.olay.com.tr/sili-alev-alev-214242h.htm)

Başkent Santiago'da İtalya Meydanı'nı dolduran göstericilerle güvenlik güçleri arasında yer yer çatışmalar yaşandığı bildirildi. Polis, kendisine sert cisimler atan göstericilere su ve biber gazıyla müdahale ederken, iki kadın polisin, üzerlerine atılan molotofkokteyli nedeniyle yaralanarak hastaneye kaldırıldığı bildirildi. Dehşete düşen kadın polise ilk yardımı yapan meslektaşları oldu. 
Güney Amerika ülkesi Şili'de gösteriler, başkent Santiago'da günde 3 milyondan fazla kişinin kullandığı metro ücretlerine 6 Ekim'de yapılan zamla başlamış ve 18 Ekim'de de şiddetlenerek birçok kentte yağma olaylarına da yol açan hükümet karşıtı gösteri ve şiddet olaylarına dönüşmüştü. 
