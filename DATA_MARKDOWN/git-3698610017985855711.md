
# Xiaomi офіційно представила смартфон з 108-мегапіксельною камерою

Published at: **2019-11-05T17:09:00+00:00**

Author: ****

Original: [DT.ua](https://dt.ua/TECHNOLOGIES/xiaomi-oficiyno-predstavila-smartfon-z-108-megapikselnoyu-kameroyu-328582_.html)

Китайська компанія Xiaomi офіційно представила смартфон Mi CC9 Pro, який у міжнародній версії буде називатися Mi Note 10. Як повідомляє ITC.ua головною особливістю новинки, про яку було відомо ще до анонсу, стала пентакамера на 108 мегапікселів.
Камера пристрою складається з п'яти модулів, які  вишикувалися вертикально в лівому верхньому кутку задньої панелі. Праворуч від основного блоку знаходяться два здвоєні світлодіодних спалахи.
Смартфон оснащений OLED-дисплеєм діагоналлю 6,47 дюйма і роздільною здатністю Full HD+, який загинається на бічні грані. Працює пристрій під управлінням процесора Snapdragon 730G. Ємність акумулятора смартфона становить 5260 маг. Об'єм оперативної пам'яті гаджета складає від шести до восьми гігабайт, а вбудованої – 128-256 гігабайт.
Mi CC9 Pro працює під управлінням Android 9.0 Pie з інтерфейсною надбудовою MIUI 11 і буде поставлятися в трьох колірних рішеннях: Aurora Green, Glacier White і Midnight Black.
Вартість пристрою буде стартувати від 400 доларів. У Китаї вже відкрито передзамовлення на смартфон, продажі стартують 11 листопада.
Підписуйтесь на наш Telegram-канал з новинами технологій та культури.
Крім того, Xiaomi представила свій перший "розумний" годинник, який отримав назву Mi Watch. Годинник дозволяє здійснювати дзвінки без смартфона і оснащений NFC і власними музичним і відеоплеєром.
