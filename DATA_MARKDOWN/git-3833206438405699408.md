
# МВР Пловдив с голям удар на паркинг в Северната индустриална зона!

Published at: **2019-11-01T15:00:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/MVR-Plovdiv-s-golyam-udar-na-parking-v-Severnata-industrialna-zona-910414)

Специализирана полицейска операция за предотвратяване и пресичане на престъпления, свързани с незаконно производство, съхранение и разпространение на стоки без български бандерол, бе проведена днес от служители на отдел “Икономическа полиция" и сектор “Специализирани полицейски сили" в Пловдив.
Акцията е осъществена под наблюдение на Районна прокуратура – Пловдив. На паркинг в Северна индустриална зона екипите спрели за проверка камион “Ивеко" с великотърновска регистрация. При последвалото претърсване в товарния отсек зад тапа от празни кашони са открити 20 чувала с нарязан тютюн без установен произход.
Камионът и тютюневата листна маса с общо тегло 200 килограма са иззети. С полицейска заповед за срок до 24 часа е задържан 46-годишният шофьор.  По случая е образувано досъдебно производство по чл. 234 от НК. Работата по цялостното му документиране продължава.
