
# Mașinile moderne, din ce în ce mai ușor de furat. Care este cea mai mare vulnerabilitate

Published at: **2019-11-05T11:00:25+00:00**

Author: **Auto Bild Romania**

Original: [Auto Bild](https://www.auto-bild.ro/stiri/masinile-moderne-furt-hackeri-174042.html)


        Producătorii auto ne oferă o gamă largă de beneficii tehnologice, însă nu ne avertizează că acestea vin cu vulnerabilități îngrijorătoare.
      
Citește și:

        Keyless start, un risc pe care nu merită să vi-l asumați. Iată aici lista tuturor modelelor afectate
      

        18 secunde: Atât durează să „spargi” o mașină cu acces și pornire fără cheie
      
Dacă înainte decizia de achiziție a unei mașini era dictată în principal de abilitățile ei dinamice și calitățile motorului, în zilele noastre clienții sunt mai degrabă interesați de cât de puternic tehnologizată este aceasta.
Iar producătorii auto au răspuns cererii pieței și au dotat mașinile moderne cu o serie vastă de tehnologii. Unele privesc siguranța, altele confortul, însă toate sunt considerate importante de către clienți.
Însă, pe cât de comod este să-ți chemi mașina la scară, să primești update-uri „over the air” sau să dispui de conectivitate WiFi in-car, pe atât de ușor le este și hackerilor să profite de aceleași beneficii. Asta arată un raport al IntSights, care subliniază caracterul vulnerabil al tehnologiilor software și hardware de care mai toate mașinile moderne dispun. Iar criminalitatea informatică este acum mult mai accesibilă.
„IntSights a descoperit magazine on-line care vând unelte de hacking. Aceste magazine vând tehnologii care deconectează imobilizatoarele autovehiculelor, (…) și chiar tutoriale complete despre cum să furi mașini”, se menționează în raport.
Unele vulnerabilități – precum „păcălirea” mașinilor care au funcția keyless start – au fost în mare parte rezolvate de către producători, însă conectivitatea wireless, se explică în raport, încă are slăbiciuni puternice. Iar complexitatea acestor tehnologii constituie un impediment major în rezolvarea rapidă a problemei – miliardele de linii de cod care formează aceste funcții moderne ar trebui „periate” pentru a depista posibilele slăbiciuni de securitate.
Faptul că poți comunica facil cu mașina ta înseamnă, totodată, că și persoanele cu intenții necurate pot face asta. Cel puțin deocamdată.
