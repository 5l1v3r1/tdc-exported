
# ราฟา-โนเลควงแขนทะลุตัดเชือกปารีสมาสเตอร์ส

Published at: **2019-11-01T23:39:00+00:00**

Author: ****

Original: [เดลินิวส์](https://www.dailynews.co.th/sports/739583)


        "ราฟา-โนเล" ควงแขนทะลุตัดเชือก ศึกเทนนิส "ปารีส มาสเตอร์ส" 2019 ที่กรุงปารีส ประเทศฝรั่งเศส เมื่อวันศุกร์ที่ผ่านมา
      
การแข่งขันเทนนิส เอทีพี เวิลด์ ทัวร์ มาสเตอร์ 1000 "ปารีส มาสเตอร์ส" 2019 ที่กรุงปารีส ประเทศฝรั่งเศส เมื่อวันศุกร์ที่ผ่านมา ในประเภทชายเดี่ยวรอบ 8 คนสุดท้าย "โนเล" โนวัค ยอโควิช มือ 1 ของรายการจากเซอร์เบีย ไล่ต้อนนิ่ม สเตฟานอส ซิตซิปาส มือ 7 ของรายการจากกรีซ 6-1, 6-2 ฉลุยรอบตัดเชือกไปพบกับ กริกอร์ ดิมิตรอฟ จากบัลแกเรีย ที่เอาชนะ คริสเตียน การิน จากชิลี 6-2, 7-5ด้าน "ราฟา" ราฟาเอล นาดาล มือ 2 ของรายการจากสเปน วัย 33 ปี คว้าชัยเหนือนักหวดเจ้าถิ่นที่เป็นมือไวลด์การ์ด โจ วิลฟรีด ซองกา 7-6 (7/4), 6-1 ทะลุรอบรองชนะเลิศไปดวลแร็กเก็ตกับ เดนิส ชาโปวาลอฟ จากแคนาดา ที่พลิกโค่นอีกหนึ่งนักเทนนิสเจ้าถิ่น กาแอล มงฟิลส์ 6-2, 6-2.
