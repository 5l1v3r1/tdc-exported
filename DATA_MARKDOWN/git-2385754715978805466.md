
# Η βραδιά που ο Σακίλ «πάτησε» για πρώτη φορά παρκέ του ΝΒΑ! (vid)

Published at: **2019-11-06T11:47:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/all-other-sports/basketball/basketball-nba/595974/i-vradia-pou-o-sakil-patise-gia-proti-fora-parke-tou-nva-vid)

Συμπληρώνονται 27 χρόνια από το βράδυ που ο θηριώδης Σακίλ Ο' Νιλ πραγματοποιούσε την πρώτη του εμφάνιση στο ΝΒΑ με τη φανέλα των Ορλάντο Μάτζικ.  Στο draft του 1992 δεν θα μπορούσε να μην δεσπόζει η παρουσία του «τεράστιου» Σακίλ Ο' Νιλ, ο οποίος ετοιμαζόταν να κάνει το δικό του ντεμπούτο στο καλύτερο πρωτάθλημα του πλανήτη. Αν μη τι άλλο, οι Ορλάντο Μάτζικ που τον επέλεξαν στο νούμερο «1» έτριβαν τα χέρια τους από ικανοποίηση και φυσικά άπαντες την 6η Νοεμβρίου 1992 και δη στο πρώτο ματς της ομάδας στην «Orlando Arena» Ο «Σακ» ξεκίνησε στην πεντάδα των Μάτζικ μαζί με τους Σκοτ Σκάιλς, Τέρι Κάτλετζ, Ντένις Σκοτ και Νικ Άντερσον, ωστόσο δεν μπόρεσε να αγωνιστεί περισσότερο από 32 λεπτά λόγω των 6 φάουλ που είχε υποπέσει. Παρόλα αυτά, σε αυτό το διάστημα είχε 12 πόντους με 4/8 δίποντα, 4/7 βολές, 18 ριμπάουντ, 3 τάπες, 2 ασίστ, 1 κλέψιμο, αλλά και... 8 λάθη.  Δείτε και θυμηθείτε εκείνο το ματς...    
