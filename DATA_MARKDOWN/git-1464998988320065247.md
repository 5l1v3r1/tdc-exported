
# രണ്ട് മാവോയിസ്റ്റുകളുടെ സംസ്കാരം ഹൈക്കോടതി തടഞ്ഞു; ഇനി ഒരു ഉത്തരവ് ഉണ്ടാകുന്നതുവരെ മൃതദേഹങ്ങള്‍ സൂക്ഷിക്കണം

Published at: **2019-11-05T15:11:00+00:00**

Author: **veena**

Original: [Anweshanam | Part of A.N.N News Private Limited](http://anweshanam.com/index.php/kerala/news/highcourt-not-allow-funeral-of-maoist-deadbodies)

കൊച്ചി: കൊല്ലപ്പെട്ട രണ്ട് മാവോയിസ്റ്റുകളുടെ സംസ്കാരം ഹൈക്കോടതി തടഞ്ഞു. ഇനി ഒരു ഉത്തരവ് ഉണ്ടാകുന്നതുവരെ മൃതദേഹങ്ങള്‍ സൂക്ഷിക്കണം. കാര്‍ത്തി , മണിവാസകം എന്നിവരുടെ ബന്ധുക്കളാണ് കോടതിയെ സമീപിച്ചത്. സംസ്കാരം തടയണമെന്ന് കാര്‍ത്തിയുടെ സഹോദരനും മണിവാസകത്തിന്‍റെ സഹോദരിയും ഹര്‍ജി നൽകിയിരുന്നു‍. സംസ്കാരം അനുവദിച്ച കീഴ് കോടതി ഉത്തരവ് നിയമപരമല്ലെന്നാണ് വാദം. ഏറ്റുമുട്ടല്‍ പ്രത്യേകസംഘം അന്വേഷിക്കണമെന്നും ഇവർ ആവശ്യ‌പ്പെട്ടു. പൊലീസ് എല്ലാ നടപടിക്രമങ്ങളും പാലിച്ചിട്ടുണ്ടെന്നും മൃതദേഹങ്ങള്‍ സംസ്കരിക്കാമെന്നും ഇന്നലെ പാലക്കാട് ജില്ലാ കോടതി ഉത്തരവിട്ടിരുന്നു. 
