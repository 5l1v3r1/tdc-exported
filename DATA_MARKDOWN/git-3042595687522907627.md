
# Så mye tjener artistene

Published at: **2019-11-05T18:49:30+00:00**

Author: **Johannes Fjeld**

Original: [Dagbladet.no](https://www.dagbladet.no/kultur/sa-mye-tjener-artistene/71784093)


        
          Se topp 15-lista nederst i saken!
        
      
I fjor slo Kyrre «Kygo» Gørvell-Dahll på stortromma, og kjøpte seg Bergens dyreste bolig til den nette sum av 41 millioner kroner. Huset ble døpt «Kygo-nesset» i pressen.

        Likevel har 28-åringen en formue på over 80 millioner oppført for skatteåret 2018 - 30 millioner mer enn året før. I løpet av 2018 dro den populære EDM-artisten inn mer enn 18 millioner kroner - sammenliknet med 5,5 millioner kroner i 2017.
      
Bergensartisten troner over artistkolleger som Morten Harket, Magne Furuholmen og Alan Walker, som alle tjente rundt 13 millioner i skatteåret 2018.
Gørvell-Dahll spilte hele 87 konserter i 31 land i fjor - noe som førte til at han omsatte for hele 243,8 millioner norske kroner.
181 millionener kom fra konserter, mens det resterende skyldes alt fra streaming til andre betalte oppdrag. 40,7 millioner kommer fra royalties. Det var Dagens Næringsliv som først meldte dette.
Artisten annonserte i en pressemelding i fjor at han hadde bladd opp 41 millioner for eiendommen på adressen Hopsnesvegen 120 i Bergen.

        - Nå får jeg plass til gjester og inspirerende omgivelser som er perfekt til å lage musikk, uttalte Gørvell-Dahll, som den gangen var 27 år gammel, i pressemeldingen.
      
Det var Bergens Tidende som var først ute med å melde nyheten. De skrev at artisten fram til da hadde hatt adresse i Kråkenesveien på Bønes.
I tillegg til kjøpesummen, lå det den gangen an til at Gørvell-Dahll måtte investere store summer for å oppgradere det over 1000 kvadratmeter store huset og eiendommen rundt.
For å søke i skattelistene må du være 16 år og være logget inn. Du kan se på skattelisteopplysninger for inntil 500 personer per kalendermåned. Når du søker etter en person, får du opp en treffliste med personer som passer til søkeopplysningene.
Det telles som en visning når du klikker på en enkeltperson. Da skattelistene for inntektsåret 2014 ble lagt ut, kunne alle for første gang få vite hvem som hadde søkt i skattelistene deres. Dette gjelder fortsatt; når du har logget seg inn, kan du klikke på søkestatistikk og se informasjon om hvem som har søkt på deg.
Listen over hvem som har søkt og sett dine opplysninger oppdateres en gang i timen, ifølge Skatteetaten.
