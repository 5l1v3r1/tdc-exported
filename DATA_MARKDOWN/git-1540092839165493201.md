
# Θεσσαλονίκη: «Έσπασαν» τα ισόβια για τον αστυνομικό που έπνιξε την 7χρονη κόρη του

Published at: ****

Author: ****

Original: [CNN.gr](https://www.cnn.gr/news/ellada/story/196222/thessaloniki-espasan-ta-isovia-gia-ton-astynomiko-poy-epnixe-tin-7xroni-kori-toy)

Newsroom, CNN Greece 19:21 , 04 November 2019
Το δικαστήριο έκρινε ένοχο τον κατηγορούμενο για ανθρωποκτονία εκ προθέσεως, σε ήρεμη ψυχική κατάσταση, αναγνωρίζοντας το ελαφρυντικό του «σύννομου βίου» πριν την τέλεση της πράξης και επιβάλλοντας της ανώτερη ποινή που προβλέπεται από το νόμο.
Σύμφωνα με το grtimes.gr, στην απολογία του ενώπιον του ΜΟΕ, εμφανίστηκε μετανιωμένος για την πράξη του και ζήτησε συγγνώμη.
 Το δικαστήριο απέρριψε τον ισχυρισμό περί μειωμένου καταλογισμού, λόγω ψυχικής διαταραχής, που προέβαλε η υπεράσπισή του. Μετά την ανακοίνωση της απόφασης επέστρεψε στο Ψυχιατρείο Κορυδαλλού όπου κρατείται τα τελευταία 4,5 χρόνια για να εκτίσει τον υπόλοιπο της ποινής του.
Στην κατάθεση της, η μητέρα του άτυχου παιδιού, η οποία μεγαλώνει το δεύτερο κορίτσι που απέκτησε με τον κατηγορούμενο, δεν μπόρεσε να εξηγήσει την αποτρόπαιη πράξη του πρώην συζύγου της.
Το έγκλημα αποκαλύφθηκε, στις 9 Ιουνίου 2015, όταν ο δράστης, ο οποίος υπηρετούσε στα ΜΑΤ, επικοινώνησε τηλεφωνικά με την Άμεση Δράση κι ανέφερε σε συνάδελφό του ότι σκότωσε το παιδί του, μέσα στο διαμέρισμά του, στον Εύοσμο Θεσσαλονίκης.

        Ο κατηγορούμενος σε πρώτο βαθμό καταδικάστηκε με ισόβια δεσμά από το Μικτό Ορκωτό Δικαστήριο Θεσσαλονίκης.
      

        Διαβάστε επίσης
      
