
# Trøndelag Teater avlyser to forestillinger

Published at: **2019-11-06T14:12:10+00:00**

Author: **Annemona Grann**

Original: [adressa.no](https://www.adressa.no/kultur/2019/11/06/Tr%C3%B8ndelag-Teater-avlyser-to-forestillinger-20334282.ece)

Trøndelag Teater må avlyse kveldens og morgendagens forestilling «Den hemmelige hagen» på grunn av sykdom i ensemblet.
- De som har billetter til i kveldens eller morgendagens forestilling oppfordres til å ta kontakt med teatrets billettluke eller Ticketmaster, sier Sissel Grønlie, informasjonsansvarlig ved Trøndelag Teater, og tilføyer at det er 22 forestillinger igjen. Det er mulig å bytte til en annen dag, eller eventuelt få igjen pengene.
- Jeg anbefaler folk å få gå inn på teatrets spilleplan for å se hvilke dager forestillingen spilles fremover. Og vi må bare beklage, men sykdom kan vi ikke rå med, sier Grønlie. Forestillingen spilles på Gamle Scene fram til 31. desember.

        Les også: Hun spiller bortskjemt og tverr tiåring i barneklassiker på Trøndelag Teater
      

        Les også: - Det går ei kule varmt hjemme også, men ikke når vi jobber sammen.
      
