
# У буковинця на митниці знайшли понад 300 пляшок вина і мішок шоколаду

Published at: **2019-11-06T17:43:00+00:00**

Author: ****

Original: [Погляд](https://pogliad.ua/news/crime/u-bukovincya-na-mitnici-znayshli-ponad-300-plyashok-vina-i-mishok-shokoladu-379922)

Мешканець Буковини за кермом «Mercedes-Benz Sprinter» повертався з Польщі, та не з порожніми руками, хоча і вибрав смугу «зелений коридор».
Під час огляду у пункті пропуску «Краківець-Корчова» в багажному відділенні та салоні його мікроавтобуса працівники митниці виявили майже 50 кг шоколаду та цукерок і 346 пляшок італійського вина, об’ємом 0,75 літра. Про це повідомляє медіацентр ДФС у Львівській області.
Таким чином, громадянин України порушив встановлений порядок проходження митного контролю в коридорах спрощеного митного контролю. Зазначені дії мають ознаки порушення митних правил, передбаченого ст. 471 Митного кодексу України.
Товар вилучено, його вартість буде встановлено додатково, справу скерують до суду.
