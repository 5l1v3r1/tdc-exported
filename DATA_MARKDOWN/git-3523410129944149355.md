
# 
        خروج غول نفتی آمریکایی از آذربایجان
      

Published at: **2019-11-05T16:57:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638388/%D8%AE%D8%B1%D9%88%D8%AC-%D8%BA%D9%88%D9%84-%D9%86%D9%81%D8%AA%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%A7%D8%B2-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86)

به گزارش بولتن نیوز، شورون در دسامبر گذشته اعلام کرده بود درصدد فروش سهم ۹.۵۷ درصدی خود در میدان آذری چراغ گونشلی و سهم ۸.۹ درصدی در خط لوله باکو-تفلیس-سیهان است که از ساحل خزر به ساحل مدیترانه ای ترکیه امتداد پیدا می‌کند.
اکسون موبیل نیز به دنبال فروش سهم مشابه در این دارایی‌های نفتی است که توسط شرکت BP اداره می‌شود زیرا غول‌های نفتی آمریکایی درصدد تمرکز روی اموال اصلی خود هستند.
شرکت MOL در بیانیه‌ای اعلام کرد این خرید موقعیت این شرکت در کشورهای مستقل مشترک المنافع را تحکیم خواهد کرد و به معنای آن خواهد بود که نیمی از تولید بالادستی این شرکت از خارج از اروپای شرقی و مرکزی خواهد بود.
میدان آذری چراغ گونشلی که حدود سه میلیارد بشکه ذخایر نفت دارد، سال میلادی گذشته ۵۸۴ هزار بشکه در روز نفت تولید کرد که نسبت به سال پیش از آن اندکی کاهش داشت و تحت توافقی که در سال ۲۰۱۷ منعقد شده بود، مجوز آن تا سال ۲۰۴۹ تمدید شده است.
بر اساس گزارش پلاتس، این میدان دارای هزینه تولید پایین توصیف شده که فعالیت آن را در شرایط قیمت پایین تر نفت نیز به صرفه می‌کند و نیازهای سرمایه‌گذاری محدودی دارد.
