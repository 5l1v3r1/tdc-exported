
# Wielki mecz Kurka we Włoszech. Na Heynena i Leona nie wystarczyło

Published at: **2019-11-07T09:31:00+00:00**

Author: ****

Original: [TVN24](https://eurosport.tvn24.pl/siatkowka,119/sir-safety-perugia-vero-volley-monza-wynik-i-relacja-genialny-mecz-bartosza-kurka,983591.html)

Spotkanie miało dodatkowy smaczek, ponieważ ekipę z Perugii prowadzi belgijski selekcjoner Polaków Vital Heynen, a występuje w niej Wilfredo Leon. Kubańczyk z polskim paszportem ma za sobą szalone dni, więc nic dziwnego, że trudno było odnaleźć mu się na boisku.
W sobotę Leon wywalczył wraz z drużyną Superpuchar Włoch, niecałe 24 godziny później był już w Polsce, bo jego żona Małgorzata zaczęła rodzić. Reprezentant Polski był przy narodzinach syna, ale musiał szybko wrócić do Italii, bo czekały go tam kolejne wyzwania.
W środowym meczu zdobył 13 punktów, ale nie wyszedł w podstawowej szóstce. Na boisku zastąpił go Ukrainiec Ołeh Płotnicki. Nikt się jednak nie spodziewał, że naszpikowany gwiazdami wicemistrz Włoch będzie miał problem z zajmującą ostatnie miejsce w tabeli Monzą. Ekipa Kurka w dwóch pierwszych meczach sezonu nie wygrała ani jednego seta, a teraz postawiła się potentatowi.

        Sir Safety Perugia - Vero Volley Monza 3:2 (25:19, 19:25, 25:18, 20:25, 18:16)
      
Autor: pqv / Źródło: eurosport.pl, PAP
