
# 
        عربستان گفت‌وگو با یمن را تأیید کرد
      

Published at: **2019-11-06T15:56:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638475/%D8%B9%D8%B1%D8%A8%D8%B3%D8%AA%D8%A7%D9%86-%DA%AF%D9%81%D8%AA%E2%80%8C%D9%88%DA%AF%D9%88-%D8%A8%D8%A7-%DB%8C%D9%85%D9%86-%D8%B1%D8%A7-%D8%AA%D8%A3%DB%8C%DB%8C%D8%AF-%DA%A9%D8%B1%D8%AF)

به گزارش بولتن نیوز، به نقل از خبرگزاری فرانسه، یک مسئول سعودی که نخواست نامش فاش شود، اذعان کرد، کشورش برای پایان دادن به جنگ علیه یمن، با مقامات صنعاء در حال گفت‌وگو است.
این مقام سعودی اعلام کرد: «ما از سال ۲۰۱۶ کانالی باز با حوثی‌ها [جنبش انصارالله] داریم و این تماس‌ها را برای حمایت از صلح در یمن ادامه می‌دهیم».
عربستان سعودی با مشارکت امارات و کسب حمایت مالی و نظامی از آمریکا، فرانسه و انگلیس، از فروردین سال ۱۳۹۴ حمله زمینی و هوایی به یمن را آغاز کرد و این کشور را تحت محاصره قرار داد.
گفت‌وگوی مقامات سعودی برای پایان دادن به جنگ یمن پس از آن آغاز شده که ائتلاف سعودی اخیرا متحمل شکست‌های سنگینی از سوی ارتش و کمیته‌های مردمی یمن قرار گرفته است.
