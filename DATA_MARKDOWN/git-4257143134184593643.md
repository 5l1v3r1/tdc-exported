
# Nehezen tudják elhinni, hogy velük még jó dolgok is történhetnek

Published at: **2019-11-05T08:29:29+00:00**

Author: **Infostart / InfoRádió - Dzsubák Tamás**

Original: [infostart](https://infostart.hu/belfold/2019/11/05/nehezen-tudjak-elhinni-hogy-veluk-meg-jo-dolgok-is-tortenhetnek)

November 1-jével kezdetét vette a hajléktalanellátásban a krízisidőszak. Ilyenkor, időjárástól függetlenül, a Magyar Máltai Szeretetszolgálat elindítja azokat a szolgáltatásait, amelyek azt szolgálják, hogy minden hajléktalan ember számára, aki azt kéri, segítséget tudjanak nyújtani – ismertette Morva Emília, a szervezet budapesti vezetője.
Ebben a periódusban kezdenek el működni az első befogadó szálláshelyek, a szeretetszolgálat szociális munkásai a szokásosnál sokkal nagyobb készültséggel és figyelemmel vannak az utcán, szükség esetén pedig plusz férőhelyeket is meg tudnak nyitni az életvitelszerűen utcán tartózkodó hajléktalan emberek számára – tette hozzá a szakember, aki arra is rámutatott:
hiszen nedves ruhában a szabad ég alatt tölteni a hűvösebb estéket, éjszakákat, komoly kockázatot jelent.
A tapasztalatok eltérőek – folytatta Morva Emília –, hiszen vannak hajléktalanok, akikkel könnyen szót értenek, akikkel egyszerűbb bizalmi kapcsolatot kiépíteni, és ami a legfontosabb, el is fogadja a szeretetszolgálat segítségét, és képesek az együttgondolkodásra annak érdekében, hogy a sorsa valamelyest jobbra forduljon.
Esetükben nem ritka, hogy speciális segítségre is szükség van: addiktológusra, pszichológusra, pszichiáterre, orvosra, higiéniai szakemberre – sorolta a Máltai Szeretetszolgálat budapesti vezetője –, de legfőképp sok-sok időre, ami főként arra fordítanak, hogy a nehezen visszataláló hajléktalan embereket megismerjék és megtalálják számukra a legmegfelelőbb segítséget.
Szükség esetén a szeretetszolgálat fővárosi diszpécserszolgálata a 338-4186-os telefonszámon érhető el, a nap 24 órájában, de az ország minden régiójában működnek hasonló központok, amelyek hívhatók. Morva Emília fontosnak tartotta kihangsúlyozni, hogy amennyiben segítségre szoruló hajléktalannal találkozunk, próbáljunk szóba elegyedni vele, hiszen olyan lényegi információk derülhetnek ki, amelyek a diszpécserek adekvát segítségnyújtását eredményezhetik.
Azon viszont nem szabad csodálkozni, hogy hajléktalan emberek sok esetben bizalmatlanok a világgal szemben, hiszen nagyon sok kudarc érhette őket, és nagyon

        nehezen tudják elhinni, hogy velük még jó dolgok is történhetnek
      
– hívta föl a figyelmet a Máltai Szeretetszolgálat munkatársa, aki maga is úgy véli, hogy a szállók közbiztonsága eltérő lehet, és bár akadhat olyan, ahol rosszabb a helyzet, összességében mindenhol igyekeznek annak érdekében, hogy a hajléktalan emberek biztonságban tölthessék az idejüket: "zárható szekrények vannak, szociális munkások dolgoznak, tehát abszolúte figyelnek arra, hogy a körülmények megfelelőek legyenek".

        Nyitókép: MTI/Mohai Balázs
      

        Kapcsolódó hang
      
191104 BEL1 1245 Hajléktalanok ellátása - Máltai Szeretetszolg - Morvai DZST
 
