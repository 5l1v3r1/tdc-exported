
# Τέλος εποχής για τον οίκο Zac Posen: Λουκέτο εν μία νυκτί

Published at: ****

Author: ****

Original: [CNN.gr](https://www.cnn.gr/style/moda/story/196201/telos-epoxis-gia-ton-oiko-zac-posen-loyketo-en-mia-nykti)

Newsroom, CNN Greece 16:00 , 04 November 2019
«Θέλω να εκφράσω την εκτίμηση μου στην καταπληκτική μας ομάδα και σε όσους στάθηκαν στο πλευρό μου και στο πλευρό της εταιρείας», έγραψε ο Πόζεν.
Ο 39χρονος σήμερα Πόζεν, εξέφρασε τη βαθιά θλίψη του που «το ταξίδι σχεδόν 20 ετών έφτασε στο τέλος του». Ο σχεδιαστής είχε ιδρύσει τον οίκο μόδας που φέρει το όνομά του το 2001. «Η διοικητική ομάδα δούλεψε πολύ σκληρή για να καθοδηγήσει την εταιρεία, στο τοπίο της μόδας και του εμπορίου όπου οι προκλήσεις διαρκώς αυξάνονται», λέει στην ανακοίνωσή του. «Είμαστε βαθιά απογοητευμένοι που αυτές οι προσπάθειες δεν ήταν επιτυχείς». 
Όπως ήταν φυσικό, η ανακοίνωση προκάλεσε σοκ στον κόσμο της μόδας, της οποίας ο Πόζεν ήταν την τελευταία δεκαετία το νέο μεγάλο όνομα. 
Επί σχεδόν δύο δεκαετίες, ηθοποιοί, μουσικοί και σελέμπριτι, όπως η Κέιτι Χολμς και η Ριάνα, επέλεγαν τις δημιουργίες του επώνυμου σχεδιαστή για τις εμφανίσεις τους στο κόκκινο χαλί. Στην ανακοίνωση των House of Z και Ζ Spoke, οι υπεύθυνοι παραδέχονται ότι η εταιρεία δεν μπορεί να εξακολουθήσει να λειτουργεί και βρίσκεται στη διαδικασία εκκαθάρισης.
