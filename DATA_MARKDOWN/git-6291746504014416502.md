
# Il sudafricano Pieter-Steph Du Toit è stato nominato miglior rugbista del 2019

Published at: **2019-11-03T14:11:47+00:00**

Author: ****

Original: [Il Post](https://www.ilpost.it/2019/11/03/pieter-steph-du-toit/)

La World Rugby ha assegnato al sudafricano Pieter-Steph Du Toit il premio come miglior rugbista dell’anno nella cerimonia conclusiva della stagione internazionale, tenutasi domenica a Tokyo. Du Toit, che ha 27 anni, gioca come seconda linea e viene da Città del Capo, è stato scelto per «la grande prestazione nella finale di Coppa del Mondo, arrivata dopo tante altre ottime prestazioni fornite nel corso della stagione». La maggior parte dei premi annuali è andata al Sudafrica, che sabato ha vinto la sua terza Coppa del Mondo battendo in finale l’Inghilterra: i sudafricani hanno ricevuto il premio come miglior squadra dell’anno mentre il loro allenatore, Rassie Erasmus, è stato nominato miglior tecnico.
