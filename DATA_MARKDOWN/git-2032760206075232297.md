
# Peter Cehlárik sa vracia do NHL, Boston ho povolal z farmy v Providence

Published at: **2019-11-02T09:35:01+00:00**

Author: **Webnoviny**

Original: [Denník politika](http://dennikpolitika.sk/archiv/88468)

2.11.2019 (Webnoviny.sk) – Slovenský hokejový útočník Peter Cehlárik je po necelom týždni späť v prvom tíme zámorskej NHL Boston Bruins. Dvadsaťštyriročný odchovanec žilinského hokeja debutoval v tejto sezóne v profilige v nedeľňajšom súboji proti New Yorku Rangers, v ktorom odohral 12:05 min a vedenie klubu vzápätí poslalo späť do farmárskeho tímu Providence Bruins v AHL. Informácie priniesol reportér Mark Divver na webe cbssports.com.
V NHL zatiaľ Cehlárik v tomto ročníku nebodoval, v AHL má v siedmich dueloch bilanciu šesť gólov a štyri asistencie. V Bostone je kapitánom tímu obranca Zdeno Chára a chytá zaň brankár Jaroslav Halák.
Viac k témam: AHL, NHLZdroj: Webnoviny.sk – Peter Cehlárik sa vracia do NHL, Boston ho povolal z farmy v Providence © SITA Všetky práva vyhradené.
