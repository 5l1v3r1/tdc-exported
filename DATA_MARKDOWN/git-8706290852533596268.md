
# Έπαυσαν ιερέα για σεξουαλική επίθεση σε ανήλικο

Published at: **2019-11-04T03:20:00+00:00**

Author: ****

Original: [enikos.gr](http://www.enikos.gr/international/682123/epafsan-ierea-gia-sexoualiki-epithesi-se-aniliko)

Η ρωμαιοκαθολική εκκλησία του Ελ Σαλβαδόρ ανακοίνωσε χθες Κυριακή ότι έπαυσε από τα καθήκοντά του ιερωμένο που κατηγορείται για σεξουαλικές επιθέσεις με θύμα ανήλικο πριν από εικοσιπέντε χρόνια.
«Ενημερωθήκαμε για καταγγελία περί σεξουαλικής κακοποίησης ανηλίκου σε βάρος του ιερέα Λεοπόλδο Σόσα Τολεντίνο, της εκκλησίας της άμωμης σύλληψης στην Αγία Θέκλα (δυτικά)», ανέφερε ο αρχιεπίσκοπος του Σαν Σαλβαδόρ, ο Χοσέ Λουίς Εσκομπάρ, κατά τη διάρκεια συνέντευξης Τύπου.
Το θύμα κατήγγειλε πριν από τρεις εβδομάδες ότι υπέστη επιθέσεις , ενώπιον επιτροπής για την προστασία των παιδιών, που αποφάσισε να κινηθεί διαδικασία σε βάρος του ιερέα Σόσα Τολεντίνο.
Μετά την εξέλιξη αυτή, ο ιερέας παύθηκε «από όλα τα ιερατικά του καθήκοντα», διευκρίνισε ο αρχιεπίσκοπος.
Πηγή: ΑΜΠΕ
