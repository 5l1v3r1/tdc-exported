
# Българин застрелян в Испания, открит е в канавка

Published at: **2019-11-01T08:30:00+00:00**

Author: **Елка Василева**

Original: [Dnes.bg](https://www.dnes.bg/notifikacii/2019/11/01/bylgarin-zastrelian-v-ispaniia-otkrit-e-v-kanavka.428146)

Българин е застрелян в испанския курортен град Марбея. Тялото му е намерено в канавка в града. Мъжът е бил прострелян четири пъти – веднъж в ръката и три пъти в корема, съобщи BG-VOICE. Полицията е започнала разследване, но според служителите „връзка между убития и Испания не може да се направи“. Все още не е ясно как той е попаднал в Марбея.Полицията проверява дали мястото, където е било намерено тялото, е и местопрестъплението или просто е било изхвърлено от преминаваща кола.Знае се само, че убийството е станало няколко часа, преди случаен минувач да се натъкне на трупа край път А-7176, който свързва Марбея с Истан.Разследването на убийството е поето от отдела срещу наркотиците към испанската полиция.
