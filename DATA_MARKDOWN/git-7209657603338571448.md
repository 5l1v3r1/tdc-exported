
# Tratta di esseri umani, l'ultimo messaggio della vittima. Sto morendo

Published at: **2019-11-02T08:28:18+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/rimini/cronaca/tratta-esseri-umani-1.4865398)

Riccione, 2 novembre 2019 - "Io sto morendo qui fratello Irfan, dove sei finito?". Questo è l'ultimo messaggio vocale che il 27enne pakistano, poi trovato cadavere in un fosso di scolo nel comune di San Giovanni in Marignano nel settembre del 2018, ha inviato al cellulare dell'uomo che avrebbe dovuto portarlo in Italia e ai parenti che lo stavano aspettando.
E' grazie al numero di cellulare del giovane deceduto che i carabinieri di Riccione sono riusciti a risalire al responsabile di un traffico di esseri umani tra la Grecia e l'Italia. Si tratta di un connazionale della giovane vittima: Irfan Ali, 33 anni, arrestato per tratta di esseri umani.
I militari, infatti, coadiuvati dalla polizia internazionale e dall'esperto per la sicurezza di stanza ad Atene, avevano dato esecuzione ad un mandato di arresto europeo al pakistano residente in Grecia, ritenuto responsabile dei reati di favoreggiamento dell’immigrazione clandestina e soppressione di cadavere, connessi al ritrovamento di un corpo in avanzato stato di decomposizione, nascosto all’interno del canale di raccolta delle acque piovane a Montalbano, nel comune di San Giovanni in Marignano, lo scorso 7 settembre 2018.
Iscriviti alla newsletterRimani sempre aggiornato sulle notizie nazionaliAccedi per Iscriverti
