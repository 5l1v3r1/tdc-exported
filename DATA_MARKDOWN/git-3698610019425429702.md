
# В Україні за рік закрилося 200 шкіл

Published at: **2019-11-07T01:22:00+00:00**

Author: ****

Original: [DT.ua](https://dt.ua/UKRAINE/v-ukrayini-za-rik-zakrilosya-200-shkil-328768_.html)

В Україні перед навчальним роком 2019-2020 закрилось майже 200 шкіл, але серед них є заклади, діяльність яких припинена тимчасово. Про це повідомили в прес-службі Міносвіти.
"За оперативними даними обласних органів управління освітою, на початок 2019-2020 навчального року були зачинені майже 200 шкіл. Важливо підкреслити, що серед них є заклади, діяльність яких тимчасово припинено, у тому числі які перебувають на капітальному ремонті", - йдеться в повідомленні.
У МОН наголосили, що перед початком 2018-2019 навчального року в Україні закрилося 120 шкіл.
"Серед основних причин: закриття малокомплектних шкіл і переведення дітей в опорні заклади; аварійний стан приміщень; реорганізація філії опорних навчальних закладів", - додали в прес-службі.
Зазначимо, що статистичний звіт по закриттю закладів загальної середньої освіти не збирався за 2017-2018 рік.
У той же час за відкритими даними МОН у навчальному році 2017-18 рр. кожна четверта школа в Україні була малокомплектній, тобто такої, в якій навчалося менше 100 учнів. В рамках адміністративної реформи такі школи підпадають під оптимізацію, тобто їх або закривають, або реорганізують у філії опорних шкіл.
Раніше повідомлялося про те, що Міністерство освіти і науки України планує оптимізувати мережу шкіл для ефективного використання бюджетних коштів.
