
# Дерменджиев вика четирима дебютанти в националния

Published at: **2019-11-04T15:58:00+00:00**

Author: **Пламен Вълков**

Original: [Стандарт Новини](https://standartnews.com/sport/dermedzhiev-vika-chetirima-debyutanti-v-natsionalniya-405851.html)

Селекционерът на националния тим по футбол на България Георги Дерменджиев определи финалния списък от играчите, на които ще разчита в предстоящите двубои с Парагвай на 14 ноемвири и с Чехия на 17 ноември в София. Към вече обявените осем играчи, състезаващи се зад граница, треньорският щаб добави 16 представителя на родната Първа лига.
Новите имена в списъка са вратарят Георги Георгиев (Славия), защитникът Виктор Попов (Черно море), халфът Александър Цветков (Берое) и нападателят Димитър Илиев (Локомотив Пловдив). В състава се завръща плеймейкърът на Ботев (Пловдив) Тодор Неделев, който не бе в групата за последните срещи на националите.

        Ето всички повикани футболисти:
      

        Вратари:
      
Николай Михайлов (Левски), Пламен Илиев (Лудогорец), Георги Георгиев (Славия);

        Защитници:
      
Страхил Попов (Касъмпаша), Васил Божиков (Слован Братислава), Божидар Чорбаджийски (ФКСБ), Антон Недялков (Лудогорец), Георги Терзиев (Лудогорец), Кристиан Димитров (Ботев Пд), Иван Горанов (Левски), Виктор Попов (Черно море);

        Полузащитници и нападатели:
      
Ивелин Попов (Ростов), Кирил Десподов (Щурм), Георги Костадинов (Арсенал Тула), Божидар Краев (Жил Висенте), Симеон Славчев (Карабах), Кристиян Малинов (ЦСКА-София), Александър Цветков (Берое), Галин Иванов (Славия), Марселиньо (Лудогорец), Вандерсон (Лудогорец), Тодор Неделев (Ботев Пд), Димитър Илиев (Локомотив Пд), Исмаил Иса (Черно море).
Националите се събират на лагер в Национална футболна база "Бояна" в понеделник, 11 ноември.
