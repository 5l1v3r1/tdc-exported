
# НЗФ вже двічі атакували українських військових на Донбасі, – Міноборони

Published at: **2019-11-01T12:53:00+00:00**

Author: ****

Original: [ZIK.UA](https://zik.ua/news/2019/11/01/nzf_vzhe_dvichi_atakuvaly_ukrainskyh_viyskovyh_na_donbasi__minoborony_1681515)


        Від початку поточної доби незаконні збройні формування двічі обстріляли українські позиції на Донбасі.
      
Про це повідомляє пресцентр Міноборони.
Зазначається, що на Луганському напрямку з о пів на першу ночі противник понад пів години з боку населеного пункту Лозове з ручних протитанкових гранатометів, великокаліберних кулеметів та стрілецької зброї вів вогонь по опорних пунктах підрозділів Об’єднаних сил, обладнаних неподалік Луганського.
Крім того, на Донецькому напрямку о 10.30 окупанти зі станкового протитанкового гранатомету обстріляли українські позиції в районі Новогнатівки.
За даними Міноборони, втрат серед особового складу Об’єднаних сил внаслідок сьогоднішніх обстрілів немає.
Нагадаємо, 31 жовтня, незаконні збройні формування 15 разів порушили режим припинення вогню на Донбасі. Внаслідок обстрілів постраждали двоє українських військових.
