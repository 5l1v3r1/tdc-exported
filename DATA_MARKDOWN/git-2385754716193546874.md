
# Έφτασε στην Κύπρο 35χρονος καταζητούμενος- Εκκρεμούσε διεθνές ένταλμα

Published at: **2019-11-07T08:15:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596115/eftase-stin-kypro-35xronos-katazitoumenos-ekkremouse-diethnes-entalma)

Μέλη του Γραφείου Καταπολέμησης Εμπορίας Προσώπων, μετέβησαν στο εξωτερικό, παρέλαβαν και μετέφεραν στην Κύπρο 35χρονο, ο οποίος είχε συλληφθεί από τις Αρχές της εν λόγω χώρας, βάσει διεθνούς εντάλματος σύλληψης.
Εναντίον του 35χρονου εκκρεμούσε διεθνές ένταλμα σύλληψης για τα αδικήματα της εμπορίας προσώπων, συνωμοσίας προς διάπραξης κακουργήματος, υποβοήθησης παράνομης παραμονής άλλου προσώπου στο έδαφος της Κυπριακής Δημοκρατίας και νομιμοποίησης εσόδων από παράνομες δραστηριότητες, αδικήματα που διαπράχθηκαν στη Ρουμανία και στην Κυπριακή Δημοκρατία, μεταξύ Μαΐου και Ιουλίου 2017.
Ο 35χρονος μεταφέρθηκε χθες στην Κύπρο, όπου συνελήφθη βάσει δικαστικού εντάλματος.
Το Γραφείο Καταπολέμησης Εμπορίας Προσώπων συνεχίζει τις εξετάσεις.
