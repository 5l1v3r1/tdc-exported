
# У США знайшли мертвою жінку в будинку зі 140 зміями

Published at: **2019-11-01T09:34:00+00:00**

Author: ****

Original: [ZIK.UA](https://zik.ua/news/2019/11/01/u_ssha_znayshly_mertvoyu_zhinku_v_budynku_zi_140_zmiyamy_1681301)


        В американському штаті Індіана знайшли мертвою жінку, на шиї якої був 2,5-метровий сітчастий пітон. У помешканні виявили 140 змій.
      
Про це повідомила поліція штату Індіана, передає CNN.
Коли 36-річну Лауру Харст знайшли непритомною, медики спробували її врятувати, але спроби були безуспішними.
Серед 140 змій, які виявили у помешканні, приблизно 20 змій належали жінці. 
Згідно з даними про власність, дім належить шерифу графства Бентон Дональду Мансону. Поліцейські встановили, що Харст навідувалася туди «близько двох разів на тиждень».
У поліції штату Індіана розповіли, що в будинку ніхто не жив і що його відремонтували спеціально для збору змій.
Шериф Мансон повідомив журналу Lafayette Journal & Courier, що смерть Харст була «трагічною випадковістю» і що він «повністю співпрацює з усіма».
Нагадаємо, в США екологи знайшли двоголову змію.
