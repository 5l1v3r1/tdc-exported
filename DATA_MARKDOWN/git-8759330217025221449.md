
# Grote veranderingen Antwerp op komst? ‘D’Onofrio zal al aan het rondkijken zijn’

Published at: **2019-11-05T13:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902499/grote-veranderingen-antwerp-op-komst-d-onofrio-zal-al-aan-het-rondkijken-zijn-.html)


        Laszlo Bölöni wordt in twijfel getrokken bij Royal Antwerp Football Club. Nico Claesen doet tegenover Het Nieuwsblad zijn boekje open over de situatie van The Great Old.
      
“Het is moeilijk om hier als buitenstaander over te oordelen, je moet eigenlijk in de kleedkamer zitten”, begint Claesen. “Maar op het veld zie ik geen dingen waaruit ik concludeer dat het op is tussen de trainer en de spelers. Oké, er zijn problemen geweest met Lamkel Zé, maar die is intussen toch al wat rustiger, en er was discussie over wie de penalty's mag trappen, maar is dat dan de schuld van Bölöni?”
Volgens Claesen is D’Onofrio toch al aan het rondkijken. “In mijn ogen zou een ontslag niet de magische ingreep zijn die ertoe gaat leiden dat Antwerp plots beter presteert. Ik twijfel er niet aan dat Luciano D'Onofrio nu al aan het rondkijken is, maar voor mij is het nog niet nodig. Trouwens, nu tegen Club Brugge is de motivatie extra hoog, daar heb je in principe zelfs geen trainer voor nodig. Zeker niet als D'Onofrio de ploeg toch al mee gaat opstellen.”
