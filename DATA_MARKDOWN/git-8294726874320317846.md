
# Tramvaiele turcești vor circula în București, după autobuzele Otokar

Published at: **2019-11-05T11:09:54+00:00**

Author: **Auto Bild Romania**

Original: [Auto Bild](https://www.auto-bild.ro/stiri/tramvaiele-turcesti-vor-circula-bucuresti-dupa-autobuzele-otokar-174059.html)


        Autobuzele Otokar din București vor fi secondate de tramvaie turcești. Primăria Capitalei a anunțat câștigătorul licitației pentru contractul de aproximtiv 180 de milioane de euro, firma turcească de autobuze. Astra Vagoane Arad a fost învinsă „la mustață” la punctaj și va face contestație.
      

        Citeşte şi:
      

        Dacia electrică: va fi cel mai scump model din gamă. Iată noul preț
      
Clubferoviar.ro a anunțat acum aproape o lună că licitația urmează a fi câștigată de firma turcească Durmazlar, iar acum totul a devenit oficial.
“Oferta declarată câștigătoare în urma aplicării criteriului de atribuire, cel mai bun raport calitate-preț și a algoritmului de calcul asociat așa cum a fost publicat în anunțul de participare, este oferta prezentată de DURMAZLAR MAKINE SANAYI VE TICARET A.S. care s-a clasat pe primul loc și a obținut un punctaj de 99,61 puncte”, se arată în documentul ”Comunicare privind rezultatul procedurii de atribuire ”, arată sursa citată.
Documentul este semnat de directorul general al Direcției Generale Achiziții Publice din Primăria Capitalei, Eugen Davidoiu, fost director general al Tarom, și de directorul executiv al Direcției Proceduri, Dorina Elena Popa.
Reprezentanții Primăriei Capitalei nu confirmă câștigarea licitației de către firma turcească, susținând că procedura de licitație nu a fost finalizată încă.
Sursa: libertatea.ro
