
# Ομολόγησε ο 54χρονος στο Ηράκλειο: Από μεγαλοστέλεχος του τουριστικού κλάδου έμεινε άστεγος και έγινε ληστής

Published at: **2019-11-06T05:26:00+00:00**

Author: ****

Original: [enikos.gr](http://www.enikos.gr/society/682432/omologise-o-54chronos-sto-irakleio-apo-megalostelechos-tou-touris)

Ένας 54χρονος Ηρακλειώτης φέρεται να ομολόγησε ότι είναι ο δράστης δύο ληστειών σε σούπερ μάρκετ, που έγιναν σε διάστημα μίας εβδομάδας.
Σε βάρος του 54χρονου, ο οποίος συνελήφθη από την ασφάλεια, ασκήθηκε ποινική δίωξη για ληστεία κατά συρροή και παράνομη οπλοφορία κατ' εξακολούθηση.
Ο άνδρας εντοπίστηκε από τους αστυνομικούς σε παράπηγμα που διέμενε στην οδό Μάχης Κρήτης. Στην κατοχή του βρέθηκε το όπλο και τα ρούχα που φορούσε στις ληστείες.
Σύμφωνα με αστυνομικές πηγές που επικαλείται το cretalive.gr, πρόκειται για έναν άνθρωπο που είχε διατελέσει στέλεχος του τουριστικού κλάδου, μάλιστα στο παρελθόν ήταν υπεύθυνος για τη λειτουργία ενός ξενοδοχείου.
Ωστόσο, η οικονομική του κατάσταση επιδεινώθηκε ραγδαία και σε συνδυασμό με πολλά προβλήματα υγείας που αντιμετώπιζε και την αδυναμία των δικών του ανθρώπων να τον βοηθήσουν, κατέληξε άστεγος και άπορος.
Σύμφωνα με τις ίδιες πηγές ενημέρωσης, ισχυρίστηκε - μεταξύ άλλων - ότι πριν τις ληστείες παρέμεινε νηστικός επί τέσσερις ημέρες, μην έχοντας τη δυνατότητα να προμηθευτεί φαγητό.
Πηγή: cretalive.gr
