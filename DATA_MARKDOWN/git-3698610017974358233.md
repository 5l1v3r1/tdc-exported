
# Під Києвом росіянин пошкодив флагшток з прапором ОУН

Published at: **2019-11-04T11:34:00+00:00**

Author: ****

Original: [DT.ua](https://dt.ua/UKRAINE/pid-kiyevom-rosiyanin-poshkodiv-flagshtok-z-praporom-oun-328385_.html)

У Київській області в місті Вишневе біля пам'ятника "Небесної Сотні" громадянин Росії пошкодив флагшток з чорно-червоним прапором Організації українських націоналістів. Про хулігана до поліції повідомив очевидець події.
На правопорушника вказав свідок, який помітив вандала з вікна своєї квартири і одразу викликав поліцію. На місце події одразу прибула група реагування патрульної поліції Києво-Святошинського відділу. Аби встановити особу порушника, його доправили до Вишневського відділення поліції.
З'ясувалось, що пошкодив флагшток 45-річний громадянин Російської Федерації, який приїхав до родичів у село Святопетрівське. При цьому іноземець має посвідку на постійне місце проживання в Україні.
"Порушник при спілкуванні з поліцейськими поводив себе неадекватно: то голосно плакав, то починав сміятися. У той час, коли вийшов на коридор за природніми потребами, зненацька він виплигнув у вікно з третього поверху адмінбудівлі. Поліцейським чолов'яга пояснив свій "політ", що для нього просто грає гучно музика. Для надання медичної допомоги поліцейські викликали карету швидкої допомоги. "Стрибуна" доправили до лікарні з забійними травмами тіла", - повідомили у поліції.
Щодо правопорушника працівники поліції склали адміністративний проткала за ст. 173 (Дрібне хуліганство) КУпАП. Також до ДМС готується клопотання про скасування іноземцю посвідки на тимчасове проживання, видворення його з країни із забороною подальшого в'їзду до України.
Нещодавно на окупованій території в Донецьку невідомі підірвали базову станцію мобільного оператора "Фенікс", що нелегально працює в ОРДЛО.
