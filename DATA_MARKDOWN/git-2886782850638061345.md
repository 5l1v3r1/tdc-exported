
# Lóverseny: tüntetés, óvások és hazai győzelem a Melbourne Kupán

Published at: **2019-11-05T14:22:04+00:00**

Author: **Horváth Ferenc**

Original: [euronews](https://hu.euronews.com/2019/11/05/loverseny-tuntetes-ovasok-es-hazai-gyozelem-a-melbourne-kupan)

Tíz év után ismét hazai zsoké, Craig Williams nyerte, "Vow and Declare" nyergében a 8 millió dolláros Melbourne Kupát. De a 100 ezer néző előtt megrendezett ausztrál lóverseny más miatt került a címlapokra.
23 lovas vágott neki a 3200 méteres távnak, miközben a Flamington Park kerítésein kívül állatvédők tüntettek. Az elmúlt öt évben több ló is végzetes sérülést szenvedett a futam során.
A célegyenesbe fordulva most is megtörtént a baj; a belső íven futó Rostropovich lelassult, lemaradt, és nem jutott el a célig. Elrepedt a medencecsontja.
A befutó nagyon szoros lett. Orrhosszal nyert Williams, aztán "A Valóság Mestere" hátán Frankie Dettori, majd "Arran Hercege" nyergében Michael Walker érkezett harmadikként.
Ám nem ez lett a végső sorrend. Az óvások miatt a negyedik, de szabálytalanul akadályozott "Il Paradiso" lett a harmadik, "Arran Hercegét" hozta ki másodiknak a versenybíróság, a "Valóság Mestere" viszont leszorult a dobogóról.
Külön érdekesség, hogy mind a négy lovat az O'Brien család valamelyik tagja, Danny, Aidan, illetve az apjuk, Joseph edzi, készíti fel a versenyekre.
