
# Κατά 16% λιγότερο αμείβονται οι γυναίκες στην ΕΕ

Published at: **2019-11-04T15:38:28+00:00**

Author: **Maria Psara**

Original: [euronews](https://gr.euronews.com/2019/11/04/kata-16-ligotero-ameivontai-oi-gynaikes-stin-eu)

Ακόμη και σήμερα, οι γυναίκες εξακολουθούν να αμοίβονται κατά 16% λιγότερο από τους άνδρες στην Ευρώπη.
«Γι 'αυτό και θα καταθέσω σειρά προτάσεων για την εισαγωγή δεσμευτικών μέτρων διαφάνειας των αμοιβών», έγραψε στο τουίτερ η εκλεγμένη πρόεδρος της Κομισιόν.
Η Ούρσουλα Φον Ντερ Λάιεν άρχισε να δημοσιεύει την καθημερινή ατζέντα της από 1ης Νοεμβρίου, όταν δηλαδή κανονικά θα έπρεπε να αναλάβει.
Εξακολουθούν να υπάρχουν τρεις κενές θέσεις στην επιτροπή, αφού το Ευρωπαϊκό Κοινοβούλιο απέρριψε υποψηφίους από τη Γαλλία, την Ουγγαρία και τη Ρουμανία. Το Παρίσι και η Βουδαπέστη πρότειναν τον Τιερί Μπρετόν και τον Όλιβερ Βαρχέι αντίστοιχα ως αντικαταστάτες.
Το Βουκουρέστι δεν έχει ακόμη επιλέξει άλλο υποψήφιο στις Βρυξέλλες, μετά την κατάρρευση της ρουμανικής κυβέρνησης τον περασμένο μήνα.
