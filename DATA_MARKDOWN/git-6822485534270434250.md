
# سیدورف به تهران می‌آید

Published at: **2019-11-03T12:20:00+00:00**

Author: ****

Original: [جامعه خبری تحلیلی الف](https://www.alef.ir/news/3980812095.html)

ستاره سابق تیم‌ملی فوتبال هلند چهارشنبه در یک سفر تفریحی به ایران می‌آید.
به گزارش ایسنا، کلارنس سیدورف، ستاره سال‌های نه چندان دور فوتبال چهارشنبه هفته جاری به منظور سفری تفریحی وارد تهران می‌شود.
او قبلا نیز برای بازی دوستانه و خیریه به تهران آمده بود. طبق اطلاع سیدورف بر اساس دعوت یکی از دوستانش عازم تهران شده و برنامه از پیش تعیین شده‌ فوتبالی ندارد. این البته ادعای فرد مذکور است و انجام مذاکره بعید نیست.
براساس بلیت صادره برای این بازیکن نامدار فوتبال هلند، اگر تغییر ناگهانی در برنامه‌های او پیش نیاید، سیدورف ظهر چهارشنبه ۱۵ آبان وارد تهران می‌شود.
این ستاره هلندی یکی از پرافتخارترین بازیکنان اروپا محسوب می‌شود و با کسب چهار قهرمانی لیگ قهرمانان اروپا با سه تیم آژاکس، رئال مادرید و میلان در این زمینه رکورددار است.سیدورف سابقه ۸۷ بار پوشیدن پیراهن تیم‌ملی فوتبال هلند را در کارنامه دارد.
