
# У штабі ООС розповіли про ситуацію на Донбасі

Published at: **2019-11-05T19:46:02+00:00**

Author: ****

Original: [Слово і Діло](https://www.slovoidilo.ua/2019/11/05/novyna/bezpeka/shtabi-oos-rozpovily-pro-sytuacziyu-donbasi)


        З 5 листопада в районі проведення операції Об'єднаних сил на Донбасі збройні формування РФ та її найманці три рази порушили режим припинення вогню.
      
Про це повідомляє пресцентр ООС.
Противник обстріляв позиції українських підрозділів з гранатометів різних систем, великокаліберних кулеметів та іншої стрілецької зброї.
Всі обстріли по позиціях Об'єднаних сил були зафіксовані в районі відповідальності оперативно-тактичного угруповання Схід, а саме неподалік Водяного, що на Приазов'ї, біля Старогнатівки та поблизу Лебединського.
«Протягом поточної доби втрат внаслідок обстрілів серед особового складу Об'єднаних сил немає», - йдеться в повідомленні.
Раніше в ОБСЄ назвали кількість убитих мирних жителів Донбасу з початку року.
Також нагадаємо, бойовики на Донбасі обстріляли позиції ООС з гранатометові мінометів.
Хочете обговорити цю новину? Долучайтеся до телеграм-чату CHORNA RADA
