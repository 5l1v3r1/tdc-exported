
# Nederland, waar ‘enorme schok’ op ‘enorme schok’ volgt zonder dat er iets verandert

Published at: **2019-11-06T18:03:00+00:00**

Author: **Bert Brussen**

Original: [ThePostOnline](https://tpo.nl/2019/11/06/nederland-waar-enorme-schok-op-enorme-schok-volgt-zonder-dat-er-iets-verandert/)

Dat Pim Fortuyn werd doodgeschoten was een ‘enorme schok’.
Dat daarna Theo van Gogh als een beest werd afgeslacht was ‘een enorme schok’.
Vergismoorden in Amsterdam, uiteraard ook een ‘enorme schok’.
Georganiseerde criminaliteit die de rechtsstaat ondermijnt, een ‘enorme schok’.
Jihadisme, nog nooit zo hevig in Nederland, het was een ‘enorme schok’.
Tristan van der Vlis moordt een heel winkelcentrum uit, met lage wapens inclusief vergunning, een ‘enorme schok’.
Een afgehakt hoofd voor een coffeeshop in Amsterdam, een ‘enorme schok’.
De liquidatie van advocaat Derk Wiersum, dat was echt ‘een enorme schok’
De Belastingdienst die complete gezinnen kapotmaakt, liefst allochtonen, op onbewezen verdenking van fraude, een ‘enorme schok’ dat zoiets in Nederland gebeurt.
Groningen zo goed als van de kaart geschokt, want gaswinning, een ‘enorme schok’.
Een GGZ-directeur omgelegd in een keurige woonwijk, want vergissing, een ‘enorme schok’.
Gevaarlijke knettergekke misdadiger na gevaarlijke knettergekke misdadiger die vrij rondloopt, ‘enorme schok’ na ‘enorme schok’.
Stalkers die al tig keer zijn aangehouden en zonder vast te zitten iemand vermoorden, het is steeds weer ‘een enorme schok’.
Gek wil zich op politiebureau aangeven, wordt weer weggestuurd, gek steekt Els Borst dood, ja, een ‘enorme schok’.
Man met ‘epilepsie’ heeft rijbewijs, had geen rijbewijs moeten hebben, foutje sorry, een ‘enorme schok’.

        Minister: aanslag op advocaat enorme schok
      
De neergeschoten advocaat Philippe Schol werd inderdaad beveiligd, zegt justitieminister Ferd Grapperhaus. Dat het toch misging, noemt hij een “enorme schok”.
Zowel de Nederlandse als de Duitse autoriteiten wisten dat Schol bedreigd werd, bevestigt Grapperhaus. Er zijn daarom maatregelen getroffen. Welke, dat wil de minister niet zeggen. De Nationaal Coördinator Terrorismebestrijding en Veiligheid (NCTV), die inderdaad door de orde van van advocaten was gealarmeerd, heeft volgens hem destijds onmiddellijk politie en justitie gewaarschuwd.
De moordaanslag van woensdagochtend is “verschrikkelijk nieuws”, zei Grapperhaus tegen RTL Nieuws. “Als de hoeders van onze rechtstaat worden aangevallen, dan moeten we vaststellen dat we heel urgent tegendruk moeten gaan geven.”
Grapperhaus ziet geen verband met de recente moord op strafpleiter Derk Wiersum.

        Anp
      
