
# وزارت خارجه ادعای روزنامه کویتی را تایید کرد/ ارسال پیشنهاد به کشورهای همسایه

Published at: **2019-11-04T09:20:00+00:00**

Author: ****

Original: [boursepress.ir](http://boursepress.ir/news/138403/%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A7%D8%AF%D8%B9%D8%A7%DB%8C-%D8%B1%D9%88%D8%B2%D9%86%D8%A7%D9%85%D9%87-%DA%A9%D9%88%DB%8C%D8%AA%DB%8C-%D8%B1%D8%A7-%D8%AA%D8%A7%DB%8C%DB%8C%D8%AF-%DA%A9%D8%B1%D8%AF-%D8%A7%D8%B1%D8%B3%D8%A7%D9%84-%D9%BE%DB%8C%D8%B4%D9%86%D9%87%D8%A7%D8%AF-%D8%A8%D9%87-%DA%A9%D8%B4%D9%88%D8%B1%D9%87%D8%A7%DB%8C-%D9%87%D9%85%D8%B3%D8%A7%DB%8C%D9%87)


        سخنگوی وزارت خارجه ادعای روزنامه کویتی مبنی بر اینکه ایران پیشنهاد صلح هرمز را به پادشاهان عربستان و بحرین و دیگر کشورهای منطقه داده را تایید کرد.
      
به گزارش پایگاه خبری بورس پرس، عباس موسوی ادعای اخیر روزنامه کویتی الجریده مبنی اینکه ایران در اقدامی بی‌سابقه و برای نخستین بار به معاون وزیر خارجه کویت پیامی از جانب حسن روحانی خطاب به پادشاهان عربستان و بحرین درباره ابتکار صلح هرمز تحویل داده را تایید کرد و به ایرنا گفت: نامه طرح پویش صلح هرمز رئیس‌جمهور به سران کشورهای عضو شورای همکاری خلیج فارس و عراق ارسال شده است.
وی ادامه داد : پس از اعلام این پیشنهاد در مجمع سازمان ملل ، روحانی متن کامل آن را برای سران کشورهای فوق ارسال و خواستار تشریک مساعی همه آنها در پردازش و اجرا شد.  در چارچوب این طرح، ایران از کشورهای عراق، عربستان ، قطر، کویت، عمان، امارات و بحرین خواسته‌ در قالب این پیشنهاد، پیمان عدم مداخله و عدم تجاوز را امضا کنند.
براساس این گزارش، محمدجواد ظریف نیز در دو مقاله منتشره در روزنامه الرای کویت و نشریه فایننشال تایمز از کشورهای منطقه خاورمیانه خواسته به طرح صلح هرمز بپیوندند.
انتهای پیام
 
