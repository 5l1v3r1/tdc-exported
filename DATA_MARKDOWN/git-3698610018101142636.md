
# ЗСУ провели навчання зі стрільбами з зенітно-ракетного комплексу С-300: фоторепортаж

Published at: **2019-11-03T22:35:00+00:00**

Author: ****

Original: [DT.ua](https://dt.ua/UKRAINE/vsu-proveli-navchannya-zi-strilb-iz-zenitno-raketnogo-kompleksu-s-300-fotoreportazh-328351_.html)

У ході тактичних навчань на полігоні "Ягорлик" у Херсонській області військовослужбовці Повітряних сил Збройних сил України провели бойові стрільби із зенітно-ракетних комплексів С-300ПТ, повідомляє прес-центр Повітряного командування "Схід".
Бойові стрільби із ЗРК по повітряних і наземних цілях виконали бійці новоствореного підрозділу Харківського зенітного ракетного полку. Бойові пуски ракет також здійснив чергова бойова обслуга Нікопольського зенітного ракетного полку: військовослужбовців передислокували на полігон з району проведення операції Об'єднаних сил.
Усі цілі були уражені. В якості повітряних цілей було використано безпілотні літальні апарати типу ВР-3 "Рейс"
У ході навчань військовослужбовці зведеного зенітного ракетного полку в умовах, максимально наближених до бойових, успішно застосували автоматизованої командний пункт "Ореанда".
Після завершення стрільб всі підрозділи повернулися до пунктів постійної дислокації і приступили до несення бойового чергування.
