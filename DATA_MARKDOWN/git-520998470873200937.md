
# У парку Жовтневий в Чернівцях проведуть арт-пікнік з собаками

Published at: **2019-11-02T15:36:00+00:00**

Author: ****

Original: [Погляд](https://pogliad.ua/news/chernivtsi/u-parku-zhovtneviy-v-chernivcyah-provedut-art-piknik-z-sobakami-379721)

У неділю, 3 листопада 2019 року, з 12.00 до 15.00 в парку Жовтневий у Чернівцях на території яблуневого саду відбудеться останній в цьому році тематичний арт-пікнік з собаками.
Працюватимуть різні локації, але на цей раз тематичні, тому відвідувачі в тематичних костюмах матимуть додаткові сюрпризи від організаторів.
«Розмалюємо гарбузики та зробимо привидів для тематичної фотозони; проведемо квест; потанцюємо з собаками; організуємо сімейний конкурс «мумія», а потім і канікрос (біг з собаками) з «муміями»; дізнаємось як можна і як не треба себе вести з собаками в «Школі майбутнього власника»; розмалюємо будку і передамо її в притулок для допомоги безпритульним тваринам тощо», - повідомила волонтерка і менеджерка проєкту з розвитку каністерапії на Буковині Антоніна Гошовська.
