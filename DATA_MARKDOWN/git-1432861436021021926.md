
# Челси е нарушил правилата за трансфери 150 пъти, за да заслужи бана на ФИФА

Published at: **2019-11-01T14:06:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/chelsi-e-narushil-pravilata-za-transferi-150-pyti-za-da-zasluzhi-bana-na-fifa-1390774.html)

ФИФА публикува списъка с нарушения, които са довели до забраната на Челси да извършва трансфери. Оказва се, че за последните 10 години "сините" са нарушили 150 пъти трансферните правила при оформяне прехода на 69 различни футболисти в академията си, съобщава "The Telegraph".
Както е известно, на английския гранд беше забранено да прави входящи трансфери през изминалото лято и през следващата зима. През април юристите на лондончани се опитаха да обжалват наказанието, като се аргументираха, че нерегистрираните играчи просто са били на проби. Сред тях е и играч, който е записал 75 мача за клуба за 3 години. Адвокатите също така са заявили, е мачовете между академиите не са турнири под егидата на националните асоциации.
ФИФА обаче намери доказателствата на Челси за неубедителни и остави в сила трансферната забрана, както и финансовата санкция в размер на 600 000 швейцарски франка. Затова през лято 2019 английският клуб не привлече нито един играч, но върна в отбора няколко свои юноши. Под ръководството на Франк Лампард отборът заема четвъртата позиция във Висшата лига, след като в 10 кръга спечели 20 точки. А кои са големите печеливши от трансферната забрана вижте в този материал. 
