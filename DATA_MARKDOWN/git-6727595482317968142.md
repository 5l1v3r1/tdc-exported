
# ആന്‍ഡ്രോയിഡ് കുഞ്ഞപ്പനും മൂത്തോനും നാല്‍പ്പത്തിയൊന്നും; വെള്ളിയാഴ്ച തിയേറ്ററുകളില്‍ എത്തുന്ന ചിത്രങ്ങളുടെ വിശേഷങ്ങള്‍

Published at: **2019-11-07T22:53:00+00:00**

Author: **എന്റര്‍ടെയിന്‍മെന്റ് ഡെസ്‌ക്**

Original: [DoolNews](https://www.doolnews.com/moothon-nalpathiyonnu-android-kunjappan-ver-5-25-release-biju-menon-nivin-pauly-soubin-shahir-suraj-lal-jose-geethu-mohandas258.html)

കൊച്ചി: വെള്ളിയാഴ്ച മൂന്ന് മലയാള ചിത്രങ്ങളാണ് തിയേറ്ററില്‍ എത്തുന്നത്. സൗബിനും സുരാജ് വെഞ്ഞാറമൂടും പ്രധാന വേഷത്തില്‍ എത്തുന്ന ആന്‍ഡ്രോയിഡ് കുഞ്ഞപ്പന്‍, നിവിന്‍ നായകനാവുന്ന മൂത്തോന്‍, ബിജു മേനോന്‍ നായകനാവുന്ന നാല്‍പ്പത്തിയൊന്ന് എന്നിവയാണവ.

        ആന്‍ഡ്രോയിഡ് കുഞ്ഞപ്പന്‍ വേര്‍ഷന്‍ 5.25.
      
സൗബിന്‍ ഷാഹിറും സുരാജ് വെഞ്ഞാറമൂടും പ്രധാനവേഷത്തില്‍ എത്തുന്ന ചിത്രമാണ് ആന്‍ഡ്രോയ്ഡ് കുഞ്ഞപ്പന്‍ വേര്‍ഷന്‍ 5.25. കെന്റി സിര്‍ഡോ ആണ് നായിക. മൂണ്‍ഷോട്ട് എന്റര്‍ടൈന്‍മെന്റിന്റെ ബാനറില്‍ സന്തോഷ് ടി കുരുവിള നിര്‍മ്മിക്കുന്ന ചിത്രം നവാഗതനായ രതീഷ് ബാലകൃഷ്ണന്‍ പൊതുവാളാണ് സംവിധാനം ചെയ്യുന്നത്.
ബോളിവുഡില്‍ സജീവമായ രതീഷിന്റെ ആദ്യ മലയാള ചിത്രമാണ് ആന്‍ഡ്രോയിഡ് കുഞ്ഞപ്പന്‍ വേര്‍ഷന്‍ 5.25. സൈജു കുറുപ്പ്, മാല പാര്‍വതി, മേഘ മാത്യു എന്നിവരും ചിത്രത്തില്‍ മറ്റു പ്രധാനവേഷത്തില്‍ എത്തുന്നത്.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
ചിത്രത്തിലെ സുരാജിന്റെ വ്യത്യസ്ഥ ലുക്ക് ഇതിനോടകം വൈറലായിട്ടുണ്ട്. ഒരു വൃദ്ധന്റെ വേഷത്തില്‍ എത്തുന്ന സുരാജിന്റെ ഈ പുതിയ ലൂക്കിന് പിന്നില്‍ പ്രവര്‍ത്തിച്ചത് സംസ്ഥാന അവര്‍ഡ് ജേതാവ് കൂടിയായ മേക്കപ്പ് ആര്‍ട്ടിസ്റ് റോനെക്സ് സേവിയര്‍ ആണ്.
