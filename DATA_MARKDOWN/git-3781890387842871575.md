
# เปิดรับฟังความคิดเห็นยกเลิกใช้3สาร

Published at: **2019-11-02T06:56:00+00:00**

Author: ****

Original: [เดลินิวส์](https://www.dailynews.co.th/politics/739631)


        กรมวิชาการเกษตร เปิดรับฟังความคิดเห็นจากประชาชนต่อร่างประกาศกฏหมายยกเลิกใช้ 3 สาร เสนอให้รมว.อุตสาหกรรม ลงนาม เพื่อกฏหมายมีผลบังคับใช้วันที่1ธ.ค.
      
เมื่อวันที่ 2 พ.ย.กรมวิชาการเกษตร กระทรวงเกษตรและสหกรณ์ เปิดรับฟังความคิดเห็นจากประชาชนทั่วไป ตั้งแต่วันนี้จนถึงวันที่8พ.ย. ในร่างประกาศกระทรวงอุตสาหกรรรม เรื่อง บัญชีรายชื่อวัตถุอันตราย (ฉบับที่...) พ.ศ. ... ในเว็บไซต์เพื่อให้มีผลบังคับใช้ยกเลิกสารเคมี 3 ชนิด พาราควอต ไกลโฟเซส คลอร์ไพรีฟอส ในวันที่ 1 ธ.ค.2562 นี้สำหรับในเว็บไซต์ของกรมวิชาการเกษตร ได้จัดทำแบบรับฟังความคิดเห็นร่างประกาศกระทรวงอุตสาหกรรรม เรื่อง บัญชีรายชื่อวัตถุอันตราย (ฉบับที่...) พ.ศ. ... หลังจากคณะกรรมการวัตถุอันตรายมีมติให้ปรับสถานะสารเคมี 3 ชนิดได้แก่ พาราควอต ไกลโฟเซต และคลอร์ไพริฟอส จากบัญชีวัตถุอันตรายชนิดที่ 3 ยกระดับเป็นวัตถุอันตรายชนิดที่ 4 ต้องห้ามผลิต นำเข้า จำหน่าย และครอบครอง ภายในวันที่ 1 ธันวาคม 2562 ซึ่งการยกเลิกดังกล่าวจะมีผลบังคับใช้ เมื่อรัฐมนตรีว่าการกระทรวงอุตสาหกรรม ออกประกาศกระทรวงแล้ว ซี่งตามขั้นตอนของกฎหมายต้องมีกระบวนการเปิดรับฟังความคิดเห็นของประชาชนเกี่ยวกับร่างประกาศฉบับนี้ ก่อนประกาศบังคับใช้ด้านศาสตราจารย์อดิศักดิ์ บ้วนกียาพันธุ์​ อดีต​อาจารย์​คณะเกษตร​ มหาวิทยาลัย​เกษตร​ศาสตร์ ​กล่าวว่าหากมีเกษตรกรจำนวนมากที่ได้รับผลกระทบจากมติยกเลิกใช้สารเคมี 3 ชนิด แต่การเข้าถึงเทคโนโลยีออนไลน์ ยังจำกัด ดังนั้นกรมวิชาการเกษตร ควรส่งเจ้าหน้าที่ไปตั้งโต๊ะรับฟังความเห็นเกษตรกร ที่สำนักงานเกษตรอำเภอทั่วประเทศ เพื่อแจกแบบฟอร์มให้เกษตรกรได้แสดงความเห็นอย่างทั่วถึง ทั้งนี้มีข้อสงสัยว่า หากผลการรับฟังความคิดเห็นปรากฏว่า มีผู้คัดค้านการยกเลิกสารเคมี 3 ชนิดจำนวนมาก จะทำอย่างไร เพราะกรมวิชาการเกษตร มีหน้าที่รวบรวมความคิดเห็นแล้วนำร่างประกาศดังกล่าว มาเสนอแก่คณะกรรมการวัตถุอันตราย ซึ่งในการประชุมครั้งต่อไปที่มี นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานคณะกรรมการวัตถุอันตรายชุดใหม่ จะนำเสียงของเกษตรกรมาพิจารณาทบทวนก่อนออกประกาศกระทรวงอุตสาหกรรรม ด้วยหรือไม่.คลิ๊กเสนอความคิดเห็น
