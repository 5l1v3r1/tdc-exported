
# В Україну йде потепління з дощами та вітром, - синоптик

Published at: **2019-11-02T13:48:00+00:00**

Author: ****

Original: [ZIK.UA](https://zik.ua/news/2019/11/02/v_ukrainu_yde_poteplinnya_z_doshchamy_ta_vitrom__synoptyk_1682237)


        У неділю, 3 листопада, в Україні очікується потепління. Проте в деяких регіонах переважатимуть дощі та штормовий вітер.
      
Про це повідомила синоптик Наталка Діденко у своєму Facebook.
«Неділя в Україні буде з новою повітряною масою. Антициклон, який досить довго визначав холодну та суху погоду, випхнув за двері потужний циклон атлантичного походження, тому погода міняється кардинально. Замість холодяки – потепління до +9+16 градусів, замість сонечка – серйозні хмари, а в тихий штиль увірветься штормовий південний вітер. Власне, вже увірвався», – пише Діденко.
Синоптик прогнозує в Україні пориви південного вітру до 15-22 м/с, протягом дня температура повітря +9+14 градусів, на Півдні та Заході +12+18 градусів, на Сході +6+10 градусів.
Також, за її словами, пройдуть дощі у західних, північних та подекуди в центральних областях, на Півдні та Сході – переважно без опадів.
У Києві неділя буде вітряною, хмарною та з періодичним дощем. Температура повітря підвищиться до +10+12 градусів.
Нагадаємо, наступного тижня в Україні суттєво потепліє, температура повітря прогріється до +20 градусів.
