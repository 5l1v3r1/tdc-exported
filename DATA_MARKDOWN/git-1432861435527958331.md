
# Ботев (Пд) набеляза млад вратар, син на легенда под рамката

Published at: **2019-11-02T12:17:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/botevpd/botev-(pd)-nabelqza-mlad-vratar-sin-na-legenda-pod-ramkata-1391030.html)

Нов вратар е напът да се озове в Ботев (Пд) през януари. В клуба усилено работят за стабилизирането на този пост сред напускането на Даниел Кайзер. На водещо място сред набелязаните е стражът на Нефтохимик Павел Здравков. 21-годишният вратар прави добро впечатление във Втора лига. Той е син на легендата Здравко Здравков, който понастоящем е треньор на вратарите в Лудогорец.
Здравков - младши е юноша на Славия, като е играл за Монтана, Царско село и сега в Нефтохимик. Ботев (Пд) определено има нужда от нов страж, тъй като нито Янко Георгиев, нито Георги Аргилашки, са убедителни от началото на сезона.
Любопитно е, че през лятото на "канарчетата" им е бил предлаган Густаво Бусато, който сега е титуляр на ЦСКА. Николай Киров го е бил харесал, но в крайна сметка ръководството заложи на българите. Бусато е бил предлаган и на Септември, но в крайна сметка се озова на "Българска армия" и постепенно се наложи като титуляр за сметка на Витаутас Черниаускас. Вижте в този материал каква е основната задача в Ботев на новия треньор Ферарио Спасов. 
