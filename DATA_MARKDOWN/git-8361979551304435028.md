
# Зелені інвестиції. IFC надасть ОТП Лізинг кредит на $50 млн для розвитку сталої енергетики в Україні

Published at: **2019-11-01T09:27:00+00:00**

Author: ****

Original: [НВ](https://nv.ua/ukr/biz/finance/zeleni-krediti-ifc-nadala-otp-lizing-50-mln-novini-ukrajini-50051036.html)

Міжнародна фінансова корпорація (IFC), підрозділ Групи Світового банку надала кредит у розмірі $50 млн компанії ОТП Лізинг на збільшення інвестицій у стійку енергетику, особливо для малих і середніх підприємств, повідомили в IFC.
Перша інвестиція для мінімізаціі наслідків змін клімату, яку надає IFC в лізинговий сектор України, складається з еквівалента $20 млн з власного рахунку IFC, $20 млн від фондів кліматичного інвестування і синдикованого кредиту на суму, еквівалентну $10 млн.
«Довгострокове інвестування — доступність якого обмежена в Україні, особливо для малих і середніх підприємств — дасть можливість підприємствам закуповувати енергоефективне обладнання і модернізувати свої потужності за рахунок сучасної техніки, роблячи внесок у зменшення вуглецевого сліду», — підкреслили в IFC.
«Мета нашої співпраці з IFC — заохочувати приватний сектор інвестувати в стійкі технології», — зазначив гендиректор ОТП Лізинг Андрій Павлишин.
«Інвестиції в мінімізацію наслідків зміни клімату та сталий розвиток — один з пріоритетних напрямків діяльності IFC в Україні», — сказала Джіоржіна Бейкер, регіональний віце-президент IFC в Європі і Латинській Америці. За її словами, перший проект корпорації спрямований на стимулювання лізингу з боку малих аграрних підприємств.
Відзначається, що IFC також реалізує в Україні консультативний проект з розвитку «зеленого» фінансування. За останні чотири роки проект допоміг надати «зелені» кредити на $800 млн.
Раніше повідомлялося, що IFC увійде в капітал Укргазбанку до кінця 2019 року.
Крім того, представники IFC та КМДА мають намір спільно розробити техніко-економічне обґрунтування для детального плану швидкісного коридору на Троєщину.
