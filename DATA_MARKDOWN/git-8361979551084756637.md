
# У Конгресі допустили, що розслідування щодо імпічменту «зачепить» не тільки Україну

Published at: **2019-11-01T19:41:00+00:00**

Author: ****

Original: [НВ](https://nv.ua/ukr/world/countries/impichment-trampa-pelosi-ne-viklyuchila-shcho-zachepit-ne-tilki-ukrajinu-50051201.html)

Про це повідомляє Bloomberg.
"Звіт Мюллера містив 11 застережень щодо обструкції правосуддя. Можливо, деякі з них стануть частиною цього (розслідування - ред.)", - сказала Пелосі.
Вона заявила, що у Конгресу "немає іншого вибору", дорікнувши республіканцям, що вони продовжують захищати президента.
"Ми прийняли присягу захищати нашу демократію, і саме це стало об'єктом нападу з його (президента Трампа - ред.) боку", - сказала вона.
Раніше Палата представників Конгресу США прийняла резолюцію на підтримку процедури імпічменту президента Дональда Трампа.
Нагадаємо, 26 вересня комітет з розвідки Палати представників США опублікував скаргу співробітника американської спецслужби на телефонну розмову Дональда Трампа з Володимиром Зеленським.
Вона була розсекречена після публікації Білим домом стенограми цієї бесіди.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.
Після скандалу навколо телефонної розмови спікер Палати представників Ненсі Пелосі оголосила про запуск процедури імпічменту Трампа за ймовірний тиск на президента України.
