
# Özdağ'dan Arınç'a: Hala FETÖ propagandası yapıyor

Published at: **2019-11-01T18:04:00+00:00**

Author: ****

Original: [medya faresi](http://www.medyafaresi.com/haber/ozdagdan-arinca-hala-feto-propagandasi-yapiyor/926059)

Özdağ, Twitter adresinden Arınç’ın röportajı ile birlikte “Türk ordusuna kumpas kurulmasına yardım eden, yargının FETÖ tarafından işgalini sevinç çığlıkları ile karşılayan Arınç hâlâ FETÖ propagandası yapıyor” mesajı paylaştı.
Eski TRT Genel Müdürü Kemal Öztürk’ün Youtube kanalına konuk olan Bülent Arınç Öztürk’ün KHK’lerle ilgili sorusuna; “KHK bir faciadır” yanıtını vermişti.
Arınç şöyle konuşmuştu:
“KHK bir faciadır. Katıldığım televizyon programlarında KHK’ya dikkat çekmek için Yüksek İstişare Kurulu (YİK) maaşımın yarısını öğrencilere burs olarak, yarısını da KHK mağdurlarına vereceğimi söylemiştim. Çok eleştirildim fakat ben sadece KHK faciasına dikkat çekmek istedim.
“Çevremde o kadar çok bu felaketi yaşayan insan var ki, ben onlara acıyor ve merhamet ediyorum. Onlardan da özür diliyorum. Evime temizlik yapmaya gelen, daire başkanlığından ihraç edilen bir kadını gördükçe, eşi polis ihraç edilen bir kadını gördükçe ben yerin dibine geçiyorum.
“İhraç etmeyip şu yapılabilirdi; ben sizi 'gri liste'ye aldım. Ne olduğunuzu da çok bilmiyorum. Sizinle çalışmak istemiyorum. Fakat bu güne kadarki bütün yasal haklarınızı size geri veriyorum. Siz kamuda çalışmayın, gidin nerede çalışıyorsanız çalışın.
“Fakat insanlar böyle ihraç edilince yurt dışına çıkamıyor. Özel sektörde de ‘terörist’ yaftası yediği için iş bulamıyor. Pazarda da ‘terörist’ olarak görüldüğü için limon satamıyor. Sonunda OHAL süresince yargı yoluna da gidemiyor.”
Arınç, “FETÖ üyeliği” suçlamasıyla yargılanan damadı Ekrem Yeter’İn beraat etmesine ilişkin de “Yüzde yüz beraat edecekti. Benim damadım olmayıp sıradan bir insan olsaydı da beraat ederdi. Ancak yargının öyle kararları var ki mahkum da olabilirdi” yanıtını vermişti.
