
# Vertrekt Deli snel bij Club Brugge? Premier League of La Liga zou top zijn

Published at: **2019-11-06T17:47:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902682/deli-club-brugge-droomt-al-van-een-volgende-stap-je-weet-nooit-alles-kan-.html)


        Club Brugge haalde afgelopen zomer Simon Deli in huis als vervanger voor Stefano Denswil, die naar de Serie A trok. De 28-jarige Ivoriaan maakte al indruk bij zijn nieuwe werkgever. Deli droomt dan ook stiekem al van een volgende stap.
      
Zo genoot Deli al enorm sinds zijn transfer naar Club Brugge. "Wedstrijden als op Real Madrid doen me wel dromen. Op een dag op dat niveau mogen spelen, zou top zijn. De Premier League, la Primera División...", aldus Deli in Het Laatste Nieuws.
Steun van GodWanneer Deli een nieuwe stap zal zetten, laat hij in het midden. Deli wil dan ook dat Club Brugge er beter van wordt. "Maar een soldaat kiest niet waar hij op missie gaat. Als ze me straks zeggen dat ik naar Engeland mag, dan ga ik naar Engeland. Is het naar Frankrijk, geen probleem"
"De top bereiken wordt inderdaad niet simpel. Maar je weet nooit. Alles kan. Er is slechts één die daarover zal beslissen, of ik op een dag bij Arsenal, Barcelona... ga belanden: Dieu. Velen zouden trouwens al content zijn om op hun 28ste bij Club te mogen spelen. Dit is wat ik wou."
