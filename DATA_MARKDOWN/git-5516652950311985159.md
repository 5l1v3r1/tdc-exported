
# Ενίσχυση και με Δραγάτη για τον Ορφέα

Published at: **2019-11-01T15:15:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424926/enisxysh-kai-me-dragath-gia-ton-orfea)


        Άλλη μια μετεγγραφή πραγματοποίησε ο Ορφέας στο πλαίσιο της μεγαλύτερης ενίσχυσής του ενόψει της δύσκολης συνέχειας του πρωταθλήματος της Β’ Κατηγορίας.
      
Απέκτησε και τον Αλέξανδρο Δραγάτη που μέχρι και πρόσφατα ανήκε στην Αθλητική Ένωση της Κατταβιάς.
Ο παίκτης αγωνίζεται στη μεσαία γραμμή και αναμένεται να βοηθήσει τους «κόκκινους», στην προσπάθεια που θα κάνουν για να διακριθούν στο πρωτάθλημα.
Στη σχετική ανακοίνωση που εξέδωσε ο Αστέρας, αναφέρονται τα ακόλουθα:«Το Δ.Σ. του Α.Ο. Ορφέας είναι στην ευχάριστη θέση να ανακοινώσει την απόκτηση του μεσοεπιθετικού Αλέξανδρου Δραγάτη. Καλωσορίζουμε τον Αλέξανδρο στην οικογένεια της ομάδας μας και του ευχόμαστε καλή ποδοσφαιρική σεζόν με υγεία».
