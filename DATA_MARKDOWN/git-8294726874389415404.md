
# Kia Futuron – un SUV coupe electric ce prefigurează liniile noi de design ale companiei

Published at: **2019-11-05T10:25:46+00:00**

Author: **Auto Bild Romania**

Original: [Auto Bild](https://www.auto-bild.ro/stiri/kia-futuron-174049.html)


        Conceptul Futuron reprezintă imaginea unui SUV coupe electric imaginat de Kia. Numele Futuron reprezintă o combinare a cuvintelor ”viitor” (Future) și ”conectat” (On), sugerând natura electrică a designului viitorului SUV al brandului.
      
Conceptul Kia Futuron este SUV coupe dotat cu un sistem de propulsie cu tracțiune integrală, complet electric, îmbrăcat în suprafețe exterioare îndrăznețe, dar moderne, cu un interior flexibil, high-tech.
Futuron are o lungime de 4.850 mm, o înălțime de 1.550 mm și un ampatament de 3.000 mm. Garda la sol mărită a conceptului se îmbină cu o caroserie de tip coupe ce crează un aspect dinamic.
O baterie de înaltă capacitate este montată jos în caroseria automobilului, sub podeaua habitaclului, oferind energie pentru patru motoare electrice puternice aflate în roți. Futuron dispune de un sistem de propulsie electric cu tracțiune integrală denumit e-AWD.
UInterfața grafică a zonei de comandă (Graphical User Interface – GUI) se întinde din ușa șoferului și se învăluie în jurul volanului. Aceasta îmbină ceasurile de bord direct cu display-ul aflat în centrul planșei de bord și este legat cu ecranul integrat în suprafața ce conține volanul. Interfața este operată cu ajutorul inteligenței artificiale, afișând informații utile despre sistemul de conducere autonomă, sistemul de propulsie și sistemul de navigație.
