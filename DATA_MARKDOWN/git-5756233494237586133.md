
# نوید محمدزاده و محسن تنابنده وارد ژاپن شدند

Published at: **2019-11-02T09:29:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619373/%D9%86%D9%88%DB%8C%D8%AF-%D9%85%D8%AD%D9%85%D8%AF%D8%B2%D8%A7%D8%AF%D9%87-%D9%88-%D9%85%D8%AD%D8%B3%D9%86-%D8%AA%D9%86%D8%A7%D8%A8%D9%86%D8%AF%D9%87-%D9%88%D8%A7%D8%B1%D8%AF-%DA%98%D8%A7%D9%BE%D9%86-%D8%B4%D8%AF%D9%86%D8%AF)


        نوید محمدزاده، محسن تنابنده، رضا جمالی و سعید روستایی شامگاه ۹ آبان برای نمایش فیلم‌هایشان در جشنواره فیلم توکیو وارد ژاپن شدند.
      

        آفتاب‌‌نیوز :
      
در حالی جشنواره فیلم توکیو پنجمین روز برگزاری‌اش را سپری کرد که شنبه - ۱۱ آبان - سه فیلم ایرانی حاضر در این رویداد در بخش‌های مختلف به نمایش درمی‌آیند.
شنبه مصادف با دوم نوامبر، فیلم «متری شش و نیم» سعید روستایی با حضور کارگردان و نوید محمدزاده بازیگر این فیلم در بخش رقابتی اصلی جشنواره فیلم توکیو به نمایش درمی‌آید و پس از آن نشست نقد و بررسی فیلم برگزار می‌شود.
فیلم «قسم» به کارگردانی محسن تنابنده و «پیرمردها نمی‌میرند» به کارگردانی رضا جمالی با حضور کارگردان‌هایشان در بخش آسیایی جشنواره فیلم توکیو به نمایش درمی‌آیند.
سی و دومین دوره جشنواره بین‌المللی فیلم توکیو از ۲۸ اکتبر تا ۵ نوامبر (۶ تا ۱۴ آبان) در ژاپن برگزار می‌شود. طبق اعلام پیشین، امسال فیلم «مرد ایرلندی» جدیدترین ساخته «مارتین اسکورسیزی»، فیلم اختتامیه جشنواره خواهد بود.
