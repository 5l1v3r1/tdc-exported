
# Nijerya'nın Lagos şehrinde bir alış-veriş merkezi yanarak kül oldu

Published at: **2019-11-05T20:13:34+00:00**

Author: **Sertaç Aktan**

Original: [euronews](https://tr.euronews.com/2019/11/05/nijerya-nin-lagos-sehrinde-bir-alis-veris-merkezi-yanarak-kul-oldu)

Nijerya'nın Lagos şehrindeki alış-veriş merkezinde salı günü çıkan büyük yangın Balogun pazar meydanına bakan binayı kül etti.
Olay yerine intikal etmekte zorlanan itfaiye ekipleri yangını söndürmekte büyük güçlük yaşadı. Sabah 10 sularında başlayan yangın saatlerce sürdü. Can kaybı yaşanmayan olayda ciddi maddi hasar meydana geldi.
Yangın sırasında mağaza çalışanları ürünlerini camlardan atarak kurtarmaya çalıştığı görüldü. Mağazalar için kadın ayakkabıları ithal eden Trig-H adlı Nijeryalı tüccar Euronews'e konuştu ve "İçerisi bir fırın gibiydi, bazı bölümlere yaklaşmak bile mümkün olmadı" dedi.
Yangının nedeni henüz bilinmiyor ancak üst katlardaki bir tekstil mağazasında başladığı sanılıyor. Phill-Hallmark Supermarket adlı popüler alış-veriş merkezi binlerce kişinin şaşkın bakışları önünde yanıp giderken 5 milyon dolara yakın zarar açıldı. İçerisinde 50 çalışanın olduğu binanın yakın bir süre önce restore edildiği belirtiliyor.
