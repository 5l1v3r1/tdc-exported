
# Slovenska pot do uspeha: od natakarice do ene največjih zvezdnic

Published at: **2019-11-01T16:29:00+00:00**

Author: **A. K.**

Original: [Slovenske novice](https://www.slovenskenovice.si/bulvar/domaci-traci/clanek/slovenska-pot-do-uspeha-od-natakarice-do-ene-najvecjih-zvezdnic-243735)

Nina Pušlar je nedvomno ena najbolj zaželenih in priljubljenih slovenskih pevk. Čeprav je že kot deklica vedela, da si želi stati na velikih odrih in ljudi navduševati s svojim angelskim glasom, je simpatična rdečelaska ena tistih žensk, ki si vseskozi širijo obzorja.
Med drugim je vešča španskega jezika, obožuje vse, povezano z modo, njena pričeska pa je vedno urejena, kot bi stopila iz frizerskega salona. Nič čudnega, saj je bila njena mati po poklicu frizerka, Nina pa pravi, da bi se verjetno tudi sama odločila za to pot, če se že pred leti ne bi našla v glasbi. Nina, ki je nedavno nastopila v oddaji Pri Črnem Petru, pa ni novinka niti v gostilniškem poslu, saj se je tudi sama preizkusila pri tem delu.Bila sem deklica za vse.»Pravzaprav sem več let delala v športnem centru, ki ga je imel v najemu moj stric, tako da sem imela stik tudi z gostinstvom. To je bila res lepa izkušnja. Kot srednješolka in tudi študentka sem delala tam. Bila pa sem v bistvu deklica za vse. V sklopu objekta je bil tudi lokal, in zato sem skuhala in postregla tudi kakšno kavico,« je priznala pevka, ki pa se danes preživlja le s tem, kar ima najraje. 
