
# Марица преследва втора поредна победа днес в Казанлък

Published at: **2019-11-01T07:16:00+00:00**

Author: ****

Original: [Plovdiv24.bg](https://www.plovdiv24.bg/sport/910235.html)

Шампионът на България по волейбол за жени Марица (Пловдив) гостува на Казанлък Волей (Казанлък) във втора среща от новия сезон в НВЛ. Двубоят ще се проведе днес, от 18:00 часа в зала "Багира" в Казанлък.
Любопитно е, че миналата събота маричанки стартираха новия сезон с гостуване на Перун (Варна) отново в зала Багира в Казанлък, където през този сезон ще домакинства варненският отбор. Шампионките победиха категорично с 3:0 (25:9, 25:13, 25:10) за по-малко от час игра.
В първия кръг Казанлък Волей стартира с драматична победа над Раковски (Димитровград) в Казанлък с 3:2 (25:18, 20:25, 25:13, 25:27, 15:7) гейма.
През миналия сезон Жълто-сините записаха две категорични победи над розите. Съдии на двубоя ще са Данаил Атанасов и Велислав Станимиров.
