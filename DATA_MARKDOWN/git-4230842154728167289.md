
# Рейтинг WTA: Світоліна завершила сезон шостою ракеткою світу

Published at: **2019-11-04T10:44:25+00:00**

Author: ****

Original: [ФАКТИ](https://fakty.com.ua/ua/sport/20191104-rejtyng-wta-svitolina-zavershyla-sezon-shostoyu-raketkoyu-svitu/)

Жіноча тенісна організація (WTA) оприлюднила оновлений рейтинг тенісисток.
В оновленому рейтингу WTA одразу кілька українських тенісисток покращили своє становище.
Перша ракетка України Еліна Світоліна, яка раніше посідала восьме місце, піднялася на дві сходинки і завершила сезон на шостому місці. На дві сходинки піднялася Даяна Ястремська і тепер посідає рекордне для себе 22-е місце.
Дивіться: Світоліна обіграла у двох сетах Кенін на Підсумковому турнірі WTA
Також особистий рекорд оновила для себе Катерина Завацька, піднявшись на 7 позицій (110).
На одну позицію піднялася Леся Цуренко (70), а ось Катерина Козлова впала на п’ять рядків у рейтингу (89). Також п’ять позицій втратила і Марта Костюк (155).
Нагадаємо, у фіналі Підсумкового турніру WTA Світоліна поступилася австралійці Ешлі Барті.
