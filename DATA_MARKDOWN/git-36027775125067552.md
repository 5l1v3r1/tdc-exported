
# O‘zbekistonda “To‘lovlar va to‘lov tizimlari to‘g‘risida”gi qonun qabul qilindi

Published at: **2019-11-02T23:46:00+00:00**

Author: ****

Original: [Daryo](https://daryo.uz/2019/11/02/ozbekistonda-tolovlar-va-tolov-tizimlari-togrisidagi-qonun-qabul-qilindi/?utm_source=Telegram_Bot)

Prezident 1-noyabr kuni “To‘lovlar va to‘lov tizimlari to‘g‘risida”gi qonunni imzoladi, deb xabar bermoqda “Huquqiy axborot” kanali.

        Ushbu qonunning maqsadi to‘lovlar va to‘lov tizimlari sohasidagi munosabatlarni tartibga solishdan iborat.
      
Qonunga muvofiq, to‘lov tizimi to‘lovlarni to‘lov tizimining operatori, to‘lov tizimi ishtirokchilari va (yoki) to‘lov tashkilotlarining to‘lov tizimi operatori tomonidan belgilangan to‘lov tizimining tartib-taomillarini, infratuzilmasini va qoidalarini qo‘llash vositasida hamkorlik qilish yo‘li bilan amalga oshirishni ta’minlaydigan munosabatlar majmuidir.
To‘lov xizmati to‘lov xizmatlaridan foydalanuvchi va to‘lov xizmatlarini yetkazib beruvchi o‘rtasida tuzilgan shartnoma, shu jumladan ommaviy oferta tarzidagi shartnoma asosida ko‘rsatiladi.

        O‘zbekiston hududida to‘lovlar quyidagilar orqali amalga oshiriladi:
      
Shuningdek, qonunga ko‘ra, bank kartasining emitenti bank kartasini saqlovchini bank kartasi yo‘qolganligi va (yoki) bank kartasidan ruxsatsiz foydalanilganligi to‘g‘risidagi xabarnomani tunu kun yuborish imkoniyati bilan ta’minlashi shart.

        Ushbu qonun rasmiy e’lon qilingan kundan e’tiboran 3 oy o‘tgach kuchga kiradi.
      
Qonunni to‘liq ko‘rinishda ushbu havola orqali o‘qish mumkin.
