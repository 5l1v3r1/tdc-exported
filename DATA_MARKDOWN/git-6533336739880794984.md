
# Nancy so cosa pensi - ''cara lettrice, basta lamentarti, impara a litigare''

Published at: **2019-11-06T20:00:00+00:00**

Author: ****

Original: [DAGOSPIA](https://www.dagospia.com/rubrica-2/media_e_tv/nancy-so-cosa-pensi-39-39-cara-lettrice-basta-lamentarti-impara-218345.htm)


        NANCY SO COSA PENSI - ''CARA LETTRICE, BASTA LAMENTARTI, IMPARA A LITIGARE''. LA POSTA DEL CUORE DELLA BRILLI SU ''LEGGO'' STAVOLTA È IMPIETOSA CON LA CROCEROSSINA DI TURNO: ''MICA È UNA VITA, QUELLA CHE TI SEI SCELTA. BASTA CON STA LAMENTATIO CONTINUA! O LA SUPERIORITÀ DI LUI LA ACCETTI COME VERA, O TE NE VAI''
      

        Nancy Brilli per www.leggo.it
      
Lo so, lo so. Sto qui per rispondere, ma Lui egocentrico, egoista, egotutto, lei crocerossina/iotisalverò/vittimonapittimona. Lui ha un solo argomento, unico, imprescindibile, granitico: se stesso. Naturalmente declinato in tutte le maniere: il suo cane, il suo lavoro, i suoi figli (quando va tutto bene, sennò diventano automaticamente di lei), eccetera. Lui fa battute, lui risponde anche alle domande fatte a lei, lui è il sole. Lei in pubblico si appiattisce rammollisce e sgretola di fronte a tanto fulgido splendore, salvo lamentarsene per ore al telefono con le amiche o, nella fattispecie, per lettera con la sottoscritta.
Elena mia, ma che, sei matta? Mica è una vita, quella che ti sei scelta. Oppure si, ma siine consapevole. Quando il funzionario ti ha chiesto Vuoi tu e formula di rito, tu hai risposto che sì, volevi, e te lo sei sposato, Mario. Se poi è successo qualcosa, parlane con lui, che c'entro io? Impara a litigare. Dì la tua. E basta con sta lamentatio continua! O la superiorità di lui la accetti come vera, o te ne vai. Delle due, l'una. Entrambe no e basta.
