
# Απίστευτος σκύλος χτυπάει το… κουδούνι τα ξημερώματα γιατί τον είχαν ξεχάσει έξω

Published at: ****

Author: ****

Original: [CNN.gr](https://www.cnn.gr/news/kosmos/story/196049/apisteytos-skylos-xtypaei-to-koydoyni-ta-ximeromata-giati-ton-eixan-xexasei-exo)

Newsroom, CNN Greece 10:30 , 03 November 2019
Στο βίντεο, που κάνει τον γύρο του διαδικτύου, ένας σκύλος φαίνεται να χτυπάει το… κουδούνι για να ξυπνήσει τους ιδιοκτήτες του, οι οποίοι τον άφησαν κατά λάθος έξω από το σπίτι.
Η Chika (σ.σ. το όνομα του σκύλου) γύρω στις 02:00 τα ξημερώματα φαίνεται να μυρίζει το σημείο που βρίσκεται η κάμερα, ενώ λίγο μετά χρησιμοποιεί τη μουσούδα του για να πατήσει το κουδούνι. Αφού περιμένει για λίγα δευτερόλεπτα, κατεβαίνει από τη βεράντα, για να επιστρέψει ξανά λίγο αργότερα.
Δεν το βάζει κάτω και δοκιμάζει πάλι να χτυπήσει το κουδούνι, αυτή τη φορά με το… πόδι της. Όταν τα καταφέρνει, στέκεται εκεί και περιμένει να της ανοίξουν.
Σύμφωνα με το New York Post, οι ιδιοκτήτες του δεν άκουσαν το κουδούνι. Ωστόσο, κάποια στιγμή θυμήθηκαν πως είχαν κλειδώσει τη Chika έξω και σηκώθηκαν για να της ανοίξουν.
