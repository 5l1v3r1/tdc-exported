
# Savoca, ripartono i lavori sulla Sp 234-A che collega il centro alle frazioni a valle

Published at: **2019-11-05T09:46:11+00:00**

Author: **Carmelo Caspanello**

Original: [Tempostretto](https://www.tempostretto.it/news/savoca-ripartono-i-lavori-sulla-sp-234-a-che-collega-il-centro-alle-frazioni-a-valle.html)


        L'intervento di messa in sicurezza in seguito ad accertamenti era stato sospeso per essere in parte rimodulato. Il cantiere ripartirà entro 20 giorni
      
SAVOCA – Ripartiranno entro 20 giorni i lavori di messa in sicurezza e ripristino della viabilità ordinaria lungo la strada provinciale 234-A. Si tratta dell’arteria che collega Savoca alle borgate Rina e Scopelliti.
L’intervento affidato alla ditta “Asar xostruzioni srl”, iniziato da tempo con lo sbancamento della carreggiata, è stato sospeso. Si è reso necessario rimodulare parte dei lavori, infatti, in seguito ad accertamenti e verifiche.
L’Amministrazione comunale savocese è stata rassicurata che i lavori ripartiranno tra un paio di settimane (al massimo tra una ventina di giorni) e saranno completati nei tempi stabiliti.
“Nulla è andato perso – spiegano gli stessi amministratori – e tutto procede. Continueremo a controllare e sorvegliare sull’iter procedurale e sugli stessi interventi in corso di realizzazione”.
Interventi su un’arteria importante che collega il centro medievale alla parte a valle del Comune.
