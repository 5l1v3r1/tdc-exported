
# Зеленський висунув ультиматум «слугам народу» і Кабміну: Хто не зможе до кінця року — будемо прощатися

Published at: **2019-11-07T16:41:00+00:00**

Author: ****

Original: [НВ](https://nv.ua/ukr/ukraine/politics/zelenskiy-pro-skandali-v-radi-ta-kabmini-video-novini-ukrajini-50052248.html)

В іншому випадку «будемо прощатися», заявив він в другій частині інтерв'ю Відверто з президентом.
«Чекаємо до кінця цього року, хто не зможе — з тим будемо прощатися», — пообіцяв Зеленський, коментуючи питання про діяльність молодого уряду.
За словами Зеленського, у Верховній Раді керівництво фракції Слуга народу зіткнулося з проблемою непорозуміння — там зібралися люди «з різних прошарків суспільства, з різною ментальністю, з різним заробітком та звичайні прості люди, які довго в'їжджають».
Він пояснив, що деякі «слуги народу» порушують домовленість не виносити свої суперечки на засідання Верховної Ради та голосувати за законопроект, якщо його підтримали 70% депутатів.
«Є деякі помилки, є деякі аморальні вчинки, є деякі депутати, які не хочуть голосувати за ті чи інші закони, хоча ми домовлялися… У нас є домовленість — якщо 70% партії Слуга народу за той чи інший законопроект напередодні голосування, то ми всі голосуємо», — сказав він.
Зеленський додав, що уважно слідкує за статистикою голосування кожного з депутатів та наприкінці року зробить «серйозні висновки».
«Серйозні висновки будуть зроблені до кінця цього року. Кожен депутат повинен голосувати за закони, які потрібні суспільству. Не всі законопроекти популярні, не просто так їх не приймали впродовж 30 років», — сказав президент.
