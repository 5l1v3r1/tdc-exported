
# İsrail’de seçim yarışı: Araplar hükümet kurma müzakereleri için ilk kez masada

Published at: **2019-11-03T15:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1974421/israil%E2%80%99de-se%C3%A7im-yar%C4%B1%C5%9F%C4%B1-araplar-h%C3%BCk%C3%BCmet-kurma-m%C3%BCzakereleri-i%C3%A7in-ilk-kez-masada)

Ahmed Abdulhakimİsrail’de dönemi sona eren Binyamin Netanyahu, hükümeti kurma görevini rakibi Mavi-Beyaz İttifakı'nın lideri Benny Gantz’a devretti. Gantz, hükümeti kurma müzakereleri kapsamında ilk kez İsrail vatandaşı Filistinlileri temsil eden partilerden oluşan Ortak Arap Listesi Bloku Başkanı Eymen Avde ve aynı bloktan milletvekili Ahmed et-Tiybi ile Perşembe günü görüştü. İsrail’in üçüncü kez sandık başına gitme ihtimali giderek artıyor. Şarku’l Avsat’ın Independent Arabia’dan aktardığı habere göre, Ortak Arap Listesi Bloku Başkanı Eymen Avde (120 sandalyeli meclise 13 milletvekili gönderdi) Arapların Yeşil Hat’a (1948’de işgal edilen Filistin toprakları) girdiğini ifade etti. Avde, Ortak Arap Listesi Bloku milletvekili Ahmed Tiybi'nin de katıldığı görüşmede hükümet kurma çalışmaları kapsamında herhangi bir anlaşmaya varılmadığını aktardı.Avde, yaptığı açıklamada, aşırı sağcı çevrelerin Arap partilerinin desteğine dayanan bir hükümete karşı uyarılarda bulunmasına rağmen İsrail’de hükümet kurma görüşmelerinde Arap tarafı olarak ilk kez davet edilmeleri nedeniyle toplantının önemli olduğunu belirtti. Avde ayrıca Gantz ile görüşmelerdeki atmosferin Netanyahu döneminden farklı olduğunu vurguladı.Avde, "Durum karmaşık. Gantz, Ortak Arap Listesi Bloku'nun desteklediği bir azınlık hükümeti ile ulusal sağcı bir hükümet arasında seçim yapsa, ulusal hükümeti tercih eder” ifadesini kullandı.Avde, “Görüşmede (İsrail ve Filistin arasındaki) müzakereler, (Filistin’deki İsrail) işgalinin sona erdirilmesi ve İsrail’deki Arapları ilgilendiren meseleler ele alındı. Örneğin (son dönemlerde artan) cinayet ve şiddet olayları” dedi.Görüşmede ayrıca 'Yahudi ulus devlet' yasasının lağvedilmesinin masada olduğunu belirten Avde, , Ortak Arap Listesi Bloku ile Gantz arasında başka görüşmelerin de gerçekleşmesini beklediğini söyledi.Mavi-Beyaz İttifakı'nın resmi Twitter hesabından yapılan açıklamada, Gantz'ın Avde ve Tiybi ile buluşmasında oldukça olumlu bir havanın hakim olduğu ve Arap toplumunun önemli sorunları hakkında görüş alışverişinde bulunulduğu belirtildi.Açıklamada, Arap vatandaşları ilgilendiren sorunların hiçbir şey dikkate alınmaksızın çözüleceği vurgulandı.Ortak Arap Listesi’nde şu 4 parti yer alıyor: Eşitlik ve Barış için Demokrasi Cephesi (Hadaş), Değişim için Arap Hareketi (Ta’al), Ulusal Demokratik Birlik (Beled) ve Birleşik Arap Listesi. Ortak Arap Listesi Bloğunun meclise 13 milletvekili Gönderdi.İsrail Cumhurbaşkanı Rivlin, Netanyahu'nun başarısız olması üzerine geçen hafta hükümeti kurma görevini eski İsrail Genelkurmay Başkanı ve Mavi-Beyaz İttifakı lideri Benny Gantz'a vermişti. Buna göre Gantz’ın 20 Kasım’a kadar hükümeti kurması gerekiyor.Gantz’ın başarısız olması durumunda İsrail Meclisi başka bir üyeyi seçmek veya ülkede yeniden seçim yapmak zorunda.Netanyahu’ya Nisan ve Eylül seçimleri sonrasında iki kez hükümeti kurma görevi verildi. Ancak güvenoyu alabilmek için 120 sandalyeli mecliste 61 üyenin desteğini sağlamakta başarısız oldu.Henüz bir uzlaşı yokİsrail basınına göre, Benny Gantz, başarıya ulaşmak için ne kadar ciddi olduğunu göstermek için Likud Partisi (32 sandalye) ile yaptığı müzakereye lideri olduğu partinin milletvekillerinden Yair Lapid ile birlikte katılarak herkesi şaşırtmıştı.Ancak, toplantı sonunda taraflar arasında ilerleme kaydedilmediği ve her iki tarafın da birbirine suçlamada bulunduğu belirtildi.İsrail Evimiz Partisinin lideri ve eski Savunma Bakanı Avigdor Liberman, azınlık hükümetini reddettiğini deklare etmesi sonrasında ülkenin üçüncü kez sandık başına gideceği ihtimalini güçlendirdi.İsrail Radyosu’na konuşan Liberman “Bir olasılık var o da birlik hükümetidir. Ortak Arap Listesi Bloku beşinci taburdur. İsrail’deki Arapları temsil etmiyorlar. Tek bir ihtimalin bulunduğunu söyledik, o da birlik hükümetidir. Azınlık hükümeti konusuna değinmiyoruz” dedi.Ufukta beliren üçüncü seçim ihtimaliİsrail meclisi Knesset’teki ana partiler arasında koalisyon görüşmelerinin sonuçsuz kalması ve henüz orta bir yolun bulunamaması nedeniyle ülke basınında yeni bir seçimin kapıda olduğu yorumları yapılıyor. Son olarak Mavi-Beyaz İttifakı, aşırı sağ blokun dağıtılarak hükümet kurma görüşmelerini sadece Likud ile yapma önerisinde bulunmuş fakat karşı tarafta kabul görmemişti. Likud söz konusu öneriyi sağ blokun 55 milletvekiliyle bir bütün olduğunu belirterek reddetmişti. Netanyahu ayrıca ‘dönüşümlü başbakanlık’ formülü üzerinde mutabık kalınması halinde, birinci çeyrekte başbakanlık koltuğuna oturmayı talep ediyor. Buna mukabil Gantz ise birinci çeyrekte başbakanlık koltuğunda oturmakta ısrar ediyor.İsrail merkezli Kanal 12’nin aktardığı habere göre, ismini vermek istemeyen Mavi-Beyaz İttifakı yetkilisi, son süreçte partiler arası müzakerelerde yaşanan gelişmelerden ötürü birlik hükümetinin kurulmamasının daha da zorlaştığını ifade etti. Yetkili, özellikle ‘Likud Partisi’nin taleplerinin birlik hükümetinin kurulmasını zorlaştırıyor” dedi. Aynı kanalda yer alan bir diğer habere göre ise, Likud Partisi yetkilisi, “müzakereler zaman kaybıdır” şeklinde konuştu.
