
# У Багдаді скоротили дію комендантської години

Published at: **2019-11-03T08:25:00+00:00**

Author: ****

Original: [ZIK.UA](https://zik.ua/news/2019/11/03/u_bagdadi_skorotyly_diyu_komendantskoi_godyny_1682491)


        Влада Іраку скоротила дію комендантської години в столиці з шести до чотирьох годин на тлі продовження антиурядових демонстрацій в Багдаді.
      
Про це повідомляє Сіньхуа.
Багдадське оперативне командування, відповідальне за безпеку провінції Багдад, прийняло рішення обмежити тривалість комендантської години в провінції Багдад в період з 02:00 до 06:00 за місцевим часом, в той час як попередня комендантська година, що діє з 28 жовтня, починалася з півночі.
Зазначається, що скорочення комендантської години покликане дати учасникам демонстрацій більше часу для повернення додому.
Масові демонстрації в Багдаді і низці інших іракських міст тривають вже дев’ятий день. Протестуючі вимагають від влади проведення комплексних реформ, в тому числі залучення до відповідальності корумпованих чиновників, поліпшення ситуації в сфері держпослуг і на ринку праці.
Нагадаємо, у середу, 30 жовтня, невідомі завдали ракетних ударів в районі посольства США в Багдаді, в результаті загинула одна особа.
