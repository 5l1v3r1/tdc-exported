
# زرآباد مجهزترین بندر صیادی کشور/کنارک در زمره یکی از 50 بندر کددار دنیاست

Published at: **2019-11-05T14:38:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545075.html/%D8%B2%D8%B1%D8%A2%D8%A8%D8%A7%D8%AF-%D9%85%D8%AC%D9%87%D8%B2%D8%AA%D8%B1%DB%8C%D9%86-%D8%A8%D9%86%D8%AF%D8%B1-%D8%B5%DB%8C%D8%A7%D8%AF%DB%8C-%DA%A9%D8%B4%D9%88%D8%B1-%DA%A9%D9%86%D8%A7%D8%B1%DA%A9-%D8%AF%D8%B1-%D8%B2%D9%85%D8%B1%D9%87-%DB%8C%DA%A9%DB%8C-%D8%A7%D8%B2-50-%D8%A8%D9%86%D8%AF%D8%B1-%DA%A9%D8%AF%D8%AF%D8%A7%D8%B1-%D8%AF%D9%86%DB%8C%D8%A7%D8%B3%D8%AA)

سرپرست شیلات سیستان وبلوچستان گفت: کنارک بزرگترین بندر صیادی کشور و به عنوان یکی از 50 بندر کد دار دنیا می باشد.
به گزارش شبکه اطلاع رسانی راه دانا؛ محبعلی سیستانی در گفت وگو با خبرنگار عصرهامون در خصوص توانمندی و پتانسیل های صید و صیادی در استان افزود: در حال حاضر زمینه اشتغال 24 هزار و 896 نفر صیاد به صورت مستقیم و سه برابر این تعداد به صورت غیر مستقیم در دریا فراهم شده است. وی با بیان اینکه دو هزار و 400 فروند شناور صیادی قایق و لنج در این راستا فعال هستند، ادامه داد: سهم صید سیستان وبلوچستان در بین استان های جنوبی کشور ۴۲ درصد می باشد. سرپرست شیلات استان سهم صید استان نسبت به صید کل کشور را 40 درصد عنوان کرد و گفت: این خطه از کشور تامین کننده حدود ۷۰ درصد ماهیان صنعتی کشور است. وی خاطر نشان کرد: سیستان وبلوچستان رتبه اول صید در غرب اقیانوس هند، رتبه دوم صید در اقیانوس هند را دارا است. سیستانی در تکمیل مطلب فوق ادامه داد: کنارک بزرگترین بندر صیادی کشور و  به عنوان یکی از 50 بندر کد دار دنیا می باشد، همچنین زرآباد در زمره مجهزترین بندر صیادی کشور  قرار دارد. انتهای پیام/
