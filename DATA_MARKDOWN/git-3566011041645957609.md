
# نقش والای سخنان گوهربار امام حسن عسکری ع در زندگی مسلمانان

Published at: **2019-11-06T13:18:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545282.html/%D9%86%D9%82%D8%B4-%D9%88%D8%A7%D9%84%D8%A7%DB%8C-%D8%B3%D8%AE%D9%86%D8%A7%D9%86-%DA%AF%D9%88%D9%87%D8%B1%D8%A8%D8%A7%D8%B1-%D8%A7%D9%85%D8%A7%D9%85-%D8%AD%D8%B3%D9%86-%D8%B9%D8%B3%DA%A9%D8%B1%DB%8C-%D8%B9-%D8%AF%D8%B1-%D8%B2%D9%86%D8%AF%DA%AF%DB%8C-%D9%85%D8%B3%D9%84%D9%85%D8%A7%D9%86%D8%A7%D9%86)

امام جمعه موقت همدان با اشاره به اینکه وجود سخنان گوهربار امام حسن عسکری ع در ابعاد وسیعی در زندگی همه مسلمانان می تواند نقش والایی داشته باشد افزود: دوران زندانی شدن ایشان و در عسگر بودنشان درسی بزرگ برای کسانی است که می خواهند در مسیرالهی و حق قرار گیرند.
به گزارش شبکه اطلاع رسانی راه دانا؛ حجت الاسلام محمد جوادی در گفتگو با خبرنگار عصر همدان؛ با بیان اینکه وجود مقدس امام حسن عسگری یازدهمین ستاره شیعه است اظهار کرد: پیامبر اکرم ص در حدیثی بشارت آمدن ۱۲ امام را پس از خود برای هدایت مسلمانان از جمله امام حسن عسگری ع را داده است.
وی با اشاره به اینکه وجود سخنان گوهربار امام حسن عسکری ع در ابعاد وسیعی در زندگی همه مسلمانان می تواند نقش والایی داشته باشد افزود: دوران زندانی شدن ایشان و در عسگر بودنشان درسی بزرگ برای کسانی است که می خواهند در مسیرالهی و حق قرار گیرند.
کارشناس مسائل مذهبی با بیان القاب و کنیه های متعدد ایشان که مشهورترین کنیه آن حضرت ابومحمد است بیان کرد: مشهورترین لقب امام یازدهم عسگری و سپس ذکی و صابر است که خود فلسفه مفصلی دارد.
جوادی با اشاره به اینکه روایات فراوانی در مسائل اخلاقی، اجتماعی، سیاسی و فرهنگی از امام حسن عسگری ع به یادگار باقی مانده است ادامه داد: در یکی از روایات ارزشمند این امام می فرمایند هر کس برادر یا خواهر خودش را سری و مخفیانه نصیحت کند و عیبش را به او بگوید او را آرایش و زینت داده و بر جمالش افزوده است و هر کس برادر یا خواهر خود را آشکارا در بین مردم نصیحت کند او را شرمنده و شکسته کرده است.
امام جمعه موقت همدان با بیان حدیثی از وجود مقدس امام صادق ع که مومنین آیینه تمام نمای یکدیگر هستند یادآور شد: انسان مومن نیز باید در پیروی از امامان عیب هر کس را به خود او بگوید.
این کارشناس مذهبی با بیان اینکه گفته شده دوران عمر پربرکت امام حسن عسگری ع ۴۲ سال بوده است خاطرنشان کرد: براساس تاریخ ولادت و شهادت ایشان که ۲۳۳ ه ق و ۲۶۰ ه ق است طول عمر ایشان بیشتر از ۲۸ سال نبوده است.
جوادی با اشاره به اینکه امام یازدهم در عمر کوتاه مقدسشان کارهای بزرگی برای مسلمانان انجام دادند گفت: قبر ایشان در سامراء در کنار قبر پدرشان امام هادی ع است.
انتهای پیام/
