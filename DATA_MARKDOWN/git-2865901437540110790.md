
# Vlahović promašio dve šanse, Viola se provukla

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/vlahovic-promasio-dve-sanse-viola-se-provukla/341550)

Uspela je Fjorentina da izbegne poraz protiv Parme u zanimljivom okršaju odigranom na stadionu Artemio Franki - 1:1. Oba trenera bila su lišena usluga nekoliko zapaženih prvotimaca, kod domaćih nije bilo Riberija, Kaseresa i Pecele, na drugoj strani su nedostajali Ingleze, Bruno Alves i Grasi, pa je i fudbal bio nešto siromašniji.
Parma je bolje otvorila utakmicu, sa nekoliko opasnih napada preko iskusnog Žervinja koji ju je doveo i u vođstvo u 40. minutu posle sjajnog bega i pasa u prostor od strane iskusnog Slovaka Kucke. Loptu je u začetku te akcije izgubio Kjeza, a mnogo mlađi štoperi Viole nisu uspeli da stignu hitronogog napadača iz Obale Slonovače koji je stigao do trećeg pogotka u Seriji A ove sezone.
Koliko je Viola bila odsutna u prvom poluvremenu svedoči i podatak da je prvu pravu šansu imala tek u završnici prvog dela kada je maldi Ranijeri spremio priliku Boatengu koji je loše šutirao.
Prodrmao je Vinćenco Montela svoj tim na pauzi. Fjorentina je dominirala, ali je i teško dolazila do prilika. U 54. minutu na terenu se našao i mladi Srbin Dušan Vlahović koji je zamenio Rašida Gezala, a mogao je da dođe i do prvenca da je imao malo sreće. Nekadašnji napadač Partizana propustio je dve izgledne prilike, jednom mu je odbranio golman Sepe, a drugi put je prebacio čitav gol.
Domaćin je do izjednačenja došao u 67. minutu posle centaršuta brazilskog beka Dalbera i udarca glavom u padu veziste Kastrovilija. Pokušala je Viola u završnici da se dočepa tri boda, ali se Parma odbranila i na kraju možda i zaslužila remi, barem zbog izdanja u prvom poluvremenu.
Nikola Milenković je odigrao standardnih 90 minuta za Fjorentinu, dok je Aleksa Terzić presedeo čitav meč na klupi za rezerve.

        ITALIJA 1 - 11. kolo
      
SubotaRoma - Napoli 2:1 (1:0)/Zaniolo 19, Veretu 55 autogol - Milik 72/
Bolonja - Inter 1:2 (0:0)/Sorijano 59 - Lukaku 75, 90+1 penal/
Torino - Juventus 0:1 (0:0)/De Liht 70/
NedeljaAtalanta – Kaljari  0:2 (0:1)/Pašalić ag 32, Oliva 59/
Atalanta - Kaljari 0:2 (0:1)/Pašalić 32ag, Oliva 58/
Đenova - Udineze 1:3 (1:1)/Pandev 22 - De Paul 32m Sena 87, Lasanja 90+4/
Leće - Sasuolo 2:2 (2:1)/Lapadula 18, Falko 42 - Toljan 35, Berardi 85/
Verona - Breša 2:1 (0:0)/Salsedo 50, Pesina 81 - Baloteli 85/
Fjorentina - Parma 1:1 (0:1)/Kastrovili 67 - Žervinjo 40/ 

        
          20.45:  (3,00) Milan  (3,30)  Lacio (2,40) 
        
      

        Ponedeljak
        
        
          20.45:  (2,65) SPAL  (3,10)  Sampdorija (2,80) 
        
      

        
          *Kvote su podložne promenama
        
      
Foto: Screenshot
