
# Furturile auto în România s-au dublat de la un an la altul. Iată câteva cifre relevante

Published at: **2019-11-05T08:02:10+00:00**

Author: **Auto Bild Romania**

Original: [Auto Bild](https://www.auto-bild.ro/stiri/romania-topul-tarilor-europene-cu-cele-mai-putine-furturi-auto-cum-se-explica-174036.html)


        România se laudă cu laudativ loc doi în topul țărilor cu cel mai scăzut număr de furturi auto. Iată care ar putea fi explicațiile.
      
Citește și:

        Metodă nouă de furt: de ce se pune o sticlă de plastic la roata mașinii
      

        Furtul din maşină cu moneda! Iată cum te lasă hoţii fără bunuri
      
Suntem atât de obișnuiți cu termenul „furt” (indiferent de domeniul la care ne referim) încât faptul că am fost desemnați a doua țară din Europa cu cele mai puține furturi auto este oarecum surprinzător.
Într-un raport al Eurostat se arată că media de mașini furate la 100.000 de locuitori este de 15; pe primul loc se află Danemarca, cu 4 mașini furate la 100.000 de locuitori.
Cu toate acestea, în România s-au furat în 2017 aproape 3.000 de mașini, adică mai mult decât dublul numărului înregistrat în anul anterior (1.364 de furturi). Dacă trendul a continuat și în 2018 (pentru care încă nu există statistici), este posibil ca următorul raport să vină și cu un nou record: în 2014 au fost înregistrate 5.428 de furturi auto în România.
Deci, cu toate că suntem pe locul doi într-un clasament laudativ, situația indică o creștere semnificativă de la an la an a furturilor auto, ocazie cu care vă recomandăm să luați măsurile de prevenție necesare pentru a vă feri, pe cât posibil, de astfel de întâmplări.
Există câteva motive pentru care România ocupă un loc de cinste în acest clasament: este o țară cu un parc auto modest, atât ca mărime (raportat la numărul de locuitori, este printre cele mai mici din Europa) cât și ca vârstă: jumătate dintre mașinile înmatriculate la noi în țară au peste 15 ani vechime. Practic, furtul unei mașini vechi nu este deloc rentabil din punct de vedere al raportului efort/beneficii.
Un scenariu ar fi că hoții fie s-au reprofilat – există telefoane acum care au preț echivalent cu o mașină de 15 ani vechime – fie au migrat către țări unde „oferta” este mai variată și mai avantajoasă. Țările care în 2017 au înregistrat cel mai mare număr de furturi auto din Europa sunt Italia (cu circa 145.000 de astfel de incidente) și Anglia (112.000 de unități furate).
