
# Boj za slobodu sa viedol aj v podzemí, pod Berlínskym múrom otvorili pre verejnosť únikový tunel

Published at: **2019-11-07T16:35:08+00:00**

Author: **Webnoviny**

Original: [Denník politika](http://dennikpolitika.sk/archiv/88987)

7.11.2019 (Webnoviny.sk) – Pod Berlínskym múrom prvý raz pre verejnosť otvorili sto metrov dlhý únikový tunel. Stalo sa tak pri príležitosti 30. výročia otvorenia hraníc s Východným Nemeckom. Tunel na Bernauer Strasse otvoril vo štvrtok starosta Michael Müller. Poďakoval sa tým, ktorí ho koncom 70. rokov, deväť rokov po zatvorení hraníc, začali budovať.
Tunel kopala skupina ľudí, ktorým sa predtým podarilo ujsť do západného Berlína. Chceli pomôcť priateľom a rodine utiecť na Západ. Krátko pred jeho dokončením ho však východonemecké bezpečnostné sily objavili a sčasti zničili. „Je skvelé vidieť, že boj za slobodu sa viedol aj v podzemí,“ uviedol v tejto súvislosti starosta Müller.
Viac k témam: Berlínsky múr, tunelZdroj: Webnoviny.sk – Boj za slobodu sa viedol aj v podzemí, pod Berlínskym múrom otvorili pre verejnosť únikový tunel © SITA Všetky práva vyhradené.
