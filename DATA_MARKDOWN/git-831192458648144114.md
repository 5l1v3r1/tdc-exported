
# Αναρτήθηκαν στο Taxisnet τα τέλη κυκλοφορίας για το 2020 – Δείτε τις προθεσμίες και τι θα πληρώσουμε

Published at: **2019-11-07T23:25:13+00:00**

Author: ****

Original: [europost.gr](https://europost.gr/anartithikan-sto-taxisnet-ta-teli-kykloforias-gia-to-2020-deite-tis-prothesmies-kai-ti-tha-plirosoyme/)

Από το βράδυ της Πέμπτης αναρτήθηκαν και είναι διαθέσιμα στο Taxisnet τα τέλη κυκλοφορίας 2020. Για φέτος υπολογίζονται όπως και το 2019, καθώς οι ιδιοκτήτες θα πληρώσουν από 22 ευρώ έως 1.380 ευρώ. Το ποσό υπολογίζεται είτε με βάση τις εκπομπές διοξειδίου του άνθρακα είτε με βάση τα κυβικά του κινητήρα και το έτος ταξινόμησης.
Συγκεκριμένα, αυτοκίνητα που έχουν ταξινομηθεί από 1 Νοέμβριου 2010 και μετά, πληρώνουν τέλη κυκλοφορίας με βάση τις εκπομπές CO2.
Αυτοκίνητα που έχουν ταξινομηθεί μέχρι 31 Οκτωβρίου 2010, καθώς και μοτοσυκλέτες (ανεξάρτητα από ημερομηνίας ταξινόμησης) πληρώνουν τέλη κυκλοφορίας με βάση τον κυβισμό και το έτος ταξινόμησης.
Οι προθεσμίες πληρωμές για τα τέλη κυκλοφορίας και τα πρόστιμα
Τα τέλη κυκλοφορίας 2020 μπορούν να καταβληθούν εμπρόθεσμα μέχρι τις 31 Δεκεμβρίου 2019. Όσοι δεν πληρώσουν εντός προθεσμίας τα τέλη κυκλοφορίας, θα επιβαρυνθούν (εκτός του ποσού για τα τέλη) πρόστιμα, ως εξής:
– 100% των τελών εάν το όχημα είναι δίκυκλο, τρίκυκλο ή επιβατικό ΙΧ.
– 50% των τελών εάν το όχημα είναι επιβατικό ΔΧ, φορτηγό ή λεωφορείο.
– 30 ευρώ εάν τα τέλη κυκλοφορίας είναι μικρότερα των 30 ευρώ.
Μπορείτε να μπείτε στην ειδική εφαρμογή της ΑΑΔΕ για να μάθετε το ποσό που θα πληρώσετε και να εκτυπώσετε το ειδοποιητήριο πληρωμής με ΚΛΙΚ ΕΔΩ.
