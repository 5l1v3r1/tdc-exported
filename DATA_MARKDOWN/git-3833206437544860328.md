
# Диляна Попова иска още деца от Блатечки

Published at: **2019-11-03T14:18:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Dilyana-Popova-iska-oshte-deca-ot-Blatechki-910797)

Още деца от Асен Блатечки иска Диляна Попова. Двамата имат момче - Борил. Малчуганът е на пет годинки. Родителите му вече се замислят да му направят братче или сестриче.
Красавицата и лошото момче на киното се събраха отново след години караници и скандали. Преди време Асен се върна при първата си жена - режисьорката Катерина. Но любовта му към Диляна се оказа по-силна и той отново си ляга с красивата моделка.
"Асен е прекрасен баща. Най-важното е, че Борил е отгледан с много любов и от двамата. Ние сме разумни родилите, които знаят как да му представят ситуацията, така че да не се чувства различен. Не съжалявам за нищо. Готова съм за още деца. Това е най-хубавото нещо за мен", довери Диляна пред светско списание преди няколко дни.
Попова и Блатечки изобщо не планират да затвърдят връзката си с брак. И двамата са против кича и огромната суматоха около една сватба, издават близки до двойката.
Асен и Диляна искат единствено спокойствие и да са далеч от светлините на прожекторите, съобщава "България Днес".
Затова двойката решава да се усамоти в далечна Австралия. Именно да отиде на Зеления континент е голямата мечта на моделката. Там са най-любимите й животни - коалите.
В Австралия Диляна и Асен са в компанията на колегата им Калин Врачански. Мъжете актьори са на турне в далечната страна, а Диляна придружава плътно любовта на живота си.
