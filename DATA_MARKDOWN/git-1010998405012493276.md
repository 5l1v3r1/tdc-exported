
# След ликвидирането на ал-Багдади: Породата белгийска овчарка рекордно поскъпна

Published at: **2019-11-01T14:08:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/sled-likvidiraneto-na-al-bagdadi-porodata-belgijska-ovcharka-rekordno-poskapna.html)

Цената на кучетата от породата белгийска овчарка скочи главоломно, след като неин представител взе участие в акцията по ликвидиране на лидера на „Ислямска държава” Абу Бакр ал-Багдади, съобщава БТА.
Собственичката на най-големия развъдник на породата за американската армия – Ирен Хаукрофт заяви, че е получила предложение за покупка на такава овчарка за 85 хил. долара.
Преди мисията на американските военни в сирийската провинция Идлиб, цената на възрастните екземпляри беше около 25 хил. долара, а на палетата около 2 хил. долара.
В „Туитър” беше публикувана снимка как Доналд Тръмп награждава едно от тях. Тя се оказа фалшива. Награждаване все пак ще има, но в близките дни, както стана ясно от шеговит туит на президента.
„Благодаря ви, „Дейли Уайър”. Много сладка възстановка, но „живата” версия на Конан ще отпътува от Близкия Изток за Белия дом следващата седмица!”, написа американският държавен глава.
Хаукрофт допълва, че е затрупана от оферти за покупка на белгийски овчарки. Понастоящем тя отглежда 73 кучета.
