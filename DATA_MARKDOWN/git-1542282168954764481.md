
# Πένθος στην ελληνικό αθλητισμό για τον θάνατο 21χρονου διεθνούς πολίστα

Published at: **2019-11-03T15:05:08+00:00**

Author: **Ioannis Giagkinis**

Original: [euronews](https://gr.euronews.com/2019/11/03/penthos-ston-elliniko-athlitismo)

Το θάνατο του 21χρονου γκολκίπερ του Ναυτικού Όμιλου Χίου, Αδαμάντιου Μαντή, θρηνεί από τα ξημερώματα της Κυριακής (3/11) το ελληνικό πόλο και συνολικά ο ελληνικός αθλητισμός.
Ο νεαρός έπεσε θύμα τροχαίου και παρά το γεγονός ότι διακομίστηκε άμεσα στο Τζάνειο Νοσοκομείο, οι γιατροί δεν κατάφεραν να τον κρατήσουν στη ζωή.
Η είδηση γνωστοποιήθηκε μέσω της Κολυμβητικής Ομοσπονδίας. Ο Μαντής στην καριέρα του είχε υπηρετήσει την Γλυφάδα, τον Πανιώνιο, το Παλαιό Φάληρο, τον Υδραϊκό, ενώ είχε αγωνιστεί σε όλα τα τμήματα υποδομών των εθνικών ομάδων.
Με ανάρτησή στoν επίσημο λογαριασμό του στο twitter, ο Γενικός Γραμματέας Αθλητισμού Γιώργος Μαυρωτάς, ο οποίος προέρχεται από τον χώρο της υδατοσφαίρισης, εκφράζει τη θλίψη του για τον αδόκητο χαμό του Αδαμάντιου Μαντή, τα ξημερώματα της Κυριακής.
«Σκοτείνιασε η μέρα από την τραγική απώλεια του Αδαμάντιου Μαντή, του 21χρονου τερματοφύλακα πόλο του Ν.Ο.Χίου που έχασε τη ζωή του σε αυτοκινητικό δυστύχημα. Συλλυπητήρια στους οικείους του, στην ομάδα του και στο ελληνικό πόλο», αναφέρει ο Γενικός Γραμματέας Αθλητισμού στο «τιτίβισμά» του.
