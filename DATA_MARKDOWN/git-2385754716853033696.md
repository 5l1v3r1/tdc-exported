
# Απίθανο ματς στο Ζάγκρεμπ, επιβλητικές Ρεάλ και Τότεναμ

Published at: **2019-11-07T00:02:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/football/champions-league/596107/apithano-mats-sto-zagkremp-epivlitikes-real-kai-totenam)

Την πρόκρισή της στη φάση των «16» του Τσάμπιονς Λιγκ κλείδωσε με τη νίκη που πήρε σε βάρος της Μπριζ η Παρί Σεν Ζερμέν, ενώ μεγάλο πλεονέκτημα για να περάσει πήρε η Τότεναμ μετά την επικράτησή της επί του Ερυθρού Αστέρα. Η Λεβερκούζεν νίκησε την Ατλέτικο και μπήκε στο κόλπο, ενώ η ισοπαλία που πήρε η Αταλάντα από τη Μάντσεστερ Σίτι δεν άφησε τους «πολίτες» να κλειδώσουν μαθηματικά την πρόκρισή τους. Η Ρεάλ από πλευράς της, έχοντας ως μεγάλο πρωταγωνιστή τον νεαρό Ροντρίγκο, διέλυσε τη Γαλατασαράι. Απίθανα πράγματα στο Ζάγκρεμπ, με τη Σαχτάρ να κλέβει βαθμό από την Ντιναμό Ζάγκρεμπ από το πουθενά. Τα αποτελέσματα και τα στιγμιότυπα της βραδιάς: Αταλάντα-Μάντσεστερ Σίτι 1-1 (50' Πάσαλιτς / 7' Στέρλινγκ)  Μπάγερ Λεβερκούζεν-Ατλέτικο Μαδρίτης 2-1 (41' αυτ. Παρτέι, 55' Φόλαντ / 90+4' Μοράτα)  Ερυθρός Αστέρας-Τότεναμ 0-4 (34' Λο Σέλσο, 58'-61' Σον, 85' Έρικσεν)  Ντινάμο Ζάγκρεμπ-Σαχτάρ Ντόνετσκ 3-3 (25' Πέτκοβιτς, 83' Iβάνουσετς, 89' Αντέμι / 12' Πάτρικ, 90+3' Μοράες, 90+8' πεν. Τέτε)  Παρί Σεν Ζερμέν-Μπριζ 1-0 (22' Iκάρντι)  Ρεάλ Μαδρίτης-Γαλατασαράι 6-0 (4'-7'-90+3' Ροντρίγκο, 14' πεν. Ράμος, 45'-81' Μπενζεμά)
