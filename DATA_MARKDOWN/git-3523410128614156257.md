
# 
        تاثیر پیاده‌روی و فعالیت‌های ورزشی در رشد اقتصادی جهان
      

Published at: **2019-11-06T22:12:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638554/%D8%AA%D8%A7%D8%AB%DB%8C%D8%B1-%D9%BE%DB%8C%D8%A7%D8%AF%D9%87%E2%80%8C%D8%B1%D9%88%DB%8C-%D9%88-%D9%81%D8%B9%D8%A7%D9%84%DB%8C%D8%AA%E2%80%8C%D9%87%D8%A7%DB%8C-%D9%88%D8%B1%D8%B2%D8%B4%DB%8C-%D8%AF%D8%B1-%D8%B1%D8%B4%D8%AF-%D8%A7%D9%82%D8%AA%D8%B5%D8%A7%D8%AF%DB%8C-%D8%AC%D9%87%D8%A7%D9%86)

به گزارش بولتن نیوز، طبق تحلیل‌های انجام شده بر روی تاثیر اقتصادی فعالیت‌های روزانه مشخص شده است که اگر کارفرمایان بتوانند کارکنان خود را با موفقیت برای انجام تمرینات ورزشی توصیه شده توسط سازمان سلامت جهانی تشویق کنند، اقتصاد جهان سالانه تا ۱۰۰ میلیارد دلار تقویت خواهد شد.
در مطالعات گروه بیمه سلامت «ویتالیتی» و اتاق فکر «رند» اروپا، مشخص شد: اضافه کردن ۱۵ دقیقه پیاده‌روی یا طی کردن یک مسیر یک کیلومتری، به برنامه روزانه، کارایی را بهبود بخشیده و امید به زندگی را افزایش می‌دهد، که این منجر به رشد اقتصادی بیشتری خواهد شد.
مولفان این گزارش تحقیقاتی می‌گویند: این رشد اقتصادی از کاهش نرخ مرگ‌ومیر حاصل خواهد شد. به عبارت دیگر این باعث می‌شود افراد بیشتری زنده بمانند و برای مدت بیشتری کار کرده و در اقتصاد مشارکت داشته باشند. همچنین کارکنان روزهای کمتری را به علت بیماری مرخصی خواهند گرفت.
اتاق فکر «رند» اعلام کرد که این مطالعه رابطه مستقیم بین کاهش فعالیت ورزشی و از دست رفتن کارایی را نشان داد و باید دیدگاه جدیدی برای کارفرمایان و سیاست‌گذاران در مورد نحوه بهبود کارایی جمعیت کار خود، به وجود بیاورد.
سازمان سلامت جهانی توصیه کرده است که هر فرد ۱۵۰ دقیقه ورزش ملایم یا ۷۵ دقیقه ورزش شدید در هر هفته انجام دهد.
