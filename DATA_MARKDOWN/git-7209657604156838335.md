
# Incidente caccia Loiano, gli parte un colpo. Grave a 45 anni

Published at: **2019-11-07T16:58:04+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/bologna/cronaca/incidente-caccia-1.4874464)

Loiano (Bologna), 7 novembre 2019 - Si è ferito accidentalmente con il colpo di fucile esploso dal suo calibro 12: è grave il 45enne vittima dell'incidente di caccia avvenuto oggi alle 13 a Roncastaldo di Loiano, sull'Appennino bolognese. Secondo la prima ricostruzione, il colpo potrebbe essere partito a causa di una caduta dello stesso cacciatore che, ferito, è riuscito a trascinarsi fino alla sua auto e a chiamare il padre, che ha poi attivato i soccorsi.
Sul posto sono intervenuti il 118, con l'eliambulanza, e i carabinieri della stazione di Loiano. L'uomo è stato trasportato d'urgenza all'ospedale Maggiore di Bologna, in gravi condizioni. L'arma era regolarmente detenuta.
Iscriviti alla newsletterRimani sempre aggiornato sulle notizie nazionaliAccedi per Iscriverti
