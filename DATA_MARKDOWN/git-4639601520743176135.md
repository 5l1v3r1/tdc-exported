
# Σταϊκούρας: Στόχος της κυβέρνησης η επιστροφή στην κανονικότητα

Published at: **2019-11-03T09:52:40+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/03/finance/staikouras-stoxos-tis-kyvernisis-i-epistrofi-stin-kanonikotita/)

Μετά την αναβάθμιση της ελληνικής οικονομίας από τον οίκο πιστοληπτικής αξιολόγησης DBRS, το βράδυ της Παρασκευής, ο υπουργός Οικονομικών Χρήστος Σταϊκούρας, προχώρησε, στην παρακάτω δήλωση:
«Ένας ακόμη οίκος πιστοληπτικής αξιολόγησης, ο DBRS (αναγνωρισμένος από την Ευρωπαϊκή Κεντρική Τράπεζα), προχώρησε στην αναβάθμιση της χώρας, με την προοπτική της πλέον να διαμορφώνεται από «σταθερή» σε «θετική».

        Διαβάστε ακόμη : Το σχέδιο της κυβέρνησης για τις πορείες στο κέντρο – Τα μέτρα για να μην «παραλύει» η Αθήνα
      
Αυτή η εξέλιξη είναι το αποτέλεσμα τόσο μακροχρόνιων θυσιών της ελληνικής κοινωνίας όσο και μεθοδικών πρωτοβουλιών της σημερινής Κυβέρνησης.
Όπως χαρακτηριστικά αναφέρει –στην έκθεσή του – και ο οίκος αξιολόγησης, έχει σημειωθεί πρόοδος σε σχέση με την προηγούμενη αξιολόγηση.
Υπάρχει μία νέα Κυβέρνηση με ισχυρή δέσμευση να υλοποιήσει το μεταρρυθμιστικό της πρόγραμμα, η ενεργητική διαχείριση του δημοσίου χρέους έχει εδραιώσει την πρόσβαση στις αγορές, αποπληρώνεται το ακριβό μέρος του δανείου του ΔΝΤ, υπήρξε πλήρης άρση των capital controls, ενώ επιπλέον το πρόγραμμα «Ηρακλής» αναμένεται να συμβάλλει στην προσπάθεια των τραπεζών να μειώσουν τα «κόκκινα δάνεια» στα χαρτοφυλάκιά τους.
Το οικονομικό επιτελείο της Κυβέρνησης συνεχίζει την προσπάθεια, βήμα– βήμα, με στόχο την επιστροφή της οικονομίας στην πλήρη κανονικότητα.»

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
