
# Ajax hekelt scheidsrechter: 'Misschien bezweek hij onder de druk'

Published at: **2019-11-06T10:45:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902619/ajax-hekelt-scheidsrechter-misschien-bezweek-hij-onder-de-druk-.html)


        Ajax en vooral de weggestuurde Daley Blind zitten vol frustratie na de wedstrijd tegen Chelsea. Ajax kwam op een 1-4 voorsprong in Londen, maar na de 2-4 en de rode kaarten van Blind en Joël Veltman leek het helemaal mis te gaan.
      
"Het is een schande wat de scheidsrechter besloten heeft. Ik werd onderuit gehaald voor de ellende begon", zegt Blind tegen Ajax TV. "Doordat hij (Tammy Abraham, red.) viel en mij neerhaalde kwam ik te laat, dus de eerste overtreding was op mij. Daar had het moeten stoppen. Joël kreeg de bal op z'n arm, die hij gewoon langs z'n lijf had. Zo is er nog een aantal dingen dat dubieus was. Maar we hebben gestreden als team en ik ben trots op de jongens."
"Het begint bij de scheidsrechterlijke dwalingen. Ik wil er niet teveel naar kijken, maar je ontkomt er gewoon niet aan", vervolgt Blind. "Thuis was er ook een dubieus moment waarin we genaaid zijn met de goal. Nu zijn er drie à vier dubieuze momenten. Er moet hier kritisch naar gekeken worden. We moeten naar onszelf kijken, maar hier ontkom je niet aan."
"Misschien bezweek de scheidsrechter onder de druk, dat hij de twee rode kaarten niet durfde te annuleren. Dat kan ook. Ik vind het een heel bizarre wending in de wedstrijd", aldus Blind.
