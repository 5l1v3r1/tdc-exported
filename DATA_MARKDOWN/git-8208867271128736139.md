
# Iss, Luca Parmitano e Sergio Mattarella, la telefonata dallo spazio

Published at: **2019-11-06T15:49:00+00:00**

Author: ****

Original: [Repubblica.it](https://www.repubblica.it/scienze/2019/11/06/news/iss_luca_parmitano_e_sergio_mattarella_la_telefonata_dallo_spazio-240402991/)

"LEI non sa quale emozione mi dà da cittadino sapere che in queste missioni c'è una tale partecipazione italiana, è motivo di grande orgoglio". Il presidente Mattarella risponde (ritorno permettendo) e soprattutto rivolge tante domande al comandante della Stazione spaziale internazionale Luca Parmitano. "Sono grato all'Italia di avere una forte spinta verso lo spazio", ha risposto AstroLuca dal modulo europeo Columbus della Stazione Spaziale, costruito in Italia.Il collegamento dalla Iss, organizzato in collaborazione da Agenzia Spaziale Europea (Esa) e Agenzia Spaziale (Asi), è stato trasmesso in diretta streaming dall'Asi: uno scambio di riflessioni e battute durato pochi minuti, che ha avvicinato il Colle alle stelle. Presenti al collegamento anche il sottosegretario alla Presidenza del Consiglio, Riccardo Fraccaro, il presidente dell'Agenzia spaziale italiana (Asi), Giorgio Saccoccia, il direttore generale dell'European space agency (Esa), Johann-Dietrich Wömer e l'astronauta Samantha Cristoforetti.
