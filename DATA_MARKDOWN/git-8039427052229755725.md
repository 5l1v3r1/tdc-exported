
# నిర్లక్ష్యమే ప్రాణం తీసింది

Published at: **2019-11-05T02:00:22+00:00**

Author: ****

Original: [Andhrajyothy](https://www.andhrajyothy.com/artical?SID=946541)

ADVT
హైదరాబాద్‌, నవంబరు 4 (ఆంధ్రజ్యోతి): తహసీల్దార్‌ విజయారెడ్డి సజీవదహనంలో నిర్లక్ష్యం కొట్టొచ్చినట్లు కనిపిస్తోంది. మెజిస్ట్రేట్‌ హోదా కలిగిన తహసీల్దార్‌ కార్యాలయం వద్ద కనీస భద్రతా ఏర్పాట్లు లేకపోవడమే ఇంతటి దారుణానికి దారితీసిందనే వాదనలు వినిపిస్తున్నాయి. తహసీల్దార్‌ వద్ద అటెండర్‌, ఇతర సిబ్బంది ఉంటారు. సరైన కారణం చెప్పనిదే, అత్యవసరం కానిదే ఎవరినీ చాంబర్‌లోనికి అనుమతించరు. అలాంటిది ఓ వ్యక్తి ఏకంగా పెట్రోల్‌ తీసుకుని తహసీల్దార్‌ చాంబర్‌లోకి వెళ్లడం వెనక భద్రతాలోపాలు కనిపిస్తున్నాయి. సిబ్బంది నిర్లక్ష్యమే విజయారెడ్డి మరణానికి కారణమైందనే ఆరోపణలు వినిపిస్తున్నాయి. ఆమె చాంబర్‌ నుంచి వరండాకు వచ్చి నేలపై భయంతో కొట్టుమిట్టాడుతుంటే.. కొందరు వీడియోలు తీశారే తప్ప.. మంటలను ఆర్పే ప్రయత్నం చేయలేదు. తహసీల్దార్‌ ఆఫీసులోని సీసీకెమెరాలు కొంతకాలంగా పనిచేయడం లేదని పోలీసులు గుర్తించారు.
