
# L’orgasmo ti porta al cimitero – una ragazza americana di 19 anni

Published at: **2019-11-05T19:13:00+00:00**

Author: ****

Original: [DAGOSPIA](https://www.dagospia.com/rubrica-29/cronache/rsquo-orgasmo-ti-porta-cimitero-ndash-ragazza-americana-19-218181.htm)


        L’ORGASMO TI PORTA AL CIMITERO – UNA RAGAZZA AMERICANA DI 19 ANNI È MORTA DURANTE UN RAPPORTO SESSUALE ESTREMO CONSUMATO IN AUTO CON UN CONOSCENTE DI 21 ANNI – IL GIOVANE HA RACCONTATO CHE LA VITTIMA HA PERSO CONOSCENZA DURANTE L’AMPLESSO: SUL COLLO DELLA RAGAZZA SONO STATI TROVATI ALCUNI LIVIDI E…
      
Da "www.notizie.it"
Tragedia negli Stati Uniti, dove una ragazza di 19 anni è morta durante un rapporto con un conoscente 21enne che è attualmente accusato di omicidio colposo. I fatti sono avvenuti nella notte di Halloween, quando dopo una festa organizzata in palazzo ad Hackensack, nello stato del New Jersey, i due ragazzi avrebbero avuto un rapporto all’interno dell’automobile di lui. Automobile nella quale è poi stato rinvenuto il corpo senza vita della giovane dagli operatori sanitari del 911.

        Ragazza morta durante rapporto
      
Stando a quanto riportato dai media locali, sembra che la ragazza (Francis Victoria Garcia) abbia partecipato ad una festa al 14esimo piano di un palazzo a Hackensack e che sia poi stata vista andare via assieme al 21enne, in seguito identificato come Michael T. Gaffney.
Verso le 2 e un quarto di notte sarebbe poi partita una chiamata diretta al 911 e proveniente proprio dall’auto parcheggiata nel garage del palazzo. Subito intervenuti, gli operatori sanitari non hanno però potuto fare molto per la ragazza, che è stata dichiarata ufficialmente morta non appena giunta in ospedale.

        21enne fermato dalla Polizia
      
Interrogato dalla Polizia, Gaffney ha affermato di aver preso dei farmaci regolarmente prescritti prima di appartarsi con la Garcia e che la ragazza ha perso conoscenza durante l’amplesso. Al momento non è ancora chiaro se i due si conoscessero da prima o se invece si siano incontrati alla festa.
Nella giornata di sabato 2 novembre è stata inoltre effettuata l’autopsia sul corpo della Garcia, al fine di determinare se la causa della morte della giovane sia da attribuire ad un’overdose di droga o a un rapporto consumato in maniera violenta.
A tal proposito, alcuni lividi trovati sul collo della ragazza sono risultati corrispondenti con il racconto fatto da Gaffney, che attualmente è accusato di omicidio colposo.
