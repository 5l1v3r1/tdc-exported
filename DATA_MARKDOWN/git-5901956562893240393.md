
# Kdo bo koga? Igra se spreminja, Danijel joka

Published at: **2019-11-04T20:41:00+00:00**

Author: **S. N.**

Original: [Slovenske novice](https://www.slovenskenovice.si/bulvar/domaci-traci/clanek/kdo-bo-koga-igra-se-spreminja-danijel-joka-245921)

Danijel in Marjana, ki sta zmagala v dvoboju, se počutita odrinjena. V težkih trenutkih Danijelu pomaga le hiša za utehe, kjer je planil v jok: »Še začeti ne morem. Zelo vas pogrešam vse po vrsti. Včeraj sem bil v dvoboju, izbral sem si najtežjega možnega nasprotnika, da bom šel domov, da bomo šli na svatbo. Pa ne morem izgubiti. Z najslabšo možno tekmovalko sva zmagala. Jaz sem super. Tudi če se jokam, sem super, ne skrbeti za mene. Malo sem shujšal, a to je bolj od dela.«
Potem ko ga dvojčka Jan in Tilen, novi glavi družine, nista določila za hlapca, pa je v hlevu našel pismo domačih. »Ostani zvest sebi in ostani iskren še naprej. Na koncu se to obrestuje,« mu sporočajo iz domačih logov.Sicer pa se karte mešajo, dvojčka kujeta malce drugačno taktiko in želita v dvoboj poslati Denisa (postavila sta ga hlapca, za deklo pa Adrijano). A kot kaže, bo izbor za prvega dvobojevalca negotov. 
 
