
# 
        ائتلاف سعودی علیه یمن فروپاشیده است
      

Published at: **2019-11-03T22:01:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637926/%D8%A7%D8%A6%D8%AA%D9%84%D8%A7%D9%81-%D8%B3%D8%B9%D9%88%D8%AF%DB%8C-%D8%B9%D9%84%DB%8C%D9%87-%DB%8C%D9%85%D9%86-%D9%81%D8%B1%D9%88%D9%BE%D8%A7%D8%B4%DB%8C%D8%AF%D9%87-%D8%A7%D8%B3%D8%AA)

به گزارش بولتن نیوز، «عمر عیاصره» تحلیلگر سیاسی، خبر منابع سودانی درباره خروج ده هزار نیروی نظامی کشورشان از یمن را نشانه فروپاشی ائتلاف عربی و ناکامی ائتلاف در دستیابی به مقاصد ادعایی خود دانست.
عیاصره در گفت‌وگو با شبکه الجزیره شواهد متعددی درباره عدم موفقیت ائتلاف عربی در دستیابی به اهدافش ارائه داد و تاکید کرد: این ائتلاف چهار سال پیش به بهانه بازگرداندن مشروعیت منصور هادی وارد جنگ علیه یمن شد، اما واقعیت اوضاع تایید می‌کند که مشروعیت به یمن بازنگشت و اسیر شده است و رهبران ائتلاف تلاش می‌کنند کودتاچیان را علیه دولت منصور هادی تحمیل کنند. (اشاره به شورای انتقالی جنوب یمن که مورد حمایت امارات است).
تحلیلگر الجزیره به شکست عربستان در حفاظت از مرزهای جنوبی خود در برابر حملات ارتش و کمیته‌های مردمی یمن اشاره کرد و گفت: این حوثی‌ها با ضربات و پهپادهای خود به قلب عربستان رسیدند و با حملات خود عربستان را تحقیر کرده و آن را وادار به پذیرش اصل مذاکره با یمنی ها و جستجوی راه حل های سیاسی کردند که می تواند با پذیرفته شدن همسایگان حوثی از سوی عربستان در مزرهای جنوب این کشور پایان پذیرد.
در همین حال «محمد البخیتی»، عضو دفتر سیاسی جنبش انصار الله یمن عقب نشینی جزیی نیروهای سودانی از یمن را ناکافی خواند و گفت: این نیروها و همه نیروهای اجنبی متجاوز باید کاملا خاک یمن را ترک کنند.
