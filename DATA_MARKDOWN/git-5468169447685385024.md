
# Brandweerlieden nemen foto's reanimatie na liquidatie

Published at: **2019-11-01T08:20:40+00:00**

Author: ****

Original: [Blik op nieuws](https://www.blikopnieuws.nl/nieuws/277365/brandweerlieden-nemen-fotos-reanimatie-na-liquidatie.html)

Amsterdam - Vlak na de liquidatie van de 32-jarige ex-profvoetballer Kelvin Maynard, circuleerden er foto’s dat Maynard op 18 september werd gereanimeerd nadat hij was beschoten. Minister Grapperhaus liet donderdag aan de Kamer weten dat deze foto’s door brandweerlieden zijn gemaakt.
Amsterdam - Vlak na de liquidatie van de 32-jarige ex-profvoetballer Kelvin Maynard, circuleerden er foto’s dat Maynard op 18 september werd gereanimeerd nadat hij was beschoten. Minister Grapperhaus liet donderdag aan de Kamer weten dat deze foto’s door brandweerlieden zijn gemaakt.
Het was al snel duidelijk dat er op dat moment geen persfotografen in de buurt waren. Hierdoor ontstond het vermoeden dat hulpverleners die foto’s gemaakt hadden. In een brief aan de Kamer laat Grapperhaus weten dat de Veiligheidsregio Amsterdam-Amstelland heeft bevestigd dat de foto’s zijn gemaakt door ‘een of meerdere brandweerlieden van deze regio’.
Nadat Maynard die 18 september was beschoten, reed hij met zijn auto tegen de gevel van brandweerkazerne Anton. Brandweerlieden begonnen toen meteen met reanimeren van het slachtoffer, maar dit mocht niet meer baten.
