
# Okul bahçesinde korkunç olay

Published at: **2019-11-07T11:27:30+00:00**

Author: ****

Original: [OLAY](https://www.olay.com.tr/okul-bahcesinde-korkunc-olay-214418h.htm)

Edinilen bilgiye göre, Mehmetçik İlkokulunun bahçesinde servis aracı şoförü Hüseyin Y. manevra yaptığı sırada 2. sınıf öğrencisi Eylül Mirzaoğlu'na (8) çarptı.
Çarpmanın etkisiyle aracın altında kalan öğrenci, ağır yaralandı. Olay yerine sağlık ekipleri sevk edildi. Ağır yaralı öğrenci sağlık ekiplerinin ilk müdahalesinin ardından ambulansla hastaneye kaldırıldı.
Mirzaoğlu hastanedeki tüm müdahalelere rağmen kurtarılamadı.
Okula gelen polis ekipleri okulun bahçesinde güvenlik önlemi alarak inceleme başlattı.
Servis şoförü gözaltına alınırken kaza nedeniyle okulda eğitime 1 gün ara verildi. 
