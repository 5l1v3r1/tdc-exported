
# جانباز ۷۰ درصد به یاران شهیدش پیوست

Published at: **2019-11-02T02:48:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619217/%D8%AC%D8%A7%D9%86%D8%A8%D8%A7%D8%B2-%DB%B7%DB%B0-%D8%AF%D8%B1%D8%B5%D8%AF-%D8%A8%D9%87-%DB%8C%D8%A7%D8%B1%D8%A7%D9%86-%D8%B4%D9%87%DB%8C%D8%AF%D8%B4-%D9%BE%DB%8C%D9%88%D8%B3%D8%AA)


        مدیرکل بنیاد شهید و امور ایثارگران استان کرمانشاه گفت: جانباز ۷۰ درصد کرمانشاهی به یاران شهیدش پیوست.
      

        آفتاب‌‌نیوز :
      
حجت الاسلام هادی عسگری اظهار کرد: جانباز ۷۰ درصد دوران دفاع مقدس، حاج نوروزعلی فشی که از جانبازان قطع نخاعی بود، شب گذشته (۹ آبان) دعوت حق را لبیک گفت و به یاران شهیدش پیوست.
وی با بیان اینکه مراسم تشییع و تدفین پیکر مطهر این شهید والا مقام از ساعت ۹ صبح فردا ( یازدهم آبان) در گلزار شهدای روستای فش شهرستان کنگاور برگزار خواهد شد، اضافه کرد: مراسم تشییع و تدفین این شهید والامقام با حضور خانواده‌های معظم شاهد و ایثارگر و مردم مومن و انقلابی برگزار خواهد شد.
مدیرکل بنیاد شهید و امور ایثارگران استان کرمانشاه ادامه داد: همچنین مراسم ختم این شهید والامقام از ساعت ۱۴ تا ۱۶ فردا در مسجد جامع روستای فش برگزار می‌شود.
