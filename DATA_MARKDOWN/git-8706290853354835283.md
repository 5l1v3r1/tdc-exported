
# Ουδέν κρυπτόν υπό τον... Τραμπ: Γνωρίζουμε ποιος είναι ο νέος αρχηγός του ISIS

Published at: **2019-11-01T17:00:00+00:00**

Author: ****

Original: [enikos.gr](http://www.enikos.gr/international/681673/ouden-krypton-ypo-ton-trab-gnorizoume-poios-einai-o-neos-archigos)

O Ντόναλντ Τραμπ με ανάρτησή του στο Twitter υποστηρίζει ότι ο ίδιος και οι συνεργάτες του γνωρίζουν ποιος είναι ο διάδοχος του αλ Μπαγκντάντι στην ηγεσία του ISIS.
Συγκεκριμένα ο πρόεδρος των ΗΠΑ έγραψε: "Το ISIS έχει έναν νέο ηγέτη. Εμείς γνωρίζουμε ποιος είναι ακριβώς".
Όπως είναι γνωστό η Ισλαμική Οργάνωση όρισε ως διάδοχο του Αμπού Μπακρ αλ Μπαγκντάντι και νέο ηγέτη του τον Αμπού Ιμπραήμ αλ Χασέμι αλ Κουράσι.
Παρ’ όλα αυτά, τον νέο ηγέτη του ISIS καλύπτει πέπλο μυστηρίου. Το όνομά του είναι άγνωστο. Ειδικοί ωστόσο επισημαίνουν ότι πιθανότατα πρόκειται για το ανώτατο στέλεχος της τρομοκρατικής οργάνωσης, υπό νέο ψευδώνυμο.
