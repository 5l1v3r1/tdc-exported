
# На Львівщині легковик зіткнувся з тягачем, є постраждалий

Published at: **2019-11-01T10:30:00+00:00**

Author: ****

Original: [ZIK.UA](https://zik.ua/news/2019/11/01/na_lvivshchyni_legkovyk_zitknuvsya_z_tyagachem_ie_postrazhdalyy_1681335)


        В Кам’янко-Бузькому районі на Львівщині автомобіль «Мерседес» зіткнувся з тягачем «Рено Магнум». Водій легковика госпіталізований у лікарню.
      
Про це повідомляє пресслужба поліції.
Зазначається, що ДТП сталася на автодорозі Київ – Чоп.
За інформацією поліції, водій автомобіля «Мерседес Атего», 36-річний іноземець, не врахував дорожньої обстановки та в’їхав у причеп автомобіля «Рено Магнум».
Внаслідок ДТП чоловік отримав тілесні ушкодження та був госпіталізований у лікарню..
«Відкрите кримінальне провадження за ч.1 ст.286 КК України (порушення правил безпеки дорожнього руху або експлуатації транспорту особами, які керують транспортними засобами). Санкція статті передбачає покарання включно до обмеження волі на строк до трьох років, з позбавленням права керувати транспортними засобами на строк до трьох років або без такого», – йдеться у повідомленні.
Досудове розслідування триває.
Нагадаємо, у Київській області на автодорозі «Київ-Ковель-Яготин» сталася дорожньо-транспортна пригода, внаслідок якої одна людина загинула і ще двоє отримали поранення.

        
          Читайте більше новин на тему: ДТП
        
      
