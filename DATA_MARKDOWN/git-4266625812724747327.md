
# Миколаївський бронетанковий завод не підлягає приватизації, – Кабмін

Published at: **2019-11-06T16:10:00+00:00**

Author: ****

Original: [ZIK.UA](https://zik.ua/news/2019/11/06/mykolaivskyy_bronetankovyy_zavod_ne_pidlyagaie_pryvatyzatsii__kabmin_1685135)


        Кабінет Міністрів України включив Миколаївський бронетанковий завод до Переліку об’єктів державної власності, які не підлягають приватизації, як такий, що має стратегічне значення для економіки і безпеки України.
      
Про це повідомляє Урядовий портал. 
Рішення було прийнято на сьогоднішньому засіданні. Уряд, зокрема, заборонив ввезення в Україну залізничних вагонів з Російської Федерації з 20 листопада 2019 року, а не 1 березня 2020 року, як передбачалось раніше.
Також Кабмін продовжив комплексну програму протидії торгівлі людьми, запобігання та протидії домашньому насильству, насильству за ознакою статі та насильству стосовно дітей. Рішення Уряду дозволить створити сучасний кол-центр на 169 працівників, де цілодобово та безоплатно одночасно не менш як 16 операторів невідкладно реагуватимуть на випадки домашнього насильства, надаватимуть консультаційну та психологічну допомогу, передаватимуть ці дані у правоохоронні органи для реагування.
Як повідомлялось, на сьогоднішньому засіданні уряд виділив кошти на купівлю поліцейських авто для сільської місцевості. 
