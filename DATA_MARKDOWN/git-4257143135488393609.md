
# Újragondolásra szorul a magyar adóellenőrzési gyakorlat

Published at: **2019-11-04T07:00:00+00:00**

Author: **InfoRádió**

Original: [infostart](https://infostart.hu/gazdasag/2019/11/04/ujragondolasra-szorul-a-magyar-adoellenorzesi-gyakorlat)

Az Európai Bíróság kimondta, hogy önmagában annak nincsen akadálya, hogy az adóhatóság a kapcsolódó vizsgálatokban szerzett bizonyítékokra alapozza a megállapításait egy adóellenőrzés során.
Bevett szokás ugyanis az adóellenőrzések során – nemcsak Magyarországon, hanem más országokban is –, hogy az adóhatóság más vállalkozásoknál, esetleg adózóknál lefolytatott, vagyis úgynevezett kapcsolódó vizsgálatokból emel át megállapításokat, bizonyítékokat – magyarázta az InfoRádióban Kelemen Dávid ügyvéd.
Amit viszont problémásnak ítélt az Európai Bíróság – folytatta a PwC Legal Ügyvédi iroda szakértője –, az az a magyar adóhatósági gyakorlat, hogy a kapcsolódó vizsgálatok során szerzett bizonyítékokat a maguk teljességében nem mutatják be az érintetteknek. Mindössze arra szorítkoznak, hogy a felvett jegyzőkönyveket, adott esetben az adóhatósági döntést közlik. Nincs módja tehát arra az ügyfélnek, hogy megismerje azokat az iratokat, amelyeken a kacsolódó vizsgálatban született megállapítások alapulnak.
Vagyis
Továbbá abban sem volt egységes gyakorlata a hatóságnak, hogy ha maga az adózó kívánta ezeket – iratbetekintés keretében – megismerni, akkor a részére kiadták-e, és ha igen, akkor milyen körben – tette hozzá Kelemen Dávid.
Ennek az eszköznek az alkalmazása gyakorlatilag bármilyen adónemben előfordul, de a leggyakoribb talán az áfa – fogalmazott a szakértő. Ezen a területen tipikusak ugyanis azok az adóhatósági vizsgálatok, ahol a beszállítói láncokat vizsgálják, és különösen azt, hogy az egyes szereplők az adófizetési, áfabevallási kötelezettségeiknek eleget tettek-e, illetve a köztük létrejövő ügyeletek nem vetik-e föl az áfával való visszaélés gyanúját.
Kelemen Dávid az említett Európai Bíróság friss döntésével kapcsolatban végezetül megjegyezte: ez alapvetően azt irányozza elő, hogy a magyar adóhatóság eddigi gyakorlata a jövőben nem lesz követhető. Miután az Európai Bíróság egy jogértelmező fórum,
hanem valamennyi, akár folyamatban lévő adóellenőrzési, adott esetben bíróság előtt lévő jogorvoslati eljárásban hivatkozható – tette hozzá a PwC Legal Ügyvédi Iroda munkatársa.

        Nyitókép: Pexels.com
      

        Kapcsolódó hang
      
Újragondolásra szorul a magyar adóellenőrzési gyakorlat – Kelemen Dávid
 
