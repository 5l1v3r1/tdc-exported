
# Neonato affetto da una rara malattia abbandonato dai genitori

Published at: **2019-11-06T13:30:00+00:00**

Author: ****

Original: [LaProvinciaDiBiella.it](https://laprovinciadibiella.it/cronaca/neonato-affetto-da-una-rara-malattia-abbandonato-dai-genitori)

Neonato abbandonato dai genitori, è affetto da una rara malattia. La storia di Giovannino, il bambino abbandonato dai genitori in ospedale. Ha appena quattro mesi di vita.
Come racconta la Nuova Periferia.it, I medici e le infermiere dell’ospedale Sant’Anna di Torino lo hanno chiamato Giovannino. E’ il bimbo, di appena 4 mesi, che è stato abbandonato in ospedale dai suoi genitori. E’ stato “adottato” dal personale della struttura sanitaria di Torino dopo che, dopo la diagnosi di una malattia rara, hanno deciso di abbandonarlo all’ospedale.
Non può essere esposto al sole il piccolo Giovannino. Soffre dell’Ittiosi arlecchino, una rara patologia che colpisce una persona su circa un milione. La pelle è sottile, fragile e il rischio di infezioni è altissimo. Per questo vive all’interno dell’ospedale, grazie alle amorevoli cure del personale del Sant’Anna. E di chi, ancora, ha preso a cuore la sua triste storia e continua a portare vestitini e giocattoli per lui.
Per Giovannino tutti sperano che possa arrivare, al più presto, una famiglia che possa adottarlo. Le cure per questo tipo di patologia sono complesse e le strutture di “accoglienza” sul territorio non sono in grado di assicurare una collocazione adeguata alle esigenze del bambino.
