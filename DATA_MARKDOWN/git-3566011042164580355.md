
# «زیارت» از ساخت و ساز غیرمجاز ، الگوی کشت گیاهان دارویی می شود

Published at: **2019-11-05T14:38:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545125.html/-%D8%B2%DB%8C%D8%A7%D8%B1%D8%AA--%D8%A7%D8%B2-%D8%B3%D8%A7%D8%AE%D8%AA-%D9%88-%D8%B3%D8%A7%D8%B2-%D8%BA%DB%8C%D8%B1%D9%85%D8%AC%D8%A7%D8%B2---%D8%A7%D9%84%DA%AF%D9%88%DB%8C-%DA%A9%D8%B4%D8%AA-%DA%AF%DB%8C%D8%A7%D9%87%D8%A7%D9%86-%D8%AF%D8%A7%D8%B1%D9%88%DB%8C%DB%8C-%D9%85%DB%8C-%D8%B4%D9%88%D8%AF)

فرماندار گرگان گفت : روستای زیارت از ساخت و ساز غیر مجاز، الگوی کشت گیاهان دارویی می شود
به گزارش شبکه اطلاع رسانی راه دانا؛ به  نقل از گلستان ما ؛ محمد حمیدی فرماندار شهرستان گرگان در بازدید از زمین های زیر کشت زعفران در روستای زیارت اظهار کرد: کشت گیاهان دارویی در اولویت روستاهای شهرستان قرار می گیرد .
  وی افزود: در فاز اول اجرای گیاهان دارویی روستاهای زیارت ، شاهکوه و چهارباغ در دستور کار قرار گرفتند .   فرماندار گرگان تصریح کرد: کمیته گیاهان دارویی شهرستان با ترکیب 13 نفر از اهالی روستای زیارت انتخاب شدند و شروع کار آنها نیز کشت زعفران بوده و امروز نیز در حال برداشت این محصول هستند..    حمیدی افزود: در راستای حمایت ،ترویج وفرهنگ سازی و بومی سازی این محصول 50میلیون تومان از اعتبارات جهاد کشاورزی به منظور در اختیار قرار دادن پیاز رایگان زعفران تحصیص داده شد که در این راستا 58نفر در 58قطعه در مجموع بالغ بر 3/5 هکتار از مزارع زیر کشت زعفران قرار گرفت.     وی یادآور شد: در سنوات گذشته با توجه به ساخت و سازهای غیرمجاز در روستای زیارت عملا یک پیام دیگر موضوع گردشگری و توریست را تحت الشعاع خود قرار دارد و امیدواریم با به نتیجه رسیدن و توسعه گیاهان دارویی از جمله زعفران و گل گاوزبان بتوانیم طور دیگری این مناطق را در استان و کشور معرفی کنیم.     حمیدی بیان کرد: ترویج و کشت گل گاو زبان یکی دیگر از برنامه های ما در شهرستان می باشد که در حال حاضر نیز  15هزار اصله گل محمدی در روستای زیارت کشت شده است .     فرماندار گرگان خاطر نشان کرد : امیدواریم با کشت گیاهان دارویی ،ساخت و سازهای غیر مجاز را به سمت کشت این گیاهان تغییر دهیم و درآمد پایدار را در این روستاها شاهد باشیم .   انتهای پیام/
 
