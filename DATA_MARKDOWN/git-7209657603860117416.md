
# Investimento treno, tra Senigallia e Marotta ripresa la circolazione

Published at: **2019-11-01T21:51:36+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/ancona/cronaca/investimento-treno-1.4865184)

Senigallia (Ancona), 1 novembre 2019 – Traffico ferroviario in ripresa lungo la linea Adriatica, dopo lo stop imposto da un investimento mortale intorno alle 20 tra Marotta e Senigallia e i relativi accertamenti di polizia ferroviaria e autorità giudiziaria. Identificata la vittima, un uomo di 34 anni. La circolazione lungo la linea Adriatica era stata sospesa alle 20.05 su entrambi i binari.
Fermo il treno Intercity 613 Milano-Pescara, che aveva segnalato un urto. Così anche le Frecce 9811, 8852 e 8830 attestate rispettivamente a Fano, Falconara ed Ancona. Per i convogli fermi alle stazioni di Fano e Senigallia era stato attivato un servizio spola con bus. Ai viaggiatori è stata distribuita dell'acqua. Sono otto i treni che sono stati coinvolti nello stop, oltre all'Intercity 613: cinque Frecce e tre regionali. In totale hanno accumulato ritardi fino a 210 minuti.
Iscriviti alla newsletterRimani sempre aggiornato sulle notizie nazionaliAccedi per Iscriverti
