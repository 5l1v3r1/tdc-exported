
# Астролог: Лошо е, че изборите са при ретрограден Меркурий

Published at: **2019-11-03T16:45:00+00:00**

Author: **Веселина Йорданова**

Original: [Dnes.bg](https://www.dnes.bg/mish-mash/2019/11/03/astrolog-losho-e-che-izborite-sa-pri-retrograden-merkurii.428404)

Ретроградният Меркурий в Скорпион ще влияе зле на земните зодии - Телец, Дева и Козирог. Периодът ще им създаде усещането, че нещата в живота им не са добре уредени, каза астрологът Ива Иванова в интервю за "Фокус".
За тях се отнася предупреждението да не правят никакви придобивки и да не подписват дългосрочни договори. За водните зодии Рак, Риби и Скорпион, ако създават художествено творчество, периодът е много добър. Същевременно интуицията им ще работи малко по-забавено.
Най-малко отражение периодът има върху въздушните Близнаци, Везни и Водолей и огнените Овен, Лъв и Стрелец.
Според астролога е лошо, че изборите са в такъв цикъл."Не знам дали ще е това, което искаме. Този период подтиква хората да правят глупости", коментира тя.
Трябва да се внимава какви договори подписваме. В периода на ретроградност може да кажем неща, които не мислим и след това да съжаляваме.
"Меркурий ни дава възможност да си купим телефон, който се оказва, че не е този, който сме искали", даде пример астрологът.
Действието на ретрограден Меркурий се развива във воден знак и вероятността да бъдем излъгани е много голяма.
"В този период интуицията ни не работи както обикновено. По-склонни сме да бъдем излъгани. Създаваме си впечатления и мечти, които не са точно тези, които са ни необходими", допълни още Ива Иванова.
По думите й периодът на ретрограден Меркурий, който е до 20 ноември, е добър за създаване на изкуство. 
