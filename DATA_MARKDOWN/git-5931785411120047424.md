
# „Armejci“ trojkama pokorili Sankt Peterburg

Published at: **2019-11-01T20:09:42+00:00**

Author: **Darko**

Original: [Sportska centrala](https://www.sportskacentrala.com/2019/11/01/armejci-trojkama-pokorili-sankt-peterburg/)

Zenit – CSKA 70:87 (15:26, 22:22, 22:13, 11:26)
Ruski duel u 6. kolu Evrolige pripao je košarkašima CSKA iz Moskve. „Armejci“ su uz manje oscilacije bili bolji od Zenita na gostovanju u Santk Peterburgu i stigli do pete evroligaške pobede ove sezone.
CSKA je kontrolisao meč od prve četvrtine pa sve do sredine trećeg perioda. Tada je Zenit serijom od 15:0 stigao do izjednačenja (51:51) i zapretio da bi mogao nešto više da učini u završnici utakmice.
Ipak, serija od 12:0 CSKA u kojoj su Majk Džejms i Darun Hilijard postigli po dve trojkena početku poslednje deonice, definitivno je rešila pitanje pobednika.
Ekipa iz Moskve je na kraju imala odličan šut za tri poena (16/33), što joj je, uz kontrolu skoka (28:22), bilo dovoljno za trijumf.
Najefikasniji kod „armejaca“ bili su Majk Džejms sa 16, Johanes Fojgtman sa 14, te Darun Hilijard i Nikita Kurbanov sa po 13 poena.
U Zenitu, koji ostaje na dve pobede posle 5. kola Vil Tomas je postigao 14, a Ostin Holins 13 poena.
