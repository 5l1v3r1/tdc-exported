
# У провінції Канади школярам заборонили користуватися телефонами

Published at: **2019-11-05T04:51:00+00:00**

Author: ****

Original: [ZIK.UA](https://zik.ua/news/2019/11/05/u_provintsii_kanady_shkolyaram_zaboronyly_korystuvatysya_telefonamy_1683741)


        У найбільшій провінції Канади Онтаріо учням заборонили користуватися мобільними телефонами у навчальних закладах.
      
Про це повідомляє Укрінформ. 
“У школі учні повинні концентруватися на навчанні, а не на соціальних мережах. Тому ми забороняємо використання телефонів та інших особистих мобільних пристроїв у класних кімнатах, водночас забезпечуючи доступність технологій для допомоги учням у досягненні успіху в цифровій економіці”, - заявив міністр освіти провінції Онтаріо Стівен Лече.
Проте така заборона має низку винятків. Зокрема, цей закон не стосується використання мобільних пристроїв для медичних цілей та підтримки навчання дітей зі спеціальними потребами. 
Крім цього, мобільними телефонами можна користуватися, якщо це передбачено умовою виконання навчального завдання за вказівкою вчителя. 
До слова, запровадження заборони на використання мобільних телефонів у школах було однією з передвиборних обіцянок Прогресивної консервативної партії Онтаріо, що прийшла до влади у провінції минулого року. 
Нагадаємо, нещодавно у канадській провінції Онтаріо заявили про плани заборонити рекламу електронних сигарет поза спеціалізованими магазинами. 
