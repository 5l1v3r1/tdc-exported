
# واکنش ژاپن به آغاز گام چهارم کاهش تعهدات برجامی ایران

Published at: **2019-11-06T16:55:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620247/%D9%88%D8%A7%DA%A9%D9%86%D8%B4-%DA%98%D8%A7%D9%BE%D9%86-%D8%A8%D9%87-%D8%A2%D8%BA%D8%A7%D8%B2-%DA%AF%D8%A7%D9%85-%DA%86%D9%87%D8%A7%D8%B1%D9%85-%DA%A9%D8%A7%D9%87%D8%B4-%D8%AA%D8%B9%D9%87%D8%AF%D8%A7%D8%AA-%D8%A8%D8%B1%D8%AC%D8%A7%D9%85%DB%8C-%D8%A7%DB%8C%D8%B1%D8%A7%D9%86)


        سوگا همچنین گفت که ژاپن هر مسیر دیپلماتیک را با هدف بهبود روابط میان تهران و واشنگتن در پیش خواهد گرفت و امیدوار است که بتواند به حل مشکل در خاورمیانه کمک کند.
      

        آفتاب‌‌نیوز :
      
وزیر کابینه دولت ژاپن در واکنش به آغاز گام چهارم کاهش تعهدات برجامی ایران ضمن تاکید بر حفظ روابط خوب با ایران، گفت که توکیو تلاش خود را برای بهبود روابط ایران و آمریکا به کار خواهد بست.
به نقل از پایگاه خبری اردوپوینت، یوشیهیده سوگا، وزیر کابینه ژاپن روز چهارشنبه در واکنش به آغاز گام چهارم کاهش تعهدات برجامی ایران گفت که توکیو، با وجود تصمیم اخیر ایران برای از سر گرفتن غنی‌سازی اورانیوم هر اقدام دیپلماتیکی را برای کاهش تنش میان آمریکا و ایران انجام خواهد داد.
سوگا همچنین گفت که ژاپن هر مسیر دیپلماتیک را با هدف بهبود روابط میان تهران و واشنگتن در پیش خواهد گرفت و امیدوار است که بتواند به حل مشکل در خاورمیانه کمک کند.
این مقام ژاپنی، در ادامه تاکید کرد که ژاپن با وجود این که متحد آمریکا است، روابط خوب با ایران را حفظ کرده و بنابراین، بیش از پیش به دنبال گفتمانی میان دو طرف و پیش‌برد صلح و ثبات در خاورمیانه خواهد بود.
این واکنش ژاپن در پی این مطرح می‌شود که حسن روحانی، رئیس جمهور کشورمان در صفحه توییترش نوشت: امروز چهارمین گام ایران برای کاهش تعهدات برجامی‌اش با گازدهی به 1044 سانتریفیوژ آعاز می‌شود. به خاطر سیاست‌های آمریکا و متحدانش، سایت فردو به زودی به طور کامل فعالیت می‌کند.
