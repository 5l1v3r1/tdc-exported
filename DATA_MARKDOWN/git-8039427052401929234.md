
# తహసీల్దార్‌ను హత్య చేసిన సురేష్ నాకు తెలియదు: టీఆర్ఎస్ ఎమ్మెల్యే

Published at: **2019-11-05T11:20:10+00:00**

Author: ****

Original: [Andhrajyothy](https://www.andhrajyothy.com/artical?SID=947047)

ADVT
హైదరాబాద్: అబ్దుల్లాపూర్‌‌మెట్‌ తహసీల్దార్‌ విజయారెడ్డి తహసీల్దార్‌ దారుణహత్య ఉదంతం తెలుగు రాష్ట్రాల్లో కలకలం సృష్టిస్తోంది. కాగా తహసీల్దార్ హత్యపై కుటుంబ సభ్యులు పలు అనుమానాలు వ్యక్తం చేస్తున్నారు. అంతేకాదు.. హత్య వెనుక కుట్ర ఉందని కుటుంబీకులు ఆరోపిస్తున్నారు. ఈ క్రమంలో విజయారెడ్డి మాట్లాడినట్లు ఉన్న ఓ ఆడియో ప్రస్తుతం సోషల్ మీడియాలో హల్ చల్ చేస్తోంది. ఆ ఆడియోలో కొంత మంది రాజకీయ నేతల పేర్లు చెప్పినట్లు తెలుస్తోంది. మరోవైపు ఈ వివాదాస్పద భూముల వ్యవహారంలో మంత్రి పేరు, రంగారెడ్డి, మేడ్చల్‌ జిల్లాకు చెందిన రాజకీయ నేతలు పేర్లు ఉన్నట్లు పెద్ద ఎత్తున పుకార్లు వస్తున్నాయి.
 
సురేష్ నాకు తెలియదు! 
అయితే ఈ క్రమంలో టీఆర్‌ఎస్‌ ఎమ్మెల్యే మంచిరెడ్డి కిషన్‌రెడ్డి స్పందించారు. ఇవాళ ఉదయం తహసీల్దార్ భౌతికకాయానికి నివాళులు అర్పించిన ఆయన మీడియాతో మాట్లాడుతూ.. విజయారెడ్డి హత్య దురదృష్టకరమన్నారు. న్యాయవిచారణ జరిపి నిందితుడిని కఠినంగా శిక్షించాలన్నారు. కాగా.. ఈ దారుణ హత్యకు పాల్పడిన సురేష్ తనకు తెలియదన్నారు. ఫలానా సమస్యలు ఉన్నాయని ఎంతో మంది తన దగ్గరికి వచ్చిపోతుంటారని కిషన్‌రెడ్డి చెప్పుకొచ్చారు.
