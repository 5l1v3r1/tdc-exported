
# Науковці назвали три умови щасливих вільних стосунків - Радіо Максимум

Published at: **2019-11-02T19:52:00+00:00**

Author: **Лазур Назарій**

Original: [Радіо Максимум](https://maximum.fm/naukovci-nazvali-tri-umovi-shchaslivih-vilnih-stosunkiv_n168959)


        Попри те, що наша культура в основному підтримує моногамні стосунки, деякі пари все ж практикує вільні. Психологи вирішили взятися за цю тему, визначивши умови, які дозволять бути щасливими у вільних стосунках.
      
Автори дослідження відзначають, що вони не прагнули дійти до якихось значущих висновків з приводу вільних стосунків, але хотіли виявити умови, які можуть зробити їх оптимальними, а також ті умови, які можуть їм нашкодити.
Ці умови пов'язані зі взаємною згодою, комфортом від перебування у таких стосунках і, найголовніше, попередньою домовленістю про секс (а не просто флірт) з іншими людьми.
Посилаючись на попередні дослідження, вчені стверджують, що саме ці аспекти і їх однозначне трактування для кожної людини в парі матимуть вирішальне значення в підтримці нормальних вільних стосунків.
Цікаво, що комунікаційний аспект – вміння говорити про гострі кути у стосунках, які вас особливо хвилюють – важливий і для моногамних пар. Але для вільних стосунків перераховані позиції з акцентом на сексуальну складову ще важливіші.
Щоб зробити висновок, команда проаналізувала відповіді, отримані від 1658 добровольців. Результати показали, що моногамні та немоногамних пари з однаковою позицією у стосунках почуваються краще, ніж немоногамні пари в частково відкритих або односторонньо відкритих (коли тільки один з партнерів зустрічається з іншими) стосунках.
Резюмуючи, незалежно від типу стосунків, без взаємної згоди, комфорту і спілкування, секс на стороні буде сприйматися лише як зрада.
Джерело: The Journal of Sex Research
