
# Stávka učitelů? Musí být jasno nejpozději v úterý

Published at: **2019-11-05T04:30:00+00:00**

Author: **Kateřina Perknerová**

Original: [Deník.cz](https://www.denik.cz/z_domova/stavka-ucitelu-musi-byt-jasno-nejpozdeji-v-utery-20191104.html)

Neznamená to ovšem, že se budovy zcela uzavřou. Někde budou otevřeny aspoň družiny, jinde bude místo výuky náhradní program.
Šéf školských odborů František Dobšík se rodičům omluvil za komplikace, ale trvá na tom, že vláda neplní sliby, když místo původních patnácti procent chce nyní přidávat jen deset a z nich do pevné složky platů jen osm procent. Podle ministra školství Roberta Plagy (ANO) vychází Dobšík z mylných propočtů a na zvýšení mzdových prostředků v roce 2020 půjde jedenáct miliard.
„Z této sumy se neztratí ani koruna, vše jde do platů a odměn,“ opakovaně zdůrazňuje Plaga. Odbory ovšem požadují, aby celých deset procent šlo do tarifů.
Premiér Andrej Babiš (ANO) se za Plagu plně postavil, když v ČRo řekl: „Učitelé v životě neměli tolik peněz. Pan Dobšík lže. Ve středu se ukáže, koho vlastně zastupuje.“ Ministerstvo školství upozorňuje, že pokud školy vyhlásí stávku, nejpozději zítra musí o jejím průběhu viditelnou formou informovat zákonné zástupce žáků.
„Z důvodu jejího konání rodiče samozřejmě nejsou povinni omlouvat nepřítomnost dítěte ve vyučování,“ vzkazuje ministerstvo.
 
