
# Neeilinis „Heat“ pasiekimas: per kėlinį „Rockets“ parblokšta 32 taškais

Published at: **2019-11-04T07:34:00+00:00**

Author: ****

Original: [basketnews.lt](https://www.basketnews.lt/news-134292-neeilinis-heat-pasiekimas-per-kelini-rockets-parbloksta-32-taskais.html)

Nuotr.: AP – Scanpix
Nuotr. AP – Scanpix
32 taškais pirmąjį kėlinį laimėję Majamio „Heat“ (5-1) krepšininkai pateko į NBA istoriją ir džiaugėsi pergale namuose 129:100 (46:14, 25:32, 28:25, 30:29) prieš Hjustono „Rockets“ (3-3).
Tokiu pranašumu laimėtas pirmasis ketvirtis – trečias geriausias NBA istorijoje. 1987 metais Los Andželo „Lakers“ po pirmojo kėlinio prieš Sakramento „Kings“ pirmavo 40:4, o 1972 metais Baltimorės „Bullets“ pirmajame kėlinyje 45:12 buvo geresni už Kanzaso-Omahos „Kings“.
„Tai stebina? Manęs ne. „Rockets“ yra neįtikėtinai talentinga, bet mes turėjome žaidimo planą ir žinojome, kaip atimsime jų stipriąsias savybes. Tai ir padarėme“, – po mačo kalbėjo 21 tašką pelnęs Meyersas Leonardas.
Antrajame kėlinyje sužaidus keturias minutes „Heat“ triuškino svečius 59:18.
Hjustono klube Jamesas Hardenas pelnė 29 taškus (3/5 dvit., 3/9 trit., 14/14 baudos), o Russellas Westbrookas – 10 (2/5 dvit., 1/6 trit., 3/6 baudos). 
Westbrooko +/- rodiklis buvo -46, o tai yra pats blogiausias įžaidėjo rezultatas karjeroje. Prieš tai jo prasčiausias +/- rodiklis buvo užfiksuotas 2017 metais, kai Oklahomos „Thunder“ susitiko su Vašingtono „Wizards“.
„Heat“ surinko 38 rezultatyvius perdavimus, kai „Rockets“ – tik 19. Hjustono krepšininkai iš trijų taškų zonos įmetė 14 metimų iš 48.

        „Heat“: Duncanas Robinsonas 23 (7/11 trit.), Meyersas Leonardas 21, Jimmy Butleris 18 (7 atk. kam., 9 rez. perd., 4 per. kam.), Jamesas Johnsonas 17, Goranas Dragičius 15.
      

        „Rockets“: Jamesas Hardenas 29 (14/14 baudos), Chrisas Clemonsas 16, Benas McLemore’as 14, Danuelis House’as ir Russellas Westbrookas (3/11 metimai, 6 rez. perd., 7 kl.) po 10.
      

        Hardeno žaidimo epizodai:
      
