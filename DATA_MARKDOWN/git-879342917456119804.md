
# Суд у справі Вишинського перенесли

Published at: **2019-11-06T15:29:16+00:00**

Author: ****

Original: [Слово і Діло](https://www.slovoidilo.ua/2019/11/06/novyna/pravo/sud-spravi-vyshynskoho-perenesly)


        Засідання у справі Кирила Вишинського, колишнього головного редактора «РИА Новости Украина», Подільський райсуд Києва переніс на 15 січня 2020 року.
      
Про це повідомляє Telegram правозахисної організації «Успішна варта».
За інформацією, суд вирішив перенести засідання на 15 січня. Також повідомляється, що підозрюваний у державній зраді не з'явився в середу, 6 листопада, до суду.
Нагадаємо, Вишинський у вересні був переданий російській стороні в рамках обміну полоненими. До цього Подільський районний суд скасував йому запобіжний захід у вигляді тримання під вартою. Його підозрюють у державній зраді.
За даними слідства, навесні 2014 року Вишинський виїжджав до Криму, де з журналістами виготовляв інформаційні матеріали, котрі виправдовували анексію півострова. Після повернення до Києва він, за версією прокуратури, разом із іншими журналістами розгорнув активну діяльність з інформаційної підтримки самопроголошених «ЛНР» і «ДНР».
Раніше Вишинського призначили виконавчим директором міжнародного інформагентства.
Хочете обговорити цю новину? Долучайтеся до телеграм-чату CHORNA RADA
