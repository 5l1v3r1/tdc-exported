
# Bigg Boss 13: शो से बेघर होने के बाद शेफाली बग्गा ने बाकी कंटेस्टेंट्स को लेकर कही ये बात

Published at: **2019-11-03T07:15:49+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-bigg-boss-13-shefali-bagga-talk-about-other-contestans-after-evicted-from-show-2829287.html)

शनिवार को वीकेंड का वार में रश्मि देसाई, देवोलीना भट्टाचार्य और शेफाली बग्गा शो से एलिमिनेट हुई हैं। शो से बाहर आने के बाद शेफाली ने एक इंटरव्यू में बाकी कंटेस्टेंट्स को लेकर बात की है। शेफाली ने इंटरव्यू में बताया कि उन्हें उम्मीद नहीं थी कि वो इतनी जल्दी घर से बेघर होंगी। शेफाली ने कहा, माहिरा शर्मा और आरती सिंह सबसे ज्यादा कंटेस्टेंट थे। बाहर आने से मैं दुखी जरूर हूं क्योंकि मैं उन लोगों से पहले आई हूं जो सबसे कमजोर कंटेस्टेंट हैं।
शहनाज को लेकर शेफाली बोलीं- शहनाज उतनी भोली नहीं हैं जितना दिखाती हैं। वह सुरक्षित गेम खेल रही हैं और खुद को बचाने के लिए बच्चा बनने का नाटक करती हैं। कुछ कुछ हरकतें उनकी एंटेरटेन करने वाली बिल्कुल नहीं होती। हम लोग कई बार परेशान भी हो जाते हैं।
देवोलीना और रश्मि को लेकर शेफाली बोलीं- 'उन्हें एक झटका लगा है, लेकिन अब समझ में आएगा कि अपने लिए खेलना है। दोनों बहुत शातिर हैं। खुद के लिए ही खेलना चाहती हैं लेकिन खेल नहीं रही हैं। अब शायद अपने लिए ही खेलेंगी।' 

        शाहरुख ने नहीं उठाया फोन, तो सलमान ने किया कुछ ऐसा जो कोई सोच भी नहीं सकता
      

        Bigg boss 13: फैन्स को लगा झटका, शो से बाहर हुईं रश्मि-देवोलीना-शेफाली
      
रश्मि और सिद्धार्थ की लड़ाई को लेकर शेफाली ने कहा, 'उनकी टकरार दिखाई देती है। सिद्धार्थ शुक्ला लोगों को अपनी बातों में फंसाने की कोशिश करते हैं। जबकि रश्मि लगातार सिद्धार्थ के बारे में बात करती हैं। रश्मि इसी वजह से लोगों को दोगुली लगती हैं।'
शेफाली ने आगे ये भी बताया कि आरती और माहिरा शर्मा इसके बाद घर से जा सकते हैं। 
