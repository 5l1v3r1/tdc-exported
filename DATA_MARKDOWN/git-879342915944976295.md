
# Соціологи оприлюднили рейтинг авіакомпаній від українців

Published at: **2019-11-05T11:16:46+00:00**

Author: ****

Original: [Слово і Діло](https://www.slovoidilo.ua/2019/11/05/novyna/suspilstvo/socziolohy-oprylyudnyly-rejtynh-aviakompanij-ukrayincziv)


        Кожен десятий українець купував квитки на літак за останні півтора року. Про це свідчать дані опитування КМІС.
      
Серед тих, хто мав досвід придбання авіаквитків, 57,6% кажуть, що для них низькі ціни є найважливішим фактором вибору авіакомпанії.
Ще 25,5% говорять про високий рівень обслуговування, 14,8% - про пунктуальність.
Водночас, при однакових характеристиках, 39,3% респондентів, які мали досвід придбання авіаквитків, віддали б перевагу іноземним авіалініям, 26,8% - українським авіалініям. Для 27,1% респондентів байдуже, іноземні чи українські авіалінії.
Також респондентам ставилося запитання «Як ви ставитеся до наступних авіаліній, що діють в Україні?»:
Київський міжнародний інститут соціології (КМІС) провів опитування з 8 по 20 вересня 2019 року серед 1025 респондентів по всій Україні окрім окупованих Росією територій. Статистична похибка вибірки (з імовірністю 0,95 і за дизайн-ефекту 1,5) не перевищує: 4,7% для показників близьких до 50%, 4,1% - для показників близьких до 25%, 2,9% - для показників близьких до 10%, 2,1% - для показників близьких до 5%.
Раніше ми писали, що в 2019 році Україна поліпшила свої позиції відразу за трьома напрямками - туристична інфраструктура, привабливість і безпека для мандрівників.
Хочете обговорити цю новину? Долучайтеся до телеграм-чату CHORNA RADA
