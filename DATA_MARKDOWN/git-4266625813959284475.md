
# На Одещині чоловіки зі стріляниною відібрали у підприємців 12 млн гривень

Published at: **2019-11-04T23:46:00+00:00**

Author: ****

Original: [ZIK.UA](https://zik.ua/news/2019/11/04/na_odeshchyni_choloviky_zi_strilyanynoyu_vidibraly_u_pidpryiemtsiv_12_mln_1683711)


        В Одеській області чоловіки вчинили стрілянину та відібрали у полтавських підприємців 12 мільйонів гривень, у регіоні оголосили план "Сирена".
      
Про це повідомляє УНІАН. 
Як зазначається, у понеділок, 4 листопада, до поліції надійшла інформація про виникнення стрілянини на трасі Київ-Одеса. Зокрема, повідомили про напад біля придорожнього кафе "Джерельце" на групу молодиків, які припарковали там свій автомобіль. 
Через деяких час до кафе під'їхав Mercedes, з якого вийшли троє чоловіків. Після чого нападники декілька разів вистрілили у повітря та примусили віддати молодиків сумки з грошима, погрожуючи зброєю. Згодом невідомі зникли з місця події. 
За попередньою інформацією, чоловіки забрали сумки, у яких було приблизно 12 мільйонів гривень. 
У зв'язку  цим у регіоні було оголошено план "Сирена". Наразі правоохоронці вживають заходів щодо встановлення місця знаходження та затримання зловмисників. 
За попередніми даними, потерпілими стали полтавські підприємці. Інформація про поранених встановлюється. 
Нагадаємо, сьогодні працівники внутрішньої безпеки НПУ встановили інформацію про те, що місцевий мешканець Одеси з метою наживи планує організувати напад на свого роботодавця. 
