
# Фото на паспорт: Фотограф з Луганська показав проблеми людей без громадянства

Published at: **2019-11-06T00:10:00+00:00**

Author: ****

Original: [DT.ua](https://dt.ua/CULTURE/foto-na-pasport-fotograf-z-luganska-pokazav-problemi-lyudey-bez-gromadyanstva-328620_.html)

МВЦ Музею історії міста Києва та Агенство ООН у справах біженців в Україні представили фотовиставку Олександра Чекменьова "Фото на паспорт".
За даними Агенства ООН у справах біженців (УВКБ ООН), понад 10 мільйонів людей по всьому світу нині не мають громадянства, третина серед них - діти. Кількість осіб без громадянства, або під загрозою без громадянства в Україні за оцінками УВКБ ООН становить до 75 000 осіб. У 2014 році стартувала кампанія Агенства ООН у справах біженців #IBelong, метою якої є подолання проблеми безгромадянства у світі до 2024 року.
Люди, які не мають громадянства, або знаходяться під ризиком безгромадянства, позбавлені базових прав людини, зокрема, права на реєстрацію народження, освіту, отримання медичних послуг, одруження, працевлаштування і навіть на свідоцтво про смерть. В Україні до цих категорій громадян належать члени ромських меншин, діти, народжені на окупованих територіях Донецької та Луганської областей, бездомні особи, люди похилого віку, які є власниками радянських паспортів, та особи, звільнені з місць позбавлення волі.
Олександр Чекменьов, відомий український фотограф, приєднався до кампанії УВКБ ООН із подолання безгромадянства та сфотографував людей, які досі не мають паспорта громадянина України. Олександр Чекменьов народився в Луганську. Після розпаду Радянського Союзу виникла необхідність заміни старих радянських паспортів новими українськими. Для досягнення цієї мети усім українцям надали час для отримання нового паспорту до кінця 1994 року. Олександр був одним з фотографів-волонтерів, котрих запросила соціальна служба Луганська для зйомки паспортних фотографій найбільш вразливих верств населення під час цієї національної кампанії.  Мета виставки - вкотре  привернути увагу громадськості до проблеми безгромадянства, адже вона часто лишається непоміченою, як і ці люди.
