
# У Кривому Розі за добу вилучили понад тисячу пакетиків канабісу

Published at: **2019-11-01T22:43:00+00:00**

Author: ****

Original: [ZIK.UA](https://zik.ua/news/2019/11/01/u_kryvomu_rozi_za_dobu_vyluchyly_ponad_tysyachu_paketykiv_kanabisu_1682013)


        Напередодні, 31 жовтня, правоохоронці в Кривому Розі під час обшуків вилучили понад тисячу пакетиків з канабісом та інші наркотичні речовини.
      
Про це повідомляє пресслужба Нацональної поліції Дніпропетровської області.
Згідно з повідомленням, під час проведення обшуків у помешканні 20-річного криворіжця виявили поліетиленовий пакет з речовиною рослинного походження та 1027 пакетиків з розфасованою речовиною, схожою на канабіс.  
За даним фактом внесені відомості до ЄРДР  за ч. 2 ст. 307  Кримінального кодексу України (незаконне виробництво, придбання, зберігання чи збут наркотичних засобів, психотропних речовин або їх аналогів). 
Окрім цього, протягом цієї ж доби у Покровському районі міста у помешканні 34-річного чоловіка була виявлена пляшка об’ємом 500 мл, в якій містилась речовина, схожа на прекурсор - ангідрид оцтової кислоти, 30 мл концентрату макової соломки та 15 грамів канабісу. Чоловік пояснив, що дані наркотичні речовини зберігав для власного вживання.  
Нагадаємо, в Арцизькому районі Одеської області правоохоронці виявили у місцевого жителя незаконний посів конопель. 
