
# У Газпромі поставили ультиматум для транзитного контракту з Україною

Published at: **2019-11-06T13:52:00+00:00**

Author: ****

Original: [ZIK.UA](https://zik.ua/news/2019/11/06/u_gazpromi_postavyly_ultymatum_dlya_tranzytnogo_kontraktu_z_ukrainoyu_1684959)


        Голова правління ВАТ "Газпром" Олексій Міллер назвав дві головні умови для укладення нового контракту по транзиту газу з Україною.
      
Про це він заявив під час зустрічі з уповноваженим уряду Німеччини з транзиту газу через Україну Георгом Графом Вальдерзеє, повідомляє пресслужба "Газпрому". 
Зазначається, що Міллер у свою чергу звернув увагу на те, що для нового контракту російській компанії необхідно вирішити ряд своїх завдань. За його словами, першою задачею є врегулювання спорів між "Газпромом" і "Нафтогазом". 
Зокрема, "Газпром" вимагає від України відмовитися від судових позовів і поновити закупівлю російського газу. 
"Це означає взаємну відмову від претензій і припинення судових розглядів між ВАТ "Газпром" і НАК "Нафтогаз України" за контрактами на поставку і транзит російського газу, відновлення балансу комерційних інтересів сторін", – йдеться в повідомленні.
Також мова йде про скасування рішення Антимонопольного комітету України про накладення на "Газпром" штрафу за зловживання монопольним становищем на ринку транзиту газу України.
Крім того, "Газпром" пропонує Україні відновити прямі закупівлі російського газу до 2020 року та визначити обсяги таких закупівель.
Нагадаємо, напередодні голова правління НАК "Нафтогаз України" Андрій Коболєв прокоментував пропозиції Росії щодо знижки на газ та обнулення судових претензій між "Газпромом" і "Нафтогазом". Він наголосив, що ніщо не обходиться Україні так дорого, як дешевий російський газ.
