
# Hyundai показав 'убивцю' Honda Civic Type R - Радіо Максимум

Published at: **2019-11-01T22:56:00+00:00**

Author: **Лазур Назарій**

Original: [Радіо Максимум](https://maximum.fm/hyundai-pokazav-ubivcyu-honda-civic-type-r_n168925)


        Компанія Hyundai показала ще два концепти для тюнінг-шоу SEMA. Перший називається Bisimoto VelosterRaptor N і позиціонується як "вбивця Honda Civic Type R", другий – фантазія на тему ралійної модифікації кросовера Kona.
      
Bisimoto VelosterRaptor N Concept побудований у співпраці з творцем 1000-сильного Honda Civic Wagon – американським ательє Bisimoto Engineering. Основа проєкту – серійний Veloster N з пакетом Performance.
"Убивця Type R" – так хот-хетч називають в Hyundai – отримав новий турбонагнітач, проміжний охолоджувач, комплект системи упорскування водно-метанолової суміші, високопотоковим впуском і випуском. Віддача двигуна, на якому також поліпшений інерційний наддув у періоди перекриття клапанів, становить 320 кінських сил замість 275-ти.
Під капотом Honda Civic Type R, з яким збирається змагатися Hyundai, "пітніє" дволітровий турбомотор потужністю 320 сил і 400 Нм моменту. Першу "сотню" хетчбек набирає за 5,7 секунди і досягає 272 кілометрів на годину.
Крім цього, на VelosterRaptor N Concept встановлені передні гальма Tarox, колеса Fifteen52, новий спойлер, занижена підвіска Eibach, полегшені крісла Momo та додатковий набір приладів.
Kona Ultimate Concept укомплектували доопрацьованою підвіскою King, 16-дюймовими ралійними колесами Motegi з 30-дюймовими покришками Mickey Thompson, додатковим світлом Baja Design, випускною системою Magnaflow, гальмами R1 Concepts і аудіосистемою Kicker. 177-сильний двигун 1.6 T-GDI отримав новий блок управління Race Chip.
Також на SEMA південнокорейський автовиробник покаже Veloster N Performance з повним набором компонентів для тюнінгу та позашляховий Veloster Grappler зі збільшеним кліренсом, зрізаними бамперами з захисними пластинами, кенгурятником, карбоновим капотом Seibon і додатковою світлотехнікою Baja Designs.
Джерело: Motor
