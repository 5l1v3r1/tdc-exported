
# UNESCO'nun Yaratıcı Şehirler Ağı'na 6 Arap şehri daha eklendi

Published at: **2019-11-01T09:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1971511/unesconun-yarat%C4%B1c%C4%B1-%C5%9Fehirler-a%C4%9F%C4%B1na-6-arap-%C5%9Fehri-daha-eklendi)

Birleşmiş Milletler Eğitim, Bilim ve Kültür Örgütü (UNESCO), müzik, sanat, el sanatları, tasarım, sinema, edebiyat, medya ve mutfak sanatları alanlarındaki gelişime temel olarak yaratıcılığı kapsayan UNESCO Yaratıcı Şehirler Ağı'na altı yeni Arap şehrini dahil ettiğini duyurdu.UNESCO, Dünya Şehirler Günü dolayısıyla yaptığı açıklamada, Lübnan’ın başkenti Beyrut ve Irak’ın Süleymaniye ilinin edebiyat şehirleri, Filistin’in Ramallah ve Fas’ın Suvayr şehrinin müzik şehirleri, Bahreyn’deki Al-Muharrak şehrinin tasarım ve Birleşik Arap Emirlikleri’ndeki Şarika şehrinin de el sanatları ve halk sanatları şehirleri sıfatıyla UNESCO’nun yaratıcı şehirler listesine dahil edildiğini bildirdi.UNESCO'nun internet sitesinde yer alan açıklamaya göre listeye dahil olan şehirlerin sayısı 66'ya ulaştı. Yeni yaratıcı şehirlerin Avrupa ülkeleri, Hindistan, Çin, Brezilya, Avustralya ve diğer ülkelerdeki şehirleri de kapsadığı kaydedildi.Bahreyn Kültür ve Eski Eserler Dairesi Başkanı Şeyha Mey bint Muhammed Al Halife, Al-Muharrak’ın listeye seçilmesi hakkında şu değerlendirmelerde bulundu:“Al-Muharrak, bir dünya kültür ve uygarlık merkezi olduğunu yıllardır kanıtlamaya devam ediyor. Al-Muharrak, geçen eylül ayında Ağa Han Mimarlık Ödülü'nü kazanmasının ardından bugün de UNESCO'nun Yaratıcı Şehirler listesine girdi. Mimari mirası ve uygarlık tarihi ile Al-Muharrak bu yeni unvanıyla Bahreyn Krallığı'nın en güzel imajını tanıttığımız kültürel çalışmalara olan inancını yansıtıyor.”Şeyha Mey bint Muhammed Al Halife açıklamasının devamında Bahreyn şehirlerinin gerçekleştirdiği kültürel kazanımlarına Krallık'In liderliği tarafından baştan bu yana tam destek verildiğini vurguladı.
