
# Бекешкіна оцінила шанси Слуги народу на місцевих виборах

Published at: **2019-11-06T17:44:30+00:00**

Author: **Ольга Проскурова**

Original: [Рубрика](https://rubryka.com/2019/11/06/bekeshkina-otsinyla-shansy-slugy-narodu-na-mistsevyh-vyborah/)


        
          Соціолог Ірина Бекешкіна оцінила шанси партії «Слуга народу» на місцевих виборах.
        
      
Свою позицію вона виклала в інтерв’ю для газети «Галичина».
«Реально на місцях цієї партії немає. Важко було набрати кандидатів від неї до парламенту, вже брали, кого могли… А уявіть собі, скільки треба буде людей на місцевих виборах набирати, тут буде стільки випадковостей. Але претендентів обратися від цієї, я б сказала, монопольної влади, буде багато, якщо, звичайно, її рейтинг не впаде», – пояснює соціолог.
Вона відзначила, що проконтролювати усе, що робиться на місцевих виборах, надзвичайно важко.
«Наприклад, «Батьківщина» чи «Європейська солідарність» мають свої осередки на місцях, де знають, хто є хто. А зі «Слугою народу» може бути безлад… Проходження представників цієї партії до місцевих рад залежатиме від того, яким тоді буде рейтинг вищої державної влади», – каже вона.
Раніше Бекешкіна заявила, що не вважає нинішню політичну ситуацію в Україні реваншем проросійських сил.
