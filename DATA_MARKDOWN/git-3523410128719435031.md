
# 
        قفل گشایی با اثر انگشت به نسخه اندروید واتساپ اضافه شد
      

Published at: **2019-11-01T14:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637376/%D9%82%D9%81%D9%84-%DA%AF%D8%B4%D8%A7%DB%8C%DB%8C-%D8%A8%D8%A7-%D8%A7%D8%AB%D8%B1-%D8%A7%D9%86%DA%AF%D8%B4%D8%AA-%D8%A8%D9%87-%D9%86%D8%B3%D8%AE%D9%87-%D8%A7%D9%86%D8%AF%D8%B1%D9%88%DB%8C%D8%AF-%D9%88%D8%A7%D8%AA%D8%B3%D8%A7%D9%BE-%D8%A7%D8%B6%D8%A7%D9%81%D9%87-%D8%B4%D8%AF)

گروه IT: واتساپ در آخرین به روز رسانی نسخه اندروید اپلیکیشن خود، قابلیت قفل گشایی با اثر انگشت را به این اپ آورده است. این ویژگی هنوز در همه مناطق در دسترس نیست اما پس از انتشار به روز رسانی قابل فعال کردن خواهد بود.   به گزارش بولتن نیوز به نقل از دیجیاتو، واتساپ در وبلاگ خود اعلام می کند که کاربران اندروید می توانند از این پس با اثر انگشت وارد این پیامرسان شوند. با فعال کردن این قابلیت، حتی پس از باز کردن قفل صفحه گوشی، برای وارد شدن به این اپ به اثر انگشت نیاز است. این قابلیت در اپ های بانکی هم یافت می شود و برای افزایش امنیت کاربردی خواهد بود.  
این آپدیت هنوز برای همه مناطق منتشر نشده اما به گفته واتساپ پس از آپدیت کردن می توان قابلیت امنیتی مذکور را در بخش Privacy اپ فعال کرد. گزینه هایی برای آنلاک ماندن اپ از یک تا 30 دقیقه پس از باز کردن قفل وجود دارد. همچنین می توان با غیر فعال کردن گزینه show content in notifications از نمایش محتویات پیام ها در نوتیفیکیشن جلوگیری کرد.سایت WABetaInfo با مشاهده ویرایش بتای واتساپ در ماه اوت سال جاری میلادی، گزارش کرده بود که قابلیت قفل کردن با اثر انگشت به زودی به این اپ اضافه خواهد شد. این قابلیت به iOS هم آمده ولی کاربران آیفون می توانند به دو روش احراز هویت (فیس آیدی و تاچ آیدی)، این اپلیکیشن را باز کنند.در حال حاضر فقط قفل گشایی با اثر انگشت به نسخه اندروید اضافه شده و واتساپ اشاره ای به پشتیبانی از فیس آنلاک نکره است.
