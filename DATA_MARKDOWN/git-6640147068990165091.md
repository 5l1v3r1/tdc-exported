
# eSport Palace a Lucca Comics & Games: ecco le attività del 3 novembre

Published at: **2019-11-03T06:45:00+00:00**

Author: **Tom&#39;s Hardware**

Original: [Tom&#39;s Hardware](https://www.tomshw.it/videogioco/esport-palace-lucca-attivita-3-novembre/)

L’Edizione 2019 di Lucca Comics & Games sta per concludersi ma manca ancora un giorno da vivere all’insegna di molte attività a tema gaming, eSport e tech pronte ad intrattenere tutti gli appassionati. La giornata di oggi, 3 novembre, sarà accompagnata da molteplici attività all’interno dello stand ZotacGaming presso l’area Zotac. Dalle ore 9:00 alle 19:00 sarà messa a disposizione una Sala Lan aperta al pubblico con 32 PC Gaming e 8 console a noleggio, EsportBar aperto con drink analcolici e BubbleTea e il Gaming Store carico e pronto per sparare un sacco di offerte su tantissimi prodotti gaming.
All’interno dell’area Gillette presso l’ex Cavallerizza gli appassionati troveranno una zona adibita al pubblico dedicata a Freeplay Fortnite. L’area Gillette sarà inoltre arricchita dalla presenza di molti ospiti tra cui i più famosi youtuber italiani come Cicciogamer89, J0K3R e Los Amigos.
All’interno del padiglione situato nell’Ex Cavallerizza c’è però molto altro; potete infatti trovare una riproduzione dell’eSport Palace di Bergamo powered by MSI. I giocatori avranno accesso a una sala LAN con molteplici postazioni per divertirsi in compagnia e vivere una giornata gaming da veri appassionati.
Tra i vari stand, sono previste anche 8 postazioni PS4 dove saranno svolti 3 tornei giornalieri a premi, di PES2020 e un torneo giornaliero di Tekken7. I tornei inizieranno alle 11:00 e termineranno alle 19:00, mettendo a disposizione del pubblico vasti premi come tappetini, mouse e speaker Bluetooth. Ma la competizione non finisce qui: domenica 3 novembre si terrà un entusiasmante torneo di eFootball PES 2020, dove i migliori team si sfideranno per la conquista della competizione con un montepremi in accessori da gaming.
Leggi anche: Tom’s Hardware e AK Informatica: ecco la nostra area per Lucca Comics & Games 2019
Sempre all’interno del padiglione, Tom’s Hardware in collaborazione con Game Time mostreranno al pubblico 2 PC Lenovo Legion T730 assemblati per permettere un gaming nativo a risoluzione 8K. I visitatori potranno dunque toccare con mano già oggi il futuro del videogioco!
Non fatevi quindi scappare l’occasione di vivere una giornata densa di eventi e novità a tema tech, gaming ed eSport. La redazione di Tom’s Hardware vi aspetta all’Ex Cavallerizza di Lucca Comics & Games.
