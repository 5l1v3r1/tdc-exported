
# На Хмельниччині посадовець вимагав 4 тисячі гривень за прискорення видачі паспорта (ФОТО)

Published at: **2019-11-04T17:56:00+00:00**

Author: ****

Original: [PRESS-ЦЕНТР](http://press-centr.com/ua/news/42636_Na-Khmelnichchini-posadovets-vimahav-4-tisyachi-hriven-za-priskorennya-vidachi-pasporta-FOTO)


        Працівниками відділу розслідування особливо тяжких злочинів слідчого управління ГУНП в Хмельницькій області спільно з колегами із УСБУ за процесуального керівництва прокуратури задокументовано факт отримання неправомірної вигоди завідуючим одного із районних секторів міграційної служби області.
      
 
 
Про це 4 листопада повідомив сектор комунікації поліції Хмельницької області.
Посадовець вимагав і отримав 4-и тисячі гривень за пришвидшення та позачергову видачу паспортів громадянина України для виїзду за кордон.
 
 
Затримали чоловіка прямо у його службовому кабінеті під час отримання ним зазначених коштів.
Наразі державному службовцю вже оголошено про підозру у вчиненні злочину. Санкція статті передбачає від 5 до 10 років позбавлення волі з позбавленням права обіймати певні посади чи займатися певною діяльністю на строк до трьох років, з конфіскацією майна. Слідчі дії тривають.
 
