
# День ракетних військ та артилерії. Як захищають Україну

Published at: **2019-11-03T06:40:34+00:00**

Author: ****

Original: [ФАКТИ](https://fakty.com.ua/ua/ukraine/20191103-den-raketnyh-vijsk-ta-artyleriyi-yak-zahyshhayut-ukrayinu/)

Щорічно 3 листопада в Україні святкують День ракетних військ і артилерії, а також День інженерних військ. Факти ICTV зібрали інформацію про те, чим займаються ці війська.
Встановили свято ракетних військ 31 жовтня 1997 року за важливу роль ракетних військ та артилерії у зміцненні обороноздатності держави. День інженерних військ почав святкуватися через 2 роки.
Свято встановили в Україні ураховуючи заслуги інженерних військ у зміцненні обороноздатності держави.
Ракетні війська та артилерія (РВтА) складаються зі з’єднань оперативно-тактичних і тактичних ракет, з’єднань і частин гаубичної, гарматної, реактивної та протитанкової артилерії, артилерійської розвідки, мінометних підрозділів та підрозділів протитанкових керованих ракет.
Їхнє основне завдання – ураження живої сили, танків, артилерії та інших важливих об’єктів під час ведення бойових дій.
За своїм призначенням та властивостями РВтА діляться на артилерію для ведення вогню з закритих позицій, ракетні війська і протитанкові артилерійські засоби.
Ці війська – основна вогнева сила у сухопутних операціях, які проводяться із застосуванням звичайної зброї. Вони виконують близько 70% загального обсягу завдання із вогневого ураження противника. Крім того, у них можуть бути й засоби ядерного ураження.

        На полі бою вони виконують такі завдання:
      
Цікаво, що в армії НАТО та багатьох інших країнах світу ці війська називаються польова артилерія.
Інженерні війська – це спеціальні війська, які існують в арміях багатьох країн світу та під час бойових дій та операцій вони виконують найскладніші завдання інженерного забезпечення, які вимагають спеціальної підготовки та застосування різної інженерної техніки та боєприпасів.
Інженерне забезпечення створює своїм підрозділам необхідні умови для своєчасного і прихованого їхнього висування в район бойових дій, розгортання і маневру, підвищення захищеності особового складу, озброєння і військової техніки від усіх засобів ураження, а також для збільшення ефективності завдання противнику втрат в живій силі і техніці та утруднення його дій на місцевості.

        Серед завдань, які виконують інженерні війська – такі:
      
В деяких арміях світу інженерні війська займаються топографічними і картографічними роботами, устаткуванням аеродромів.
До слова, підрозділи зенітних ракетних військ Повітряних сил ЗСУ провели бойову стрільбу під час підсумкових тактичних навчань.
Фото: Міноборони, Армія Inform
