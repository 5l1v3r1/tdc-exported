
# Η ανακύκλωση ως μονόδρομος

Published at: **2019-11-04T11:15:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425077/h-anakyklwsh-ws-monodromos)


        Γράφει ο Γεώργιος ΚαμίτσηςΣύμβουλος Επιμελητηρίου Δωδεκανήσου
      

        Ο Πρωθυπουργός της Ελλάδας, κ. Κυριάκος Μητσοτάκης, έβαλε τον πήχη ψηλά για την ανακύκλωση στην ομιλία του στη Βουλή.
      
Ο κ. Μητσοτάκης ουσιαστικά πρόβαλε την τακτική του καρότου και του μαστίγιου. Θα ζητήσω από τα υπουργεία Εσωτερικών και Περιβάλλοντος, σημείωσε ο ίδιος να μεγαλώσουν τα ποσά της χρηματοδότησης για τους δήμους που προχωρούν σε ανακύκλωση αλλά ταυτόχρονα να επιβάλλουν μεγαλύτερες ποινές και πρόστιμα στις δημοτικές αρχές που δεν κάνουν ανακύκλωση».
Με θυμάμαι από το 2011 να προσπαθώ να αποδείξω στον Δήμο Πάτμου πως αν θέλουμε, μπορούμε.
Άφησα την πλευρά του εθελοντή και πήγα σε αυτήν του επαγγελματία στη διαχείριση των απορριμμάτων για να αποδείξω πως αυτά που έλεγα μπορούν να γίνουν πράξη.Δύσκολα πράματα όταν απέναντί σου έχεις αυτιά και μάτια κλειστά. Προφανώς γίνονται ακόμα πιο δύσκολα όταν εξηγείς τα αυτονόητα…
Η ζωή συνεχίζεται και η υπομονή – επιμονή επιβραβεύονται.
Σήμερα ο Πρωθυπουργός της Ελλάδας είπε σοφά λόγια.Σήμερα νιώθω δικαίωση για τις προσπάθειές μου όχι μόνο στην εφαρμογή της ανακύκλωσης αλλά και για την απομάκρυνση των 40 τόνων αμιαντοσωληνών από την Πάτμο.
