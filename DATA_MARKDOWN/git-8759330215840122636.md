
# Van Crombrugge laat zich uit over afgekeurde goal: “Mijn hand zat ertussen”

Published at: **2019-11-03T21:36:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902283/van-crombrugge-laat-zich-uit-over-afgekeurde-goal-meer-hand-dan-bal-.html)


        RSC Anderlecht kroop door het oog van de naald tegen hekkensluiter Cercle Brugge. Paars-wit won met 2-1 en een doelpunt van Groen-Zwart werd afgekeurd. Doelman Hendrik Van Crombrugge laat zich uit over het voorval.
      
“Die afgekeurde goal? Foster probeerde de bal te spelen, maar mijn hand zat er tussen en hij speelde meer hand dan bal. In mijn opzicht was het een aanvallende fout. Hubert heeft vandaag 7 à 8 ballen moeten pakken, dus ik denk dat we zeker kansen hebben gecreëerd”, wordt Van Crombrugge geciteerd door Sporza.
“Het veld lag er heel zwaar bij en de vorige wedstrijd was nog niet zo lang geleden. Er zat wel wat vermoeidheid in, dat was ook te zien. Het grootste probleem was dat we de wedstrijd niet doodmaakten. Na die domme tegengoal zie je dat we ervaring missen om het hoofd koel te houden. We kwamen zo onnodig in de problemen. Af en toe werd de foute beslissing genomen, gelukkig zonder zware gevolgen”, aldus de goalie.
