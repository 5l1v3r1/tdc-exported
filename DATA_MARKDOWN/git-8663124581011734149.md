
# Прогноз і ставка. «Олександрія» – «Сент-Етьєн»: господарі поля навряд чи знову здивують експертів

Published at: **2019-11-06T13:52:00+00:00**

Author: **Анатолій Плохотнюк**

Original: [Рейтинг Букмекерів](https://bookmaker-ratings.com.ua/tips/prognoz-i-stavka-oleksandriya-sent-et-yen-gospodari-polya-navryad-chy-znovu-zdyvuyut-ekspertiv/)

Перший матч між сьогоднішніми суперниками у Франції приніс сенсаційну нічию. Незважаючи на це, букмекери вважають «Сент-Етьєн» фаворитом зустрічі й на «Арені Львів». Мушу погодитися з ними, оскільки вважаю, що хоча б цього разу «клас поб’є порядок».

        22:00, 07 лис 2019
      
Підопічні Володимира Шарана після матчу на «Жоффруа Гішар» двічі зіграли унічию та одного разу перемогли. Обидва нічийних результати принесли фанатам олександрійців позитивні емоції. У 12-му турі УПЛ «жовто-чорним» вдалося відстояти нульову нічию у Харкові. Впевнена гра Юрія Паньківа на останньому рубежі дозволила «Олександрії» стати першим клубом, який відібрав очки у донецького «Шахтаря».
Через кілька днів на КСК «Ніка» господарі поля відігралися у другому таймі матчу 1/8 фіналу національного кубку із «Зорею». У серії пенальті першим помилився Мірошніченко, але луганців підвели Кочергін та Кабаєв, які не забили 5-м та 6-м ударами.
У останньому матчі «Олександрія» перемогла «Маріуполь» із рахунком 3:1. У першій половині зустрічі Гальчук відбив удар Гречишкіна з пенальті, призначеного за гру рукою Биковим у власному штрафному майданчику. Через кілька хвилин останній отримав червону картку після зіткнення із Лучкевичем у боротьбі за верховий м’яч. Чисельну перевагу господарі реалізували вже у другому таймі. Спочатку Ковалець віддав результативну передачу на Безбородька, а згодом забив самотужки, влучно пробивши у кут метрів з 20-ти. Під час другого гольового двохвилинного відрізку команди обмінялися результативними ударами.
Здолавши «Монако» із мінімальною перевагою 1:0 у останньому турі Ліги 1, «Stéphanois» піднялися на восьму позицію у турнірній таблиці. Відставання від «Анже», що займає друге місце, вже складає лише два залікових бали. «Сент-Етьєн» продовжив свою серію без поразок у чемпіонаті до п’яти матчів, у офіційних матчах – до семи. Перемогу над «монегасками» приніс Буанга, добивший м’яч у сітку після сейву Лекомта.
У передостанньому турі «зелені» на домашній арені грали з «Ам’єном». Хазрі забив перший гол на останній хвилині першого тайму. Але за чверть години до фінального свистка господарі поля вже поступалися із рахунком 1:2. Рикошет від спини захисника гостьового клубу дозволив «Сент-Етьєну» здобути лише нічию 2:2.
У матчі 3-го туру, який проходив паралельно зустрічі на «Жоффруа Гішар», «Генту» вдалося зіграти унічию із «Вольфсбургом». Таким чином проміжні позиції команд у турнірній таблиці не змінилися – бельгійці із німцями випереджають «Сент-Етьєн» та «Олександрію» на три пункти.
Мені здається, що гості мають непогані шанси здобути типову для себе перемогу із мінімальним рахунком 1:0. Ті м’ячі, які не «залетіли» у Франції, можуть потрапити у сітку ворот Паньківа вже сьогодні. Поставити ж пропоную на перемогу гостей у 1 гол або нічию (хтозна, може знову якийсь гравець французів «переплутає» ворота?).
