
# В този град подаряват изоставени жилища СНИМКИ

Published at: **2019-11-06T00:50:00+00:00**

Author: ****

Original: [Blitz.bg](https://blitz.bg/svyat/v-tozi-grad-podaryavat-izostaveni-zhilishcha-snimki_news707607.html)

https://blitz.bg/svyat/v-tozi-grad-podaryavat-izostaveni-zhilishcha-snimki_news707607.html Blitz.bg

        През последните няколко години много италиански градове започнаха да прибягват до продажба на жилища за 1 евро в опит да съживят своите намаляващи общности.
      
Дзунголи, който се намира в близост до Неапол и Самбука, са поредните италиански общности, които са обявили планове за насърчаване на покупката на разрушени имоти с надеждата да привлекат нови жители. Сега сицилианският град Камарата е дори крачка напред, предлагайки жилища безплатно, пише CNN.Отчаян да спаси родния си град от обезлюдяване, кметът Винченцо Джамброне прекарва последните три години, убеждавайки собствениците, които отдавна са изоставили семейните си домове, да ги подарят на новодошлите. Така те ще бъдат ремонтирани и поддържани.
"Не мога да гледам този великолепен, стар, исторически център празен и рушащ се. Боли ме", споделя Джамброне пред CNN Travel."Собствениците не осъзнават щетите, които причиняват като напускат домовете си и отказват да ги реновират. Това оставя дълбок белег на градския пейзаж и крие риск от срутвания." Според него в момента има приблизително дузина празни каменни сгради и "скоро ще има още".Очаквано, има няколко условия, на които трябва да отговаряте, за да обитавате някой от тези домове.
Купувачите трябва да се ангажират да реновират имота в рамките на три години от покупката и да платят депозит 5000 евро, който ще бъде върнат, след като работата приключи. Също ще трябва да представят ясно предложение за обновяване на въпросния имот.Ще бъдат взети предвид всички потенциални купувачи, които отговарят на критериите, но младите двойки с деца ще са с приоритет, а тези, които се преместят там и им се роди бебе, ще получат дори бонус от 1000 евро.
Новите собственици могат да превърнат многоетажните сгради в хотели, магазини или дори ресторанти. Основната цел на Джамброне е градът "да се върне към оживеното състояние, което имаше". "В миналото земеделците от близките градове, които се преместиха в Камарата, за да събират жито, бяха приютени и хранени от местни семейства. Това все още е нашият дух. Когато учителите и полицаите са местени тук, те не искат да напускат мястото", добавя той.Източник: money.bg
