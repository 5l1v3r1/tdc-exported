
# 
        عمران‌خان: عفو سران اپوزیسیون خیانت به کشور است
      

Published at: **2019-11-03T15:10:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637811/%D8%B9%D9%85%D8%B1%D8%A7%D9%86%E2%80%8C%D8%AE%D8%A7%D9%86-%D8%B9%D9%81%D9%88-%D8%B3%D8%B1%D8%A7%D9%86-%D8%A7%D9%BE%D9%88%D8%B2%DB%8C%D8%B3%DB%8C%D9%88%D9%86-%D8%AE%DB%8C%D8%A7%D9%86%D8%AA-%D8%A8%D9%87-%DA%A9%D8%B4%D9%88%D8%B1-%D8%A7%D8%B3%D8%AA)

به گزارش بولتن نیوز، «عمران‌خان» نخست وزیر پاکستان اعلام کرد: تمام فشارهایی که احزاب اپوزیسیون به دولت وارد می‌کنند برای این است که عفو گرفته و سران خود را از زندان آزاد کنند.
وی تصریح کرد: ما به هیچ عنوان متخلفین را عفو نخواهیم کرد زیرا این کار خیانت مسلم به منافع ملی است.
عمران‌خان گفت: اگر به‌فکر کشور هستیم باید عفو و گذشت از متخلفین برای فرار از فشار طرفداران آنها را فراموش کنیم.
نخست وزیر پاکستان تأکید کرد: جمعیت علمای اسلام هرچقدر دوست دارد می‌تواند اعتصاب کند ولی نه استعفا خواهم داد و نه دولت سقوط خواهد کرد.
رهبر حزب تحریک انصاف گفت: ما تا زمانی با اعتراض کنندگان مدارا می‌کنیم که به اموال عمومی آسیب نزنند و در چارچوب قوانین جاری کشور به اعتراض خود مشغول باشند.
وی اضافه کرد: تمهیدات لازم در صورت تخطی حزب جمعیت علمای اسلام از تعهدات خود و ورود به مناطق ممنوعه اندیشیده شده است.
گفتنی است حزب جمعیت علمای اسلام از روز گذشته اعتصاب خود علیه دولت پاکستان را آغاز کرده ولی تاکنون به نتیجه خاصی نرسیده است.
انتهای پیام/
