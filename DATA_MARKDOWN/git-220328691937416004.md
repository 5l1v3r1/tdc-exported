
# 9000 полицаи в изборния ден

Published at: **2019-11-01T19:51:01+00:00**

Author: **Стандарт**

Original: [Стандарт Новини](https://standartnews.com/blgariya-mestni-izbori-2019/9000-politsai-v-izborniya-den-405609.html)

9000 полицаи ще пазят изборите в страната, а 1659 от тях ще охраняват вота в София, съобщи зам.-директорът на ГД "Национална полиция" старши комисар Тодор Гребенаров. Той посочи, че нарушенията са намалели значително спрямо предишните кметски избори през 2015 година. Тогава е имало 2475 сигнала за нарушения, а сега са 1148.
Досъдебните производства са били 171, докато до този момент са 77. Числата обаче за миналогодишните избори са за двата тура.
Всички места, на които се издават лични карти ще работят в събота и неделя, като ще се издават и удостоверения, валидни само за вота.
