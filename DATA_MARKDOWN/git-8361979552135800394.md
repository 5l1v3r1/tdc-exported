
# Saudi Aramco офіційно оголосила про намір провести IPO

Published at: **2019-11-04T07:14:00+00:00**

Author: ****

Original: [НВ](https://nv.ua/ukr/biz/markets/saudi-aramco-oficiyno-ogolosila-pro-namir-provesti-ipo-novini-svitu-50051408.html)

У п’ятницю провести його дозволив наслідний принц Саудівської Аравії Мухаммед бін Салман.
Чутки про намір розмістити частину акцій компанії на біржі з’являлися протягом останніх трьох років. Мухаммед бін Салман розраховував, що компанія буде оцінена в $2 трлн. Зараз в Саудівській Аравії вважають, що оцінка буде нижче — $1,6−1,8 трлн.
IPO Saudi Aramco займається більше 20 банків. У Goldman Sachs Group прогнозують, що компанію оцінять в $1,6−2,3 трлн. У Bank of America допускають, що оцінка може бути навіть на рівні $1,2 трлн.
«Зараз вдалий час для нас», — заявив у неділю на прес-конференції глава Saudi Aramco Ясір аль-Румайян.
У минулому році чистий прибуток компанії, яка була націоналізована в 1970-х роках, склав $111 млрд, що робить її найприбутковішою в світі.
У компанії оголосили, що в наступному році її податкове навантаження суттєво знизиться. Крім того, місцевим роздрібним інвесторам виділять по одній акції за кожні 10 куплених, якщо вони не продадуть їх протягом 180 днів з моменту IPO.
Нагадаємо, IPO Saudi Aramco кілька разів відкладалося. ЗМІ писали, що акції планують розмістити на біржі Ер-Ріяда Tadawul.
Читайте також:
