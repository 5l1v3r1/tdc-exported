
# Валверде: Липса на лидерство? Ами обратите над Интер и Бетис?

Published at: **2019-11-05T15:00:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/valverde-lipsa-na-liderstvo-ami-obratite-nad-inter-i-betis-1403085.html)

Треньорът на Барселона Ернесто Валверде коментира дали тимът му има проблеми с характера или с липсата на лидери на терена. Подов за това стана загубата срещу Леванте в първенството през уикенда, която дойде след обрат.
"Липса на лидерство? Можеше да ме питате за това след обрата над Интер. Този отбор е обърнал много мачове, също и онзи срещу Бетис. Не винаги успявате, трябва да го признаете и да потърсите кое е това, в което не успяхте", заяви испанският треньор на пресконференцията си преди мача със Славия в Шампионска лига.
Валверде коментира и състоянието на нападателя Луис Суарес, който се контузи в мача с Леванте и бе заменен принудително. "Контузията на Луис Суарес не е сериозна. Ще видим дали ще е готов за мача в събота", посочи наставникът.
Както е известно, в мача с Интер в Шампионска лига каталунците губеха с 0:1 до 58-ата минута, но с 2 гола на Луис Суарес стигнаха до победата с 2:1. С 0:1 Барселона губеше и срещу Бетис в първенството, но в крайна сметка стигна до победа с 5:2. А каква разочароваща класация оглави Барселона след последния кръг в Шампионска лига вижте в този материал.
