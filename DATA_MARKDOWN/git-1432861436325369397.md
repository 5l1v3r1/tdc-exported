
# Дерменджиев поправя сериозна грешка на Балъков - ще повика Димитър Илиев

Published at: **2019-11-01T11:02:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/lokomotivpd/dermendzhiev-popravq-seriozna-greshka-na-balykov---shte-povika-dimityr-iliev-1390686.html)

Новият селекционер на националния отбор Георги Дерменджиев е приготвил повиквателна за лидера на Локомотив (Пловдив) Димитър Илиев, твърди "Тема спорт". Както е известно, капитанът на "черно-белите" не се ползваше с доверието на предишния наставник Красимир Балъков, който въпреки отличните изяви на нападателя не го викаше.
Сега това се е променило и Илиев ще е сред повиканите от Първа лига футболисти за контролата с Парагвай на 14 ноември и евроквалификацията с Чехия три дни по-късно. И двата двубоя са на "Васил Левски" в София.
Голмайсторът на Първа лига - с 9 попадения, ще получи в следващите дни официално своята повиквателна. Възможно е и още един от (Локо Пд) да е сред избраниците на Георги Дерменджиев - Бирсент Карагарен. Той вече направи своя дебют при равенството 0:0 с Черна гора в евроквалификациите. Как коментира Илиев пренебрежението на Балъков вижте в този материал.
