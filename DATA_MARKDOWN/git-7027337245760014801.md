
# حمله به کاروان نظامیان آمریکایی در سوریه

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696662/%D8%AD%D9%85%D9%84%D9%87-%D8%A8%D9%87-%DA%A9%D8%A7%D8%B1%D9%88%D8%A7%D9%86-%D9%86%D8%B8%D8%A7%D9%85%DB%8C%D8%A7%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D8%B3%D9%88%D8%B1%DB%8C%D9%87)

به گزارش خبرگزاری صدا و سیما به نقل از خبرگزاری اسپوتنیک‏‏، وزارت دفاع روسیه از حمله به کاروانی از نظامیان آمریکایی در شمال شرق سوریه خبر داد.
وزارت دفاع روسیه اعلام کرد واشنگتن از طریق خط تماس اضطراری به مسکو اطلاع داده است که این نظامیان آمریکایی روز یکشنبه در نزدیکی شهر تل تمر Tell Tamer هدف حمله قرار گرفتند.
بنابر اعلام وزارت دفاع روسیه‏، نظامیان آمریکایی از طریق جاده ام-۴ به سمت مرز عراق در حرکت بودند که در شش کیلومتری غرب تل تمر از سمت مناطق تحت کنترل ارتش آزاد سوریه هدف حمله قرار گرفتند.
ژنرال یوری بورنکف رئیس مرکز آشتی طرف‌های متخاصم در سوریه گفت: در این حمله به هیچیک از نظامیان آمریکایی آسیب نرسید.
هنوز هیچ منبع مستقل دیگری این خبر را تایید نکرده است.
