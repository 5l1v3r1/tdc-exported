
# Άστατος ο καιρός το Σάββατο

Published at: **2019-11-02T07:20:33+00:00**

Author: ****

Original: [News.gr](https://www.news.gr/ellada/article/2016296/astatos-o-keros-to-savvato.html)

Άστατος θα είναι ο καιρός το Σάββατο, με βροχές να αναμένονται σε Ιόνιο, Κρήτη και κεντρική Μακεδονία.
Αντίθετα σε αρκετές περιοχές ο καιρός θα είναι βελτιωμένος με θερμοκρασίες σε φυσιολογικά για την εποχή επίπεδα.
Οι άνεμοι θα πνέουν στα δυτικά ανατολικοί νοτιοανατολικοί 3 με 5 και στο Ιόνιο πρόσκαιρα έως 6 και στα ανατολικά βορειοανατολικοί 3 με 5 μποφόρ.
Αναλυτικά:
ΑΤΤΙΚΗ
Καιρός: Λίγες νεφώσεις τοπικά αυξημένες στα ανατολικά και βόρεια και από το μεσημέρι αίθριος.
Άνεμοι: Βορειοανατολικοί 3 με 4 και στα ανατολικά το πρωί τοπικά 5 μποφόρ .
Θερμοκρασία: Από 14 έως 22 βαθμούς Κελσίου.
ΘΕΣΣΑΛΟΝΙΚΗ
Καιρός: Νεφώσεις παροδικά αυξημένες με πιθανότητα ασθενών τοπικών βροχών μέχρι το μεσημέρι. Τοπικά περιορισμένη ορατότητα τις βραδινές ώρες.
Άνεμοι: Από ανατολικές διευθύνεις 3 με 4 μποφόρ.
Θερμοκρασία: Από 14 έως 17 βαθμούς Κελσίου.
ΜΑΚΕΔΟΝΙΑ, ΘΡΑΚΗ
Καιρός: Στην ανατολική Μακεδονία και τη Θράκη λίγες νεφώσεις και από το μεσημέρι αίθριος. Στα υπόλοιπα νεφώσεις κατά τόπους αυξημένες με σποραδικές βροχές στην κεντρική Μακεδονία και βαθμιαία βελτίωση από το μεσημέρι. Τοπικά περιορισμένη ορατότητα τις βραδινές ώρες.
Άνεμοι: Από ανατολικές διευθύνσεις 3 με 4 και στα ανατολικά 5 μποφόρ, με γρήγορη εξασθένηση.
Θερμοκρασία: Από 09 έως 19 βαθμούς Κελσίου. Στη δυτική Μακεδονία η μέγιστη 3 με 4 βαθμούς χαμηλότερη.
ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ
Καιρός: Νεφώσεις κατά τόπους αυξημένες με σποραδικές βροχές κυρίως στο Ιόνιο, όπου θα σημειωθούν και μεμονωμένες καταιγίδες. Πρόσκαιρη εξασθένηση των φαινομένων τις μεσημβρινές και απογευματινές ώρες.
Άνεμοι: Ανατολικοί νοτιοανατολικοί 3 με 5 και στο Ιόνιο πρόσκαιρα έως 6 μποφόρ.
Θερμοκρασία: Από 15 έως 23 βαθμούς Κελσίου. Στην Ήπειρο κατά τόπους 3 με 5 βαθμούς χαμηλότερη.
ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ
Καιρός: Νεφώσεις κατά διαστήματα αυξημένες με ασθενείς τοπικές βροχές στη Θεσσαλία και πιθανώς στην Εύβοια και την ανατολική Στερεά. Βαθμιαία βελτίωση από το μεσημέρι. Τοπικά περιορισμένη ορατότητα τις βραδινές ώρες στη Θεσσαλία.
Άνεμοι: Από ανατολικές διευθύνσεις 3 με 5 και στα νότια πρόσκαιρα έως 6 μποφόρ με βαθμιαία εξασθένηση.
Θερμοκρασία: Από 13 έως 22 βαθμούς Κελσίου. Στα βόρεια η μέγιστη 3 με 4 βαθμούς χαμηλότερη.
ΚΥΚΛΑΔΕΣ, ΚΡΗΤΗ
Καιρός: Λίγες νεφώσεις κατά τόπους αυξημένες στην Κρήτη, όπου θα σημειωθούν τοπικές βροχές και πιθανώς μετά το μεσημέρι να εκδηλωθούν μεμονωμένες καταιγίδες. Βαθμιαία βελτίωση από το βράδυ.
Άνεμοι: Βόρειοι βορειοανατολικοί 3 με 5 μποφόρ με βαθμιαία εξασθένηση μετά το μεσημέρι.
Θερμοκρασία: Από 17 έως 22 βαθμούς Κελσίου.
ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ
Καιρός: Γενικά αίθριος. Από το μεσημέρι θα αναπτυχθούν αραιές νεφώσεις στα νότια.
Άνεμοι: Στα βόρεια βόρειοι βορειοανατολικοί 4 και στα νότια μεταβλητοί 3 με 4 μποφόρ.
Θερμοκρασία: Από 17 έως 23 βαθμούς Κελσίου. Στα βόρεια 2 με 3 βαθμούς χαμηλότερη.
