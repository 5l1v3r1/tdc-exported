
# Невероятно! Наложи му се да пътува, жена му обаче пусна фишовете и станаха милионери!

Published at: **2019-11-07T18:26:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Neveroyatno-Nalozhi-mu-se-da-putuva-zhena-mu-obache-pusna-fishovete-i-stanaha-milioneri-912032)

За Иван Тодоров важи максимата, че зад всеки успял мъж стои една силна жена. Той споделя, че печели джакпота благодарение на съпругата си. И двамата участват в игрите на тотото от години. Семейната традиция обаче повелява всеки от тях да пуска отделен фиш. Иван попълва в своя любимите си числа, а съпругата му зачерква в друг своята късметлийска комбинация. Но в навечерието на щастливия тираж на Иван му се наложило да пътува.
Затова съпругата му сама пуснала и двата фиша. Благодарение на нейното постоянство, сега Иван е милионер. Отново съпругата е тази, която информира Тодоров, че е спечелил 6-цифрената сума. Тя веднага се свързала с него. Иван не успял да сдържи емоциите си. Дори си поплакал от радост.
Припомняме, че Тодоров позна печелившата комбинация в 87-ия тираж на "Тото 2 – 6 от 49“. Шестте числа му донесоха страхотната сума от 4 283 951 лева.
Когато участва в игрите на тото, Иван разчита на специално подбрани числа, които имат символика. Именно шестото изтеглено число в 87-ия тираж, което го направи милионер, е рождената му дата. Иван участва предимно в "6 от 49“, но понякога опитва шанса си и в "5 от 35“. Споделя, че и преди тото късметът му се е усмихвал, но сумите били доста по-малки. Твърди, че формулата за успех е в редовното участие.
105-ият тото милионер на България все още не е решил как ще използва цялата сума. Една част ще отдели, за да подпомогне семейството си, а друга - за благотворителна кауза.
Иван има един син, който живее в чужбина. Голямата мечта на бащата е синът му да се завърне у дома. Надява се, че спечелената сума ще мотивира младия мъж да се прибере при семейството си.
Иван се е занимавал със спорт и цени високо подкрепата на тотото за федерациите у нас. 33% от всички постъпления на тотализатора се заделят за подкрепа на спорта в България.
