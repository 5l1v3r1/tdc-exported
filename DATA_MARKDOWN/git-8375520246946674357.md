
# У бійців в Лівії і на Донбасі виявили схожі поранення від путінських бойовиків

Published at: **2019-11-06T04:45:44+00:00**

Author: ****

Original: [ГЛАВКОМ](https://glavcom.ua/news/u-biyciv-v-liviji-i-na-donbasi-viyavili-shozhi-poranennya-vid-putinskih-boyovikiv-637981.html)

Учасники збройних конфліктів в Лівії і на Донбасі отримували схожі поранення.
Про це повідомляє The New York Times з посиланням на європейські служби безпеки.
Лівійські лікарі виявили у бійців поранення, для яких характерне відсутність вихідного отвору. За їхніми даними, такі поранення залишають снайперські гвинтівки російських найманців, які також використовувалися в інших місцях.
Видання наводить у приклад слова лівійського офіцера, один з бійців якого був поранений в око. Як повідомив один з європейських чиновників з безпеки, відсутність вихідних отворів і слід від кулі з порожнистим наконечником відповідають характеру травм, які наносили російські снайпери на сході України.
У вересні стало відомо, що російські найманці з приватної військової кампанії (ПВК) «Вагнера», яку пов'язують з «кухарем Путіна» Євгеном Пригожиним, прибули до Лівії для допомоги фельдмаршалу Халіфі Хафтару. 
Як відомо, путінські бойовики з ПВК «Вагнера» були неодноразово помічені у бойових діях в Лівії, Сирії та на сході України.
Зазначимо, в лютому 2019 року Служба безпеки України заявила, що Росія приховує інформацію про загибель 57 найманців «ПВК Вагнера» у Сирії. У СБУ додали, що дані про смерть «вагнерівців» підкріплені свідченнями їхніх рідних про обставини смерті у Сирії, фотографіями свідоцтв про смерть та місць поховань найманців.
Раніше СБУ потролила МЗС Росії і виклала дані про загиблих в Сирії «вагнерівців» під хештегом #ИхТамНет.
У березні Росія відправила до Лівії 300 найманців приватної військової компанії (ПВК) «Вагнера» для розширення своєї присутності в Африці.
