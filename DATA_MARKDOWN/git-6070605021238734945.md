
# Willy Toledo torna a la televisió gràcies a una sèrie de Netflix

Published at: **2019-11-01T21:42:26+00:00**

Author: ****

Original: [Ara.cat](https://www.ara.cat/media/Willy-Toledo-televisio-gracies-Netflix_0_2336766328.html)

L’actor Willy Toledo torna a la petita pantalla, una dècada després d’haver-ne desaparegut, per treballar, al costat de Luis Tosar, en la nova producció de Netflix Los favoritos de Midas. La sèrie, escrita per Miguel Barros i Mateo Gil, està basada en un relat de Jack London publicat el 1901, The minions of Mides, que començarà a gravar-se el 4 de novembre a Madrid. La seva estrena mundial està prevista el 2020, segons ha informat la plataforma. La sèrie, ambientada en el Madrid actual, va d’una organització criminal que fa un xantatge sàdic a un empresari ric. Tindrà sis episodis protagonitzats per Tosar, Marta Belmonte, Carlos Blanco i per Toledo.
La sèrie suposarà el retorn a la televisió de Toledo, després d’èxits com 7 vidas, que va emetre Telecinco entre el 1999 i el 2006. Des de llavors, Toledo ha estat sovint notícia per les seves protestes polítiques: fetes a través de cerimònies com la dels Goya, el 2003, quan va cridar “No a la guerra”. “El cinema està en mans de Telecinco, Antena 3 i TVE, no es fa una pel·lícula si ells no hi són”, va dir l’actor a Efe el 2018, durant la promoció d’ El Rei, un projecte del seu amic Alberto Sanjuan, que li va donar un paper.
