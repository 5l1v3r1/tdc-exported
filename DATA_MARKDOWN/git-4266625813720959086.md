
# ​У США в'язні втекли з тюрми через дірку у вбиральні

Published at: **2019-11-06T18:09:00+00:00**

Author: ****

Original: [ZIK.UA](https://zik.ua/news/2019/11/06/u_ssha_vyazni_vtekly_z_tyurmy_cherez_dirku_u_vbyralni_1685267)


        У Сполучених Штатах двоє в'язнів втекли із каліфорнійської тюрми через дірку, яку пробили в стелі вбиральні.
      
Про це повідомляє ВВС Україна.
Згідно з повідомленням, двоє ув'язнених, 21-річний Сантос Самуель Фонсека та 20-річний Джонатан Салазар, втекли на волю через отвір шириною всього 55 см. Обидва чоловіки були заарештовані минулого року та очікували на вироки за звинуваченнями у вбивствах. 
Як зазначається, завдяки невисокому зросту (приблизно 1,7 м) злочинцям вдалося пролізти через такий невеликий дірку, що вела у технічну зону, де проходять труби, однак у цій ділянці відстань між стінами складає лише 28 см. 
Усі ці перешкоди не зупинили втікачів, чоловіки змогли пробратися до люка, відкрили його і вибралися на волю.  Натомість люк було розміщено у задній стороні в'язниці, де не чергують охоронці і де немає жодного паркану.
Наразі втікачів оголосили у розшук, за інформацію про їхнє місце перебування обіцяють винагороду у розмірі 5 тис. доларів.
Нагадаємо, п’ять бойовиків терористичної організації "Ісламська держава" втекли з в’язниці після обстрілу північного сходу Сирії з боку турецьких військових. 
