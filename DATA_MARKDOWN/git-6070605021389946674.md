
# Antonio Banderas guanya el premi a millor actor als Hollywood Film Awards

Published at: **2019-11-04T17:39:59+00:00**

Author: ****

Original: [Ara.cat](https://www.ara.cat/cultura/Antonio-Banderas-Hollywood-Film-Awards_0_2337966353.html)

Antonio Banderas s'ha endut aquest dilluns el premi al millor actor als Hollywood Film Awards pel seu paper protagonista a Dolor y gloria, la pel·lícula dirigida per Pedro Almodóvar. Celebrada a l'hotel The Beverly Hilton de Beverly Hills, a Los Angeles, la 23a edició dels guardons també ha reconegut Renée Zellweger com a millor actriu pel seu treball a Judy. Així mateix, Al Pacino ha aconseguit el premi a millor actor de repartiment per El irlandés i Laura Dern com a millor actriu secundària per Historia de un matrimonio.
En la categoria de direcció, els premis han reconegut la feina dels cineastes James Mangold ( Ford v Ferrari) i Bong Joon-ho (que acaba d'estrenar Parasite). A més, l'actriu Charlize Theron ha estat guardonada amb el premi d'homenatge a tota una trajectòria professional. Els Hollywood Film Awards són uns premis de perfil més baix que altres cerimònies de la indústria audiovisual nord-americana, com els Globus d'Or o els Oscars.  Dolor y gloria és una de les pel·lícules més aplaudides del 2019 en l'àmbit mundial i una de les grans preferides per colar-se com a nominada als Oscars a la categoria de millor pel·lícula internacional.
