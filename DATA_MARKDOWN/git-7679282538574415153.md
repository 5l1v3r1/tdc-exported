
# दिल्ली-मेरठ एक्सप्रेस-वे पर आज से सफर महंगा, जानें कितना देना होगा टोल 

Published at: **2019-11-01T04:04:32+00:00**

Author: **हिन्दुस्तान टीम, नई दिल्ली।**

Original: [https://www.livehindustan.com](https://www.livehindustan.com/uttar-pradesh/story-delhi-meerut-expressway-toll-price-increases-from-today-know-how-much-you-have-to-pay-now-2826457.html)

1 नवंबर से कई बदलाव लागू होने जा रहे हैं। आज से दिल्ली-मेरठ एक्सप्रेस-वे पर चालकों को दोगुना टोल चुकाना पड़ेगा। इसके अलावा बदलाव में बैंकिंग सेवाओं, डिजिटल भुगतान सहित अन्य चीजें शामिल हैं। वहीं, दूरसंचार सेवा प्रदाता कंपनी एयरसेल की सेवाएं शुक्रवार से पूरी तरह बंद हो जाएंगी।
दिल्ली-मेरठ एक्सप्रेस-वे पर शुक्रवार से सफर महंगा हो जाएगा। एनएचएआई ने उद्घाटन के एक माह के अंदर ही टोल दर दोगुना करने का निर्णय लिया है। पिलखुवा टोल प्लाजा पर बढ़ी दर वसूली जाएगी। इसका भार करीब 40 हजार वाहन चालकों पर पड़ेगा।
डिजिटल भुगतान करना सस्ता होगाबैंक और अन्य सेवा प्रदाता 1 नवंबर से उपभोक्ताओं से डिजिटल भुगतान पर एमडीआर या अन्य शुल्क नहीं वसूलेंगे। यह सुविधा उन संस्थानों को मिलेगी जिनका टर्नओवर 50 करोड़ रुपये से ज्यादा का है और उन्हें डिजिटल भुगतान किया गया हो।

        UP : दोपहिया वाहन पर पीछे बैठने वालों को आज से हेल्मेट पहनना अनिवार्य
      
एयरसेल के नंबर आज से बंददूरसंचार सेवा प्रदाता कंपनी एयरसेल की सेवाएं 1 नवंबर से पूरी तरह बंद कर दी जाएंगी। साल 2018 की शुरुआत में एयरसेल ने कड़ी प्रतिस्पर्धा के चलते अपनी सेवाएं बंद करने का ऐलान किया था। उस वक्त कंपनी के करीब सात करोड़ उपभोक्ता थे।
बैंकों में जमा और एफडी पर ब्याज दर में कमीएसबीआई के बचत खातों में जमा पर ब्याज दर घट जाएगी। साथ ही एफडी पर ब्याज की नई कटौती भी प्रभावी हो जाएगी। बैंक के इस फैसले का असर 42 करोड़ ग्राहकों पर होगा। एक लाख रुपये तक के जमाधन पर ब्याज की दर 0.25 फीसदी घटाकर 3.25 फीसदी कर दी गई है। एक लाख रुपये से ज्यादा अगर आपके बचत खाते में बैलेंस है तो उस पर ब्याज अब रेपो रेट के अनुसार मिलेगा।

        77 रुपए महंगा हुआ घरेलू रसोई गैस सिलेंडर, जानें नई कीमत
      
