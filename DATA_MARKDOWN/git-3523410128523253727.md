
# 
        دهانی خوشبو با ۱۴ توصیه‌ی بهداشتی تغذیه‌ای
      

Published at: **2019-11-02T16:35:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637552/%D8%AF%D9%87%D8%A7%D9%86%DB%8C-%D8%AE%D9%88%D8%B4%D8%A8%D9%88-%D8%A8%D8%A7-%DB%B1%DB%B4-%D8%AA%D9%88%D8%B5%DB%8C%D9%87%E2%80%8C%DB%8C-%D8%A8%D9%87%D8%AF%D8%A7%D8%B4%D8%AA%DB%8C-%D8%AA%D8%BA%D8%B0%DB%8C%D9%87%E2%80%8C%D8%A7%DB%8C)

به گزارش بولتن نیوز، بوی بد دهان، که به آن هالیتوزیس (halitosis) نیز گفته می‌شود، دلایل زیادی دارد. تجزیه بقایای ذرات مواد غذایی و باکتری‌های درون و اطراف دندان‌های شما می‌تواند بوی نامطبوعی ایجاد کند. اگر دهانتان خشک شود، سلول‌های مرده می‌توانند روی زبان، لثه‌ها و داخل گونه‌هایتان جمع شده، تجزیه شوند و ایجاد بو کنند. مصرف مواد غذایی حاوی روغن‌هایی با بوی قوی مانند پیاز و سیر نیز می‌تواند منجر به بوی بد دهان شوند.خبر خوب این که برای جلوگیری از بوی بد دهان راه‌های بسیاری وجود دارد که در ادامه به برخی از آن‌ها اشاره می‌کنیم:1. بعد از غذا دندان‌هایتان را مسواک بزنید
یکی از ساده‌ترین راهکارها برای کاهش بوی بد دهان رعایت بهداشت آن است. بدین منظور مسواک و نخ دندان بسیار کمک‌کننده هستند. مسواکی را برای محل کارتان در نظر بگیرید تا بعد از غذا از آن استفاده کنید. به طور معمول مسواک‌ها هر سه تا چهار ماه یک بار فرسوده می‌شوند، آن را با مسواک جدیدی جایگزین کنید. هنگام خرید مسواک‌های با برس نرم را انتخاب کنید.
حداقل دو بار در روز، مخصوصاً بعد از غذا، از خمیردندان حاوی فلوراید استفاده کنید. بررسی‌ها نشان داده‌اند خمیردندان با خاصیت آنتی‌باکتریال باعث کاهش بوی بد دهان می‌شود.2. حداقل یک‌بار در روز از نخ دندان استفاده کنید
نخ دندان باعث جدا شدن ذرات غذا و پلاک از بین دندان‌هایتان می‌شود.

        جعفری، ریحان، نعنا یا برگ گشنیز همه به عنوان درمان‌های بوی بد تنفس عمل می‌کنند؛ زیرا این سبزیجات معطر حاوی کلروفیل هستند؛ رنگ‌دانه‌ای که باعث خنثی شدن بوها می‌شود
      

        3. 
        زبانتان را هم مسواک بزنید
      
زبان شما به دلیل پرزهایی که دارد می‌تواند محل مناسبی برای رشد باکتری‌ها باشد؛ بنابراین مسواک زدن آن باعث کم شدن بو می‌شود. افرادی که به دلیل رشد زیاد باکتری‌ها در نتیجه‌ی سیگار کشیدن یا خشکی دهان، زبانشان به اصطلاح باردار شده است، احتمالاً لازم است از اسکارپر یا تمیزکننده‌ی زبان و یا از مسواک‌هایی که دارای پاک کننده زبان هستند، استفاده کنند.

        4. 
        پروتزها و یا دیگر لوازم دندانپزشکی موجود در دهانتان را تمیز کنید
      
اگر دندان مصنوعی دارید، شب‌ها آن را از دهانتان خارج کنید و هر روز قبل از استفاده آن‌ها را به خوبی تمیز کنید تا از به وجود آمدن باکتری‌های بدبو پیشگیری کنید.اگر نگهدارنده دندان یا محافظ دهان دارید نیز هر بار قبل از گذاشتن آن در دهانتان تمیزش کنید. دندان‌پزشکتان می‌تواند بهترین محصول تمیزکننده برای شما را توصیه کند.

        5. 
        به مقدار کافی آب بنوشید تا دهانتان مرطوب بماند
      
اینجا آب است که کمک‌کننده است نه قهوه یا نوشابه که می‌توانند منجر به خشکی دهان شوند. جویدن آدامس نیز باعث تحریک بزاق می‌شود. خشکی دهان را با آب‌رسانی به موقع مخصوصاً پس از بیدار شدن از خواب و هنگام ورزش برطرف کنید. در مورد خشکی مزمن دهان نیز دندانپزشک یا پزشکتان ممکن است یک بزاق مصنوعی یا داروی خوراکی تجویز کند که جریان بزاق را تحریک کند.

        6. 
        حواستان به مواد غذایی که مصرف می‌کنید باشد
      
غذاهایی مانند سیر و پیاز می‌توانند باعث بوی بد دهان شوند. از مصرف زیاد غذاهای قندی که با بوی بد دهان مرتبط است، خودداری کنید. غذاهایی که بسیار اسیدی یا پُرفروکتوز هستند، تولید باکتری‌ها را تحریک می‌کنند.7. از دهان‌شویه‌های مناسب استفاده کنید
اگرچه دهان‌شویه باعث تازه شدن نفس و رفع بوی نامطبوع دهان به‌طور موقت می‌شود؛ اما اگر می‌خواهید از دهان‌شویه به عنوان راه‌حلی برای رفع بوی بد دهان استفاده کنید، محصولی را انتخاب کنید که با پلاک‌های دندانی مبارزه می‌کند تا از رشد باکتری‌ها جلوگیری کند. بدین منظور می‌توانید یک دهان‌شویه آسان و بدون الکل در خانه تهیه کنید: یک فنجان آب را با یک قاشق چای‌خوری جوش‌شیرین و چند قطره روغن نعناع مخلوط کنید. جوش شیرین با تنظیم pH دهانتان باعث سرکوب شدن بو و نعناع باعث افزایش طراوت می‌شود. فقط مراقب باشید که این ترکیب را نبلعید.

        8. 
        دانه رازیانه بخورید
      
اگر می‌خواهید با استفاده از مواد طبیعی از شر بوی بد نفستان خلاص شوید یک مشت آنیسون یا دانه‌ی رازیانهبجوید. رازیانه دارای خواص ضدعفونی‌کننده‌ای است که رشد باکتری‌ها را محدود می‌کند. علاوه بر این عطر این دانه‌ها می‌تواند تنفس بدبو را پوشش دهد. 

        9. 
        چوب میخک گاز بزنید
      
این ادویه سرشار از اوژنول است؛ روغن زرد کم‌رنگی که دارای خواص ضد باکتریایی است. برای به دست آوردن فواید آن، چوب میخکی را در دهانتان بگذارید و آن را گاز بزنید. روغن آن ممکن است دهانتان را اندکی بسوزاند، بنابراین را روی زبان خود حرکت دهید. هنگامی که سطح دهانتان را کامل با آن پوشاندید، میخک را بیرون آورید. از مصرف روغن میخک یا پودر آن خودداری کنید؛ زیرا می‌تواند دهانتان را بسوزاند.10. چوب دارچین بمکید
دارچینمانند چوب میخک و دانه رازیانه، یک ضدعفونی‌کننده مؤثر است. به علاوه، دارای روغن‌های اساسی است که میکروب‌ها را از بین می‌برد و بوی خوبی را در دهان باقی می‌گذارد.

        11. 
        پوست لیمو یا پرتقالی را بجوید
      
پوست یک لیمو یا پرتقال ارگانیکی را به خوبی بشویید و سپس آن را در دهانتان بگذارید و بجوید. این کار باعث می‌شود نفس شما از طراوت تازه‌ای برخوردار شود و اسیدسیتریک موجود در آن غددتان را به تولید بزاق بیشتر تشویق کند.

        دارچین مانند چوب میخک و دانه رازیانه، یک ضدعفونی‌کننده مؤثر است. به علاوه، دارای روغن‌های اساسی است که میکروب‌ها را از بین می‌برد و بوی خوبی را در دهان باقی می‌گذارد
      

        12. 
        سبزیجات برگ سبز تازه بخورید
      
جعفری، ریحان، نعنا یا برگ گشنیز همه به عنوان درمان‌های بوی بد تنفس عمل می‌کنند؛ زیرا این سبزیجات معطرحاوی کلروفیل هستند؛ رنگ‌دانه‌ای که باعث خنثی شدن بوها می‌شود.

        13. 
        میان وعده‌های خوشبوکننده را انتخاب کنید
        !
      
برای انتخاب یک میان وعده سریع و آسان که به مهار بوی بد دهان کمک کند، سیب یا مقداری ماست گزینه‌های خوبی هستند. سیب حاوی فیبر و پکتین زیادی است که تولید بزاق را تحریک می‌کند. پروبیوتیک‌های ماست هم باعث کاهش باکتری‌های مولد بوی بد در دهان می‌شوند.14. معاینات منظم دندانپزشکی را فراموش نکنید
به طور معمول دو بار در سال باید به دندانپزشک مراجعه کنید تا از پوسیدگی‌های احتمالی، جرم‌های دندان و... آگاه شوید.
