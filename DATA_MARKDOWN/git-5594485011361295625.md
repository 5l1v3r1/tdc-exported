
# Политоложка с мрачни прогнози за Дани Каназирева, Манолова и Слави

Published at: **2019-11-06T19:40:00+00:00**

Author: ****

Original: [Blitz.bg](https://blitz.bg/analizi-i-komentari/politolozhka-s-mrachni-prognozi-za-dani-kanazireva-manolova-i-slavi_news707804.html)

https://blitz.bg/analizi-i-komentari/politolozhka-s-mrachni-prognozi-za-dani-kanazireva-manolova-i-slavi_news707804.html Blitz.bg
Смяната на конюнктурата доведе до победата на БСП в четири областни града, а не толкова, че партията успя да даде на избирателите алтернатива. Имаме изхабяване на ГЕРБ по места, това е нормално. А като опозиция БСП не участва във властта и хората някак успяха да им простят за случилото се преди четири години, коментира политологът от „Тренд“ Евелина Славкова.По думите ѝ ГЕРБ са допуснали и тактически грешки по места.Според Славкова оглавяването на областната управа на Пловдив е политически фалит за Дани Каназирева.„Когато цялата ти кампания е базирана на остри критики към опонента, а после приемаш такъв политически пост и започваш да говориш – „ние трябва да работим за доброто на Пловдив“, това няма да прозвучи много добре в ушите на избирателите…За един град е добре да има единодействие и общи политики, но това трябва да се прави по малко по-елегантен начин“, каза още Славкова  пред БНР. „Винаги има място за нови субекти в българския политически живот. Мая Манолова ще бяга от етикета „политическа партия“. Нейният електорат е извън София. Слави Трифонов не уцели времето. Следващите месеци ще наблюдаваме ходовете и на двамата“, каза още политологът. 
