
# Nieuwe informatie over Dragon Age 4 op 4 december? 

Published at: **2019-11-05T00:00:00+00:00**

Author: **Alie**

Original: [Power Unlimited](https://www.pu.nl/artikelen/nachtwacht/nieuwe-informatie-over-dragon-age-4-op-4-december/)


        Is 4 december de dag waarop BioWare meer onthult over Dragon Age? Dat zou nog eens een Sinterklaascadeau zijn… Meer nieuws in deze N8W8: Blizzard-baas legt straf Hearthstone-casters uit, Hideo Kojima wil in de toekomst ook films maken en Luigi’s Mansion 3 tweede best verkopende Switch-game van 2019.
      
       
Het is bijna een jaar geleden dat Dragon Age 4 officieel werd aangekondigd tijdens de Game Awards 2018. Al die 365 dagen heeft BioWare niks, noppes, nada over deze langverwachte game onthuld… Daar lijkt komende maand echter verandering in te komen!
Gisteren werd de 10e verjaardag van Dragon Age: Origins gevierd. Origins was de eerste game in de RPG-reeks van BioWare. De ontwikkelaar vierde het feestje gezellig mee. Zo was er bijvoorbeeld deze mysterieuze tweet:
Jaaaaaahaaaaa, BioWare denkt zeker dat we gekke henkie zijn! We zien heus wel dat ze de ‘A’ in ‘Age door een ‘4’ vervangen hebben. Dat kan volgens de hoopvolle Dragon Age-fan (a.k.a. de Wachtster) natuurlijk maar één ding betekenen: op 4 december gaan we eindelijk meer horen (en hopelijk ook zien!) over Dragon Age 4.
Duimen jullie mee?      
Blizzard lag voorafgaand aan BlizzCon behoorlijk onder vuur. Het evenement begon dit jaar zodoende met een publieke verontschuldiging van opperbaas J. Allen Brack. Hij sprak daarbij over het 'Heartstone-moment'. Ondanks dat hij niet specifiek op de materie inging, was het duidelijk dat hij doelde op de beslissing om de betrokkenen te bestraffen voor het uitspreken van hun steun voor de protesten in Hong Kong. PC Gamer sprak een poosje geleden met een van deze betrokkenen: de caster Virtual.
In het interview uitte Virtual zijn frustratie over de beslissing van Blizzard om de schorsing te handhaven. Hoezo toegewijd zijn aan het recht van iedereen om zich te uiten, op allerlei manieren en op allerlei plaatsen? Virtual is namelijk van mening dat hij niets meer dan dat deed! PC Gamer besloot zodoende contact te zoeken met Brack.
Op de vraag waarom de casters gestraft zijn, zegt hij het volgende:
Brack bevestigt verder nogmaals dat Blizzard wil dat iedereen zich vrij moet kunnen uiten, bijvoorbeeld op hun social media, maar als het gaat om het gebruik van officiële Blizzard-kanalen, wil het bedrijf de focus op de games houden.      
Jongens, wat een mazzel! Voor de tweede dag op rij kunnen jullie lekker wakker worden met een stapeltje versche trailers. Kijk vandaag mee naar:
