
# 
        بحران پناهجویی در فرانسه
      

Published at: **2019-11-07T22:28:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638751/%D8%A8%D8%AD%D8%B1%D8%A7%D9%86-%D9%BE%D9%86%D8%A7%D9%87%D8%AC%D9%88%DB%8C%DB%8C-%D8%AF%D8%B1-%D9%81%D8%B1%D8%A7%D9%86%D8%B3%D9%87)

به گزارش بولتن نیوز، پلیس فرانسه روز پنجشنبه اردوگاه مهاجران در بندر «دولاشاپل» پاریس را تخلیه کرد.
به گزارش فرانس ۲۴، عملیات تخلیه اردوگاه مهاجران در بندر دو لاشاپل با محاصره منطقه مذکور توسط پلیس فرانسه آغاز شد. ۶۰۰ افسر پلیس در عملیات تخلیه حضور داشتند.
در نتیجه این عملیات حدود ۳ هزار پناهنده این اردوگاه در حاشیه پایتخت فرانسه آواره شدند.
بسیاری از این افراد دارای پناهندگی و مجوز اقامت در فرانسه هستند، اما قادر به یافتن مسکن نیستند.
شرایط زندگی در اردوگاه‌های حاشیه پایتخت فرانسه به شدت وخیم است.
با وجود وعده‌های دولت فرانسه مبنی بر تسهیل یافتن مسکن برای پناهجویان، بحران بی خانمانی این افراد در فرانسه همچنان ادامه دارد.
سازمان‌های غیردولتی و حامی پناهجویان در فرانسه اظهارات شهردار پاریس را مبنی بر تلاش برای حل بحران مسکن پناهجویان دروغ توصیف می‌کنند؛ چرا که این عملیات نهمین عملیات تخلیه اردوگاه از سال ۲۰۱۵ است و هنوز پناهجویان موفق به یافتن مسکن نشده‎اند.
