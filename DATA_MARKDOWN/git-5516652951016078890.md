
# Η Ελλάδα παραμένει ουραγός στη δωρεά οργάνων

Published at: **2019-11-02T20:15:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424999/h-ellada-paramenei-oyragos-sth-dwrea-organwn)


        Ουραγός στην Ευρωπαϊκή Ένωση παραμένει η Ελλάδα στη δωρεά οργάνων, σύμφωνα με τα στοιχεία που παρουσιάστηκαν σε ενημερωτική εκδήλωση που διοργάνωσε ο Ιατρικός Σύλλογος Αθηνών, με αφορμή τη χθεσινή, Πανελλήνια Ημέρα Δωρεάς Οργάνων.
      
Ενώ ο μέσος ευρωπαϊκός όρος ανέρχεται στους 18 δότες ανά εκατομμύριο, στην Ελλάδα υπάρχουν μόλις 4,8 δότες ανά εκατομμύριο πληθυσμού.
Ο μέσος χρόνος αναμονής για μόσχευμα νεφρού είναι 6,5 χρόνια ενώ το 60% των νεφροπαθών πεθαίνουν πριν βρεθεί μόσχευμα.
Επιπλέον, η συνολική δαπάνη του ΕΟΠΥΥ την τετραετία 2012-2015 για μετάβαση στο εξωτερικό για μεταμόσχευση ανήλθε στα 35 εκατ. ευρώ, με το μέσο κόστος ανά ασθενή να υπολογίζεται στις 150-200 χιλ. ευρώ, ενώ περισσότερο από το 65% των Ελλήνων εξακολουθούν και δηλώνουν ανεπαρκώς ενημερωμένοι για τη δωρεά οργάνων και τις μεταμοσχεύσεις.
