
# Tagadja a brit kormány, hogy ülne az orosz beavatkozás mértékét vizsgáló jelentésen

Published at: **2019-11-06T15:22:19+00:00**

Author: **Noemi Mrav**

Original: [euronews](https://hu.euronews.com/2019/11/06/tagadja-a-brit-kormany-hogy-ulne-az-orosz-beavatkozas-merteket-vizsgalo-jelentesen)

Tagadja a Johnson-kormány, hogy direkt "ülne" azon a jelentésen, ami azt vizsgálta, volt-e orosz beavatkozás a brexit népszavazás, illetve a 2017-es általános választások kampányába.
A jelentést, amit a brit titkosszolgálati nyomozás eredményeit ismerteti azzal kapcsolatban, valóban beavatkozott-e Moszkva a 2016-os népszavazásba és a 2017-es általános választásokba a Johnson-kabinet a decemberi előrehozott választás előtt már nem akarja nyilvánosságra hozni.
Az Euronews által megkérdezett biztonsági szakértők és politikusok szerint mivel a jelentés biztonsági kockázatokat rejt, engedélyköteles a publikálása, amire a kormánynak 10 napja van. Ha ez idő leteltével nem hozza nyilvánosságra, jó okkal teheti ezt csak meg.
A parlament Biztonsági és titkosszolgálati bizottsága a nemes egyszerűséggel csak "Oroszország" névre keresztelt jelentését azonban már október 17-én átadta a miniszterelnöknek. Johnsonnak ezután 10 napja lett volna a törvény szerint arra, hogy a jelentést nyilvánosságra hozza. A parlamenti bizottság honlapján ennek megfelelően az az információ szerepel, hogy hamarosan olyan pozícióban lesznek, ami szerint azonnal nyilvánosságra hozhatják a jelentést.
A 10 napos határidő azonban rég letelt, a jelentés viszont még mindig nem került napvilágra. A lépés sokak szerint arra utal, hogy Johnson valamit el akar titkolni ezzel kapcsolatban - míg a kormányfő irodája folyamatosan azt kommunikálja, hogy csupán "több időre" van szükség az irat áttanulmányozásához.
"Számos adminisztratív lépésen és procedúrán kell átesnie az ilyen, érzékeny információkat tartalmazó jelentéseknek, mielőtt publikálják őket" - mondta a brit kormányszóvivő az Euronewsnak. A parlamenti bizottság elnöke, a korábban konzervatív, mára független képviselő, Dominic Grieve szerint a publikálás csupán formalitás, a Sky News-on pedig azzal vádolta meg a miniszterelnöki kabinetirodát, hogy "óriási lúzungokkal" állnak elő az ügyben.
"A protokol szerint 10 napjuk van rá, hogy nyilvánosságra hozzák, de a 10. nap végére még mindig nincs aláírva. Az egész procedúrának az volt a lényege, hogy olyan, releváns információt biztosítsunk a közvélemény számára, ami alapján meghozzák döntésüket a választás kapcsán. Ehhez azonban most kéne nyilvánosságra hozni" - tette hozzá.
Michael Gove kormánytag ezzel szemben a BBC-nek arra a kérdésére, direkt ül-e a kormány a jelentésen úgy nyilatkozott: "abszolúte nem".
"Az ilyen bizottsági dokumentumokkal, és főleg azokkal, melyekben érzékeny adatok szerepelnek, mindig ez a helyzet. Erre van egy procedúra, amin végig kell menniük, mielőtt publikálják őket" - mondta.
A brit parlament eközben kedden feloszlatta magát, hogy elkezdődhessen a választási kampány, így a dokumentumnak már esélye sincs rá szerintük, hogy napvilágra kerüljön a december 12-ei választás előtt.
"Képmutatóak és abszolút félrevezetőek azok a magyarázatok, amik szerint már túl kevés az idő a publikálásra" - mondta erre Grieve.
Oroszországot többször gyanusították már meg azzal, hogy fake news kampányt folytatott a brexit népszavazási kampánya alatt, és ezekkel a hamis információkkal sikerült befolyásolnia a közvéleményt, elmélyítenie a brexit miatti törésvonalakat a társadalomban és aláásnia a nyugati demokráciát.
Boris Johnson jelenlegi miniszterelnök vezető szerepet játszott a "Távozás" melletti kampányban 2016-ban - ám az az ígérete, miszerint miniszterelnökként október 31-ig mindenképp kilépteti az Egyesült Királyságot az unióból, soha nem valósult meg.
A kilépés jelenlegi dátuma január 31, miután az uniós vezetők egy újabb, három hónapos hosszabbítást engedélyeztek.
