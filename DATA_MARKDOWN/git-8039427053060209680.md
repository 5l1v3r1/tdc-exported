
# మే 17న జేఈఈ అడ్వాన్స్‌డ్‌

Published at: **2019-11-06T02:40:19+00:00**

Author: ****

Original: [Andhrajyothy](https://www.andhrajyothy.com/artical?SID=947443)

ADVT
హైదరాబాద్‌, నవంబరు 5 (ఆంధ్రజ్యోతి): ఐఐటీల్లో ప్రవేశానికి నిర్వహించే జాయింట్‌ ఎంట్రెన్స్‌ ఎగ్జామినేషన్‌(జేఈఈ) అడ్వాన్స్‌డ్‌-2020 పరీక్ష మే 17న జరగనుంది. ఆ రోజున ఉదయం 9 నుంచి మధ్యాహ్నం 12 వరకు పేపర్‌-1, మధ్యాహ్నం 2.30 నుంచి సాయంత్రం 5.30 వరకు పేపర్‌-2 రాతపరీక్షలు జరుగుతాయి. ఫలితాలను జూన్‌ 8న విడుదల చేస్తారు. ఈమేరకు ఐఐటీ ఢిల్లీ మంగళవారం ఓ ప్రకటన విడుదల చేసింది. కాగా, జేఈఈ మెయిన్‌ తొలివిడత రాత పరీక్షలు జనవరి 6 నుంచి 11 వరకు, రెండో విడత పరీక్షలు ఏప్రిల్‌ 3 నుంచి 9 వరకు నిర్వహిస్తారు. జేఈఈ మెయిన్‌ తొలివిడత ఫలితాలను జనవరి 31న, రెండో విడత ఫలితాలను ఏప్రిల్‌ 30న ప్రకటిస్తారు. ఇక ఆర్కిటెక్చర్‌ ఆప్టిట్యూడ్‌ టెస్ట్‌ జూన్‌ 12న జరుగుతుంది. ఫలితాలు జూన్‌ 16న విడుదలవుతాయి. ఐఐటీల్లో సీట్ల కేటాయిం పు ప్రక్రియ జూన్‌ 17 నుంచి ప్రారంభమవుతుంది.
