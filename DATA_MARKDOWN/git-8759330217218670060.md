
# Raadsleden in Verona pakken Balotelli aan: 'Onacceptabel, er is niets gebeurd'

Published at: **2019-11-05T14:28:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902505/raadsleden-in-verona-pakken-balotelli-aan-onacceptabel-er-is-niets-gebeurd-.html)


        Mario Balotelli heeft met zijn reactie tijdens Hellas Verona â€“ Brescia de tongen losgemaakt. De spits werd racistisch bejegend door het thuispubliek en schoot daarop een bal hard de tribune in, maar vier raadsleden van de gemeenteraad van Verona zien het anders.
      
Zij vinden dat Balotelli de stad Verona bewust in een kwaad daglicht heeft gesteld. Daarom hebben zij een motie ingediend waarmee de gemeenteraad wordt opgeroepen om Balotelli aan te klagen wegens laster. Ook de mensen die zich achter de Brescia-spits schaarden worden daar schuldig aan bevonden. De gemeenteraad heeft de motie voorlopig nog in beraad.
In het stuk valt te lezen dat 'er niets is gebeurd en dat het dus onacceptabel is dat de stad Verona zo wordt bejegend'. De raadsleden geven aan dat het publiek, de reservebank van Brescia en de media op de perstribune niet hebben gehoord dat Balotelli racistisch werd bejegend. De burgemeester van Verona doet ook nog een duit in het zakje door te zeggen dat 'een dergelijk stempel op een stad en gemeenschap plakken onaanvaardbaar is'.
