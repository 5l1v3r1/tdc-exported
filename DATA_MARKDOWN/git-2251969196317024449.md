
# Muore commerciante, era malato di sla da 20 anni

Published at: **2019-11-04T09:34:37+00:00**

Author: **Marco Cencioni**

Original: [Cronache Maceratesi](https://www.cronachemaceratesi.it/2019/11/04/muore-commerciante-era-malato-di-sla-da-20-anni/1320838/)

Condividi87TweetEmail87 Condivisioni
Per circa 20 anni ha combattuto contro la Sla e si è spento dopo aver lottato con tutte le sue forze, spinto da quello spirito battagliero che tutti gli riconoscevano. Moreno Miranda Serrani, 51enne di Porto Recanati, è morto sabato notte al Santo Stefano di Porto Potenza, dove era ricoverato da qualche tempo. Era un commerciante che si occupava di import-export di auto, molto conosciuto in città. Poi la terribile malattia neurodegenerativa che lo ha portato alla morte. Lascia il padre Francesco, la sorella, il fratello e due figli adolescenti.
La salma di Moreno è stata composta al Centro Funerario di via del Velini a Macerata. Oggi il trasferimento a Capestrano, in provincia di L’Aquila dove sarà seppellito nella cappellina di famiglia.
 
