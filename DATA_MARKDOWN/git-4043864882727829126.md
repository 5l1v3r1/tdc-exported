
# Зеленський доручив створити Військову поліцію

Published at: **2019-11-05T17:12:36+00:00**

Author: ****

Original: [Українська правда](https://www.pravda.com.ua/news/2019/11/5/7231093/)

Президент Володимир Зеленський доручив Міноборони створити військову поліцію.
Про це у вівторок повідомляє прес-служба Офісу президента.
Таке завдання Зеленський поставив під час зустрічі з керівництвом Верховної Ради та урядом.
"Міністр оборони Андрій Загороднюк до 31 грудня має впровадити нову об’єднану систему керівництва та управління силами оборони, яка відповідатиме стандартам НАТО. Крім того, у структурі Міноборони має бути створений сучасний ефективний правоохоронний орган – Військова поліція", - йдеться у повідомленні.
Також Зеленський розпорядився до кінця року створити концепцію об’єднаного реєстру ветеранів та розробити проект технічного завдання платформи "Е-ветеран".

        Читайте також: Ліквідувати не можна реформувати. Що не так з прокуратурою Матіоса
      
