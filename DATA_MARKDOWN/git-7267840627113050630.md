
# Геращенко призвал украинских журналистов поддержать Виталия Маркива

Published at: **2019-11-06T14:17:00+00:00**

Author: ****

Original: [Главное™](https://glavnoe.ua/news/n357008249-geraschenko-prizval-ukrainskih-zhurnalistov-podderzhat-vitalija-markiva)

Заступник міністра внутрішніх справ Антон Геращенко закликав українських журналістів медійно підтримати незаконно засудженого гвардійця Віталія Марківа. Про це він він сказав під час парламентського слухання щодо безпеки діяльності журналістів.
«Ми просимо звернутися вас до колег в Італії з закликом до справедливого всебічного розгляду цієї справи в апеляції і до припинення тиску італійських медіа на суд, щоб рішення було об’єктивним і наш воїн, який захищав Україну, не отримував несправедливого покарання», - наголосив Антон Геращенко.
Заступник міністра також зазначив, що саме Національна федерація італійської преси (FNSI) і Асоціація журналістів Ломбардії (ALG) виступали на стороні обвинувачення та вимагали від італійського Уряду покарати Віталія Марківа.
Нагадаємо, 30 червня 2017 року у Італії затримали заступника командира взводу першого батальйону оперативного призначення НГУ імені Кульчицького старшого сержанта Віталія Марківа за підозрою у вбивстві фоторепортера громадянина Італії Андреа Рокеллі.
«В Італії вже більше двох років під вартою знаходиться український воїн Віталій Марків. Його безпідставно звинувачують у причетності до вбивства італійського журналіста Андреа Рокеллі. Ми ознайомилися з вироком суду, який дав 24 роки позбавлення волі. На нашу думку, там немає жодного факту і жодних доказів по звинуваченню Віталія Марківа», - сказав Антон Геращенко.
