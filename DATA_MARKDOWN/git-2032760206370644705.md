
# Škrtelov Basaksehir triumfoval v Rakúsku, Celtic a ManUnited majú v Európskej lige istý postup

Published at: **2019-11-07T23:35:03+00:00**

Author: **Webnoviny**

Original: [Denník politika](http://dennikpolitika.sk/archiv/89010)

8.11.2019 (Webnoviny.sk) – Päťnásobný víťaz Európskej ligy FC Sevilla si suverénnym spôsobom zaistil miestenku do šestnásťfinále európskej futbalovej súťaže číslo dva. Hráči Sevilly spečatili svoj postup z A-skupiny vo víťaznej gólovej prestrelke na ihrisku Dudelange (5:2), kde sa hetrikom predviedol Munir a dva góly pridal Dabbur. Andalúzania inkasovali prvé dva góly v aktuálnom ročníku skupinovej fázy EL.
Rozhodujúcim gólom v nadstavenom čase, ktorého autorom bol Ntcham, zvíťazil Celtic Glasgow v E-skupine na ihrisku Lazia Rím 2:1, čo mu dáva definitívu účasti vo vyraďovacej časti. Päťdesiatnásobný škótsky majster v pohárovej Európe do štvrtka ešte nikdy v Taliansku nevyhral. Slovák Denis Vavro, obranca Lazia už nebol pri kľúčovom okamihu na hracej ploche.
K postupujúcim klubom sa pridal Manchester United jednoznačným domácim víťazstvom v L-skupne nad Partizanom Belehrad 3:0 a naďalej si drží nulu v kolónke inkasovaných gólov.
Šancu na prienik ďalej nevyužil v D-skupine PSV Eindhoven, keď po vedúcom góle inkasoval od domáceho mužstva LASK Linz až štyrikrát. V „efku“ držal v rukách postupové karty Eintracht Frankfurt, ale prehrou 1:2 v Liége so Standardom musel odložiť postupové oslavy. Inkasovaným gólom v nadstavenom čase si navyše situáciu skomplikoval.
V náročnej pozícii bol líder nemeckej najvyššej súťaže Borussia Mönchengladbach, ale dočkal sa svojho prvého víťazstva v aktuálnej edícii Európskej ligy. Vo štvrtok zdolal AS Rím 2:1, pričom v akcii pri rozhodujúcom góle v nadstavenom čase nechýbal László Bénes. Vedenie v J-skupine prevzal turecký Basaksehir s obrancom Martinom Škrtelom po hladkom triumfe na štadióne rakúskeho tímu Wolfsberger AC 3:0.
Maďarský Ferencváros Budapešť s Michalom Škvarkom síce nenadviazal na cenné víťazstvo nad CSKA Moskva 1:0, s ruským súperom remizoval 0:0, ale aj tento výsledok ho drží v hre o postup z H-skupiny.
4. kolo skupinovej fázy – štvrtok
APOEL Nikózia (Cyp.) – FK Karabach (Azer.) 2:1 (0:1)Góly: 59. Souza, 88. Efrem – 10. Medvedev
F91 Dudelange (Lux.) – FC Sevilla (Šp.) 2:5 (0:4)Góly: 69. a 80. Sinani – 27., 33. a 66. Munir, 17. a 36. Dabuur
FC Kodaň (Dán.) – Dynamo Kyjev (Ukr.) 1:1 (1:0)Góly: 4. Stage – 70. Verbič

        FC Lugano (Švaj.) – Malmö FF (Švéd.) 0:0
      
FC Bazilej (Švaj.) – Getafe CF (Šp.) 2:1 (1:1)Góly: 8. Cabral, 61. Frei – 45. Jaime Mata (z pok. kopu)
FK Krasnodar (Rus.) – Trabzonspor (Tur.) 3:1 (2:0)Góly: 27. a 34. Manuel Fernandes, 90.+ Ignatiev – 90.+ Nwakaeme
LASK Linz (Rak.) – PSV Eindhoven (Hol.) 4:1 (0:1)Góly: 56. Ranftl, 60. Frieser, 77. a 82. Klauss – 5. Schwaab (z pok. kopu)
Rosenborg Trondheim (Nór.) – Sporting Lisabon (Portug.) 0:2 (0:2)Góly: 16. Coates, 38. B. Fernandes
CFR Kluž (Rum.) – Stade Rennes (Fr.) 1:0 (0:0)Gól: 88. Rondón, ČK: 90. Rondón (Kluž)
Lazio Rím (Tal.) – Celtic Glasgow (Škót.) 1:2 (1:1)Góly: 8. Immobile – 38. Forrest, 90.+ NtchamDenis Vavro (Lazio) hral do 82. min.
Standard Liége (Belg.) – Eintracht Frankfurt (Nem.) 2:1 (0:0)Góly: 56. Vanheuseden, 90.+ Lestienne – 65. Kostič
Feyenoord Rotterdam (Hol.) – Young Boys Bern (Švaj.) 1:1 (1:0)Góly: 18. S. Berghuis (z pok. kopu) – 71. Spielmann
Glasgow Rangers (Škót.) – FC Porto (Portug.) 2:0 (0:0)Góly: 69. Morelos, 73. S. Davis
Ferencváros Budapešť (Maď.) – CSKA Moskva (Rus.) 0:0Michal Škvarka (FTC) hral do 84. min a v 20. min videl žltú kartu.
Espanyol Barcelona (Šp.) – Ludogorec Razgrad (Bul.) 6:0 (3:0)Góly: 5. Melendo, 20. Diego López, 36. Vargas (z pok. kopu), 52. Campuzano, 73. Pedrosa, 76. Ferreyra, ČK: 13. Forster, 35. Góralski (obaja Razgrad)
FK Olexandria (Ukr.) – AS St. Étienne (Fr.) 2:2 (0:1)Góly: 84. Bezborodko, 90.+ Zaderaka – 24. Chazrí (z pok. kopu), 72. M. Camara
VfL Wolfsburg (Nem.) – KAA Gent (Belg.) 1:3 (1:0)Góly: 20. Joao Victor – 50. Jaremčuk, 65. Depoitre, 76. Ngadeu
Wolfsberger AC (Rak.) – Istanbul Basaksehir (Tur.) 0:3 (0:0)Gól: 73. Višča, 84. a 87. CrivelliMartin Škrtel (Basaksehir) odohral celý duel.
Borussia Mönchengladbach (Nem.) – AS Rím (Tal.) 2:1 (1:0)Góly: 35. Fazio (vlastný), 90. Thuram – 64. FazioLászló Bénes (Mönchengladbach) hral a v 45. min dostal žltú kartu.
Sporting Braga (Portug.) – Besiktas Istanbul (Tur.) 3:1 (2:1)Góly: 14. a 37. Paulinho, 81. Eduardo – 29. Boyd, ČK: 44. Lens (Besiktas)
Wolverhampton Wanderers (Angl.) – ŠK Slovan Bratislava (SR) 1:0 (0:0)Gól: 90.+ Jimenéz
Manchester United (Angl.) – Partizan Belehrad (Srb.) 3:0 (2:0)Góly: 22. Greenwood, 33. Martial, 49. Rashford
FC Astana (Kaz.) – AZ Alkmaar (Hol.) 0:5 (0:1)Góly: 29. a 77. Boadu, 52. Midtsjo, 57. Idrissi, 76. Chadzidiakos
Viac k témam: Európska liga UEFAZdroj: Webnoviny.sk – Škrtelov Basaksehir triumfoval v Rakúsku, Celtic a ManUnited majú v Európskej lige istý postup © SITA Všetky práva vyhradené.
