
# Ешлі Барті – Еліна Світоліна. Прогноз і ставка Максима Кравця

Published at: **2019-11-02T19:47:00+00:00**

Author: **Максим Кравець**

Original: [Рейтинг Букмекерів](https://bookmaker-ratings.com.ua/tips/eshli-barti-elina-svitolina-prognoz-i-stavka-maksyma-kravtsya/)

Прогнозист «Рейтингу Букмекерів», член команди трейдерів букмекерської компанії Favbet і професійний букмекер Максим Кравець склав прогноз на матч Ешлі Барті – Еліна Світоліна у фіналі Підсумкового турніру WTA, який проходить в Шеньчжені.

        13:30, 03 лис 2019
      
Еліна Світоліна близька до другої поспіль перемоги на Підсумковому турнірі і найбільшим призовим в історії жіночого тенісу – 4,7 млн доларів. Залишилося зробити останній, але найскладніший крок – обіграти в фіналі першу ракетку світу Ешлі Барті.
Якоюсь мірою Світоліна дійсно унікальна тенісистка. Адже якщо говорити відверто, то цей сезон у неї не вдався. Так, були два півфінали на турнірах Великого Шолому (Вімблдон і US Open), але при цьому кількість перемог в сезоні у неї найгірша за останні три роки. І що найголовніше – ЖОДНОГО трофею. Більш того, навіть жодного фіналу. Але незважаючи ні на що, Світоліна вже другий рік поспіль просто перевтілюється на Підсумковому турнірі. Можливо, завдяки своїй по-справжньому класній фізичній підготовці. Адже навіть неозброєним оком помітно, що поки всі інші грають з останніх сил на тому, що залишилося (а багато хто навіть не дограють матч до кінця), Світоліна зараз показує куди сильніший теніс, ніж навесні або влітку.
На шляху до фіналу Еліна обіграла Кароліну Плішкову, Сімону Халеп і навіть в нічого не вирішуючому матчі із Софією Кенін виклалася на 100%. Найбільші складнощі у Світоліної були в півфіналі з Беліндою Бенчич: українка програла перший сет і хто знає, як закінчився б матч, якби не травма Бенчич. У будь-якому випадку і сама Світоліна провела відмінний матч, і подала рекордну кількість ейсів в кар’єрі – 16.
Про Ешлі Барті теж можна було б говорити досить довго. Австралійка проводить, без сумніву, кращий сезон в кар’єрі, 2019 рік вона починала на 15-му місці, але вже влітку вийшла на 1-е місце в рейтингу. В першу чергу завдяки титулам в Майамі і на Ролан Гаррос. Але що стосується особистих зустрічей з Ешлі, то тут Світоліна веде 5:0. У тому числі є перемога і цього сезону, на турнірі в Індіан-Веллсі.
Одна з цікавих особливостей Світоліної – вона часто вилітає на ранній стадії турнірів, але вже якщо доходить до фіналу, то там своє не впускає. У кар’єрі Еліни було 15 фіналів, в 13 (!!!) з них вона виграла. Причому після 2016 року українка в фіналах не програє. Ризикнемо припустити, що і цього разу фінал залишиться за нею. Вся Україна вірить в це!
