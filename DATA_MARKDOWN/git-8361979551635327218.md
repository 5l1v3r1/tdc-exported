
# Штаб ООС заявив про готовність почати розведення військ в Петровському на Донбасі

Published at: **2019-11-07T10:59:00+00:00**

Author: ****

Original: [НВ](https://nv.ua/ukr/ukraine/politics/rozvedennya-viysk-v-petrovskomu-koli-planuyut-pochati-novini-ukrajini-50052150.html)

Про це повідомив керівник прес-центру Операції об'єднаних сил Андрій Агєєв, пише Інтерфакс-Україна.
«Сьогодні закінчуються сьома доба (дотримання режиму тиші), сьогодні ми повідомили ОБСЄ через Міністерство закордонних справ про те, що ми готові. Від МЗС надійде підтвердження, і сподіваюся, що завтра о 12 годині все пройде за планом», — пояснив він.
Нагадаємо, президент Володимир Зеленський заявив, що розведення сил і засобів від лінії зіткнення на Донбасі в районі населеного пункту Петрівське має розпочатися 4 листопада.
Дату розведення переглянули через обстріли 30 жовтня.
Процес розведення сил на Донбасі почали після домовленості, досягнутої 1 жовтня у час тристоронніх переговорів в Мінську щодо врегулювання ситуації на сході України.
Збройні сили України і проросійські бойовики повинні відійти з займаних ними зараз позицій на трьох ділянках: Станиця Луганська, Петровське та Золоте.
В Станиці Луганській і Золотому процес вже почався, викликавши протести частини населення, яка побоюється, що бойовики займуть залишені українськими військовими позиції.
