
# Boniek gratuluje Milikowi rekordu. Proponuję małą sondę

Published at: **2019-11-02T21:41:00+00:00**

Author: ****

Original: [TVN24](https://eurosport.tvn24.pl/pilka-nozna,105/zbigniew-boniek-pogratulowal-arkadiuszowi-milikowi-32-gola-w-serie-a,982473.html)


        
          Mecze ligi włoskiej można oglądać w kanałach ELEVEN SPORTS w Player.pl
        
      
Napoli nie wywalczyło kompletu punktów, ale Polak w czwartym kolejnym meczu trafił do bramki rywali. Był to 32. gol Milika w najwyższej klasie rozgrywkowej we Włoszech. O jedną bramkę mniej zdobył Zbigniew Boniek, który w latach 1982-1988 był piłkarzem Juventusu i Romy.
Prezes Polskiego Związku Piłki Nożnej pogratulował Milikowi na Twitterze, po czym zdecydował się wypuścić sondę.
"Gratulując szczerze Arkadiuszowi Milikowi proponuję małą sondę - ile meczów zagrałem we Włoszech jako napastnik?" - zapytał Boniek, dodając cztery odpowiedzi: "żadnego","0-10", "11-30", "więcej".
 
Prawidłową odpowiedzią jest pierwsza – żadnego. Boniek był pomocnikiem, a pod koniec kariery występował nawet na pozycji środkowego obrońcy. W sumie rozegrał w Serie A 156 meczów.
Autor: Skrz/TG / Źródło: eurosport.pl
