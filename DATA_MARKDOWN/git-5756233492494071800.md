
# مشکل فرهنگیانی که بر اساس ماده ۲۸ استخدام شدند

Published at: **2019-11-02T15:58:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619459/%D9%85%D8%B4%DA%A9%D9%84-%D9%81%D8%B1%D9%87%D9%86%DA%AF%DB%8C%D8%A7%D9%86%DB%8C-%DA%A9%D9%87-%D8%A8%D8%B1-%D8%A7%D8%B3%D8%A7%D8%B3-%D9%85%D8%A7%D8%AF%D9%87-%DB%B2%DB%B8-%D8%A7%D8%B3%D8%AA%D8%AE%D8%AF%D8%A7%D9%85-%D8%B4%D8%AF%D9%86%D8%AF)


        وزارت آموزش و پرورش در احکام استخدام پیمانی این افراد، افزایش حقوق ۴۰۰ هزار تومانی کارمندان را - به این بهانه که این افراد در سال ۹۷ حقوقی دریافت نمی‌کرده‌اند- لحاظ نکرده است.
      

        آفتاب‌‌نیوز :
      
طی آزمون استخدامی وزارت آموزش و پرورش در سال ۹۷، حدود ۱۸ هزار نفر نیروی جدید به وزارت آموزش و پرورش افزوده شد که این افراد پس از دوره یکساله که بدون هیچ‌گونه حقوق، مزایا، بیمه و سابقه بود از ابتدای مهرماه امسال سر کلاس درس رفتند. این افراد به عنوان استخدامی ماده ۲۸ شناخته می‌شوند.
به گزارش آفتاب‌نیوز؛ وزارت آموزش و پرورش در احکام استخدام پیمانی این افراد، افزایش حقوق ۴۰۰ هزار تومانی کارمندان را - به این بهانه که این افراد در سال ۹۷ حقوقی دریافت نمی‌کرده‌اند- لحاظ نکرده و حقوقی همانند حقوق سال گذشته یک معلم جدیدالاستخدام را برای آنها در نظر گرفته است که با توجه به تورم افسارگسیخته و وضعیت معیشتی نابسامان، این موضوع باعث نارضایتی آنها شده است.
برخی از این فرهنگیان در تماس با آفتاب‌نیوز، خواستار پیگیری این موضوع و توجه مسئولان برای رفع مشکلات آنها  شده‌اند.
