
# Elfogott európai dzsihadisták visszaküldésével fenyeget Ankara

Published at: **2019-11-04T12:48:29+00:00**

Author: **Pálfi Rita**

Original: [euronews](https://hu.euronews.com/2019/11/04/elfogott-europai-dzsihadistak-visszakuldesevel-fenyeget-ankara)

Törökország vissza fogja küldeni a dzsihadista harcosokat az országukat, akkor is, ha már elvették az állampolgárságát eredeti hazájában – mondta Sulejman Soylu török belügyminiszter kritizálva az európai országok hozzáállását a kérdéshez.
Törökország a múlt hónapban indított offenzívát Észak-Szíriában a Népvédelmi Egységek (YPG) kurd fegyveres csoport ellen, miután Donald Trump amerikai elnök kivonta országa csapatait a területről. A lépést világszerte elítélték, és aggódnak a régióban fogva tartott terroristák miatt.
A kurdok az amerikai katonákkal együtt küzdöttek a magát Iszlám Államnak nevező terrorszervezet harcosai ellen, és dzsihadisták ezreit tartották börtönben Észak-Szíriában. Az USA és nyugati szövetségesei is aggodalmukat fejezték ki, hogy a török katonai akció akadályozza a küzdelmet a magát Iszlám Államnak nevező terrorszervezet ellen, és annak feltámadásához vezethet.
Törökország terrorista szervezetként tekint a nyugati szövetségeseket támogató kurd fegyveresekre. Többször felszólította az európai országokat, hogy vigyék vissza a dzsihadisták oldalán harcoló állampolgáraikat.
A török belügyminiszter most azt nyilatkozta, hogy abban az esetben is “hazaküldik” a dzsihadistákat, ha közben az anyaország elvette az állampolgárságukat.
“Azt mondják, hogy az elfogásuk helyszínénél kell bíróság elé állítani őket. Ez egy új formája lehet a nemzetközi jognak, gondolom – mondta Soylu, hozzátéve, hogy ezt nem fogadhatják el, és hogy attól függetlenül visszaküldik ezeket az terrorszervezet tagokat, hogy elvették-e hazájukban az állampolgárságukat, vagy sem.
Soylu hétvégi nyilatkozatában is fenyegetett a harcosok hazaküldésével, és panaszkodott arra, hogy az európai országok nem lépnek semmit az ügyben.
- mondta a belügyminiszter a hétvégén, hozzátéve, hogy nem tudják "az idők végezetéig" őrizni a külföldi harcosokat.
Soylu azt nem pontosította, hogy összesen hány feltételezett dzsihadista került Törökország fogságába azóta, hogy október 9-én Ankara katonai offenzívát indított Szíria északkeleti részén.
"Tegyük fel, hogy egy ideig rács mögött tartjuk őket. Majd elengedjük. Azt várjátok, hogy mi adjunk állampolgárságot a terroristáitoknak?" - tette fel a költői kérdést.
