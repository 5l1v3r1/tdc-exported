
# Ďalšie nebeské divadlo už 11. novembra: Znovu uvidíme planétu Merkúr, bude sa presúvať popred Slnko

Published at: **2019-11-04T07:35:00+00:00**

Author: **Timea Krauszová**

Original: [REFRESHER](https://refresher.sk/76173-Dalsie-nebeske-divadlo-uz-11-novembra-Znovu-uvidime-planetu-Merkur-bude-sa-presuvat-popred-Slnko)


        Celý presun Merkúru popred Slnko bude trvať od 13:35 do 19:04.
      
NASA potešila fanúšikov nebeských šou správou o ďalšej príležitosti, ktorú by si nemali nechať ujsť. Už 11. novembra 2019 budeme svedkami presunu planéty Merkúr popred Slnko. Celý pohyb by mal trvať 5,5 hodiny.
Takmer kdekoľvek na planéte si budeš môcť nebeské vystúpenie pozrieť. NASA však varuje pred ostrým slnečným svetlom: „Priamy pohľad na Slnko, alebo pohľad cez teleskop môže spôsobiť závažné a trvalé následky.“  Bez solárneho filtra sa preto radšej na Slnko nepozeraj.
Bez teleskopu toho veľa neuvidíš, vzhľadom na to, aký maličký je kvôli vzdialenosti Merkúr. Môžeš však vyskúšať miestne planetáriá, v ktorých si možno budeš môcť tento jav pozrieť.
