
# ജോസ് പനച്ചിപ്പുറത്തിന്റെ പിതാവ് പി.ടി. മാത്യു പനച്ചിപ്പുറം അന്തരിച്ചു

Published at: **2019-11-02T21:20:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/02/pt-mathew-panachipuram-passes-away.html?utm_source=dlvr.it&utm_medium=twitter)

ചാമംപതാൽ∙  വാഴൂർ പനച്ചിപ്പുറം പി.ടി. മാത്യു (മത്തച്ചൻ – 89) നിര്യാതനായി. സംസ്കാരം ഞായറാഴ്ച 2നു വസതിയിൽ ശുശ്രൂഷയ്ക്കുശേഷം 3നു ചാമംപതാൽ ഫാത്തിമ മാതാ പള്ളിയിൽ. കേരള കലാമന്ദിർ നാടക പ്രസ്ഥാനത്തിന്റെ സ്ഥാപകരിലൊരാളാണ്. കന്നുകുഴി കർഷക ഗ്രന്ഥശാലാ ലൈബ്രേറിയനായിരുന്നു. ഭാര്യ: പൊൻകുന്നം കുന്നേൽ അന്നമ്മ. മക്കൾ: ജോസ് പനച്ചിപ്പുറം (സീനിയർ അസോഷ്യേറ്റ് എഡിറ്റർ, മലയാള മനോരമ), ബാബു മാത്യു (പയനിയർ ഗൾഫ്, അബുദാബി), ഡോ. തോമസ് മാത്യു (ശാന്തി ക്ളിനിക്, പള്ളിക്കത്തോട്). മരുമക്കൾ: ഗ്രേസിക്കുട്ടി വെച്ചൂർചെരുവിൽ, സൂസൻ കുടിലിൽ‍, സെലിൻ തെക്കുംമറ്റം.
മലയാള മനോരമയ്ക്കുവേണ്ടി ചീഫ് എഡിറ്റർ മാമ്മൻ മാത്യു വസതിയിലെത്തി അന്തിമോപചാരം അർ‌പ്പിച്ചു. ജേണലിസ്റ്റ് യൂണിയനു വേണ്ടി സെക്രട്ടറി ടി.പി. വേണുഗോപാൽ, നോൺ ജേണലിസ്റ്റ് യൂണിയനു വേണ്ടി പ്രസിഡന്റ് ജയിംസുകുട്ടി ജേക്കബ് എന്നിവർ റീത്ത് സമർപ്പിച്ചു.
