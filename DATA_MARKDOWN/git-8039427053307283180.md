
# నేటి నుంచి విశాఖలో ‘బిమ్స్‌ టెక్‌’ పోర్టుల సదస్సు

Published at: **2019-11-07T06:13:47+00:00**

Author: ****

Original: [Andhrajyothy](https://www.andhrajyothy.com/artical?SID=948674)

ADVT
విశాఖపట్నం (ఆంధ్రజ్యోతి): బంగాళాఖాతాన్ని ఆనుకొని ఉన్న దేశాలు కలిసికట్టుగా అభివృద్ధి చెందడానికి అవసరమైన సాంకేతిక, ఆర్థిక సహాయ సహకారాలు ఇచ్చిపుచ్చుకోవడానికి ఈ నెల 7, 8 తేదీల్లో విశాఖపట్నంలో పోర్టుల సదస్సును నిర్వహిస్తున్నారు. బిమ్స్‌టెక్‌ పోర్టుల సదస్సు పేరిట నిర్వహించనున్న ఈ సదస్సుకు విశాఖపట్నం పోర్టు తొలిసారిగా ఆతిథ్యం ఇస్తోంది. బంగ్లాదేశ్‌, మయన్మార్‌, శ్రీలంక, థాయ్‌లాండ్‌, నేపాల్‌, భూటాన్‌తో పాటు భారత్‌ ఇందులో సభ్య దేశాలుగా వ్యవహరిస్తున్నాయి. ఈ దేశాల్లోని ప్రభుత్వ పోర్టులతో పాటు ప్రైవేటు పోర్టుల యాజమాన్యాలు కూడా సదస్సుకు హాజరవుతున్నాయి. కేంద్ర షిప్పింగ్‌ శాఖా మంత్రి మన్‌సుఖ్‌ ఎల్‌ మాండవీయ గురువారం ఈ సదస్సును ప్రారంభించనున్నారు. బహుళ ఉత్పత్తులు, పెట్టుబడులు, స్వేచ్ఛా వాణి జ్యం, పర్యాటకం, తీర ప్రాంత భద్రత తదితర అంశాలపై చర్చిస్తారు. పలు దేశాల మధ్య అవగాహన ఒప్పందాలు కూడా జరుగుతాయని పోర్టు వర్గాలు తెలిపాయి.
