
# В Індії через забруднення повітря скасували понад 30 авіарейсів та закрили школи

Published at: **2019-11-03T18:40:41+00:00**

Author: ****

Original: [ФАКТИ](https://fakty.com.ua/ua/ukraine/20191103-v-indiyi-cherez-zabrudnennya-povitrya-skasuvaly-ponad-30-aviarejsiv-ta-zakryly-shkoly/)

У північній частині Індії рівень забруднення повітря досяг нестерпного рівня – у Нью-Делі, закрили школи, скасували понад 30 рейсів та призупинили будівельні роботи.
Очільник Делі Арвід Кеджрівал заявив, що забруднення повітря на півночі Індії досягло нестерпного рівня. Міська влада попереджає про можливість виникнення захворювань дихальних шляхів, а також закликає людей не виходити на вулицю.
Головна причина погіршення якості повітря — підпалювання полів в кінці сезону, а також національне свято Дівалі, під час якого запускають феєрверки.
Показання вмісту шкідливих часток PM 2,5 перевищує рівень, визнаний безпечним ВООЗ.
Міністр охорони здоров’я Сатьяндар Джайн зазначив, що повітря в Делі настільки забруднене, що індекс якості повітря вже неможливо виміряти.

        Читайте: 
        Як забруднення повітря впливає на організм і що з цим робити
      
Джайн порадив містянам уникати фізичних занять на вулиці, особливо в ранкові та пізні вечірні години. Він також сказав, що люди повинні носити спеціальні маски, уникати забруднених ділянок та не відчиняти вдома вікна й двері.
До слова, у Києві на посилений режим роботи переведено мережу постів метеоспостережень для перевірки забруднення повітря.
