
# Експослиня США Йованович: Аваков контактував із адвокатом Трампа Джуліані

Published at: **2019-11-04T20:53:09+00:00**

Author: ****

Original: [Українська правда](https://www.pravda.com.ua/news/2019/11/4/7230992/)

Конгресмени-демократи 4 листопада оприлюднили записи свідчення експослині США в Україні Марі Йованович перед законодавцями Конгресу в рамках розслідування імпічменту президента Дональда Трампа.
Джерело: записи свідчення Марі Йованович у Конгресі
Деталі: Із записів випливає, що Йованович у лютому 2019 року мала розмову з міністром внутрішніх справ Арсеном Аваковим стосовно партнерів Рудольфа Джуліані Льва Парнаса та Ігоря Фрумана.
Аваков попередив послиню про те, що Парнас і Фруман зацікавлені у її звільненні.
Також він розповів Йованович, що з ним намагався сконтактувати Джуліані і що йому це вдалося наприкінці січня – початку лютого 2019 року, коли Аваков був у США.
Аваков і Джуліані мали телефонну розмову. Міністр не хотів зустрічатися з адвокатом, бо нібито був збентежений з приводу того, чим Джуліані та його друзі займалися.
Що було раніше: За даними американських прокурорів, колишній генпрокурор Юрій Луценко схиляв партнерів Джуліані Парнаса та Фрумана сприяти відстороненню послині США в Україні Марі Йованович.
Крім того, Луценко в інтерв'ю американському виданню The Hill заявляв, що Йованович дала йому список людей, яких попросила "не переслідувати".
11 жовтня стало відомо, що Йованович відсторонили від посади, бо вона наполягала на тому, щоб прохання Джуліані до українських офіційних осіб про проведення розслідувань передавалися виключно через офіційні канали.

        Знати більше: Фруман і Парнас. Чим відомі бізнесмени, які фінансували кампанію Трампа
      

        Передісторія:
      
