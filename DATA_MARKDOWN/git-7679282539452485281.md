
# आलिया भट्ट का ये है कंफर्ट फूड, नहीं खाना पसंद करती बाहर का खाना

Published at: **2019-11-07T10:59:59+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-alia-bhatt-comfort-food-is-khichdi-and-dal-chawal-2836596.html)

बॉलीवुड अभिनेत्री आलिया भट्ट का मानना है कि घर में पकाए गए भोजन की बात ही कुछ और होती है, ये सबसे स्वादिष्ट होते हैं, इतना ही नहीं आलिया को हमेशा से ही 'दाल-चावल' खाना बेहद पसंद है।
आलिया ने बताया, घर का खाना सबसे अच्छा है। मुझे याद है कि जब भी मेरी मां मेरे लिए पास्ता बनाती थीं, मैं उनसे दाल-चावल मांगा करती थी। एक व्यंजन के तौर पर मैं हमेशा से ही दाल-चावल के काफी करीब रही हूं और मुझे यह काफी पसंद है।
आलिया ने अपने कम्फर्ट फूड के तौर पर खिचड़ी को चुना। उन्होंने कहा, मेरा कम्फर्ट फूड खिचड़ी, फ्रेंच फ्राइज और दाल-चावल है। एक हेल्थ फूड के तौर पर मुझे सब्जियों और कार्बोहाइड्रेट्स की एक संतुलित मात्रा लेनी होती है। इनके अलावा, मुझे फल भी पसंद है।
खुद को फिट कैसे रखती हैं? इस सवाल के जवाब में आलिया ने कहा, मेरी दिनचर्या में कई तरह की चीजें शामिल हैं। मैं कभी पिलाटेस करती हूं तो कभी स्विमिंग या बैडमिंटन खेलती हूं। मेरा मानना है कि हर रोज शारीरिक तौर पर सक्रिय रहना बेहद आवश्यक है। जब कभी व्यस्त शेड्यूल में से वक्त निकालना मुश्किल हो तब भी यह जरूरी है।

        
          रानी चटर्जी ने किया खेसारी लाल यादव के गाने पर जमकर डांस, सोशल मीडिया पर वीडियो वायरल
        
      

        
          ‘तारक मेहता का उल्टा चश्मा’ में अपनी वापसी को लेकर दिशा वकानी हैं कंफ्यूज, मन में उठ रहे हैं ये सवाल
        
      
