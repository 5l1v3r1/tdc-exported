
# Dalas gazi otpisane Džajantse

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/ostali-sportovi/vesti/dalas-gazi-otpisane-dzajantse/341581)

Filladelfija je slavila u nedelju protiv Čikaga, izbila na čelo istoka NFC-a, ali priliku da se vrati na prvo mesto divizije ima Dalas. Na papiru, Kaubojsi imaju lak zadatak protiv otpisanih Džajantsa (utorak, 02.15), koji su sa samo dve pobede daleko i od priče o plej-ofu.
Dalas je imao nedelju pauze, u poslednjem meču Dak Preskot i drugovi su preslišali Filadelfiju i prekinuli niz od tri uzastopna poraza. Njujorčani su u fazi renoviranja ekipe. Već posle dva poraza u prva dva kola trener Pet Šurman je odlučio da van terena ostavi vremešnog Ilaja Meninga, osvajača dva Superbola. Šansu je dobio mladi kvoterbek Danijel Džons. Dobro je krenuo, vezao dve pobede, protiv Tampe Beja u gostima i Vašingtona kod kuće na Met Lajf stadionu, ali je onda usledilo bolno prizemljenje i četiri poraza u nizu.

        
          NFL - KVOTE ZA OSVAJAČE
        
      
Njujorčani nemaju sreće ni sa povredama. Prvi risiver Sterling Šepard i dalje je van terena zbog potresa mozga. Povrede tokom sezone imali su i raning bek Sekuan Barkli i tajt end Evan Ingram, dok je najveće pojačanje između dve sezone, iskusni Golden Tejt propustio prva četiri susreta zbog kazne.
Dalas je na startu sezone bio silovit, gazio je sve, ali je onda usletila loša serija koja je prekinuta demoliranjem Iglsa, ljutog divizijskog rivala. Sve je bolja prva zvezda tima, snažni raning bek Ezekijel Eliot, koji je uspeo štrajkom pre početka sezone da gazdu Kaubojsa Džerija Džonsa natera na potpis ugovora koji će mu doneti 15.000.000 dolara godišnje. Da tim iz Teksasa ima velike ambicije dokaz je i to što se iz penzije vratio legendarni tajt end Džejson Viten kako bi pomogao mladom timu da stigne do Suprboula i trofeja Vinsa Lombardja.
U prvom kolu novog šampionata, Dalas je lako pobedio na svom terenu tim iz Velike jabuke sa 35:17. Kaubojsi su u seriji pobeda protiv Njuorčana. Imaju pet trijumfa u nizu. Prošle sezone u Njujorku, Dalas je slavio posle neizvesne završnice sa 36:35.
Očekuje se pobeda gostiju, koji će do kraja sezone da vode ljutu bitku sa Filadelfijom za čelo uvek nepredvidivog istoka NFC-a.

        NFL – DEVETA NEDELJA
      

        Petak
      
Arizona – San Francisko 25:28 (7:7, 0:14, 7:7, 11:0)

        Nedelja
      
Džeksonvil – Hjuston 3:26 (0:3, 3:6, 0:10, 0:7)
Bafalo – Vašington 24:9 (10:0, 7:6, 0:3, 7:0)
Karolina – Tenesi 30:20 (0:0, 17:0, 7:7, 6:13)
Kanzas – Minesota 26:23 (7:7, 3:3, 10:6, 6:7)
Majami – Njujork Džets 26:18 (0:7, 21:5, 3:3, 2:3)
Filadelfija – Čikago 22:14 (3:0, 9:0, 7:7, 3:7)
Pitsburg – Indijanapolis 26:24 (3:3, 10:13, 7:2, 6:6)
Ouklend – Detroit 31:24 (7:7, 10:7, 0:3, 14:7)
Sijetl – Tampa Bej 40:34 p. p. (7:14, 6:7, 8:3, 13:0, 6:0)
Denver - Klivlend 24:19 (7:0, 10:12, 7:0, 0:7)
Los Anđeles Čardžers – Grin Bej 26:11 (6:0, 3:0, 10:3, 7:8)

        Ponedeljak
      
Baltimor – Nju Ingland 37:20 (10:0, 7:13, 7:7, 13:0)

        Utorak
      

        
          02.15: (3,70) Njujork Džajants (14,00) Dalas (1,35)
        
      
NAPOMENA: Kvote su podložne promenama
Foto: Reuters
