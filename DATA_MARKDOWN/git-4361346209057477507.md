
# 
        Bajnokok Ligája - Példátlan hármas büntetés sújtotta az Ajaxot
      

Published at: **2019-11-07T06:15:00+00:00**

Author: **K. B.**

Original: [www.borsonline.hu](http://www.borsonline.hu/aktualis/bajnokok-ligaja-peldatlan-harmas-buntetes-sujtotta-az-ajaxot/186052)


        Két kiállítást és egy tizenegyest szenvedett el egy támadáson belül az Ajax az idei BL-szezon eddigi legjobb meccsén a Chelsea ellen. Szabó Zsolt korábbi játékvezető szerint jó döntések születtek. 
        Két kiállítást és egy tizenegyest szenvedett el egy támadáson belül az Ajax az idei BL-szezon eddigi legjobb meccsén a Chelsea ellen. Szabó Zsolt korábbi játékvezető szerint jó döntések születtek.
      
Soha nem látott jelenet borzolta a kedélyeket Londonban, amikor az olasz Gianluca Rocchi játékvezető az Ajax 4-2-es vezetésénél másodperceken belül három ítélettel sújtotta a hollandokat: kiosztott két pirosat Daley Blidnek és Joel Veltmannak, majd tizenegyest ítélt a Chelsea-nek.
– A holland játékosok elsősorban azt reklamálták, hogy Blind ellen szabálytalanságot követtek el a támadás elején. Mivel a játékvezető ezt nem így ítélte meg, utána jogosan adott sárga lapot a védőnek – elemezte a Borsnak a történteket Szabó Zsolt korábbi nemzetközi játékvezető.
– A tizenegyes sokkal vitathatóbb. Mivel Veltman keze a teste mellett volt, láttunk már olyat, hogy erre továbbot intett egy játékvezető, de az olasz úgy ítélte meg, a játékos megszélesítette a testét a kezével. Ha pedig így döntött, akkor a lap jogos, mert egy kapura tartó lövés kézzel történő blokkolása minden esetben sárga.
Mivel a BL-ben használják a videóbírót, ha az eseteket a VAR másként látta volna, a bírónak meg kellett volna néznie az eseteket. Ez nem történt meg, így a VAR által is jóváhagyott döntésekről van szó, azaz ezek nem nyilvánvalóan rossz döntések – legfeljebb vitat­hatóak. A büntető értékesítése után az angolok a kettős emberelőnyt kihasználva egyenlítettek.
