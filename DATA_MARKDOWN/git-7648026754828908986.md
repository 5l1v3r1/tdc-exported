
# מחממים את הכיתות בחורף: עיריית פתח תקוה תחליף 140 מזגנים במוסדות חינוך

Published at: **2019-11-03T07:40:00+00:00**

Author: **מערכת מיינט פתח תקוה**

Original: [חדשות פתח תקוה](http://mynetpetahtikva.co.il/%d7%97%d7%93%d7%a9%d7%95%d7%aa/%d7%9e%d7%97%d7%9e%d7%9e%d7%99%d7%9d-%d7%90%d7%aa-%d7%94%d7%9b%d7%99%d7%aa%d7%95%d7%aa-%d7%91%d7%97%d7%95%d7%a8%d7%a3-%d7%a2%d7%99%d7%a8%d7%99%d7%99%d7%aa-%d7%a4%d7%aa%d7%97-%d7%aa%d7%a7%d7%95%d7%94-%d7%aa%d7%97%d7%9c%d7%99%d7%a3-140-%d7%9e%d7%96%d7%92%d7%a0%d7%99%d7%9d-%d7%91%d7%9e%d7%95%d7%a1%d7%93%d7%95%d7%aa-%d7%97%d7%99%d7%a0%d7%95%d7%9a-414737/5)

עיריית פתח תקוה החלה במבצע החלפת מזגנים במוסדות לימוד ברחבי העיר. במסגרת היוזמה של ראש העיר רמי גרינברג וראש מינהל החינוך ומ"מ רה"ע רון כץ, יוחלפו כ-140 מזגנים בעלות כוללת של כ- 750 אלף. זאת לצד התחזוק השוטף שמבוצע במהלך השנה לכלל המזגנים.
מדובר על מזגנים חסכוניים בצריכת החשמל וחדישים אשר יחליפו את המזגנים הישנים שחלקם כבר בני 15 שנה. בין מוסדות הלימוד שבהם יותקנו המזגנים, נמצאים בתי הספר נווה עוז, אריק איינשטיין, אורנים, שיפר, עין גנים, שמעוני, תיכון ישורון, גולדה, יד לבנים ועוד. תהליך ההחלפה צפוי להגיע אל סיומו במהלך חודש דצמבר 2019.
ראש העיר רמי גרינברג: "כדי לשאוף לרף הישגים גבוה בתחום החינוך - יש גם להקצות את התנאים המקסימאליים שיאפשרו זאת. במסגרת מבצע החלפת המזגנים שנמצא כעת בעיצומו, נעשה מיפוי צרכים לכל אחד מבתי הספר בעיר ונפעל כדי שלא יהיה מחסור במזגנים ובכל צורך אחר. אין לי ספק כי ככל שתנאי הלימוד ישופרו, כך גם הישגי התלמידים יהיו בהתאם".
