
# ΚΕΘΕΑ: Σε 24ωρη απεργία οι εργαζόμενοι αντιδρώντας στην κατάργηση του αυτοδιοίκητου

Published at: ****

Author: ****

Original: [CNN.gr](https://www.cnn.gr/news/ellada/story/196367/kethea-se-24ori-apergia-oi-ergazomenoi-antidrontas-stin-katargisi-toy-aytodioikitoy)

Newsroom, CNN Greece 23:14 , 05 November 2019
«Θεωρούμε το ΔΣ που διορίστηκε, ως ένα κομματικό ΔΣ που δεν μπορεί να έχει νομιμοποίηση στα μάτια των εργαζομένων και, όπως κάθε κομματικό ΔΣ, δεν διασφαλίζει τη χρηστή διοίκηση», αναφέρουν οι εργαζόμενοι σε ανακοίνωσή τους.
«Σε κάθε περίπτωση, παραμένουμε στις θέσεις μας για την ανάγκη αυτοδιοίκητου, όχι μόνον του ΚΕΘΕΑ, αλλά όλων των οργανισμών δημόσιας υγείας και ότι θα συνεχίσουμε να αγωνιζόμαστε για αυτό. Όσον αφορά το θεραπευτικό και το τρέχον διοικητικό κομμάτι, θα λειτουργήσουμε με συνέπεια προς τους εργαζόμενους και τους εξυπηρετούμενους, διατηρώντας πάντα στο προσκήνιο το αγώνα μας για το αυτοδιοίκητο», τονίζουν.
Σε άλλη ανακοίνωση που υπογράφεται από το τμήμα ενημέρωσης του ΚΕΘΕΑ, αναφέρονται τα εξής:
«Παρακολουθήσαμε σήμερα τον υπουργό Υγείας να επιχειρεί την κομματικοποίηση του ζητήματος του ΚΕΘΕΑ. Η μετατροπή της υπόθεσης σε πεδίο αντιπαράθεσης Νέας Δημοκρατίας και ΣΥΡΙΖΑ φέρνει σε όλο και πιο δύσκολη θέση τον Οργανισμό, τους εξυπηρετούμενους και τους εργαζόμενούς του. Μπορεί αυτή η αντιπαράθεση να εξυπηρετεί την προσπάθεια των πολιτικών κομμάτων να κερδίσουν τις εντυπώσεις, αλλά βλάπτει σοβαρά το ΚΕΘΕΑ και την αποστολή του».

        
          Το υπουργείο Υγείας όρισε νέο Διοικητικό Συμβούλιο στο ΚΕΘΕΑ
        
      
«Πολιτικά προσπαθεί να αξιοποιήσει ο υπουργός και την περίπτωση στις φυλακές Διαβατών, στην οποία αναφέρθηκε, που το ίδιο το ΚΕΘΕΑ έχει διερευνήσει με τους μηχανισμούς του και τα όργανα που διαθέτει. Το ΚΕΘΕΑ είναι από τους λίγους οργανισμούς κοινωνικής φροντίδας, που έχει θεσμοθετήσει διαδικασίες με τη συμμετοχή των εργαζομένων του για την αντιμετώπιση αντίστοιχων φαινομένων», υπογραμμίζει ο Οργανισμός.
«Ο υπουργός οφείλει να στηρίξει την πρακτική αυτή αντί να τη χρησιμοποιεί εναντίον του ΚΕΘΕΑ. Σε σχέση με το ασαφές σχόλιο του υπουργού για τα οικονομικά, επαναλαμβάνουμε ότι το ΚΕΘΕΑ ως φορέας της γενικής κυβέρνησης ενημερώνει και το υπουργείο Υγείας και το Γενικό Λογιστήριο του Κράτους, τόσο σε μηνιαία όσο και σε ετήσια βάση, τους αποστέλλει τις εκθέσεις ορκωτών ελεγκτών και είναι πάντα ανοικτό σε περαιτέρω έλεγχο», καταλήγει η ανακοίνωση. 

        Διαβάστε επίσης
      
