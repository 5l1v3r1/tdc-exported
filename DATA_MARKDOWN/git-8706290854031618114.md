
# H ζήλια λίγο έλειψε να της στοιχίσει τη ζωή: Πήγε να πιάσει τον φίλο της στα... πράσα και βρέθηκε κρεμασμένη σε κάγκελα

Published at: **2019-11-07T18:59:00+00:00**

Author: ****

Original: [enikos.gr](http://www.enikos.gr/society/682916/h-zilia-ligo-eleipse-na-tis-stoichisei-ti-zoi-pige-na-piasei-ton-)

Κρεμασμένη στα κάγκελα για τέσσερις ώρες μέσα στη νύχτα ήταν μία 47χρονη γυναίκα., που τραυματίστηκε στην προσπάθειά της να παρακολουθήσει τον σύντροφό της.
Σύμφωνα με πληροφορίες του tvstar.gr, η 47χρονη από την Αθήνα δεν πίστευε ότι ο φίλος της βρίσκεται σε ταξίδι στην Ισπανία και έτσι σκέφτηκε να του κάνει αιφνιδιαστική επίσκεψη στο σπίτι του στο Βαθύ Χαλκίδας.
Πήρε ταξί, έφτασε στο σπίτι του συντρόφου της και προσπάθησε να πηδήξει από τα κάγκελα για να μπει μέσα στον χώρο.
Όμως τα κάγκελα ήταν μυτερά με αποτέλεσμα ένα από αυτά να τρυπήσει τη γάμπα της. Η γυναίκα σε κατάσταση σοκ, κάλεσε από το κινητό της τηλέφωνο μία φίλη της. Βέβαια, το μόνο που πρόλαβε να κάνει ήταν να της ζητήσει "βοήθεια" γιατί το κινητό της έκλεισε από μπαταρία. Πιθανότατα, παρότι δεν κατάφερε να της πει περισσότερες λεπτομέρειες, η φίλη της ήταν ενημερωμένη για το πού βρισκόταν. Έτσι, ειδοποίησε αστυνομία και πυροσβεστική, η οποία απεγκλώβισε τη γυναίκα από το σημείο. Οι πυροσβέστες την αντίκρυσαν με το μισό της σώμα γυρισμένο ανάποδα και το πόδι της καρφωμένο στο κάγκελο.
Η γυναίκα μεταφέρθηκε με ασθενοφόρο στο Νοσοκομείο Χαλκίδας, όπου νοσηλεύεται εκτός κινδύνου. Να σημειωθεί ότι ο φίλος της όντως έλειπε σε ταξίδι.
Πηγή: tvstar.gr
