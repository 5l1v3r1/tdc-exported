
# Ha így haladunk, nem lesz meg a klímacél

Published at: **2019-11-01T09:43:00+00:00**

Author: **Infostart / MTI**

Original: [infostart](https://infostart.hu/kulfold/2019/11/01/ha-igy-haladunk-nem-lesz-meg-a-klimacel)

Jelentős előrelépések történtek, ugyanakkor további erőfeszítésekre van szükség az Európai Unió 2030-as klímavédelmi célkitűzéseinek teljesítéséhez - írta friss jelentésében az Európai Környezetvédelmi Ügynökség (EEA).
Ezen értékelés szerint sokat kellene még tenni ahhoz, hogy a következő évtized végére sikerüljön az üvegházhatású gázok kibocsátásának 40 százalékos csökkentése az 1990-es szinthez képest.
Amennyiben a tagállamok pusztán folytatják a jelenlegi intézkedéseiket, az mindössze 30 százalékos mérséklést tenne lehetővé, de még akkor is csupán 36 százalék fog teljesülni, ha addig minden egyes tervezett intézkedést végrehajtanak.
A koppenhágai székhelyű ügynökség üdvözölte, hogy tavaly mintegy 2 százalékos csökkenést regisztráltak az előző évhez képest, azonban arra figyelmeztetett, hogy a növekvő energiafogyasztás nehezíti a megújuló források arányának emelkedését.
Kiemelték: tíz tagállam jó úton halad a rövid távú, 2020-as célkitűzések elérése felé, de csak háromról - Görögországról Portugáliáról, Svédországról - mondható ez el a 2030-as célokat illetően is.
Az EEA hangsúlyozta, hogy
Utóbbi az egyetlen olyan ágazat, amelyben jelenleg is nő a károsanyag-kibocsátás.
Ursula von der Leyen, az Európai Bizottság elnöke fontos célkitűzésként határozta meg az EU úgynevezett szén-dioxid-semlegességének elérését 2050-re, valamint a már elfogadott klímavédelmi célok számottevő szigorítását.
Sokak szerint mindazonáltal a közösség nem veszi elég komolyan ezt a kérdést, az európai uniós vezetők legutóbbi kétnapos csúcsértekezletén például mindössze 12 percet szenteltek a témának.

        Nyitókép: MTI Fotó: Marjai János
      
