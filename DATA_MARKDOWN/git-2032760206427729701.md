
# Foto: Na Floride pochytali viac ako 3600 pytónov, samica merala viac ako päť a pol metra

Published at: **2019-11-05T08:35:07+00:00**

Author: **Webnoviny**

Original: [Denník politika](http://dennikpolitika.sk/archiv/88704)

5.11.2019 (Webnoviny.sk) – Na Floride pochytali viac ako 3600 pytónov tmavých (Python bivittatus) v rámci programu na záchranu ekosystému Everglades, ktorý podľa odborníkov tieto „agresívne“ zvieratá ohrozujú.
Guvernér Ron DeSantis v pondelok uviedol, že Python Action Team chytil tisíc hadov a v rámci štátneho programu na elimináciu pytónov chytili ďalších 2600 týchto zvierat. Oba projekty odštartovali v roku 2017. Minulý mesiac sa im pritom podarilo chytiť samicu pytóna, ktorá bola dlhá 5,58 metra a mala hmotnosť 45 kilogramov. Odborníci tvrdia, že je to najväčší pytón, akého kedy chytili v Big Cypress National Preserve.
Experti uviedli, že pytóny eliminovali v Everglades 99 percent pôvodných cicavcov, vrátane zajacov a líšok, a zdecimovali zdroje potravy pre niektoré tamojšie druhy, ako napríklad aligátory.
Viac k témam: pytónZdroj: Webnoviny.sk – Foto: Na Floride pochytali viac ako 3600 pytónov, samica merala viac ako päť a pol metra © SITA Všetky práva vyhradené.
