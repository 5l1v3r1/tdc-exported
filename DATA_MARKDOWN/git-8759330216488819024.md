
# Clement laat Cools en Vossen weer links liggen, duo niet in selectie Club Brugge

Published at: **2019-11-01T14:14:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/901961/selectie-van-club-brugge-bevestigt-definitief-uitvallen-van-sterkhouder-mata.html)


        Club Brugge neemt het zaterdagavond in eigen huis op tegen KV Kortrijk. Een nieuwe streekderby na de gewonnen partij tegen Zulte Waregem. Om deze wedstrijd tot een goed einde te brengen rekent Philippe Clement op de volgende jongens.
      
In tegenstelling tot de partij tegen Zulte Waregem rekent Clement niet op 23, maar op 21 namen. Twee spelers vallen uit de selectie bij Blauw-Zwart. Zo is de geblesseerde Clinton Mata er niet bij. Hij heeft een spierscheur opgelopen en wordt pas eind november terug in de selectie verwacht.
Door de blessure van Mata krijgt Odilon Kossounou mogelijk opnieuw een kans. De jonge verdediger maakte zijn basisdebuut in de competitie tegen Zulte Waregem en wist te overtuigen. Ook Matej Mitrovic, die net terug is uit blessure, is een optie achterin.
Ook Thibault Vlietinck is er niet bij. De jongeling krijgt amper nog kansen bij Club Brugge en lijkt helemaal voorbij gestoken te zijn door Charles De Ketelaere, die opnieuw in de selectie zit. Opnieuw afwezig in de selectie zijn Jelle Vossen en Dion Cools. Het duo kan Clement duidelijk niet overtuigen en valt opnieuw uit de selectie.
