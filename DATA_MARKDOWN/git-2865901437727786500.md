
# Mislim Siti, kažem Genk

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/fudbal/vesti/mislim-siti-kazem-genk/341697)

Prvi krug je obrnut, red je da se krene u drugi. Presek na polovini grupne faze je takav da Napoli i Liverpul očekivano drže dve prve pozicije u Grupi E, a za vratom im trenutno diše ekipa Salcburga koja se odlično pokazala u dosadašnjem toku takmičenja, ali kojoj će večeras ipak biti neophodna pobeda kako bi produžila nadu za plasman u nokaut fazu takmičenja.
Baš zbog toga će večerašnji meč sa Napolijem u Italiji (Arena Sport 3, 21.00) biti od velikog rezultatskog značaja. Pre svega dve nedelje u Austriji, italijanski sastav je nekako uspeo da pobegne od kandži veoma dobrog domaćina i da slavi u efikasnoj utakmici - 2:3.
Ni večeras ne treba očekivati ništa manje interesantan okršaj, pošto je reč o dve ekipe koje gaje isključivo napadački stil fudbala. Zbog toga ne treba ni da čudi činjenica da je Salcburg na svega tri odigrane utakmice postigao vrtoglavih 11 golova. Napoli je dao čak šest manje, ali ipak se nalazi na čelu grupe.
Kako navode italijanski mediji, Salcburg bi mogao da krene sa Lorencom Insinjeom, Irvingom Lozanom i Drijesom Mertensom u prednjoj liniji, jer faktički znaju da bi im pobeda već sada obezbedila prolazak u drugu fazu takmičenja. Zbog toga bi na klupi večeras mogli da „završe“ Arkadijuš Milik i Fernando Ljorente.
Ono što ipak može da raduje fudbalere Salcburga jeste činjenica da se Napoli nalazi u relativno lošoj formi, pa ih je zbog toga predsednik Aurelijo de Laurentis smestio u izolovani kamp. Nadaće se u Italiji da će to dati pozitivan rezultat već na večerašnjoj utakmici.
Liverpul ne bi smeo da sebi dodatno zakomplikuje situaciju u grupi protiv Genka (Arena Sport 4, 21.00). Pre dve nedelje, Redsi su u Belgiji uspeli da postignu četiri gola protiv istog tima, tako da je na Enfildu zaista teško očekivati bilo šta drugačije.
Uzimajući u obzir da se Genk nalazi u zaista katastrofalnoj formi, pošto na minulih pet utakmica ima tri poraza, pobedu i remi, sve sem ubedljivog trijumfa Liverpula bi bilo prvorazredno iznenađenje. Naročito ako se ispostave kao tačne tvrdnje da će Jirgen Klop sutra na teren izvesti najjači tim.
Trener Liverpula ističe da su sve oči usmere upravo ka Genku, iako je pred Redsima izuzetno važan duel u Premijer ligi naročitog vikenda protiv Mančester sitija, koji bi mogao ozbiljno da utiče na rasplet na Ostrvu, iako je tek uvodni deo sezone.„Niko ne razmišlja i ne moram uopšte ni da im govorim da je Siti u nedelju, a Genk večeras. Imamo veće ambicije u ovom takmičenju, tako da ćemo pokušati da damo svoj maksimum. Uopšte ni ne sumnjam u svoje fudbalere, mislim da bi me bilo pomalo i sramota kada bih morao da im kažem da ne misle o Sitiju u ovom trenutku“, izjavio je Jirgen Klop.
Genk je samo jednom u istoriji gostovao u Engleskoj. Pre osam godina protiv Čelsija na Stamford Bridžu doživeo je pravi debakl primivši čak pet golova u grupnoj fazi Lige šampiona. Liverpul sigurno ne bi imao ništa protiv da se ista priča ponovi večeras.
Na ruku im ide i tradicija na Enfildu koja kaže da na domaćem terenu nisu izgubili na poslednje 23 utakmice, a poslednji put su poklekli davne 2014. godine kada su izgubili od Real Madrida na domaćem terenu.

        LIGA ŠAMPIONA, GRUPNA FAZA - 4. KOLO
      

        
          
            GRUPA A
          
        
      

        Sreda21.00: (1,18) PSŽ (7,75) Klub Briž (13,0)21.00: (1,20) Real Madrid (7,25) Galatasaraj (12,0)
      

        
          
            GRUPA B
          
        
      

        Sreda18.55: (1,20) Bajern (7,5) Olimpijakos (12,0)21.00: (5,10) Crvena zvezda (3,70) Totenhem (1,70)
      

        
          
            GRUPA C
          
        
      

        Sreda21.00: (5,70) Atalanta (4,30) Mančester Siti (1,55)21.00: (2,35) Dinamo Zagreb (3,35) Šahtjor (3,05)
      

        
          
            GRUPA D
          
        
      

        Sreda18.55: (5,50) Lokomotiva Moskva (3,80) Juventus (1,65)21.00: (2,85) Leverkuzen (3,10) Atletiko Madrid (2,60)
      

        
          
            GRUPA E
          
        
      

        Utorak21.00: (1,10) Liverpul (11,0) Genk (19,0)21.00: (1,90) Napoli (3,80) Salcburg (3,80)
      

        
          
            GRUPA F
          
        
      

        Utorak18.55: (1,23) Barselona (7,00) Slavija (10,5)21.00: (2,20) Dortmund (3,35) Inter (3,35)
      

        
          
            GRUPA G
          
        
      

        Utorak18.55: (2,90) Zenit (3,40) RB Lajpcig (2,45)21.00: (2,05) Lion (3,45) Benfika (3,60)
      

        
          
            GRUPA H
          
        
      

        Utorak21.00: (1,90) Čelsi (3,60) Ajaks (4,00)21.00: (1,95) Valensija (3,45) Lil (4,10)
      

        Napomena: 
        Kvote su podložne promenama
      

        Foto: 
        Reuters, Shutterstock
      
