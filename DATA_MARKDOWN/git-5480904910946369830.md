
# Mezi důvěryhodnými značkami zvítězil znovu Jar

Published at: **2019-11-07T21:05:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/mezi-duveryhodnymi-znackami-zvitezil-znovu-jar/1818558?utm_source=rss&utm_medium=feed)

Praha - Češi dávají přednost tradičním českým značkám a své preference příliš nemění. Absolutním vítězem ocenění Důvěryhodné značky se stala, stejně jako loni, značka Jar. Více než 2000 hlasů z 4000 možných získaly také Dr. Max a Student Agency. Ocenění pro 65 značek, kterým spotřebitelé nejvíce věří, zástupci firem převzali v Národním domě na Smíchově.
Mezi tuzemské značky, které každoročně porážejí mezinárodní giganty, se tak opět zařadily například Božkov, Kofola či Savo nebo Pilsner Urquell. Prvenství letos obhájilo 48 značek z loňských 52 kategorií.
Nejdůvěryhodnější značku z minulých let nově nahradila v kategorii cigaret značka Viceroy. Změny se dočkala také značka ve stavebninách, kde nově zvítězil Ytong, v pojišťovnách se pak prosadila Kooperativa a v hobby marketech Hornbach. V nových kategoriích zvítězil například za poskytovatele mimobankovních půjček Zonky.cz, McCafé v kategorii kaváren nebo Bepanthen v dětských krémech proti opruzeninám.
Do ankety zaměřené na spotřebitelskou důvěru, vedené agenturou Nielsen, se v říjnu zapojilo přes 4000 respondentů. Prostřednictvím on-line dotazníků hodnotili přes 600 značek v 65 skupinách.

        Nejdůvěryhodnější značky produktů v roce 2019:
      

        Nejdůvěryhodnější značky v oblasti služeb a institucí v roce 2019:
      

        Nejdůvěryhodnější značky obchodníků v roce 2019:
      
