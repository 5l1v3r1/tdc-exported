
# Рябошапка заявив, що Порошенко переслідував Богдана

Published at: **2019-11-05T20:12:48+00:00**

Author: **Ольга Проскурова**

Original: [Рубрика](https://rubryka.com/2019/11/05/ryaboshapka-zayavyv-shho-poroshenko-peresliduvav-bogdana/)


        
          Генеральний прокурор Руслан Рябошапка заявив, що колишня влада переслідувала керівника Офісу президента Андрія Богдана.
        
      
Про це він заявив у інтерв’ю LB.ua.
За його словами, відкрите в 2015 році провадження проти Богдана може мати політичну мотивацію.
“Богдан був одним із тих, кого дуже не любив Петро Олексійович (Порошенко). Навіть певний час переслідував. Я думаю, що тоді він міг би використати всі можливості, щоб тиснути на Богдана, в тому числі через це провадження”, – сказав генпрокурор.
На уточнююче питання, коли саме Богдана переслідували, Рябошапка відповів: “Коли він Корбана захищав. А потім того, чиє ім’я не можна називати вголос (Коломойського)”.
За його словами, він не бачив у матеріалах підстав для вручення Богдану підозри.
“Якщо найближчим часом я підніматиму це провадження, то, очевидно, мене можуть звинуватити в тому, що намагатимусь вплинути на розслідування. Слідчий і прокурор – незалежні особи, нехай працюють. Будуть підстави — хай пред’являють підозру. Не я ж про неї повідомляю”, – додав Рябошапка.
