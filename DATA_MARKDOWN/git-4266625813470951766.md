
# У В'єтнамі заарештували вісім осіб, причетних до загибелі людей у вантажівці в Британії

Published at: **2019-11-04T11:10:00+00:00**

Author: ****

Original: [ZIK.UA](https://zik.ua/news/2019/11/04/u_vietnami_zaareshtuvaly_visim_osib_prychetnyh_do_zagybeli_lyudey_u_vantazhivtsi_1683029)


        Поліція В'єтнаму затримала вісьмох осіб, яких підозрюють у причетності до загибелі 39 людей у вантажівці неподалік Лондона.
      
Про це повідомляє Rеuters.
Згідно з повідомленням, залежно від того, що вдасться дізнатися від затриманих, поліція розпочне активне розслідування щодо боротьби та викорінення кіл, що незаконно перевозять людей до Британії. 
За словами поліції, наразі основним завданням є зосередитися на боротьбі із наслідками інциденту та допомогти  сім'ям загиблих отримати тіла. Правоохоронці трактують трагедію як випадок контрабанди, а не випадок торгівлі людьми. 
Як зазначається, більшість жертв були родом із північно-центральних провінцій В'єтнаму, де  погані перспективи роботи, контрабандні угрупування та екологічні катастрофи сприяють хвилі міграції. 
Напередодні делегація в'єтнамських дипломатів та поліції виїхала до Британії, де, як очікується, вони зустрінуться зі своїми британськими колегами.
Нагадаємо, усі загиблі мігранти, чиї тіла були знайдені у вантажівці в британському графстві Ессекс, виявилися громадянами В’єтнаму, а не Китаю, як вважали раніше.
