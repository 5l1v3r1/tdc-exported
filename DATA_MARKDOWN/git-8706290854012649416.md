
# Ανθελληνική προπαγάνδα από το Anadolu για “κακοποιημένους” μετανάστες

Published at: **2019-11-05T06:22:00+00:00**

Author: ****

Original: [enikos.gr](http://www.enikos.gr/international/682228/anthelliniki-propaganda-apo-to-anadolu-gia-kakopoiimenous-metanas)

Σε δημοσίευμα του το τουρκικό πρακτορείο ειδήσεων Anadolu αναφέρει ότι οι ελληνικές Αρχές κακομεταχειρίζονται τους μετανάστες που φτάνουν στην Ελλάδα και πως τους στέλνουν πίσω στην Τουρκία.
Στο δημοσίευμα το Anadolu σημειώνεται ότι 252 μετανάστες που πέρασαν τα ελληνικά σύνορα στάλθηκαν με τη βία πίσω στην Τουρκία με πλοιάριο. Σύμφωνα με το τουρκικό δημοσίευμα, οι μετανάστες από το Πακιστάν ισχυρίζονται ότι οι Έλληνες συνοριοφύλακες τους κακομεταχειρίστηκαν, πως τους πήραν τα παπούτσια και τα κινητά τηλέφωνα και τους έστειλαν πίσω στην Τουρκία.
“Μας χτύπησαν όλους, μας πήραν τα κινητά τηλέφωνα και τα χρήματα που είχαμε, δεν μας έδωσαν φαγητό και μας πέταξαν στο πλοιάριο”, φέρεται να είπε ένας από τους μετανάστες σύμφωνα με το Anadolu.
Πηγή πληροφοριών/ΦΩΤΟ: aa.com.tr
