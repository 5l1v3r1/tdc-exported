
# Покарання РФ за допінговий скандал було недостатнім – експрезидент WADA

Published at: **2019-11-07T02:35:09+00:00**

Author: ****

Original: [Українська правда](https://www.pravda.com.ua/news/2019/11/7/7231221/)

Колишній президент Всесвітньої антидопінгової асоціації WADA Джон Фейхі вважає, що Росію недостатньо покарали за можливу державну програму із застосування допінгу у 2012-2014 роках.
Джерело: "Укрінформ" з посиланням на польське видання Wpolsce.pl.
Деталі: Про це він заявив під час П'ятої всесвітньої конференції з питань допінгу в спорті, яка проходить у польському місті Катовіце.
Фейхі підкреслив, що Російське антидопінгове агентство не передавало вчасно проби російських спортсменів з лабораторії у Москві. Незважаючи на це, членство росіян у WADA поновили у вересні цього року.
Дослівно: "Попри усі покарання, здається, 282 російські спортсмени виступили в Ріо-де-Жанейро, а 169 спортсменів брали участь у змаганнях у Південній Кореї. Чи у такому разі можемо говорити про ефективні санкції?"

        Нагадаємо: 
      
