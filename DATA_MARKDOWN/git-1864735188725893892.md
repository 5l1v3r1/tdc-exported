
# Terremoto L'Aquila oggi, scossa di 4.4 al confine col Lazio

Published at: **2019-11-07T17:50:17+00:00**

Author: **QuotidianoNet**

Original: [QUOTIDIANO.NET](https://www.quotidiano.net/cronaca/terremoto-aquila-oggi-1.4874540)

L'Aquila, 7 novembre 2019 - Torna a tremare la terra nel Centro-Italia. Una forte scossa di terremoto è stata avvertita oggi tra la provincia de L'Aquila e quella di Frosinone: erano le 18.35. L'Ingv ha calcolato una magnitudo di 4.4 punti della scala Richter. L'epicentro è collocato 5 km a sudest di Balsorano, comune di poco più di 3mila abitanti, in provincia dell'Aquila, in Abruzzo, al confine col Lazio. L'ipocentro registrato a una profondità di 14 chilometri. Nella notte, proprio questa zona, la zona della Marsica, era stata interessata da uno sciame sismico - una decina di eventi con una magnitudo massima di 2.8 - tanto che la sindaca di Balsorano, Antonella Buffone, aveva deciso la chiusura di tutte le scuole per la giornata di oggi.
