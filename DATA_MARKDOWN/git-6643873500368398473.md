
# Tre funnet døde etter helikopterulykke i Japanhavet

Published at: **2019-11-02T10:21:17+00:00**

Author: **NTB**

Original: [Bergens Tidende](https://www.bt.no/utenriks/i/e8Rqwl/tre-funnet-doede-etter-helikopterulykke-i-japanhavet)

Helikopteret var på et oppdrag for å fly en skadd fisker til sykehus da det styrtet ved Liancourt-øyene torsdag. Lørdag ble tre funnet omkommet, men fortsatt er fire andre savnet.
– Vi vil gjøre vårt beste for å bringe de savnede til sine familier, sier en representant for kystvakten.
De sju om bord på helikopteret var fem redningsmannskaper, fiskeren og en sivil person.
Helikopteret er av typen H225, samme modell som krasjet på Turøy i 2016, ifølge nyhetsbyrået Reuters. Da omkom tolv menn og én kvinne da et Super Puma-helikopter styrtet etter at rotoren løsnet.
Liancourt-øyene i Japanhavet er en ubebodd øygruppe som kontrolleres av Sør Korea, men som Japan også gjør krav på. Koreanerne kaller den Dodko, mens Japan har døpt den Takeshima.
