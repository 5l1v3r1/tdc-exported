
# Вбивство 5-річного Кирила Тлявова: Названо ім'я стрільця

Published at: **2019-11-05T16:40:00+00:00**

Author: ****

Original: [ZIK.UA](https://zik.ua/news/2019/11/05/vbyvstvo_5richnogo_kyryla_tvyalova__nazvano_imya_striltsya_1684257)


        Слідство обґрунтовано вважає, що працівник патрульної поліції Іван Приходько здійснив смертельний постріл, від якого загинув 5-річний хлопчик Кирило Тлявов у Переяславі.
      
Про це повідомляє УНН з посиланням на джерела у правоохоронних органах. 
Зазначається, що зброю, з якої був зроблений смертельний постріл, досі не знайшли. 
ЗМІ стало відомо, що після отримання результатів усіх експертиз, проведених в рамках розслідування, слідчі прийшли до висновку, що саме Приходько здійснив постріл, який став смертельним для дитини.
Нагадаємо, 31 травня у Переяславі-Хмельницькому Київської області патрульні поліцейські Іван Приходько та Володимир Петровець напідпитку в позаробочий час стріляли з вогнепальної зброї по металевих банках та інших предметах, неподалік від місця, де гуляв 5-річний Кирило Тлявов.
Хлопчика поранили в голову і 3 червня він помер у київській лікарні.
 
