
# 
        خنثی سازی طرح حمله تروریستی در بغداد همزمان با تظاهرات +عکس
      

Published at: **2019-11-03T14:04:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637796/%D8%AE%D9%86%D8%AB%DB%8C-%D8%B3%D8%A7%D8%B2%DB%8C-%D8%B7%D8%B1%D8%AD-%D8%AD%D9%85%D9%84%D9%87-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%AF%D8%B1-%D8%A8%D8%BA%D8%AF%D8%A7%D8%AF-%D9%87%D9%85%D8%B2%D9%85%D8%A7%D9%86-%D8%A8%D8%A7-%D8%AA%D8%B8%D8%A7%D9%87%D8%B1%D8%A7%D8%AA-%D8%B9%DA%A9%D8%B3)

به گزارش بولتن نیوز، خبرگزاری رسمی عراق (واع) با انتشار چند عکس از فردی بازداشت شده در حالی که چهره‌اش مخدوش شده و تعدادی نیروی امنیتی اطراف او حضور دارند، اعلام کرد نیروهای امنیتی همچنین مواد منفجره و دستگاه‌های ارتباطی را که برای انفجار در جمع تظاهرکنندگان عراقی آماده شده بود، کشف و ضبط کردند.
این خبرگزاری به نقل از مرکز اطلاعات امنیتی عراق گزارش داد، اعترافات تروریستی به نام "ابوهارون" در کشف این مواد منفجره و دستگاه‌های ارتباطی که برای اجرای عملیاتی تروریستی همزمان با تظاهرات بغداد آماده شده بودند، نقش به سزایی داشت.
مرکز اطلاعات امنیتی عراق در بیانیه خود به هویت ابوهارون و یا گروه تروریستی که در آن عضوریت دارد اشاره‌ای نکرده و تنها اعلام کرد که او در کمین نیروهای عراقی در جنوب بغداد دستگیر شد.
در ادامه بیانیه این مرکز آمده است، بازجویی از ابوهارون در کشف سلاح‌ها، تجهیزات مواد منفجره و دستگاه‌های ارتباطی که برای یک عملیات تروریستی آماده شده بودند، نقش به سزایی ایفا کرد.
مردم عراق از ابتدای اکتبر برای اجرای اصلاحات و مبارزه با فساد در این کشور دست به تظاهرات زدند و در ادامه خواستار برکناری دولت و محاکمه مسئولانی شدند که متهم به فساد هستند.
 
