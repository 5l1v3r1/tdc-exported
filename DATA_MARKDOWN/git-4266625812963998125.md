
# ​Кількість хворих на гепатит А у Чернігові зросла до 23 осіб

Published at: **2019-11-01T17:40:00+00:00**

Author: ****

Original: [ZIK.UA](https://zik.ua/news/2019/11/01/kilkist_hvoryh_na_gepatyt_a_u_chernigovi_zrosla_do_23_osib_1681777)


        Чернігівська міська рада заявила, що кількість хворих на гепатит А учнів та працівників школи №7 Чернігова зросла до 23-х, з них 21 – діти.
      
Про це повідомляє Радіо Свобода.
Згідно з повідомленням, міська комісія з питань техногенно-екологічної безпеки і надзвичайних ситуацій ухвалила рішення про відновлення роботи школи. Наразі у лікарнях міста обстежують 375 людей, з яких 262 – учні.
"Загалом контактних у вогнищі спалаху гепатиту «А» визначено 510 осіб, з них 369 учнів. Тобто залишилося обстежити 107 учнів цієї школи. Керівництвом школи та медичних закладів складені графіки, відповідно до яких наступного тижня будуть проводити обстеження цих дітей", - йдеться у заяві.
Як зазначається, через два тижні проведуть повторне обстеження, оксільки лабораторні дослідження гепатиту А мають проводитися двічі. 
Нагадаємо, у Чернігові відкрили кримінальне провадження за фактом порушення санітарних норм в школі, в якій 13 дітей захворіли на вірусний гепатит. 
