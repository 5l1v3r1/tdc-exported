
# Mısır hükümetinden sosyal medyada sitelerinde paylaşılan asılsız iddialara yalanlama

Published at: **2019-11-02T15:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1973211/m%C4%B1s%C4%B1r-h%C3%BCk%C3%BCmetinden-sosyal-medyada-sitelerinde-payla%C5%9F%C4%B1lan-as%C4%B1ls%C4%B1z-iddialara)

Mısır hükümeti, dün, son dönemlerde sosyal medya sitelerinde paylaşılan asılsız iddiaların doğru olmadığını duyurdu.Bakanlar Kurulu’ndaki Medya Merkezi tarafından bu iddialar için yayınlanan haftalık raporda, son sekiz gün içerisinde 15 iddianın ortaya atıldığı, çiftçilere sulama suyu satıldığı ve virüs yayıldığı gibi iddiaların öne çıktığı aktarıldı.Mısır Cumhurbaşkanı Abdulfettah Sisi, önceki gün yaptığı açıklamada, vatandaşlarına bu asılsız iddialara inanmamaları çağrısında bulundu.Mısır hükümeti, zaman zaman sosyal medya ve internet sitelerine yayınlanan bu asılsız iddiaların gerçekliliğin araştırılması için çalışmalar yapıyor.Milletvekili Ahmed Saad, Şarku’l Avsat’a yaptığı açıklamada, medya araçları başta olmak üzere yalan haber yapanların cezalandırılması için bir yasanın olması gerektiğini, bu haberleri yapanlara karşı ise en ağır yaptırımın uygulanması gerektiğini söyledi. Ayrıca bu tarz haberlerin toplum içerisinde nefret söylemini yayabileceğine dikkati çekti.Hükümet tarafından çiftçilere sulama suyu satma planı ile ortaya atılan iddialara yanıt olarak yapılan açıklamada, ilgili bakanlık tarafından kontrol edilen yeni sulama kanallarında, çiftçilere yönelik bir satım işleminin gerçekleştiği bilgisinin doğru olmadığı aktarıldı.Mısır Su Kaynakları ve Sulama Bakanlığı tarafından yapılan açıklamada, tarım sektöründeki tüm çiftçilere su sağlama taahhütlerinin bulunduğu, devletin modern sulama sistemlerinin uygulanması ile su kaynaklarının iyi kullanılarak, tarımsal verimin artırılmasının hedeflendiği belirtildi.Açıklamada, hükümetin, çiftçileri destekleme ve tarımın yaygınlaşması konusunda istekli olduğu, gübre ve tohum dahil çiftçilerin tüm ihtiyaçlarının karşılandığı aktarıldı.Yayınlanan resmi raporlarda, Mısır’ın son üç ay içerisinde 21 bini aşkın bu tarz iddialar ile maruz kaldığı ve bu asılsız iddiaların ulusal çıkarları hesaba katmayan güçler tarafından gerçekleştirildiği kaydedildi.
