
# Veilig Italië in vredige EU: Italiaans senator (holocaustoverlevende) beveiligd want antisemitisme

Published at: **2019-11-07T11:35:00+00:00**

Author: **Redactie**

Original: [ThePostOnline](https://tpo.nl/2019/11/07/veilig-italie-in-vredige-eu-italiaans-senator-holocaustoverlevende-beveiligd-want-antisemitisme/)

De Italiaanse senator Liliana Segre, die de Holocaust overleefde, krijgt politiebescherming vanwege aanhoudende antisemitische bedreigingen. Dat heeft de rechter in Milaan donderdag bepaald. Segre werd in 2018 tot senator voor het leven benoemd.
In oktober werd bekend dat ze via sociale media dagelijks ruim tweehonderd antisemitische bedreigingen binnenkrijgt. Daarop stelde de Senaat een speciale commissie in die haatbedreigingen moet onderzoeken.
“Het is een ernstig signaal, de wereld lijkt terug te gaan in de tijd”, zegt parlementslid Emanuele Fiano, zoon van een andere Holocaust-overlevende, donderdag. “Iemand moeten beveiligen die de Holocaust heeft overleefd is een plicht, maar ook een nederlaag.”
Segre werd in 1930 in Milaan geboren in een joodse familie. Ze vluchtte in december 1943 samen met haar vader naar Zwitserland maar werd daar afgewezen. Ze werd vervolgens gearresteerd en in januari 1944 naar Auschwitz gedeporteerd.

        Anp
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
 
