
# طرح مقابله با مظاهر بی‌حجابی در اماکن عمومی قم

Published at: **2019-11-03T22:18:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619713/%D8%B7%D8%B1%D8%AD-%D9%85%D9%82%D8%A7%D8%A8%D9%84%D9%87-%D8%A8%D8%A7-%D9%85%D8%B8%D8%A7%D9%87%D8%B1-%D8%A8%DB%8C%E2%80%8C%D8%AD%D8%AC%D8%A7%D8%A8%DB%8C-%D8%AF%D8%B1-%D8%A7%D9%85%D8%A7%DA%A9%D9%86-%D8%B9%D9%85%D9%88%D9%85%DB%8C-%D9%82%D9%85)


        دادستان عمومی و انقلاب قم حمایت از آمران به معروف را از ضروریات دانست و گفت: طرح مقابله با مظاهر فساد به‌صورت مستمر در خیابان‌ها، بازارچه‌ها، بوستان‌ها، پارک‌ها و اماکن عمومی قم اجرایی می‌شود.
      

        آفتاب‌‌نیوز :
      
حجت‌الاسلام‌والمسلمین حسن غریب روز یکشنبه در نشست قرارگاه ۱۹ دی استان قم اظهار کرد: انگیزه و اعتقاد در دستگاه قضایی وجود دارد تا با تمام توان با معضلات و آسیب‌های اجتماعی به‌ویژه در حوزه عفاف و حجاب مقابله شود.
وی ادامه داد: باید از آمران به معروف با تمام توان حمایت شود و این مساله عزم عمومی مدیران و مردم را می‌طلبد.
غریب خاطرنشان کرد: افراد بی‌حجاب اگر احساس بی‌کسی و دلسردی کنند و بدانند که حامی ندارند، مسیر خود را تغییر خواهند داد و در این مسیر مطالبه عموم افراد جامعه نیز لازم و اثرگذار است.
اراده جدی دادگستری برای مقابله با هرگونه مظاهر فساد در قم
رئیس‌کل دادگستری استان قم نیز در این جلسه گفت: دادگستری قم آمادگی دارد با هرگونه مظاهر فساد در قم مقابله کند و در این مسیر هرگونه هجمه سیاسی، فرهنگی، اجتماعی و غیره را می‌پذیرد و بدون توجه به حواشی وظیفه خود را انجام خواهد داد.
حجت‌الاسلام‌والمسلمین علی مظفری بیان کرد: در موضوع عفاف و حجاب به علت کم‌کاری‌ها امروز شاهد برخی بی‌حیایی و بی‌حجابی‌ها در سطح کشور به‌ویژه قم هستیم.
وی اضافه کرد: با توجه به نبود عملکردهای جدی متاسفانه برای عده‌ای این باور پیش‌آمده است که در حاکمیت اراده جدی برای مقابله با بی‌حجابی وجود ندارد.
رئیس دادگستری استان قم گفت: برخی افراد و گروه‌ها بنا دارند چهره قم را مخدوش کنند و به دنبال ترویج مظاهر فساد در شهر هستند و در این راستا برنامه‌هایی را نیز پیش‌بینی کرده‌اند درحالی‌که اراده جدی مقابله با این افراد و برنامه‌ها در دستگاه قضایی وجود دارد.
مظفری خاطرنشان کرد: برخورد جدی و شدید با مظاهر فساد در جامعه همچون بی‌حجابی، بی‌حیایی، روزه‌خواری علنی و حرمت‌شکنی‌ها ضروری است و این موضوع جزو اولویت‌های دادگستری و دستگاه قضایی است.
قرارگاه ۱۹ دی تکلیف دستگاه‌ها را در حوزه حجاب و عفاف مشخص کند
فرمانده انتظامی استان قم نیز در این جلسه با تاکید بر اینکه قرارگاه ۱۹ دی باید تکلیف دستگاه‌ها را در حوزه حجاب و عفاف مشخص کند، گفت: نیروی انتظامی در حوزه حجاب و عفاف رسالت برخورد با هنجارشکنان را بر عهده دارد.
سردار عبدالرضا آقاخانی ضمن تقدیر از اهتمام دستگاه قضایی در راستای حمایت از آمران به معروف و ناهیان از منکر بیان داشت: در حوزه امربه‌معروف و نهی از منکر دستگاه‌ها و نهادهای مختلف ازجمله دانشگاه‌ها و اتحادیه‌ها نقش‌های مهم نظارتی و فرهنگ‌سازی را بر عهده‌دارند که باید به دنبال اجرای نقش خود باشند.
وی با اشاره به اینکه آموزش و توجیه منطقی در حوزه امربه‌معروف و نهی از منکر از اهمیت بسیاری برخوردار است، مطرح کرد: اگر ظرفیت‌ها در کنار یکدیگر قرار گیرند می‌
