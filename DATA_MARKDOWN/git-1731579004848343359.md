
# Il mercato tablet sta resuscitando? Apple domina ancora, ma occhio ad Amazon (foto)

Published at: **2019-11-01T11:05:39+00:00**

Author: **Vincenzo Ronca**

Original: [MobileWorld](https://www.mobileworld.it/2019/11/01/mercato-tablet-sta-resuscitando-apple-domina-ancora-occhio-ad-amazon-foto-240068/)

Da diversi anni ormai il mercato dei tablet ha subito una sorta di arresto nella sua crescita, in particolare per il segmento Android che vede Samsung e pochi altri come attori principali. Gli ultimi dati presentati da IDC sembrano sovvertire, almeno in parte, il trend degli scorsi anni.
IDC ha presentato i risultati dell’analisi svolta sulle spedizioni di tablet a livello globale relative al terzo trimestre del 2019: in generale emerge che il mercato tablet è cresciuto rispetto allo scorso, seppur di poco. Analizzando i singoli produttori, al vertice troviamo sempre Apple che ha anche fatto registrare una crescita di circa il 22% rispetto allo stesso periodo dello scorso anno. Al secondo posto troviamo sorprendentemente Amazon, che sostanzialmente si prende il posto di Samsung anche in termini di quota di mercato.
Il colosso di Jeff Bezos ha anche fatto registrare la più alta crescita rispetto allo scorso anno, pari a quasi il 26%. Anche Lenovo, che ora si trova al quinto posto per quota di mercato, ha fatto registrare una crescita rispetto allo scorso, principalmente grazie al settore di mercato asiatico. Tutti gli altri hanno visto un calo, in primis Samsung che scivola al terzo posto.
Per ulteriori dettagli sulle analisi svolte da IDC vi suggeriamo di consultare la tabella riassuntiva nella galleria qui sotto.
