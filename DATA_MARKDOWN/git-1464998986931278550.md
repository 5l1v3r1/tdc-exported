
# കശ്മീരിൽ നാളെ ബോർഡ് പരീക്ഷ നടക്കാനിരുന്ന സർക്കാർ സ്ക്കൂളില്‍ ഭീകരർ പെട്രോൾ ബോംബെറിഞ്ഞു

Published at: **2019-11-01T22:01:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/india/news/govt-school-in-kashmir-shopian-set-on-fire-ahead-of-tomorrow-board-exams)

ശ്രീനഗർ: കശ്മീരിൽ നാളെ ബോർഡ് പരീക്ഷ നടക്കാനിരുന്ന സർക്കാർ സ്ക്കൂൾ ഭീകരർ പെട്രോൾ ബോംബ് എറിഞ്ഞ് കത്തിച്ചു. തെക്കൻ കശ്മീരിലെ ഷോപിയാൻ ജില്ലയിലെ കുംഡ്ലാൻ ഗ്രാമത്തിലെ സ്ക്കൂളാണ് കത്തിച്ചത്. കശ്മീരും , ജമ്മുവും കേന്ദ്രഭരണ പ്രദേശമായി നിലവിൽ വന്ന ശേഷം ആദ്യമായാണ് ഇത്തരത്തിൽ ഒരു ആക്രമണം നടക്കുന്നത്.
കുറച്ച് ദിവസങ്ങൾക്ക് മുമ്പ്, പുൽവാമയിലെ ഒരു സ്കൂളിന് പുറത്ത് സുരക്ഷാ സേനയുമായി ഭീകരർ ഏറ്റുമുട്ടിയിരുന്നു. ബോർഡ് പരീക്ഷയ്ക്കായി എത്തിയ അഞ്ചു വിദ്യാർത്ഥികളാണ് ഈ സമയത്ത് സ്‌കൂളിനുള്ളിൽ കുടുങ്ങിയത്.
