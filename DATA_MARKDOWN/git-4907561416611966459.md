
# Memura fark emekliye zam

Published at: **2019-11-05T05:00:30+00:00**

Author: ****

Original: [Posta](https://www.posta.com.tr/memura-fark-emekliye-zam-2216959)

Toplu sözleşmeden 2020 için yüzde 4 artı 4 zam alan milyonlarca memur ile memur emeklisi, gözünü enflasyon farkına bir başka deyişle ocak itibarıyla alacağı zamma çevirdi. Peki ocak zammı ne kadar olacak?
Bu sorunun cevabı dün açıklanan enflasyon verileriyle netleşmeye başladı. Temmuz, ağustos, eylül ve ekim aylarında enflasyon sırasıyla 1.36, 0.86, 0.99 ve 2 olmak üzere toplamda yılın ikinci altı ayı için kümülatif yüzde 5.31 oldu. 
Memurların ve memur emeklilerinin ocak zammı hakem kurulu tarafından ‘yüzde 4 zam ve 2019’un ikinci 6 aylık döneminde enflasyon yüzde 5’i aşarsa aşan kısım kadar fark’ şeklinde kararlaştırılmıştı.
Temmuz ekim dönemini kapsayan enflasyon, ikinci 6 aylık dönem (temmuz-aralık) için geçerli yüzde 5’lik zammı şimdiden aştığından yüzde 0.31’lik fark oluştu. Toplu sözleşmeye göre ocakta yüzde 4 zam alacak memur ve emeklisine son 2 ayda enflasyon eksi çıkmazsa yüzde 4+0.31 fark eklenecek. 
Enflasyon ilk 6 ayda yüzde 5.01 artmıştı. Merkez Bankası’nın hedeflediği doğrultuda gerçekleşmesi halinde ikinci 6 ay için enflasyonun yüzde 6-6.5 civarında olabileceği öngörülüyor. Burada net sonucu Ocak 2020’de göreceğiz.
Ancak şu an için memur farkı yüzde 0.31 olurken, ikinci 6 aylık enflasyona göre zam alacak SSK ve Bağkur emeklilerine yapılacak zam yüzde 5.31 seviyesinde olacak. Kasım ve aralık verileri burada belirleyici olacak. 
Sadece son 4 aydaki enflasyona göre ocakta en düşük memur emekli maaşı yüzde 4+0.31 farkla 2522 liradan 2631 liraya çıkacak. Enflasyon Merkez Bankası’nın beklentisine göre gerçekleşirse yüzde 6.5 artışla 2532 liraya çıkacak. 2000 yılından önce emekli olan SSK’lının taban maaşı ise yüzde 5.31’lik kümülatif enflasyona göre 1.983 liradan 2.088 liraya, Bağkurlu esnafın en düşük emekli maaşı 1.676 liradan 1.765 liraya çıkacak.
BUNLARI OKUDUN MU?

        1 Serenay Sarıkaya'ya gelen yorumlar güldürdü
      

        2 Su Ürünleri Kanunu’nda değişiklik yapılmasına dair Kan...
      

        3 Diyarbakır kırsalında 3 terörist etkisiz hale getirild...
      

        4 Ebru Şahin'den alkışlanacak hareket
      

        5 Seren Serengil'in annesi, Nevin Serengil güzelliğiyle ...
      

        6 Isparta'da, 7-8 milyon yıl öncesine ait omurgalı fosil...
      

        7 Balıkçı tekneleri hamsi dolu ambarlarla limana dönüyor
      

        8 Türkiye'de sisteme kayıtlı konut sayısı 38,4 milyona u...
      

        9 Gaziantep'te nefes kesen anlar
      

        10 Çağlar Ertuğrul'un hayranları sıraya girdi
      
