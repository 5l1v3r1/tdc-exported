
# Букмекери: Аллегрі – найвірогідніший наступник Тухеля на посту головного тренера «ПСЖ»

Published at: **2019-11-06T11:24:00+00:00**

Author: **Сергій Гумен**

Original: [Рейтинг Букмекерів](https://bookmaker-ratings.com.ua/bukmekery-allegri-najvirogidnishyj-nastupnyk-tuhelya-na-postu-golovnogo-trenera-pszh/)

Експерти букмекерських контор пропонують спрогнозувати нового головного тренера французького гранда «ПСЖ» після можливого звільнення німецького фахівця Томаса Тухеля. Основним претендентом вважається італійський наставник Массіміліано Аллегрі.
Букмекерська компанія Paddy Power розмістила у своїй лінії ставки на можливого наступника німця Томаса Тухеля біля керма французького клубу «ПСЖ». На думку експертів, головним претендентом на тренерське крісло паризької команди вважається 52-річний італієць Массіміліано Аллегрі, який знаходиться у статусі безробітного після звільнення з туринського «Ювентуса» в травні поточного року. Поставити на цей варіант можна з котируванням 2,5, що відповідає 40 відсоткам ймовірності.
Наступним у списку кандидатів на пост наставника французького колективу йде ще один безробітний – португалець Жозе Моурінью, останнім клубом якого був «Манчестер Юнайтед». Ставка на призначення «Особливого» головним тренером чемпіона Ліги 1 оцінюється коефіцієнтом 3,5 (29%). Трійку лідерів закриває аргентинський керманич лондонського «Тоттенхема» Маурісіо Почеттіно, на якого пропонують котирування 6,5 (15%).
Також на пост головного тренера «ПСЖ», на думку букмекерів, можуть бути призначені наступні фахівці: француз Зінедін Зідан (9,0 – 11%), іспанець Рафаель Бенітес (21,0 – 5%), італієць Карло Анчелотті (26,0 – 4%), аргентинець Дієго Сімеоне (41,0 – 2,5%) та німець Юрген Клопп (67,0 – 1,5%).
На даний момент пост головного тренера паризького клубу займає Томас Тухель, контракт якого розрахований до літа 2021 року. Під його керівництвом команда впевнено лідирує у турнірній таблиці чемпіонату Франції, а в Лізі чемпіонов також займає перше місце у квартеті А.
