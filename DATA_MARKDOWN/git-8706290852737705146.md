
# Φριχτός θάνατος για 36χρονη - Την βρήκαν με έναν πύθωνα 2,5 μέτρων γύρω από τον λαιμό της

Published at: **2019-11-01T09:26:00+00:00**

Author: ****

Original: [enikos.gr](http://www.enikos.gr/international/681588/frichtos-thanatos-gia-36chroni-tin-vrikan-me-enan-pythona-25-metr)

Μία γυναίκα βρέθηκε νεκρή με έναν πύθωνα 2,5 μέτρων γύρω από τον λαιμό της, σύμφωνα με την αστυνομία της Ιντιάνα.
Το φίδι είναι ένας δικτυωτός πύθωνας, συναντάται στην Ασία και θεωρείται ένα από τα μεγαλύτερα σε μήκος φίδια στον κόσμο.
Το τοπικό αστυνομικό τμήμα δέχθηκε κλήση για μία 36χρονη γυναίκα που βρέθηκε χωρίς τις αισθήσεις της. Οι
Οι διασώστες προσπάθησαν να σώσουν την Laura Hurst, αλλά χωρίς επιτυχία. Βρήκαν 140 φίδια στο σπίτι, 20 από τα οποία ανήκουν στην 36χρονη.
Ο ιδιοκτήτης του σπιτιού δήλωσε στην Lafayette Journal & Courier ότι ο θάνατος της γυναίκας ήταν ένα τραγικό ατύχημα και ότι ο ίδιος συνεργάζεται πλήρως με τις αρχές.
Σύμφωνα με τον εκπρόσωπο της αστυνομίας, στο σπίτι δεν μένει κανείς και πρόσφατα του είχαν κάνει ανακαίνιση για να φιλοξενεί αποκλειστικά τα φίδια.
Η Hurst βρισκόταν στο σπίτι για να τσεκάρει τα φίδια και να τα φροντίσει.
Αν και κατά πάσα πιθανότητα το φίδι προκάλεσε τον θάνατό της, θα γίνει και νεκροψία για να υπάρξει και η επίσημη αιτία θανάτου.
Πηγή: CNN
