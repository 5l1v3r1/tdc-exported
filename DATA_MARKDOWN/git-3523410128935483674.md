
# 
        جنگنده اف-۳۵ آمریکا تهدیدی برای محیط زیست
      

Published at: **2019-11-03T21:39:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637913/%D8%AC%D9%86%DA%AF%D9%86%D8%AF%D9%87-%D8%A7%D9%81-%DB%B3%DB%B5-%D8%A2%D9%85%D8%B1%DB%8C%DA%A9%D8%A7-%D8%AA%D9%87%D8%AF%DB%8C%D8%AF%DB%8C-%D8%A8%D8%B1%D8%A7%DB%8C-%D9%85%D8%AD%DB%8C%D8%B7-%D8%B2%DB%8C%D8%B3%D8%AA)

به گزارش بولتن نیوز، متخصصان محیط زیست نروژی اعلام کرده اند هواپیمای جدید جنگنده اف-۳۵ (F-۳۵) که جایگزین ناوگان جنگنده اف-۱۶ خواهد شد، گاز‌های گلخانه‌ای زیادی تولید می‌کند.
به گفته فعالان محیط زیست با ورود ۵۲ فروند جنگنده اف-۳۵ به ناوگان نظامی نروژ، انتشار دی اکسید کربن افزایش می‌یابد.
در پی انتشار گزارش متخصصان محیط زیست نروژ، عده‌ای از فعالان محیط زیست نروژی از جنگنده جدید اف-۳۵ شکایت کرده اند.
روزنامه «داگسا ویزن» نروژ با انتشار این مطلب نوشت: میانگین مصرف سوخت برای جت‌های جنگنده جدید اف-۳۵ حدود ۶۰ درصد بیشتر از جت‌های جنگنده امروزی است و در حالی که مصرف سوخت در هواپیما‌های اف-۱۶، ۳۵۰۰ لیتر برای ۱ ساعت پرواز است در جنگنده‌های اف-۳۵ به ۵ هزار و ۶۰۰ لیتر در یک ساعت پرواز می‌رسد.
یک فعال نروژی گفت: مصرف بیشتر سوخت باعث تغییر آب و هوا و افزایش دمای جهانی خواهد شد. ارتش نروژ با خرید ۵۲ فروند جنگنده جدید اف-۳۵ همه اقدامات مقابله با تغییرات آب و هوایی را از اعتبار می‌اندازد و انتشار گاز‌های گلخانه‌ای را افزایش می‌دهد.
ویلی آموندسن، وزیر پیشین دادگستری و عضو حزب لیبرال مترقی، نگرانی‌های طرفداران محیط زیست را رد کرد. آموندسن اظهار داشت که تأثیر ارتش نروژ بر گرم شدن کره زمین حتی با اف-۳۵ حداقل خواهد بود. آموندسن همچنین اظهار داشت که سلاح‌های هسته‌ای بهترین راه برای کاهش انتشار دی اکسید کربن هستند.
