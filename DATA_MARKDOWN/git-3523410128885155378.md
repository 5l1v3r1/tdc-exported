
# 
        کشف کالای قاچاق میلیاردی در زنجان
      

Published at: **2019-11-03T15:10:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637810/%DA%A9%D8%B4%D9%81-%DA%A9%D8%A7%D9%84%D8%A7%DB%8C-%D9%82%D8%A7%DA%86%D8%A7%D9%82-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%AF%D8%B1-%D8%B2%D9%86%D8%AC%D8%A7%D9%86)

به گزارش بولتن نیوز، سردار  رحیم جهانبخش گفت: در راستای مبارزه با قاچاق کالا، ماموران پلیس آگاهی شهرستان خدابنده حین کنترل خودروهای عبوری در محور بیجار – قیدار به یک دستگاه پژو پارس مشکوک و برای بررسی بیشتر آن را متوقف کردند.
وی اظهار کرد: ماموران با هماهنگی قضائی در بازرسی از خودرو ۴ هزار و ۳۴۱ ثوب انواع البسه قاچاق کشف کردند، که طبق برآورد کارشناسان ارزش تقریبی کالای کشف شده بیش از ۲ میلیارد و ۲۰۰ میلیون ریال برآورد شده است.
فرمانده انتظامی استان زنجان گفت: در این رابطه یک نفر دستگیر شد که پس از تشکیل پرونده تحویل مرجع قضائی شد.

        کشف دام قاچاق در زنجان
      
رئیس پلیس آگاهی استان زنجان گفت: ماموران انتظامی استان زنجان ۵۰ راس گوسفند قاچاق کشف وضبط کردند. 
سرهنگ جعفر رحمتی ابراز کرد: ماموران این دام های قاچاق را حین کنترل خودروهای عبوری در اتوبان زنجان- تبریز از یک دستگاه کامیون باری کشف وضبط کردند. ارزش  دام های قاچاق یک میلیارد ریال است. 
