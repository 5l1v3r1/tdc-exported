
# Összeállt a felvidéki magyar választási együttműködés - egy nagy bökkenővel

Published at: **2019-11-06T14:26:37+00:00**

Author: **Infostart / InfoRádió - Kiss Balázs (Pozsony)**

Original: [infostart](https://infostart.hu/tudositoink/2019/11/06/osszeallt-a-felvideki-magyar-valasztasi-egyseg-egy-nagy-bokkenovel)

Kedden az MKP székházában folytatódott a szlovákiai magyar pártok egyeztetése a választási együttműködésről és a közös lista létrehozásáról. A találkozóra mind az öt pártot és mozgalmat meghívták, de az egyeztetésen csak három delegáció – a Magyar Közösség Pártja, az Összefogás és a Magyar Fórum – vett részt. A Híd lezártnak tekinti a tárgyalásokat.
"A pártok szeretnék mielőbb lezárni a közös jelöltlistáról szóló tárgyalásokat" – tájékoztatott Králik Róbert, az MKP sajtótitkára. "Több, a közös indulásról szóló technikai részletről is tárgyaltak a pártok, a delegációk ismertették a prioritásaikat, és minden pontban sikerült előbbre lépniük" – közölte Králik, hozzátéve, hogy folytatni fogják az egyeztetést a közös listáról.
Múlt héten csütörtökön az ötpárti egyeztetésen még részt vett a Bugár Béla vezette Híd és az egy százalékos támogatottságot alulról megközelítő Magyar Kereszténydemokrata Szövetség is. A tárgyalás megszakadt, mert
Ezt a Híd és az MKDSZ nem utasította el egyértelműen.
"Mindenki számára világosnak kell lennie, hogy a megegyezésre való törekvés nem volt őszinte a három másik párt részéről. Színházat játszottak előttünk és a választóink előtt, ezért a Híd nem látja értelmét a tárgyalás folytatásának" – közölte a párt. Magdeme Klára, a Híd szóvivője kedden megerősítette, kitartanak álláspontjuk mellett, ezért nem mentek el az MKP-székházba.
A további közös lépésekben így csak az MKP, a Magyar Fórum és az Összefogás egyezett meg. A mozgalom kialakítja a jogi feltételeket és felveszi a Magyar Közösségi Összefogás nevet. Ezen a néven indulnak a pártok a választáson – magyarázta Simon Zsolt, a Magyar Fórum elnöke.
A legfrissebb közvélemény-kutatások azt mutatják, hogy

        a Hídnak a parlamenti bejutáshoz nincs meg a kellő támogatottsága.
      
Most már stabilan öt százalék alatt mérik Bugár Béláékat, sőt, az egyik ügynökség négy százalék alá lőtte be a pártot. Ezért – mivel a szintén a bejutásért küzdő magyar hármassal nem tudtak megegyezni – nem marad más választásuk, mint hogy a szlovákok között keressenek szövetségeseket a jövő évi parlamenti választások előtt.
Az egyik kereskedelmi televízió vitaműsorában Ravasz Ábel, a Híd alelnöke elárulta, hogy a mindössze pár hete formálódó Dobrá voľba, azaz Jó Választás nevű politikai erővel elképzelhetőnek tartják a szövetséget. A Jó Választás azonban első körben kosarat adott a Hídnak.
A parlamenti választásokat 2020. február 29-én tartják Szlovákiában. A pártok december 1-jéig adhatják le jelöltlistájukat.

        Nyitókép: Pixabay.com
      

        Kapcsolódó hang
      
Nincs megegyezés a felvidéki magyar pártok között
 
