
# خبر خوش برای اقتصاد جهان: چین و آمریکا به توافق رسیدند

Published at: **2019-11-02T08:52:00+00:00**

Author: ****

Original: [boursepress.ir](http://boursepress.ir/news/138335/%D8%AE%D8%A8%D8%B1-%D8%AE%D9%88%D8%B4-%D8%A8%D8%B1%D8%A7%DB%8C-%D8%A7%D9%82%D8%AA%D8%B5%D8%A7%D8%AF-%D8%AC%D9%87%D8%A7%D9%86-%DA%86%DB%8C%D9%86-%D9%88-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%AA%D9%88%D8%A7%D9%81%D9%82-%D8%B1%D8%B3%DB%8C%D8%AF%D9%86%D8%AF)


        پکن و واشنگتن بر سر توافق کلی تجاری بعد از گفت و گوی تلفنی مقامات دو کشور به اجماع رسیدند.
      
به گزارش پایگاه خبری بورس پرس، خبرگزاری رسمی چین شینهوا اعلام کرد: در مذاکره تلفنی لیوخه معاون نخست وزیر چین و مسئول مذاکرات تجاری این کشور با رابرت لایتیزر نماینده تجاری و استیون منوچین وزیر خزانه داری آمریکا، دو طرف در مورد مسایل کلی توافق تجاری به اجماع نظر رسیدند و در مورد زمان بعدی رایزنی ها گفت و گو کردند.
پیش از این گزارش شده بود دو کشور در مورد توافق تجاری به اجماع رسیده اند و قرار است روسای جمهوری چین و آمریکا این توافق را در حاشیه نشست سران آپک در شیلی امضا کنند که این نشست به دلیل ناارامی های شیلی لغو شد .
از آغاز مذاکرات تجاری چین و آمریکا از فوریه سال ۲۰۱۸ (بهمن ۹۶) به این سو، دو کشور در ۱۳ نشست دو جانبه درباره اکثر مسایل مورد اختلاف به توافق رسیدند اما مذاکرات بارها به خاطر عهدشکنی آمریکا دچار فراز و نشیب شد.
بر این اساس، آمریکا پذیرفته است افزایش تعرفه ۲۵ به ۳۰ درصدی بر ۲۵۰ میلیارد دلار از کالاهای چینی را متوقف کند و چین نیز پذیرفته است خریداران عمده این کشور به خرید محصولات کشاورزی آمریکا ادامه دهند.
انتهای پیام
