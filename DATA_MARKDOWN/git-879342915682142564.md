
# Україна заборонила ввезення старих вагонів з Росії

Published at: **2019-11-06T16:46:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/ekonomika/ukrayina-zaboronyla-vvezennya-staryx-vahoniv-rosiyi)


        Кабінет міністрів на засіданні ухвалив рішення про заборону ввезення до України старих залізничних вагонів з Росії.
      
Про це повідомив прем'єр-міністр Олексій Гончарук за підсумками засідання в середу, 6 листопада.
Заборона запроваджується 20 листопада.
«Ми ухвалили рішення про заборону ввезення в Україну старих залізничних вагонів з Російської Федерації. Зараз цю заборону встановлено з 1 березня. Ми вважаємо, що це потрібно зробити раніше. Тому запроваджуємо цю заборону з 20 листопада. Це позбавить нас значної частини мотлоху, який їде до нас, і потім, експлуатуючись на наших залізничних шляхах, створює небезпеку людям», - сказав Гончарук.
За даними Мінінфраструктури, після оголошення про запровадження зазначеної заборони з березня 2020 року до України було ввезено понад 3000 вантажних вагонів застарілого парку з РФ.
У травні Кабінет міністрів України на засіданні 15 травня знову розширив список заборонених для імпорту російських товарів.
У липні Україна продовжила ембарго на товари з РФ на 2020 рік.
Хочете обговорити цю новину? Долучайтеся до телеграм-чату CHORNA RADA
