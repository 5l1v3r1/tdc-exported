
# ВАКС призначив дату розгляду апеляції захисту Дубневича

Published at: **2019-11-04T18:39:00+00:00**

Author: ****

Original: [DT.ua](https://dt.ua/POLITICS/vaks-priznachiv-datu-rozglyadu-apelyaciyi-zahistu-dubnevicha-328458_.html)

Апеляційна палата Вищого антикорупційного суду в четвер, 7 листопада, розгляне апеляційну скаргу захисту підозрюваного в корупції народного депутата Ярослава Дубневича. Захист оскаржує в апеляції запобіжний захід, обраний депутатові раніше – 100 млн гривень застави – і наполягає на його скасуванні.
Скаргу захисту Дубневича розглядатиме колегія суддів, до якої включені судді Дмитро Михайленко, Микола Глотов і Олег Павлишин, повідомляє інформагентство "УНН" із посиланням на прес-службу ВАКС.
Відзначимо, що дата розгляду апеляційної скарги збігається з крайнім терміном внесення Дубневичем застави.
31 жовтня Верховна Рада підтримала зняття недоторканності, притягнення до кримінальної відповідальності і арешт депутата Ярослава Дубневича. Того ж дня йому вручили повідомлення про підозру.
САП наполягала на арешті Дубневича-молодшого з правом внесення 93 млн гривень застави, захист просив суд не обирати депутату запобіжного заходу взагалі. ВАКС відхилив обидва клопотання, призначивши підозрюваному заставу в розмірі 100 млн гривень, а також зобов'язавши його здати закордонні паспорти і носити електронний браслет.
Депутату інкримінують ч. 5 ст. 191 КК (привласнення, розтрата майна або заволодіння ним шляхом зловживання службовим становищем). За даними слідства, будучи депутатом Верховної Ради восьмого скликання і головою транспортного комітету, Дубневич-молодший разом зі спільниками розробив схему про узгодженому завищення ціни при реалізації стрілочної продукції ПАТ "Укрзалізниця", яка завдали держкомпанії 93 млн гривень збитків.
Кінцевими бенефіціарами ТОВ "Корпорація КРТ", яке продавало обладнання УЗ, є брати Богдан і Ярослав Дубневичі.
У січні САП подавала до ГПУ подання на Дубневича-молодшого, але генпрокурор Юрій Луценко повернув його на доопрацювання.
