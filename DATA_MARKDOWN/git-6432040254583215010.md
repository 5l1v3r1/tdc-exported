
# GIS ostrzega: Salmonella w pieprzu czarnym

Published at: **2019-11-04T18:30:02+00:00**

Author: ****

Original: [Gazeta Olsztyńska](http://gazetaolsztynska.pl/615566,GIS-ostrzega-Salmonella-w-pieprzu-czarnym.html)


        Główny Inspektorat Sanitarny podjął decyzję o wycofaniu niektórych partii pieprzu czarnego mielonego ze względu na wykrycie bakterii Salmonella. Konsumenci, którzy kupili wskazane w komunikacie partie produktu, nie powinni ich spożywać.
      
W próbkach pieprzu czarnego mielonego zbadanego w ramach kontroli urzędowej stwierdzono obecność bakterii Salmonella. Spożycie produktu, szczególnie bez obróbki termicznej, wiąże się z potencjalnym ryzykiem zatrucia pokarmowego.Wycofaniu podlegają następujące partie produktu wyprodukowane przez Agnex Krzysztof Wierzbicki 15-659 Białystok ul. Hotelowa 38:— pieprz czarny mielony, 150 g, numer partii 1309/6, data minimalnej trwałości 03.2021,— pieprz czarny mielony, 400 g, numer partii 2509/6, data minimalnej trwałości 03.2021,— pieprz czarny mielony, 1 kg, numer partii 2509/6, data minimalnej trwałości 03.2021,— pieprz czarny mielony, 1 kg, numer partii 2409/6, data minimalnej trwałości 03.2021.W trakcie kontroli urzędowej w firmie Agnex Krzysztof Wierzbicki pobrano do badań próbki pieprzu czarnego mielonego, 150 g, numer partii 1309/6, data minimalnej trwałości 03.2021. W 1 z 5 badanych próbek stwierdzono obecność bakterii Salmonella.W celu ustalenia źródła zanieczyszczenia organ Państwowej Inspekcji Sanitarnej pobrał do badań kolejne 5 próbek pieprzu czarnego mielonego, 400 g, numer partii 2509/6, data minimalnej trwałości 03.2021, oraz 5 próbek surowca – pieprzu czarnego mielonego, kraj pochodzenia Wietnam, z zamkniętych worków po 25 kg każdy, data minimalnej trwałości: 03.2021, numer partii 09-09/19 dostarczonego przez PHU GROTEX Eryk Grotowski, 62-800 Kalisz, ul. Tuwima 6. Ponadto organ Państwowej Inspekcji Sanitarnej pobrał do badań wymazy sanitarne ze środowiska produkcyjnego w firmie Agnex Krzysztof Wierzbicki.Na podstawie przeprowadzonego postępowania wyjaśniającego organ Państwowej Inspekcji Sanitarnej nakazał wycofanie wszystkich wyżej wymienionych partii pieprzu czarnego mielonego wyprodukowanego przez Agnex Krzysztof Wierzbicki, w których stwierdzono obecność Salmonella oraz wszystkich partii pieprzu czarnego mielonego wyprodukowanego z surowca zanieczyszczonego Salmonella.Firma Agnex Krzysztof Wierzbicki powiadomiła swoich odbiorców, którzy zakupili kwestionowane partie pieprzu, o konieczności wycofania i zwrotu ww. produktów oraz zamieściła informacje o wycofaniu produktów na stronie internetowej.
Organy Państwowej Inspekcji Sanitarnej monitorują proces wycofywania kwestionowanych partii.Źródło: GIS
