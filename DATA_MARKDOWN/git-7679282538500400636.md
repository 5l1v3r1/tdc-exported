
# मेरे युवा मेरी शान कार्यक्रम में पहुंचीं पायल आर्य, कहा- विजन क्लियर हो तो लक्ष्य से कोई नहीं रोक सकता

Published at: **2019-11-07T13:37:20+00:00**

Author: **लाइव हिन्दुस्तान टीम,अल्मोड़ा**

Original: [https://www.livehindustan.com](https://www.livehindustan.com/uttarakhand/story-payal-arya-in-mere-yuva-meri-shaan-says-if-vision-is-clear-no-one-can-stop-to-achieve-target-2836938.html)

उत्तराखंड के कल यानी भविष्य को लेकर अल्मोड़ा में युवा सम्मेलन आयोजित किया गया। प्रदेश सरकार और आपके अपने प्रिय समाचार पत्र 'हिन्दुस्तान' की ओर से आयोजित युवा सम्मेलन 'मेरे युवा, मेरी शान' कार्यक्रम में पहुंची पहली युवा महिला सर्वेयर बनने पायल आर्य ने अपनी उपलब्धियों को बताते हुए कहा कि अभी मैंने 38वें अंटार्कटिका अभियान किया। लेकिन वहां से लौटने के बाद मुझे नहीं लगा कि लोगों को मेरे बारे में कुछ पता चलेगा। लेकिन मीडिया लोगों को बताया।
उन्होंने कहा कि सर्वे ऑफ इंडिया से मैं पहली लड़की हूं जिन्होंने वहां जाकर मैपिंग किया। जहां तक पलायन की बात है तो में सभी को बताना चाहती हूं कि हमारे देश में इतने सारा काम है जिसे हम कर सकते हैं। लेकिन इसके लिए आप लोगों का विजन साफ होना चाहिए। आप को कोई चीज नहीं रोक सकती है। उत्तराखंड से सुंदर जगह कही नहीं है।
हमको अपने मिट्टी के लिए कुछ करना चाहिए। यहां आने से पहले मुझे लग रहा था कि हां मैंने कुछ किया है लेकिन छोटे-छोटे बच्चों को देखकर लगा कि नहीं अभी तक बहुत कुछ करना है। इन युवा पीढ़ी को कुछ सिखाना है। इसके अलावा पायल आर्य ने कहा सभी को ड्र्ग्स से दूर रहने की जरूरत है। बता दें कि इस कार्यक्रम में उत्तराखंड के अलावा देश के कई दिग्गज हस्तियां शामिल हुई और राज्य के विकास के लिए अपनी बातें रखी। 
