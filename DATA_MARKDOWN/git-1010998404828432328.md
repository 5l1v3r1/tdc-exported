
# Мъртвите се завърнаха в Мексико Сити (ВИДЕО)

Published at: **2019-11-02T13:05:00+00:00**

Author: **btvnovinite.bg**

Original: [bTV Новините](https://btvnovinite.bg/svetut/martvite-se-zavarnaha-v-meksiko-siti-video.html)

Мексико Сити оживя, за да отпразнува Деня на мъртвите. Празникът се отбелязва в първите два дни на ноември. Семействата и приятелите на покойниците се събират, за да ги споменат.
В Мексико, особено в южните части на страната, се издигат възпоменателни олтари, покрити със свещи и захарни черепи, цветя – предимно жълтите мексикански тароси, любимите храни и напитки на покойните, както и дребни подаръци.
През тези два дни хората се веселят, пируват и се събират на големи шумни групи, като по този начин споменават живота, а не смъртта на покойниците.
Според вярванията мъртвите се връщат веднъж годишно от подземния свят. 1 ноември е запазен за деца, завърнали се от отвъдния живот, а 2 ноември - за възрастните.
Честванията на Деня на мъртвите в Мексико дори стана част от културното наследство на ЮНЕСКО.
Празненствата в мексиканската столица се увеличават в опит да се възползват от засилващия се международен интерес към празника.
