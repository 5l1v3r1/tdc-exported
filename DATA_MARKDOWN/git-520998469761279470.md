
# ФК Буковина перемогла на виїзді Хмельницьке Поділля

Published at: **2019-11-03T09:37:00+00:00**

Author: ****

Original: [Погляд](https://pogliad.ua/news/sport/fk-bukovina-peremogla-na-viyizdi-hmelnicke-podillya-379736)

Суперником чернівецької «Буковини» у 19-му турі була команда «Поділля» (Хмельницький). Нагадаємо, що у першому колі наша команда поступилася суперникові у рідних стінах із рахунком 1:4. Про це повідомляє 
З різних причин у заявці «Буковини» на гру було лише 14 виконавців. Серед них – голкіпери Роман Чопко і Костянтин Гуцул. Через перебір жовтих карток пропускав гру досвідчений захисник Віталій Полянський. 
Незважаючи на кадрові проблеми, підопічні Степана Маковійчука зуміли перемогти команду, яка перебуває у верхній частині турнірної таблиці. 
Переможний гол гості забили на 58 хвилині зустрічі. Капітан «Буковини» Тарас Сивка увірвався у штрафний майданчик «Поділля», де проти нього порушив правила Олександр Майко. Пенальті реалізував той же Тарас Сивка. 
На 72 хвилині зустрічі «Поділля» залишилося у меншості. Ярослав Шпікула притримав Василя Палагнюка та отримав червону картку. Виконуючи штрафний, Василь Палагнюк влучив у «стінку». 
«Буковина» перемогла з рахунком 1:0 та залишила останню сходинку турнірної таблиці. 
«Поділля» (Хмельницький) – «Буковина» (Чернівці) – 0:1 (0:0) 
2 листопада 2019 р. Хмельницький. Спорткомплекс «Поділля». 1000 глядачів. 
Арбітр – Когут (Тернопіль), асистенти арбітра – Кобялко (Вінницька область), Лікаренко (Київ), четвертий арбітр – Матковська (Хмельницький), спостерігач арбітражу – Овчар (Івано-Франківськ). 
«Поділля»: Федоренко, Романюк, Калінін (Галета, 81), Муляр (Дорошенко, 61), Шпікула, Панасенков (Опря, 61), Зуєвич, Каверін (Гайдаш, 84), Морговський, Ліповуз, Майко. Запасні: Нестеренко, Зощук, Буценко, Худік, Мандзюк. Головний тренер – Віталій Костишин. 
«Буковина»: Медведєв, Гакман, Раулюк, Понєдєльнік, Сантрапинських, Шишигін, Сивка, Іванченко, Мунтян (Ходаковський, 56), Жумига, Палагнюк. Запасні: Чопко, Гуцул. В.о. головного тренера – Степан Маковійчук. 
Гол: Сивка (58, пенальті). 
Попередження: Опря (90+2) – Раулюк (90+2). 
Вилучення: Шпікула (72).  
