
# Fortnite: nuova arma disponibile a sorpresa, è un arpione

Published at: **2019-11-05T00:00:00+00:00**

Author: **Simone Pettine**

Original: [Multiplayer.it](https://multiplayer.it/notizie/fortnite-nuova-arma-disponibile-a-sorpresa-arpione.html)

Pare che gli sviluppatori di Epic Games abbiano pubblicato al volo e senza alcun preavviso un nuovo aggiornamento contenuto per Fortnite Capitolo 2: manca qualsiasi tipo di changelog, ma all'interno del titolo è comparsa un'arma inedita, l'arpione. Difficilmente si tratta di un errore: l'arpione è a tutti gli effetti una nuova arma di Fortnite Battaglia Reale. Lo sappiamo, generalmente dovremmo considerarlo semplicemente uno strumento di gioco per spostarsi, ma a quanto pare è molto più utile delle versioni precedenti: infligge infatti danni agli avversari, inoltre permette di pescare direttamente nei corsi d'acqua. Quest'ultimo è un fatto davvero curioso, e se si tratta di un bug temporaneo verrà rimosso quanto prima; di fatto renderebbe inutili le canne da pesca del gioco. Qui di seguito trovate una prima immagine dell'arpione di Fortnite Capitolo 2 e anche un breve video che ne illustra l'utilizzo offensivo.
