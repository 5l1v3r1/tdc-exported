
# ASTRO Gaming porta in Italia il controller C40 TR per PC Windows e PS4

Published at: **2019-11-06T12:01:00+00:00**

Author: **Riccardo Magnani**

Original: [Tom&#39;s Hardware](https://www.tomshw.it/hardware/astro-gaming-porta-in-italia-il-controller-c40-tr-per-pc-windows-e-ps4/)

Il controller ASTRO C40 TR arriva anche in Italia. Si tratta di un prodotto con licenza ufficiale per PS4, compatibile anche con i PC Windows, realizzato da ASTRO Gaming, azienda acquisita da Logitech nel 2017.
Modulare ed ergonomico, pensato per resistere a un uso prolungato, ASTRO C40 TR è stato progettato seguendo i consigli dei giocatori professionisti, pensando soprattutto ai tornei ufficiali, e di conseguenza si adatta alle esigenze di aspiranti professionisti, giocatori appassionati e casual gamer.
Tra le caratteristiche principali del nuovo controller (pesa 310 grammi) spiccano diversi punti interessanti, come la possibilità di sostituire i moduli degli stick analogici e il D-Pad. Ciò permette di impostare di cambiare la disposizione di questo elementi, per adattarsi meglio alla vostra impugnatura.
È possibile rimappare i pulsanti e salvare le mappature direttamente sul controller, senza bisogno di un software dedicato, ma anche agire sull’equilizzatore audio. Parlando proprio di software, ASTRO mette a disposizione un programma chiamato ASTRO C40 TR Configuration Software per creare profili che possono essere cambiati direttamente dal controller e di regolare la sensibilità, la corsa e la distanza di trazione dei grilletti e degli stick.
In termini di connettività, sull’ASTRO C40 TR è presente uno switch per passare dalla modalità cablata a quella wireless (2,4 GHz). Il controller permette la riproduzione dell’audio di gioco e della chat vocale sia in modalità cablata (jack da 3,5 mm) che wireless. Ultimo, ma non meno importante, ASTRO Gaming garantisce fino a 12 ore di autonomia della batteria.
Il nuovo controller di ASTRO Gaming è disponibile al prezzo di 199 euro per PlayStation 4 e PC Windows.
