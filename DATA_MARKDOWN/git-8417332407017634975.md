
# 79-åring døde i scooterulykke i Kautokeino

Published at: **2019-11-04T01:38:51+00:00**

Author: **(NTB) NTB**

Original: [adressa.no](https://www.adressa.no/nyheter/innenriks/2019/11/04/79-%C3%A5ring-d%C3%B8de-i-scooterulykke-i-Kautokeino-20310509.ece)

En 79 år gammel mann er bekreftet omkommet etter å ha kjørt snøscooter gjennom isen i Kautokeino i Finnmark søndag.
Det ble sent søndag kveld satt i gang søk etter en eldre mann som trolig hadde gått gjennom isen med snøscooter i Kautokeinoelva.
Like før midnatt meldte politiet i Finnmark at det er funnet en omkommet person i elva, og at personen er hentet opp. Klokka 2.30 natt til mandag bekrefter politiet at det er den savnede som ble funnet død.
– Brann, politi og helse kom til stedet og fikk tak i en båt som var tilgjengelig. Da de kom ut i råken så de en person i elva og fikk brakt personen på land, sier operasjonsleder Eirik Pedersen ved Finnmark politidistrikt til NTB.
Det var pårørende på stedet som identifiserte den 79 år gamle mannen.
Den eldre mannen la ut på en tur med scooter søndag og ble sist sett mellom klokka 14 og 15 søndag.
– Det var scooterspor som ledet ut på elva, fortalte Pedersen tidligere søndag kveld.
Mannen ble funnet etter kort tid.
Dykkere fra brannvesenet i Alta bisto i søket.
(©NTB)
