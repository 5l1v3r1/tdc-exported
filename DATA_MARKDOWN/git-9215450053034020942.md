
# 按揭借8成定9成好？上車族一間變兩間好機會｜1%Anthony

Published at: **2019-11-01T16:16:54+00:00**

Author: **1% Anthony**

Original: [經濟一週](https://www.edigest.hk/article/122045/%e6%a8%93%e5%b8%82/%e6%8c%89%e6%8f%ad%e5%80%9f9%e6%88%90-%e4%b8%8a%e8%bb%8a%e6%97%8f-%e4%b8%80%e9%96%93%e8%ae%8a%e5%85%a9%e9%96%93-anthony/)

實戰個案，真人真事！朋友上車，儲了2成首期，買了一個近600萬的單位，剛簽了臨約，還未申請按揭，突然林鄭《施政報告》宣佈，800萬以下都可以做9成按揭，朋友問借唔借9成好…
撰文：1%Anthony｜圖片：unsplash
朋友： 銀行話我可以申請9成…筆者： 發達啦！朋友： 我諗緊借唔借，定照舊借8成好？筆者： 有得借，點解唔借呢？朋友： 俾多啲首期，供少啲嘛！筆者： 留番啲錢投資，賺得仲多喎！
一般人看到…借多咗，供款多咗，跌一成就變負資產！投資者看到…天掉下來的投資創富機會！上述例子，朋友儲了2成首期…原本要用盡資金，600萬 X 20% = 120 萬元，最新可少付一半，600萬 X 10% = 60 萬元。
當然有代價，月供多了，問題是…供多幾多？以按息2.475%，供30年期計算…原本2成首期，月供18,903元，最新1成首期，月供21,266元，即是每月多付2,363元。頭幾年，供款約一半是本金，即每月實質多付約1,200元，如何抉擇？你要問問自己…60萬在你手，可以每個月多賺1,200元嗎？
進取派，家人齊心，香港一間變兩間！如果你家裡仍然有人未上車，例如兄弟姐妹，而他又有貸款能力，可以運用這筆資金再買多一間，一家人齊齊又住又賺！保守派就保本為上，賺息差！如果乜都唔做，只放在Mortgage Link戶口，每年收取利息也接近15,000元，沒有損失，萬一失業可以有錢供樓。又或者你可以投資一些保本投資產品，例如保本基金、債券、高息藍籌股等，假如每年回報有5%，就淨賺2.5%！
穩中求勝派就買多間大陸樓，零成本鋸大樹！朋友沒有親人屬首置，見我們買大陸樓買得不亦樂乎，也想參與…例如筆者最近在大灣區某三線城市核心區買的單位，1,000呎才60萬，就當Full Pay唔再借，減低風險，亦可收租2,000元，扣除雜費也可抵銷利息成本有餘。重點是我們發掘的這個地方，現時呎價才500多元，幾年後輕輕升上1,000多元已經賺一倍。
如果供款能力夠，另一個筆者與學員們非常喜歡的某二線城市，1,000呎才140萬，可以借7成按揭，首期約50萬，呎價升3成已經賺一倍，以這個城市的發展，升5、6成不難，賺兩倍了！別忘記還有一層香港樓，兩間一齊升，威力多大！新政策是天掉下來的創富機會！別跟凡人一樣，只看到…借多咗，供多咗，更易負資產~~要有投資者的眼光，看到創富機會！只要衡量好風險就行~~
延伸閱讀：【放寬按揭】樓市又嚟癲過！專家：等多半年先上車
延伸閱讀：按揭保險兩大誤解！置業人士小心免中伏
