
# Ελεύθεροι και οι έξι κατηγορούμενοι για το εργατικό δυστύχημα στη ΛΑΡΚΟ

Published at: **2019-11-07T20:03:00+00:00**

Author: ****

Original: [enikos.gr](http://www.enikos.gr/society/682923/eleftheroi-kai-oi-exi-katigoroumenoi-gia-to-ergatiko-dystychima-s)

Το απόγευμα της Πέμπτης (7/11) έληξε η «οδύσσεια» των έξι συλληφθέντων για το τραγικό δυστύχημα στη ΛΑΡΚΟ.
Μετά την πολύωρη απολογία τους σε Εισαγγελέα και Ανακρίτρια και οι έξι αφέθηκαν ελεύθεροι και πλέον σε τακτική δικάσιμο θα αποδείξουν περαιτέρω ότι ουδεμία σχέση είχαν με την απώλεια της ζωής του συναδέλφου τους.
Για τους πέντε εκ των κατηγορουμένων επιβλήθηκε μοναδικός περιοριστικός όρος η εμφάνιση άπαξ στις αρχές κάθε μήνα στο Αστυνομικό Τμήμα της μόνιμης κατοικίας τους, ενώ στον τεχνικό ασφαλείας δεν επεβλήθη περιοριστικός όρος.
Ευχαριστημένοι και δικαιωμένοι δήλωσαν εκτός κάμερας, οι συνήγοροι υπεράσπισης Ντίνος Κουσουλάκος και Γιώργος Ράπτης, από την απόφαση των δικαστικών λειτουργών.
Θυμίζουμε ότι όλο αυτό το διάστημα κοντά στους συλληφθέντες ήταν συνάδελφοί τους από το εργοστάσιο της Λάρυμνας και συνδικαλιστές από τα Εργατικά Κέντρα με έδρα τη Λαμία, ενώ νωρίτερα το απόγευμα οι άνθρωποι της ΛΑΡΚΟ συνόδευσαν στην τελευταία του κατοικία τον αδικοχαμένο 55χρονο συνάδελφό τους Γιώργο Ψαρρά.
Πηγή: lamiareport.gr
