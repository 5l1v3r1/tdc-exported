
# قراردادهای بیمه رایتل با خواهرزن وزیر در زمان آذری جهرمی هم منعقد شده است+ اسناد

Published at: **2019-11-07T01:29:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545344.html/%D9%82%D8%B1%D8%A7%D8%B1%D8%AF%D8%A7%D8%AF%D9%87%D8%A7%DB%8C-%D8%A8%DB%8C%D9%85%D9%87-%D8%B1%D8%A7%DB%8C%D8%AA%D9%84-%D8%A8%D8%A7-%D8%AE%D9%88%D8%A7%D9%87%D8%B1%D8%B2%D9%86-%D9%88%D8%B2%DB%8C%D8%B1-%D8%AF%D8%B1-%D8%B2%D9%85%D8%A7%D9%86-%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%D9%87%D9%85-%D9%85%D9%86%D8%B9%D9%82%D8%AF-%D8%B4%D8%AF%D9%87-%D8%A7%D8%B3%D8%AA--%D8%A7%D8%B3%D9%86%D8%A7%D8%AF)

بر اساس اسنادی که به دست شبکه اطلاع رسانی راه دانا رسیده، قراردادهای بیمه رایتل با خواهرزن وزیر در زمان وزارت آذری جهرمی هم منعقد شده است و در سالهای ۹۶، ۹۷ و ۹۸ سه بار تمدید شده است.
به گزارش خبرنگار شبکه اطلاع رسانی راه دانا؛ در حالی که وزیر ارتباطات در پخش زنده اینستاگرامی به اظهارات نماینده اصلاح طلب قزوین در خصوص رانت اقتصادی خواهر زن خود  پاسخ داد که اسناد نشان می دهد آذری جهرمی با مردم صداقت نداشته است.او در لایو اینستاگرام اعلام می کند که در سال ۹۴ یعنی سال انعقاد قرارداد بیمه ای شرکت رایتل با خواهر همسرش وزیر نبوده و به عنوان عضو هیات مدیره رایتل هم تنها ۴ ماه از سال ۹۴ را عضویت داشته و عملا این قرارداد که عایدی زیادی برای خواهر زن او داشته ناشی از رانت نبوده است.این در حالی است که اسناد دانا نشان می دهد قراردادهای بیمه ای رایتل با خواهر زن وزیر فارغ از اینکه در چه سالی شروع شده، در سالهای ۹۶، ۹۷ و ۹۸ یعنی در سالهای وزارت آذری جهرمی هم منعقد شده است.
 
 
 
 
درخصوص ادعای دیگر آذری جهرمی که می گوید در سال ۹۴ یعنی سال انعقاد قرارداد با خواهر زنش، تنها ۴ ماه عضو هیات مدیره رایتل بوده و بعد استعفا کرده هم سند نقض کننده ای وجود دارد. و آن فایل رزومه ای است که جواد جهرمی در روز گرفتن رای اعتماد به مجلس ارائه می کند.
در این رزومه عضویت وی در هیات مدیره رایتل از سال ۹۳ تا ۹۵ عنوان شده... یعنی همان سالهای عقد قراردادی که نماینده اصلاح طلب قزوین آن را رانتی می داند.
 
آذری جهرمی اما در پاسخ به این موضوع می گوید فایل رزومه غلط است و باید اصلاح شود... او همچنین با انتشار سندی از یک روزنامه رسمی می گوید: این روزنامه رسمی ملاک تاریخ عضویت من در هیات مدیره رایتل است. غافل از اینکه آقای وزیر با تاریخ انتشار روزنامه رسمی دقت کرده نه متن سندی که در روزنامه منتشر شده و اینگونه کلکسیون گاف های او تکمیل می‌شود؛ چرا که روزنامه رسمی مورد استناد وزیر هم تاریخ عضویت او را سال ۹۳ اعلام می کند.
 
 
 
