
# Verdachte aangehouden: behulpzame getuigen gezocht

Published at: **2019-11-05T09:20:02+00:00**

Author: ****

Original: [Blik op nieuws](https://www.blikopnieuws.nl/nieuws/277449/verdachte-aangehouden-behulpzame-getuigen-gezocht.html)

Purmerend - De politie heeft maandagochtend een 29-jarige man in Purmerend aangehouden in verband met een geweldsincident.
Purmerend - De politie heeft maandagochtend een 29-jarige man in Purmerend aangehouden in verband met een geweldsincident.
De 29-jarige man wordt verdacht van o.a mishandeling van een Purmerendse vrouw. De vrouw werd vanmorgen (maandagochtend) door de man mishandeld in de Ilpendamstraat in Purmerend rond 06.20 uur, toen er een fietser voorbij kwam, waardoor de verdachte stopte. Ook een automobilist reed langs en hij schoot de mishandelde vrouw te hulp en bracht haar naar het politiebureau in Purmerend.
De politie is direct een onderzoek gestart en is nog op zoek naar de fietser en de naar de behulpzame automobilist. Later op de ochtend werd in dit onderzoek door de politie een 29-jarige verdachte aangehouden: hij is ingesloten.
De politie wil echter nog graag in contact komen met de automobilist die de vrouw naar het politiebureau heeft gebracht en met de fietser, die vanmorgen getuige is geweest van de mishandeling in de Ilpendamstraat.
