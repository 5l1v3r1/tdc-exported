
# Кабмін схвалив залучення 450 млн євро кредиту на дороги

Published at: **2019-11-06T14:27:41+00:00**

Author: ****

Original: [Слово і Діло](https://www.slovoidilo.ua/2019/11/06/novyna/ekonomika/kabmin-sxvalyv-zaluchennya-450-mln-yevro-kredytu-dorohy)


        Уряд схвалив залучення 450 млн євро кредиту Європейського інвестиційного банку для розвитку транс'європейської транспортної мережі.
      
Відповідне рішення було ухвалено на засіданні уряду в середу, 6 листопада.
Проєкт TEN-T передбачає створення до 2030 року нової транспортної системи на території ЄС. Очікується, що нова система об'єднає 94 морських та річкових порти, 38 міжнародних аеропортів і близько 15 тис. км швидкісних залізниць.
З української сторони у залученні європейського кредиту зацікавлений Укравтодор, який готує новий проєкт щодо поліпшення стану автомобільних доріг за маршрутами міжнародних транспортних коридорів.
Раніше набув чинності закон про перерозподіл фінансування на ремонт доріг.
Також нагадаємо, 17 жовтня депутати схвалили законопроект про аудит безпеки доріг.
Хочете обговорити цю новину? Долучайтеся до телеграм-чату CHORNA RADA
