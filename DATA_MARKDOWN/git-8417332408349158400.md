
# RBK-profil operert - ute i flere måneder

Published at: **2019-11-05T16:53:51+00:00**

Author: **NTB**

Original: [adressa.no](https://www.adressa.no/100Sport/fotball/RBK-profil-operert---ute-i-flere-maneder-282360b.html)

Rosenborg-spiller Anders Konradsen har spilt sin siste kamp denne sesongen.
29-åringen har slitt med smerter i anklene over lengre tid, og tirsdag ble han operert for å få bukt med problemene.
Rosenborg skriver på sine nettsider at midtbanespilleren er satt ut av spill i flere måneder som følge av inngrepet.
– Konradsen skal ha noen dager i ro før han begynner opptrening. Han vil etter planen være tilbake i fotballtrening om tre måneder, sier medisinsk koordinator Haakon Schwabe.
– Det har vært tøft å gå slik det har vært nå. Det preger treningen, det preger kamper og prestasjoner. Det preger deg mentalt. Med tanke på framtida og neste sesong, håper jeg det vil vise seg å være en god investering å gjennomføre operasjonen nå, sa Konradsen til Adresseavisen i helgen.
Konradsen endte på 33 kamper og åtte mål i 2019-sesongen.
