
# МЗС висловило протест через візит російського депутата на Донбас

Published at: **2019-11-04T19:06:00+00:00**

Author: ****

Original: [НВ](https://nv.ua/ukr/ukraine/politics/deputat-rf-vidvidav-zolote-reakciya-mzs-novini-ukrajini-50051584.html)

«Висловлюємо рішучий протест у зв’язку із незаконною поїздкою представника законодавчого органу РФ на тимчасово окуповану територію України в Луганській області, яка відбулася з порушенням встановленого порядку перетину державного кордону України», — йдеться в повідомленні відомства.
Згідно з повідомленням, силовикам доручено перевірити, чи перебував Журавльов на ділянці розведення сил та засобів у районі Золотого.
Українські дипломати також нагадали, що відповідно до санкцій 2018 року, Журавльову заборонили в'їзду на територію України.
У МЗС наголосили, що всі несанкціоновані Україною візити російських чиновників на окупований Донбас та до анексованого Криму є грубим порушенням державного суверенітету і територіальної цілісності України.
2 листопада Золоте-5, окупований бойовиками мікрорайон Золотого, відвідав депутат Державної думи Росії, лідер партії Родина Олексій Журавльов.
Його супроводжували бойовики і представники Спеціальної моніторингової місії ОБСЄ.
