
# Νέες σοκαριστικές αποκαλύψεις για την τραγωδία στα Μέγαρα: Τι ήταν αυτό που όπλισε το χέρι του 50χρονου?… Ένα διαζύγιο και η σταγόνα που ξεχείλισε το ποτήρι!

Published at: **2019-11-01T11:15:04+00:00**

Author: ****

Original: [europost.gr](https://europost.gr/nees-sokaristikes-apokalypseis-gia-tin-tragodia-sta-megara-ti-itan-ayto-poy-oplise-to-cheri-toy-50chronoy-ena-diazygio-kai-i-stagona-poy-xecheilise-to-potiri/)

Τα κίνητρα που έκαναν τον 50χρονο στα Μέγαρα να τραβήξει τη σκανδάλη σε βάρος του 48χρονου κουνιάδου του και της 43χρονης συζύγου του αναζητούν οι Αστυνομικές Αρχές.
Ο 50χρονος σωφρονιστικός υπάλληλος το βράδυ της 31ης Οκτωβρίου μπήκε μέσα στο σπίτι στα Μέγαρα και πυροβόλησε εν ψυχρώ το ζευγάρι, σκοτώνοντας τον 48χρονο γιατρό, αλλά και τραυματίζοντας σοβαρά την σύζυγό του.
Στιγμές αργότερα, η άτυχη γυναίκα διακομίστηκε με ασθενοφόρο του ΕΚΑΒ στο Θριάσιο Νοσοκομείο, όπου και νοσηλεύεται εκτός κινδύνου, ενώ οι γιατροί του νοσοκομείου απλώς επιβεβαίωσαν τον θάνατο του 48χρονου συζύγου του. Λίγες ώρες μετά το άγριο φονικό ο 50χρονος δράστης παραδόθηκε στην Υποδιεύθυνση Ασφάλειας Δυτικής Αττικής, συνοδευόμενος από το δικηγόρο του.
Τραγωδία στα Μέγαρα: Τράβηξε την σκανδάλη λόγω του χωρισμού του;
Την ίδια ώρα πολλά είναι τα ερωτηματικά που προκύπτουν για την υπόθεση αναφορικά με το τι έκανε τον 50χρονο άνδρα να «θολώσει» και να σκοτώσει τον κουνιάδο του. Οι δύο οικογένειες φαίνεται να βρίσκονταν σε διάσταση, ωστόσο κανείς από το συγγενικό τους περιβάλλον δεν είχε αντιληφθεί πως τα πράγματα ήταν τόσο σοβαρά. Χαρακτηριστικό είναι ότι ο ξάδερφος της συζύγου του θύματος, μιλώντας στον ΣΚΑΪ τόνισε ότι έπεσε από τα σύννεφα μόλις έμαθε την ανείπωτη τραγωδία και πως δεν είχε ιδέα ότι ήταν τόσο έντονα τα πράγματα.
Η σταγόνα που ξεχείλισε το ποτήρι στο μυαλό του 50χρονου δράστη φέρεται να ήταν ο χωρισμός του από τη σύζυγό του. Ο 50χρονος φαίνεται να θεωρεί πως ο 48χρονος γιατρός (αδερφός της συζύγου του) ήταν ο λόγος που εκείνη τον εγκατέλειψε.
Ξάδελφος 43χρονης: «Τα παιδιά δεν βρίσκονταν μπροστά στο φονικό»Την ίδια στιγμή, ξάδελφος της 43χρονης τραυματισμένης γυναίκας, έδωσε τη δική του εκδοχή σχετικά με το έγκλημα στα Μέγαρα, μιλώντας στην τηλεόραση του, διαψεύδοντας μεταξύ άλλων τις αρχικές πληροφορίες που υπήρχαν ότι ο 50χρονος πυροβόλησε το ζευγάρι μπροστά στα μάτια των παιδιών του.
«Ευτυχώς τα παιδιά δεν ήταν μάρτυρες», τόνισε ο ξάδερφος της τραυματισμένης γυναίκας και πρόσθεσε ότι στο σπίτι βρισκόταν το μικρότερο παιδί του ζευγαριού, το «οποίο μάλλον δεν αντιλήφθηκε τι έγινε».
