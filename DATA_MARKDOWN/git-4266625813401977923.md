
# В Україні три області підключили до системи опалення на 100%

Published at: **2019-11-05T18:47:00+00:00**

Author: ****

Original: [ZIK.UA](https://zik.ua/news/2019/11/05/v_ukraini_try_oblasti_pidklyuchyly_do_systemy_opalennya_na_100_1684373)


        В Україні опалення у всіх об'єктах соціального та житлового фонду розпочато у трьох областях.
      
Про це повідомляє пресслужба Міністерства розвитку громад і території України.
Згідно з повідомленням, повністю опалення об'єктів соціального та житлового фонду розпочато в Закарпатській, Івано-Франківській і Тернопільській областях. Також на 100% опалення житлового фонду підключено в Чернігівській області.
Понад 99% житлових будинків опалюється у Волинській, Рівненській, Житомирській, Сумській, Полтавській та Донецькій областях.
Крім того, у Чернівецькій області досі не підключене опалення житлового фонду.
Загалом, в країні до опалення підключено 88,9% об'єктів житлового фонду та 92,8% соціального фонду.
Раніше повідомлялося, що в українських газосховищах є достатні резерви газу для початку опалювального сезону.
