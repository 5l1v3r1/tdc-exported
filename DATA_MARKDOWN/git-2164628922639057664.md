
# На Донбасі поранено чотирьох українських бійців

Published at: **2019-11-07T12:25:00+00:00**

Author: ****

Original: [PRESS-ЦЕНТР](http://press-centr.com/ua/news/42693_Na-Donbasi-poraneno-chotirokh-ukranskikh-biytsiv)


        6 листопада, збройні формування Російської Федерації та її найманці 10 разів порушили режим припинення вогню. Противник обстрілював позиції підрозділів Об`єднаних сил із заборонених Мінськими домовленостями мінометів калібру 82 мм та інших видів зброї.
      
Про це повідомив прес-центр ООС.
В районі відповідальності оперативно-тактичного угруповання "Схід" російські окупаційні війська здійснили обстріли з мінометів калібру 82 мм, гранатометів різних систем, великокаліберних кулеметів та стрілецької зброї біля Пісків, Водяного, що на Приазов`ї, Тарамчука.
В районі відповідальності оперативно-тактичного угруповання "Північ" зафіксовано обстріли з мінометів калібру 82 мм, озброєння БМП-1, великокаліберних кулеметів,  гранатометів різних систем та стрілецької зброї неподалік Травневого, Зайцевого, Кримського, Новотошківського, Луганського.
6 листопада, осколкові поранення отримали чотири військовослужбовці Об`єднаних сил. 

        Фото ілюстративне
      
