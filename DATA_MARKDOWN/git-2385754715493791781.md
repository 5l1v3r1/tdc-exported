
# Στην κλήση της Εθνικής Γουίλερ και Δημητρίου

Published at: **2019-11-07T15:30:00+00:00**

Author: **Sigmalive/Sports**

Original: [SIGMALIVE](https://www.sigmalive.com/sports/football/cyprus/national-teams/596219/stin-klisi-tis-ethnikis-gouiler-kai-dimitriou)

Είκοσι τέσσερις ποδοσφαιριστές έχουν κληθεί από τον προπονητή της Εθνικής Ανδρών Ραν Μπεν Σιμόν για τους αγώνες με τη Σκωτία (16 Νοεμβρίου, 16:00 ΓΣΠ) και το Βέλγιο (19 Νοεμβρίου, 21:45, Βρυξέλλες) για τα προκριματικά του EURO 2020.  Πρώτη κλήση στην Εθνική Ανδρών για τον Δημήτρη Θεοδώρου της Ένωσης Νέων Παραλιμνίου. Επιστροφή στην Εθνική Ανδρών για αρκετούς ποδοσφαιριστές όπως οι Χρίστος Γουίλερ, Τζέισον Δημητρίου, Τάσος Κίσσας και Κύπρος Χριστοφόρου. Να σημειωθεί πως, στους δύο επερχόμενους αγώνες δεν έχει δικαίωμα συμμετοχής ο Κωνσταντίνος Λαΐφης μετά την αποβολή του στον τελευταίο αγώνα με τη Ρωσία. Αναλυτικά οι ποδοσφαιριστές που κλήθηκαν από το Ραν Μπεν Σιμόν: ΑΕΚ Λάρνακας: Ματία ΣπόλιαρτιςΑΕΛ: Ανδρέας Αβραάμ, Χρίστος ΓουήλερΑνόρθωση: Ρενάτο Μαρκάσα, Μιχάλης Ιωάννου, Κωστάκης ΑρτυματάςΑΠΟΕΛ: Γιώργος Εφραίμ, Γιώργος Μερκής, Νικόλας ΙωάννουΑπόλλων: Ιωάννης Πίττας, Φώτιος Παπουλής, Χαράλαμπος ΚυριάκουΕ.Ν. Παραλιμνίου: Δημήτρης ΘεοδώρουΕρμής Αραδίππου: Ούρκο ΠάρτοΝέα Σαλαμίνα: Ιωάννης Κωστή, Κύπρος Χριστοφόρου, Τάσος ΚίσσαςΟλυμπιακός Λευκωσίας: Γιώργος Οικονομίδης, Παναγιώτης ΖαχαρίουΟμόνοια Λευκωσίας: Ιωάννης ΚούσουλοςΑστέρας Τρίπολης: Νεόφυτος ΜιχαήλFC Copenhagen: Πιέρος ΣωτηρίουSalernitana 1919: Ανδρέας ΚαρώSouthend United FC: Τζέισον Δημητρίου Η προετοιμασία θα αρχίσει την ερχόμενη Δευτέρα, 11 Νοεμβρίου με προπόνηση στις 19:00 στο ΓΣΠ. Θα προηγηθούν στις 18:45 δηλώσεις στα ΜΜΕ από ποδοσφαιριστές.
