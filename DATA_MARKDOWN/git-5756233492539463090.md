
# حاشیه‌های دیدار فولاد و پرسپولیس+تصاویر

Published at: **2019-11-04T22:31:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619919/%D8%AD%D8%A7%D8%B4%DB%8C%D9%87%E2%80%8C%D9%87%D8%A7%DB%8C-%D8%AF%DB%8C%D8%AF%D8%A7%D8%B1-%D9%81%D9%88%D9%84%D8%A7%D8%AF-%D9%88-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%AA%D8%B5%D8%A7%D9%88%DB%8C%D8%B1)


        کنعانی‌زادگان مدافع پرسپولیس از هواداران تیمش خواست تا این تیم را تشویق کنند که این مساله با اعتراض بازیکنان فولاد همراه شد.
      

        آفتاب‌‌نیوز :
      
دیدار تیم‌های فوتبال فولاد خوزستان و پرسپولیس که عصر روز دوشنبه در ورزشگاه شهدای فولاد در اهواز برگزار شد با حاشیه‌هایی همراه بود.
* در جریان بازی به دلیل انفجار یک نارنجک دستی در ورزشگاه، اشکان خورشیدی داور این دیدار برای لحظاتی بازی‌ را متوقف کرد و با بهبود شرایط بازی مجدد ادامه پیدا کرد.
* مهدی ترابی بازیکن پرسپولیس که تنها گل این دیدار را از روی نقطه پنالتی به ثمر رساند، در ادامه بازی از ناحیه پا مصدوم و از زمین خارج شد.
* در برخی از دقایق بازی، هواداران ۲ تیم به داخل زمین اشیا پرتاب کردند.
*‌ در اواسط نیمه دوم یک بطری آب که از سوی برخی تماشگرنماها پرتاب شده بود، به سر مهدی ترابی اصابت کرد.
* کنعانی‌زادگان مدافع پرسپولیس از هواداران تیمش خواست تا این تیم را تشویق کنند که این مساله با اعتراض بازیکنان فولاد همراه شد.
* در این دیدار بیش از ۲۵ هزار هوادار تیم فولاد و پرسپولیس از نزدیک نظاره گر بازی بودند؛ همچنین فرماندار اهواز و مدیرکل ورزش و جوانان خوزستان در جایگاه ویژه حضور داشتند.
** چمن و نور مناسب ورزشگاه شهدای فولاد مورد رضایت کادر فنی هر ۲ تیم قرار گرفت.
* هواداران تیم فولاد از ابتدا تا انتهای بازی تیم خود را تشویق می‌کردند.
* در دقایق آخر نیمه اول بازی، داور به مربی بدنساز تیم فولاد کارت زرد نشان داد.
* جواد نکونام سرمربی تیم فولاد به دلیل اعتراض مداوم، از داور بازی کارت زرد دریافت کرد.
* با وجود اینکه از ابتدای مسابقات لیگ برتر فوتبال، خبرنگاران از نبود اینترنت در ورزشگاه اهواز شاکی بودند در این هفته باز هم اثری از اینترنت نبود.
* کالدرون و نکونام سرمربیان ۲ تیم، ایستاده از کنار زمین تیم‌های خود را هدایت می‌کردند.* وجود افراد متفرقه در جایگاه خبرنگاران باعث شد که آنها برای دیدن بازی با مشکل روبه‌رو شوند.
* پس از نواختن سوت پایان بازی، بازیکنان و کادر فنی تیم فولاد به شدت نسبت به عملکرد داور بازی معترض بودند.
* در این دیدار محمد نادری از پرسپولیس و محمد آبشک بازیکن فولاد از داور کارت زرد دریافت کردند.
* پس از پایان بازی هواداران تیم فولاد که از نتیجه بازی ناراضی بودند با سردادن شعار اعتراض خود را بیان داشتند.
* این دیدار در نهایت با نتیجه یک بر صفر به سود پرسپولیس به پایان رسید.
