
# Εργατικό ατύχημα στη Φωκίδα - 51χρονος έπεσε από στέγη

Published at: **2019-11-04T11:07:00+00:00**

Author: ****

Original: [enikos.gr](http://www.enikos.gr/society/682174/ergatiko-atychima-sti-fokida-51chronos-epese-apo-stegi)

Σε κρίσιμη κατάσταση νοσηλεύεται στο Πανεπιστημιακό Νοσοκομείο του Ρίο ένας 51χρονος από την Ινδία, ο οποίος την Παρασκευή το μεσημέρι τραυματίστηκε σοβαρά κατά τη διάρκεια οικοδομικών εργασιών, σε μονάδα ιχθυοκαλλιέργειας στη Χιλιαδού Φωκίδας.
Συγκεκριμένα, ο 51χρονος εργαζόταν σε 7μελες συνεργείο για αντικατάσταση της στέγης, όταν κάτω από άγνωστες συνθήκες έπεσε από ύψος τεσσάρων μέτρων.
Αρχικά, ο τραυματίας μεταφέρθηκε στο Κέντρο Υγείας Ναυπάκτου, όπου οι γιατροί διαπίστωσαν ότι έπρεπε να διακομιστεί στο Πανεπιστημιακό Νοσοκομείου του Ρίου όπου και παραμένει νοσηλευόμενος.
Πρέπει να σημειωθεί ότι αν και το ατυχές συμβάν σημειώθηκε την Παρασκευή, η Αστυνομία ενημερώθηκε από τον 49χρονο εργολάβο Αλβανικής καταγωγής, μόλις την Κυριακή το μεσημέρι.
Πηγή: lamiareport.gr
