
# ΝΔ : Διεγράφη στέλεχος μετά από ρατσιστικό παραλήρημα

Published at: **2019-11-07T13:37:48+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/07/politics/nd-diegrafi-stelexos-meta-apo-ratsistiko-paralirima/)

Στη διαγραφή του Ιωάννη Σαντετσίδη προχώρησε η Πειραιώς μετά τη ρατσιστική ανάρτηση που έκανε στα social media.
Ο κ. Σαντετσίδης -που στις τελευταίες εσωκομματικές εκλογές του κόμματος ήταν υποψήφιος πρόεδρος της ΝΟΔΕ Κοζάνης- στην ανάρτησή του, χαρακτήρισε «μαύρους» τους πρόσφυγες και τους μετανάστες και τόνισε: «Όταν οι δικοί μας πήγαν Γερμανία, Ελβετία και Βέλγιο ήταν νόμιμοι, ηθικοί και σεμνοί».

        Bloomberg : Το μάτι στους επενδυτές κλείνει η κυβέρνηση
      
Μία μέρα μετά, ο ίδιος επιχείρησε να μαζέψει την ανάρτηση λέγοντας  χαρακτηριστικά τα εξής: «Εννοούμε τους τζιχαντιστές που έρχονται μέσα στις βάρκες και είναι άλλοι αρμόδιοι για να το διευκρινίσουν αυτό. Αυτοί που έρχονται με τα καράβια, ξέρουμε τι είναι; Μέσα σε αυτούς, επειδή δεν υπάρχει νόμιμη διαδικασία, δεν ξέρουμε τι ακριβώς συμβαίνει. Η εγκληματικότητα έχει αυξηθεί γιατί έχει μπει στην Ελλάδα κάθε καρυδιάς καρύδι. Είμαστε εναντίον των συγκεκριμένων που δημιουργούν προβλήματα. Η ανάρτηση δείχνει φωτογραφία, λέει πολλά, με τη Μυρτώ. Εμείς τα έχουμε με αυτούς», δήλωσε χαρακτηριστικά.
Σύμφωνα με τον γραμματέα της Πολιτικής Επιτροπής της Νέας Δημοκρατίας, Γιώργος Στεργίου, το στέλεχος διεγράφη ενώ χάνει και την απώλεια των δικαιωμάτων και αξιωμάτων που απορρέουν από αυτήν».

        Τι αλλάζει στη ΔΕΗ – Πώς θα ιδιωτικοποιηθεί η ΔΕΠΑ – Ολο το νομοσχέδιο
      
