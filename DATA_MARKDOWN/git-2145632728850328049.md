
# Un nepalez, fost soldat britanic, a cucerit toate cele 14 vârfuri muntoase de peste 8.000 de metri, în numai jumătate de an

Published at: **2019-11-01T22:00:00+00:00**

Author: **Mihaela Stoica**

Original: [DESCOPERĂ](https://www.descopera.ro/natura/18527158-un-nepalez-fost-soldat-britanic-a-cucerit-toate-cele-14-varfuri-muntoase-de-peste-8000-de-metri-in-jumatate-de-an)

Un alpinist nepalez a reuşit să cucerească cele mai înalte 14 vârfuri montane din întreaga lume, ce măsoară peste 8.000 de metri fiecare, în numai 189 de zile, depăşind un record mondial stabilit în urmă cu şapte ani.
În vârstă de 36 de ani şi născut într-unul din satele nepaleze aflate la înălţimi de peste 2.000 de metri, Nirmal „Nims” Purja, care a fost anterior soldat în armata Marii Britanii, a finalizat săptămâna aceasta cele 14 ascensiuni efectuate în numai 189 de zile, după ce a ajuns pe vârful Shishapangma de 8027 metri, din munţii Himalaya. Situat în Tibet, acest vârf este cel mai mic dintre cei 14 munţi de pe Pământ care se ridică la peste 8.000 de metri, fiind însă considerat de mulţi alpinişti „zona morţii”.
