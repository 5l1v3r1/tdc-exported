
# На адмінкордоні з Кримом працівники ФСБ Росії схопили українця і кинули за ґрати

Published at: **2019-11-01T12:00:00+00:00**

Author: ****

Original: [ZIK.UA](https://zik.ua/news/2019/11/01/na_adminkordoni_z_krymom_pratsivnyky_fsb_rosii_shopyly_ukraintsya_i_kynuly_za_1681439)


        Федеральна служба безпеки Російської Федерації затримала на в'їзді в анексований Крим громадянина України.
      
Про це повідомляє  Крим.Реалії.
Співробітники прикордонного управління російської ФСБ в анексованому Криму затримали на в'їзді на півострів громадянина України. Як стверджують у відомстві, затриманий «намагався потрапити в Крим під іншим прізвищем».
За інформацією пресслужби прикордонного управління ФСБ, українця затримали на пункті пропуску в Армянську при перетині адмінкордону Криму з Херсонською областю.
«Чоловік навмисне змінив свої установчі дані, звернувшись для цього до міграційної служби України та оформивши новий паспорт», – цитують ФСБ кримські і російські ЗМІ.
У відомстві також зазначили, що «в'їзд українцеві в Росію заборонений до вересня 2020 року УФМС у Санкт-Петербурзі і Ленінградській області».
Повідомляється, що стосовно затримано порушено кримінальну справу, а також обрано запобіжний захід у вигляді взяття під варту на два місяці.
Підтвердження цієї інформації з інших джерел немає. Ім'я та прізвище затриманого українця не вказуються, його коментарі відсутні.
Нагадаємо, у Черкаській області контррозвідники СБУ затримали агента російського ФСБ під час отримання таємних матеріалів оборонної сфери нашої держави.
 
 
 
