
# زندان‌های استان تهران: حسن عباسی در زندان بود

Published at: **2019-11-03T16:32:00+00:00**

Author: ****

Original: [جامعه خبری تحلیلی الف](https://www.alef.ir/news/3980812150.html)

مدیرکل زندان های استان تهران گفت: حسن عباسی –تحلیل گر سیاسی - در زندان بوده و با استفاده از نهاد «آزادی مشروط» از زندان آزاد شده است.
سید حشمت الله حیات الغیب در گفت‌وگو با ایسنا درباره اخبار منتشره مبنی بر اینکه "حسن عباسی زندان نبوده است"، گفت: آقای عباسی  در زندان بوده و با آزادی مشروط از زندان آزاد شده است.
براساس این گزارش، مهدی جعفری نژاد وکیل مدافع حسن عباسی ۸ آبان ماه گفته بود که موکلش پس از تحمل یک ‌سوم مجازات حبس موضوع محکومیت، مشمول آزادی مشروط قانون مجازات اسلامی شده و از زندان آزاد شده است.
علیرضا آذربایجانی معاون هماهنگی و برنامه‌ریزی امور حقوقی دستگاه‌های اجرایی معاونت حقوقی رییس جمهور یکشنبه ۲۲ مهر ۱۳۹۷ از محکومیت حسن عباسی به ۷ ماه حبس به اتهام توهین به رییس جمهور و وزیر راه خبر داد و گفت: این حکم قطعی است و به زودی اجرا می‌شود.
حسن عباسی ۲۳ مردادماه "از سوی سازمان قضایی نیروهای مسلح" و "با شکایت معاون حقوقی وزارت اطلاعات" بازداشت شد.
