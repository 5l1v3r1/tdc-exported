
# Lufthansa: siamo interessati ad alitalia ma solo dopo la ristrutturazione. cioe' dopo aver..

Published at: **2019-11-07T15:35:00+00:00**

Author: ****

Original: [DAGOSPIA](https://www.dagospia.com/rubrica-4/business/uuml-rstelone-alitalia-ndash-gioco-rialzo-lufthansa-che-218417.htm)


        UN WÜRSTELONE PER ALITALIA – IL GIOCO AL RIALZO DI LUFTHANSA CHE VUOLE ALITALIA MA SOLO DOPO LA RISTRUTTURAZIONE: CIOÈ 6MILA ESUBERI E FLOTTA DA POTARE SENZA PIETÀ - IL CEO CARSTEN SPOHR HA PURE DETTO CHE LA SCADENZA DEL 21 NOVEMBRE NON È REALISTICA – L’OFFERTA DEI TEDESCHI È IL DOPPIO DI QUELLA DI DELTA, CHE NEL FRATTEMPO SI SONO INCAZZATI PER IL DOPPIO GIOCO
      

        1 – ALITALIA, CEO LUFTHANSA: INTERESSATI SOLO DOPO RISTRUTTURAZIONE
      
(LaPresse) - Lufthansa è interessata a investire in Alitalia solo dopo che si sia realizzata una sua ristrutturazione, ha detto, secondo quanto riporta Reuters, il suo amministratore delegato Carsten Spohr nel corso di una conference call con gli analisti in occasione della presentazione dei dati trimestrali del gruppo.
"La ristrutturazione dovrà essere compiuta dall'attuale proprietà prima che possiamo vederci coinvolti", ha aggiunto Spohr. "Siamo interessati a guardare a una nuova Alitalia ristrutturata, se la cosa ha senso per noi e i nostri azionisti, il nostro personale e i nostri clienti a causa dell'importanza del mercato italiano."
Il Ceo di Lufhtansa ha anche aggiunto di ritenere "non realistica" la scadenza del 21 novembre per la presentazione delle offerte vincolanti per il salvataggio di Alitalia.

        2 – ALITALIA, CEO LUFTHANSA: NON REALISTICA DATA 21 NOVEMBRE PER OFFERTE
      
(AWE/LaPresse) - La scadenza del 21 novembre per la presentazione delle offerte vincolanti per il salvataggio di Alitalia "non è realistica", secondo il Ceo Lufthansa, Carsten Spohr, secondo quanto riporta Reuters. Spohr ha parlato durante la presentazione dei risultati della trimestrale del gruppo.
Il ministero dello Sviluppo economico italiano ha prorogato al 21 novembre la data per la presentazione delle offerte vincolanti, dopo che la scadenza del 15 ottobre è passata senza un accordo.
