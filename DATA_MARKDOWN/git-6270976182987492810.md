
# У Слузі народу заявили, що новий закон про статус Донбасу буде до кінця року

Published at: **2019-11-07T06:12:34+00:00**

Author: **Ольга Проскурова**

Original: [Рубрика](https://rubryka.com/2019/11/07/u-sluzi-narodu-zayavyly-shho-novyj-zakon-pro-status-donbasu-bude-do-kintsya-roku/)


        
          Народний депутат Руслан Горбенко заявив, що над законом вже працюють у робочих групах.
        
      
Про це він сказав у програмі “Вердикт з Сергієм Руденком” на Еспресо.
“Закон був прийнятий 16 вересня 2014 року. Як сказав наш президент Володимир Олександрович, буде написаний новий закон, абсолютно. Робочі групи уже створюються разом з комітетами та профільнимиміністерствами”, – сказав нардеп.
Він сказав, що до кінця року буде новий закон.
“Зеленський пообіцяв новий закон в цьому році. Без прив’язки – Нормандія, Мінськ. Я думаю, що ті робочі групи, які створені, підготують матеріал для обговорення з громадськістю всіх питань”, – зазначив Горбенко.
Раніше “Слуга народу” спростувала тлумачення слів Ткаченка щодо Донбасу.
