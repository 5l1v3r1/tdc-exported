
# آمریکا کشوری غیر قابل اعتماد است/۱۳ آبان روز یادآوری مقاومت است

Published at: **2019-11-04T16:09:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544954.html/%D8%A2%D9%85%D8%B1%DB%8C%DA%A9%D8%A7-%DA%A9%D8%B4%D9%88%D8%B1%DB%8C-%D8%BA%DB%8C%D8%B1-%D9%82%D8%A7%D8%A8%D9%84-%D8%A7%D8%B9%D8%AA%D9%85%D8%A7%D8%AF-%D8%A7%D8%B3%D8%AA----%D8%A2%D8%A8%D8%A7%D9%86-%D8%B1%D9%88%D8%B2-%DB%8C%D8%A7%D8%AF%D8%A2%D9%88%D8%B1%DB%8C-%D9%85%D9%82%D8%A7%D9%88%D9%85%D8%AA-%D8%A7%D8%B3%D8%AA)

علمای اهل تسنن جرگلان در حاشیه راهپیمایی سیزدهم آبان ماه بر استکبار ستیزی و مقاومت در برابر دشمنان اشاره و شکست را نتیجه اعتماد به آمریکا برشمردند.
به گزارش شبکه اطلاع رسانی راه دانا؛ علمای اهل تسنن جرگلان در حاشیه راهپیمایی سیزدهم آبان ماه بر استکبار ستیزی و مقاومت در برابر دشمنان اشاره و شکست را نتیجه اعتماد به آمریکا برشمردند.

        آمریکا کشوری غیر قابل اعتماد است
      
آخوند رحیم صمدی امام جمعه اهل سنت یکه سعود در جرگلان در حاشیه مراسم 13 آبان در گفت و گو با خبرنگارعصر اترک اظهارکرد: آمریکا کشوری غیر قابل اعتماد است و هر کشوری که با آنها ارتباط برقرار کرده، ضرر کرده است .
آخوندصمدی افزود:13  آبان مردم لانه جاسوسی آمریکا درایران را به فرمان امام خمینی ره به تسخیر در آوردند و این باعث شد که دست امریکا از ایران قطع شود و این کار بزرگی بود .
وی گفت: آمریکا کشوری غیر قابل اعتماد است که همیشه زیر قول خود زده و هر کشوری که با آنها ارتباط برقرار کرده ضرر کرده است .
وی تاکید کرد: آمریکا در بسیاری از کشورها کاسه داغ تر از آش است و به مسلمانان ضربه زد و متاسفانه برخی از مسلمانان نا آگاه فریب این کشور را می خورند .
وی از مردم خواست همیشه چشم  و گوش خود را باز کنند و به جای توجه به وعده های پوچ دشمن به پیشرفت و آبادانی میهمن بیندیشیم .
 

        ۱۳ آبان روز یادآوری مقاومت برای دست آوردهای کشور است
      
یکی از علمای برجسته اهل  سنت شهرستان رازوجرگلان ۱۳ آبان را روز یادآوری مقاومت و مبارزات برای دست آوردهای گذشته کشورمان عنوان کرد .
خالمحمد آخوند سرفراز،مدیر حوزه علمیه هدایتی روستای کلاته ابریشم و از علمای جرگلان در گفت و گو با عصر اترک گفت :  ۱۳ آبان روزی است که ما برخود یاداوری می کنیم که برای آنچه که با مبارزه به دست آمده است، حال باید مقاومت کنیم .
وی گفت: مقاومت به معنای این است وقتی مبارزه به نتیجه رسید با حفظ و حراست از آن تلاش کنیم تا نتیجه اقداماتی که در طول عمر انقلاب انجام شده از بین نرود.
وی ادامه داد: در مقابل استکبار ما مرحله مبارزه را رد کردیم و حال در مرحله مقاومت هستیم یعنی آنچه را که به دست آمده باید با مقاومت مان حفظ کنیم .
آخوند سرفراز در خصوص این که آیا ارتباط با امریکا می تواند مشکلات و عقب ماندگی های کشور را حل کند، گفت: ارتباط با امریکا نه تنها عقب ماندگی و مشکلات کشور را حل نخواهد کرد بلکه امکان دارد بدتر نیز شود وتنها راه جبران عقب ماندگی و مشکلات کشوراتکا به نیروی داخلی است .
وی اضافه کرد: آمریکا در موقعیتی نیست که بخواهد مشکلات دیگر کشورها را حل کند، آمریکا با اهداف خاص به کشورهای دیگر نزدیک می شود و چون یک سوم اقتصاد جهان را داراست با فشارهای اقتصادی به دنبال  تحمیل تفکرات و باورهای خود است .
این عالم اهل سنت داشتن استقلال،اقتدار، ابهت و جایگاه  مناسب در دنیا را در مرحله اول مبارزه با امریکا دانست و در خصوص کشورهایی که با اتکا به امریکا به جایی رسیده باشند نیز اظهار کرد: کشورهای مانند افغانستان زمانی که به سمت آمریکا روی آوردند با گروهک هایی مانند القاعده و طالبان که زاییده تفکرات اسلام امریکایی بودند، مواجه شدند که نه به امنیت رسیدند و نه  اوضاع اقتصادیآ پیشرفت کرد و بلکه بدترشد.
وی خاطرنشان کرد: این وضعیت بر سر کشوری های دیگری از جمله مصر و عراق نیز آمد.
وی گفت: کشور ما از نمونه کشورهایی است با قطع  رابطه با امریکا بعد از تسخیر لانه جاسوسی و مبارزات گذشته در جایگاه هایی نظامی، سیاسی، اقتصادی و امنیت در جایگاه خوبی ایستاده است .
انتهای پیام/ 
