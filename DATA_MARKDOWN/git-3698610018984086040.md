
# Київ закупить 50 нових вагонів метро

Published at: **2019-11-06T21:23:00+00:00**

Author: ****

Original: [DT.ua](https://dt.ua/ECONOMICS/kiyiv-zakupit-50-novih-vagoniv-metro-328754_.html)

Мер Києва Віталій Кличко заявив про наміри закупити 50 вагонів метро. Про це мер розповів, вітаючи колектив метрополітену з 59-ю річницею заснування підприємства, повідомляє прес-центр КМДА.
За словами Кличка, нещодавно Київрада підтримала таке рішення.
"Складно уявити, як би жила наша столиця без метрополітену. Адже кожен день ви забезпечуєте перевезення 1,5 млн пасажирів. І наше з вами завдання-зробити так, щоб кожна поїздка для кожного пасажира була комфортною і швидкою", - зазначив Кличко.
Віталій Кличко зазначив, що столична влада поставила перед собою завдання протягом 2 років ввести в експлуатацію дві нові станції метро на Виноградар - "Мостицька" і "Проспект Правди".
"Я був там вчора і перевіряв, як йде будівництво. Столичний метрополітен повинен і далі розвиватися, повинні будуватися нові станції. І метро на Виноградар очікують багато киян, які живуть на житловому масиві", - розповів мер.
Раніше повідомлялося про те, що Кабмін схвалив залучення 450 мільйонів євро кредиту від Європейського інвестиційного банку на розвиток доріг в Україні.
