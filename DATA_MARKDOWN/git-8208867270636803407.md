
# Grecia, 41 migranti stipati in un camion-frigo. Arrestato l'autista

Published at: **2019-11-04T14:13:00+00:00**

Author: ****

Original: [Repubblica.it](https://www.repubblica.it/esteri/2019/11/04/news/grecia_80_migranti_stipati_in_un_camion-frigo_molti_in_ospedale_arrestato_l_autista-240216671/)

Quarantuno immigrati irregolari stipati in un camion container in condizioni al limite del soffocamento: è la scoperta fatta dalla polizia greca nella città di Xanthi. Molti dei migranti, tutti uomini dai 20 ai 30 anni di provenienza afgana, hanno accusato problemi respiratori e sono stati portati in ospedale. Lo riferisce il media locale Ekathimerini. Inizialmente i media greci avevano parlato di circa 80 persone stipate nel camion.Il conducente, georgiano, è sospettato di essere un trafficante di esseri umani ed è stato arrestato, nei pressi di Salonicco dove è avvenuta la scoperta. Un secondo uomo, di origine turca, che si trovava nel veicolo, è riuscito a scappare e resta ricercato, scrivono i media locali. La polizia ha fermato il tir per un controllo sull'autostrada Egnatia: quando gli agenti hanno aperto i portelloni si sono trovati di fronte ad una scena orribile: i passeggeri facevano fatica a respirare e l'impianto di refrigerazione non era in funzione. Nella notte tra il 22 e 23 ottobre un camion frigo contenente i cadaveri di 39 migranti vietnamiti è stato scoperto nell'Essex, nel Regno Unito, riaccendendo i riflettori sui rischi del traffico di esseri umani via terra. 
