
# Usa, Election Day 2019, democratici si riprendono la Virginia e forse il Kentucky. Il Mississippi resta ai repubblicani

Published at: **2019-11-06T05:54:00+00:00**

Author: ****

Original: [Repubblica.it](https://www.repubblica.it/esteri/2019/11/06/news/usa_election_day_2019_democratici_si_riprendono_la_virginia_e_per_un_soffio_il_kentucky-240344829/)

TRIONFO dei democratici in Virginia all'Election Day 2019. Per la prima volta dopo 26 anni, il partito dell'Asinello in Virginia controlla entrambe le Camere del parlamento, strappate ai repubblicani, e il governo dello Stato con il dem Ralph Northam al timone dal gennaio del 2018. In Mississippi vince il repubblicano Tate Reeves con il quale il presidente ha tenuto a congratularsi.In Kentucky, il candidato del Grand Old Party (Gop) Matt Bevin, sostenuto da Donald Trump, si è rifiutato di concedere la vittoria al candidato governatore avversario, Andy Beshear, in vantaggio di appena 5 mila voti e che ha rivendicato la vittoriaalle elezioni legislative. Ma Bevin ha chiarito che non concederà la vittoria allo sfidante. Di fatto, il margine tra i due risulta risicato, con il 49,2 per cento per Beshear contro il 48,9 per cento di Bevin al termine dello scrutinio.In un discorso ai suoi elettori, Beshear ha detto che la sua vittoria ha inviato un messaggio: "Che i nostri valori e il modo in cui ci comportiamo è ancora più importante del nostro partito. Che ciò che ci unisce come abitanti del Kentucky è ancora più forte di qualsiasi divisione nazionale". Beshear è stato eletto Attorney General del Kentucky nel 2015 ed è il figlio di Steve Beshear, il predecessore di Bevin. La sconfitta più pesante per l'inquilino della Casa Bianca potrebbe essere rappresentata prorpio dal Kentucky dove lui vinse con uno scarto di 30 punti sulla rivale democratica Hillary Clinton alle presidenziali del 2016.
