
# OPPO Reno 2

Published at: **2019-11-04T12:15:00+00:00**

Author: **Лазур Назарій**

Original: [Радіо Максимум](https://maximum.fm/groshi-na-viter-najbilsh-superechlivi-smartfoni-2019-roku_n169015)


        Компанії щороку показують стільки смартфонів, що у пересічного користувача починаються плутатися думки. Воно й не дивно, адже вибрати з сотні моделей ту єдину – завдання не з простих. Ситуація полегшується, коли виробники випускають пристрої, які явно суттєво переоцінені. Про них ми і поговоримо!
      
Отже, якщо ви мрієте про покупку нового смартфона – можете сміливо оминати своєю увагою ці гаджети. Вони отримали на диво завищену ціну, та й технічні характеристики абсолютно (від слова ЗОВСІМ) не вражають. Вмощуйтесь зручніше, адже ми починаємо!
Що за бренд? Без паніки. Це не якийсь там агресивний "ноу нейм". OPPO – китайська компанія, яка займається виготовленням споживчої електроніки. Сама ж вона – частина корпорації BBK Electronics. Звідтіля родом і OnePlus, який так сильно люблять гіки.
Чому смарт у нашому ТОПІ? А тому, що китайці вирішили, що за 14 499 гривень можна випустити пристрій, який не вельми вражає своїми технічними характеристиками. Принаймні на папері воно саме так. Киньмо оком, що ж з OPPO Reno 2 не так.

        Технічні характеристики:
      
На перший погляд, смартфон за такі гроші – приречений на провал. Принаймні так може вам сказати будь-який користувач гаджетів, який бодай трішки розуміється на тому, що ж всередині його пристрою "живе". Процесор – не топовий, і навіть не з попередніх флагманів. Екран теж не вражає, адже AMOLED-матрицю вже тикають у всі можливі місця.
Єдине, що варте уваги, – камери. Саме на них OPPO робить максимальний акцент. Воно й не дивно, адже набір не кепський. Тут вам і пристойна кількість пікселів, чим вас досі можна вразити, і оптична стабілізація, яка дозволить знімати в умовах недостатнього освітлення, і двохкратний оптичний, а також п'ятикратний гібридний зуми. Фоткати не перефоткати.
