
# Poweramp fa un passo verso lo streaming: grazie a Powerstream ora potete ascoltare le radio online (foto)

Published at: **2019-11-01T19:30:57+00:00**

Author: **Roberto Artigiani**

Original: [AndroidWorld](https://www.androidworld.it/2019/11/01/poweramp-un-passo-verso-lo-streaming-grazie-powerstream-ora-potete-ascoltare-le-radio-online-foto-677537/)

Poweramp è uno delle app più vecchie – che ancora riceve aggiornamenti – dell’ecosistema Android. Il player musicale infatti esiste quasi dall’inizio ed è stata molto popolare in passato. Negli anni però l’ascolto di musica è passato dall’essere focalizzato sul contenuto locale allo streaming online. In questo Poweramp è rimasta indietro surclassata da servizi come Spotify, rifiutando di adattarsi è rimasta fedele a se stessa, ma evidentemente ora si è accorta di doversi adeguare agli usi contemporanei.
L’ultima versione di Poweramp infatti implementa Powerstream, un servizio di streaming per le radio online via HTTP. In effetti non è un vero e proprio passo verso lo streaming, quanto verso una posizione intermedia visto che permette di accedere alle stazioni radiofoniche attraverso l’interfaccia dell’app senza poter scegliere da un catalogo musicale di canzoni.
La novità al momento è a esclusivo appannaggio degli utenti iscritti al canale beta, per cui non è disponibile sul Play Store. Se il test dovesse andare come ci si aspetta, arriverà prossimamente sulla release stabile. Travate comunque il changelog completo più in basso così come il badge per il Play Store. Se invece volete ascoltare le vostre radio mentre siete al volante vi consigliamo di leggere il nostro articolo di oggi.

        Disponibile su Google Play
      
 
Via: XDA Developers, Medium
