
# Za Slovenca rekel, da ni normalen, in takoj fasal disciplinski postopek

Published at: **2019-11-03T10:04:00+00:00**

Author: **A. L.**

Original: [Slovenske novice](https://www.slovenskenovice.si/sport/odmevi/clanek/za-slovenca-rekel-da-ni-normalen-in-takoj-fasal-disciplinski-postopek-245082)

BEOGRAD – Po spopadu med Zvezdo in Barcelono je na novinarski konferenci spregovoril legendarni srbski trener Svetislav Pešić in med drugim za predsednika Združenja igralcev evrolige (lahko bi tudi rekli sindikata), Slovenca Boštjana Nachbarja, izjavil, da ni normalen. Zaradi tega je proti njemu stekel disciplinski postopek, poroča portal Espreso.rs.»Še tega nam je treba, da Nachbar vpeljuje nova pravila, da bi 24. avgusta morali začeti priprave za prihodnjo sezono. On ni normalen fant, on ne ve, da smo v Evropi in ne v NBA. Po navadi od NBA poberemo prav tisto, kar ni v redu,« je prepričan Pešić. Dodal je še: »Predstavljajte si, da zahteva, da se začne trenirati 24. avgusta, medtem ko imamo superpokal Španije 21. septembra. Sezona se začne v zadnjem tednu septembra. Torej imamo štiri tedne za pripravo na sezono, ki traja deset mesecev. Človek ni normalen,« je bil jasen Pešić.Prav ta izjava je sprožila val kritik in zaradi katere je stekel disciplinski postopek, čaka pa ga verjetno tudi denarna kazen.
