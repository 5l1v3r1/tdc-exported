
# «Створення режиму путінського зразка». Євросолідарність відреагувала на обшуки ДБР у власника Прямого

Published at: **2019-11-07T10:22:00+00:00**

Author: ****

Original: [НВ](https://nv.ua/ukr/ukraine/politics/obshuki-u-makeyenka-v-yevropeyskiy-solidarnosti-zrobili-zayavu-novini-ukrajini-50052138.html)

«Влада почала реалізовувати свої плани наступу на свободу слова. Прямий канал залишається одним з небагатьох засобів масової інформації, що не співає осанну президенту Зеленському. Саме з цим ми пов'язуємо обшуки в офісі Володимира Макеєнка, який є власником Прямого каналу. Ключову роль в цих діях, як завжди, грає соратник Януковича Портнов і його "шістка" керівник ДБР Труба", - йдеться в заяві політичної сили.
Там підкреслили, що подібні дії є одним з елементів зміни геополітичного курсу країни і створення в Україні режиму путінського зразка.
Раніше в ефірі телеканалу Прямий повідомили, що у власника каналу Володимира Макеєнка проводять обшуки.
При цьому слідчий, який прийшов з обшуком до квартири Макеєнка, відмовився повідомляти, який саме правоохоронний орган він представляє.
Пізніше стало відомо, що обшуки проводять співробітники Держбюро розслідувань.
Примітно, що екс-президент Петро Порошенко проходить в якості свідка у справі про можливе ухилення від сплати податків при придбанні телеканалу Прямий, яку розслідує ДБР.
