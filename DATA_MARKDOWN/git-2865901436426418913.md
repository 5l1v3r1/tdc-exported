
# Deni Avdija na nišanu Oklahome

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/kosarka/vesti/deni-avdija-na-nisanu-oklahome/341637)

Fantastično igra Deni Avdija ove godine i to ne prolazi nezapaženo. Sa mladom reprezentacijom Izraela do 20 godina, sjajni košarkaš osvojio je zlatnu medalju na domaćem terenu, a sasvim dobre partije nastavio je da pruža i u dresu evroligaša Makabija iz Tel Aviva.
Zbog toga i ne čudi što ga mnogi već sada svrstavaju u red najboljih NBA prospekata. Veliki broj skauta već je prisustvovao mečevima Makabija, samo kako bi posmatrao igre mladog Denija Avdije, a može se reći da su imali šta i da vide.
Sin legendarnog Zufera Avdije juče je imao tu čast da ga posmatra i generalni menadžer Oklahoma Sitija Sam Presti koji je veoma zainteresovan da mladog Izraelca vidi u ovoj franšizi. Presti je prisustvovao treningu Makabija u nedelju koji je predstavljao pripremu za ligaški meč protiv Ironi Naharije.
Avdija je nedavno napunio tek 18 godina i treću uzastopnu sezonu nastupa za Makabi pod mentorstvom Janisa Sferopulosa. Za sada je na svakoj evroligaškoj utakmici upisao bar sedam minuta na terenu, a poene je postigao samo protiv Crvene zvezde i Valensije.

        Foto: 
        MN Press
      
