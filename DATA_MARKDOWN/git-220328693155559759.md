
# Близо 103 000 ще гласуват в община Сливен

Published at: **2019-11-01T19:27:52+00:00**

Author: **Стандарт**

Original: [Стандарт Новини](https://standartnews.com/blgariya-mestni-izbori-2019/blizo-103-000-shche-glasuvat-v-obshchina-sliven-405607.html)

На балотажа в неделя в община Сливен правото си на глас ще могат да упражнят 102 704 души. Втори тур на местните избори ще се проведе в град Сливен и седем села в общината, съобщи говорителят на ОИК Сливен Стелли Стефанова. Балотаж за избор на кмет на община ще има и в град Твърдица.
Няма промяна в броя на избирателните секции в общината. Те остават 187, с една подвижна, допълнително разкритите в трите болници, дома за стари хора и следствения арест, каза Стефанова. Утре предстои 120 хиляди бюлетини да бъдат разпределени във всички избирателни секции.
„Преди обяд ще се раздават по селата. След обяд в 14.30 в зала „Май“ за градските секции. Втори тур ще произвеждаме за кмет на община Сливен, както и за седем села – Бяла, Драгоданово, Калояново, Крушаре, Самуилово, Сотиря и Тополчане“, допълни Стефанова.
В областта балотажи ще се проведат град Шивачево и село Сборище, община Твърдица, в котленските села Жеравна и Ябланово и в новозагорското село Еленово.
