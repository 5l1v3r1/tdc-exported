
# 
        فیلم جدید بازیگر سریال «بازی تاج و تخت» جمعه اکران می‌شود
      

Published at: **2019-11-05T10:02:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638257/%D9%81%DB%8C%D9%84%D9%85-%D8%AC%D8%AF%DB%8C%D8%AF-%D8%A8%D8%A7%D8%B2%DB%8C%DA%AF%D8%B1-%D8%B3%D8%B1%DB%8C%D8%A7%D9%84-%D8%A8%D8%A7%D8%B2%DB%8C-%D8%AA%D8%A7%D8%AC-%D9%88-%D8%AA%D8%AE%D8%AA-%D8%AC%D9%85%D8%B9%D9%87-%D8%A7%DA%A9%D8%B1%D8%A7%D9%86-%D9%85%DB%8C%E2%80%8C%D8%B4%D9%88%D8%AF)

به گزارش بولتن نیوز، فیلم سینمایی «آخرین کریسمس» به کارگردانی پال فیگ اکران بین المللی خود در سینماهای جهان را از جمعه هشتم ماه نوامبر سال جاری میلادی آغاز خواهد کرد.
پال فیگ هنرپیشه، کارگردان فیلم و فیلم‌نامه‌نویس اهل ایالات متحده آمریکا است. وی از سال ۱۹۸۰ میلادی تاکنون مشغول فعالیت بوده‌ و همچنین برندهٔ جوایزی همچون جایزه انجمن کارگردانان آمریکا شده‌است.
معلم بد، مخصمه، جاسوس‌ها، فردیناند، سگ بد، دزدیدن هاوارد و چاقالوها از جمله فیلم هایی هستند که وی در آنها به ایفای نقش پرداخته است، آخرین کریسمس بیست و چهارمین تجربه فیگ در عرصه کارگردانی محسوب می شود، البته وی دو فیلم دیگر را در مرحله پیش تولید دارد.
بریونی کیمینگز و اما تامپسون نگارش فیلمنامه آخرین کریسمس را بر عهده داشته اند، اما تامپسون علاوه بر نویسندگی بازی در این فیلم سینمایی را نیز انجام داده است.
از جمله نکات مهم این فیلم سینمایی بازی "امیلیا کلارک" ستاره سریال تلویزیونی بازی تاج و تخت به عنوان نقش اول این فیلم است، وی که به تازگی آخرین فصل بازی تاج و تخت را پشت سر گذاشته حال با یک فیلم رمانتیک به سینما بر می گردد.
علاوه بر اما اما تامپسون و امیلیا کلارک، میشل یئو، هنری گولدینگ، پتی لوپون، سوئی پرکینز، اینگیرید الیور، ربکا روت، دیوید ممانی و لیدیا لئونارد از دیگر بازیگرانی هستند که در فیلم سینمایی به ایفای نقش پرداخته اند.
