
# Ban and Elaine, Kitsune presenta una statua da “The Seven Deadly Sins”

Published at: **2019-11-07T09:19:00+00:00**

Author: **Matteo Garattoni**

Original: [Tom&#39;s Hardware](https://www.tomshw.it/culturapop/ban-and-elaine-kitsune-presenta-una-statua-da-the-seven-deadly-sins/)

Ban and Elaine, così si chiama la nuovissima statua in resina in scala 1/6 di Kitsune Statue. Per questa ditta emergente dalle origini francesi si tratta del terzo prodotto in totale e secondo tratto dall’anime The Seven Deadly Sins – che potete trovare su Netflix completamente in italiano – e ritrare i personaggi di Ban, uno dei famigerati protagonisti nonché uno dei sette peccati capitali ed Elaine, la sua amata.
Questa statua avrà un peso di quasi 10kg, verrà rilasciata in edizione limitata e vede come protagonisti Ban ed Elaine all’interno della foresta del Re delle fate. Un bellissimo diorama che ritrae i due protagonisti nel luogo che ha visto nascere il loro amore. Ban, dall’aspetto malinconico fa ritorno nella Foresta del Re delle Fate e avanza con passo deciso verso l’albero sacro per mantenere la sua promessa fatta ad Elaine che ritroviamo seduta sopra un ramo. La statua, che sarà in formato 1/6, ha molte chicche al suo interno, vari easter egg sparsi qua e la che faranno felici gli appassionati che se la porteranno a casa. Dai funghi Matango ai tipici uccelli che vivono in questa foresta, il suo Tesoro Sacro “Courechouse” donatogli dal re Bartra, il libro del vino e per finire la fontana della giovinezza.
La statua al momento è in vendita direttamente dal sito del produttore su kitsunestatue.com al prezzo di 549,00€ con uscita stimata per fine 2020.    
 
