
# Загибель 39 осіб у вантажівці: в Дубліні заарештували 23-річного підозрюваного

Published at: **2019-11-01T14:58:00+00:00**

Author: ****

Original: [НВ](https://nv.ua/ukr/world/countries/39-trupiv-u-vantazhivci-zatrimano-novogo-pidozryuvanogo-50051130.html)

Про це повідомляє RTE.
У п'ятницю, 1 листопада, 23-річний Імон Гаррісон постав перед судом в Дубліні після схвалення європейського ордера на його арешт.
Йому висунули 41 звинувачення, включаючи 39 звинувачень у ненавмисному вбивстві, змову з метою торгівлі людьми і змову з метою сприяння нелегальній міграції.
За версією слідства, Імон Гаррісон перевіз вантажний контейнер в бельгійський порт Зебрюгге перед його подальшим відправленням до Великої Британії.
Підозрюваного взяли під варту до 11 листопада.
Нагадаємо, 23 жовтня в англійському графстві Ессекс, недалеко від Лондона, виявили вантажівку, в якій знаходилися 39 тіл.
Британська поліція заявила, що вантажівка прибула до Англії з Бельгії. Більшість з 39 загиблих були з В'єтнаму.
У межах розслідування поліція затримала п'ятьох підозрюваних. Водієві вантажівки повідомили про підозру в ненавмисному вбивстві.
