
# Alcuni smartwatch Wear OS credono di essere ancora all’ora legale: avete riscontrato il bug? (foto)

Published at: **2019-11-05T07:03:37+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/05/smartwatch-wear-os-credono-ancora-allora-legale-avete-riscontrato-bug-foto-678262/)

Una delle comodità degli smartwatch, o in generale degli orologi sincronizzati con gli smartphone, è la sincronizzazione automatica con l’ora esatta al momento dei cambi da ora legale a quella solare e viceversa. Non è stato questo il caso per alcuni dispositivi con Wear OS.
Come vedete dall’animazione riportata nella galleria in basso, alcuni smartwatch con Wear OS stanno soffrendo di un bug particolare: in modalità Always On i dispositivi riportano l’ora legale, come se il cambio di domenica scorso non fosse mai avvenuto. Attivando lo smartwatch invece si legge l’ora solare esatta. Il bug non influirebbe sulle sveglie ma sarebbe soltanto visuale.
Stando a quanto segnalato da diversi utenti su Reddit, la risoluzione sarebbe semplice e consiste nel riavvio dello smartwatch. Fateci sapere se anche voi avete riscontrato il problema e con quale modello.
Via: 9to5Google
