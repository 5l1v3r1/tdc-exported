
# A Vatikán döntött: magyar védőszentje lesz Kassának

Published at: **2019-11-07T07:18:00+00:00**

Author: **Infostart / InfoRádió - Kiss Balázs (Pozsony)**

Original: [infostart](https://infostart.hu/tudositoink/2019/11/07/a-vatikan-dontott-magyar-vedoszentje-lesz-kassanak)

Árpád-házi Szent Erzsébet lesz Kassa védőszentje. A hírt Bernard Bober kassai érsek és a város vezetése közösen jelentette be, az ünnepélyes kihirdetés november 17-én lesz a Szent Erzsébet-székesegyházban.
Ő a kassai dóm és az érseksék védőszentje, de soha nem avatták a város védőszentjévé. Ezért szerettük volna, hogy idén ez megtörténjen, amikor Kassa az Európai Önkéntesség Fővárosa, hiszen Szent Erzsébet a szegények és az elesettek védelmezője” – tájékoztatott Jaroslav Polaček, Kassa főpolgármestere.
A javaslatot április 11-én szavazta meg a városi képviselő-testület, Bober érsek is jóváhagyta és a Vatikánhoz fordult a kihirdetés engedélyezéséért, melyre október 18-án került sor. „Nagyon örültem a kezdeményezésnek, mert egyébként is mindig úgy tekintettem Árpád-házi Szent Erzsébetre, hogy nemcsak a székesegyházunk, hanem az egész város védőszentje” – mondta az érsek.
Az ünnepi szentmise és kihirdetés november 17-én 10.30-kor kezdődik, de már 15-től jótékonysági rendezvények lesznek a városban. Például
A város élelmiszergyűjtést is szervez a rászorulóknak, november 16-án, szombaton a történelmi városházán megáldják a Szent Erzsébetet ábrázoló festményt, este pedig színházi előadás lesz az életútjáról.
Árpád-házi Szent Erzsébet 1207-ben született, apja II. András magyar király, anyja Gertrúd merániai hercegnő volt. Ő az elesettek, a szegények, a koldusok, az özvegyek és az árvák, a betegek, az üldözöttek, a pékek, a csipkeverők és a jótékonysági szervezetek védőszentje.

        Nyitókép: MTI/Komka Péter
      

        Kapcsolódó hang
      
Árpád-házi Szent Erzsébet lesz Kassa védőszentje
 
