
# 'บอย ปกรณ์'เข้าผ่าตัดด่วน ถูกแมลงกินเนื้อกัดที่ญี่ปุ่น

Published at: **2019-11-02T05:30:00+00:00**

Author: ****

Original: [เดลินิวส์](https://www.dailynews.co.th/entertainment/739617)


        'บอย ปกรณ์' โพสต์ภาพยิ้มสู้ผ่าตัดเอาชิ้นเนื้อที่ติดเชื้อออก หลังถูกแมลงกัดที่ประเทศญี่ปุ่น
      
ก่อนหน้านี้ดีเจชื่อดัง 'แจ๊คไรเดอร์-ชนัตพล สังสิทธิเสถียร' หรือ 'ดีเจแจ๊คไรเดอร์' ก็ถูกแมลงกัดที่ประเทศญี่ปุ่นมาแล้ว ล่าสุดเป็นคิวของพระเอกหนุ่มสุดเกรียนอย่าง 'บอย-ปกรณ์' ที่ถูกแมลงกัดเข้าอีกคนหลังไปนอนแช่ออนเซ็นที่ประเทศญี่ปุ่น จนเกิดอาการติดเชื้ออักเสบลุกลามเป็นขนาดใหญ่เท่า 2 ฝ่ามือ ส่งผลให้ต้องผ่าตัดคว้านเนื้อตายอย่างเร่งด่วน  แต่ล่าสุดเจ้าตัวได้โพสต์ภาพด้วยใบหน้าที่ยิ้มแย้มผ่านอินสตาแกรม หลังออกจากห้องผ่าตัด พร้อมแคปชั่นให้หลายๆ คนได้คลายกังวลว่า
"ผ่าตัดเสร็จละเด้อ ไม่ต้องเป็นห่วงนะจ๊ะทุกคน ขอโทษมากๆๆๆๆ สำหรับทุกๆ งานที่ผมไปไม่ได้ในช่วงนี้นะค้าบ #ขอโทษที่ทำให้วุ่นวายครับ #จะรีบหายรีบกลับไปทำงานนะค้าบ #ขอโทษในความกะทันหันครับ"
งานนี้เพื่อนพ้องในวงการและแฟนคลับต่างได้เข้ามาคอมเมนต์ให้กำลังใจกันอย่างยกใหญ่ ทีมข่าว เดลินิวส์ออนไลน์ ก็ขอให้หนุ่ม 'บอย ปกรณ์' หายไวๆ นะคะขอบคุณภาพจากอินสตาแกรม @boy_pakorn
