
# Апеляційний суд взяв під варту депутата Дубневича

Published at: **2019-11-07T20:49:58+00:00**

Author: ****

Original: [ФАКТИ](https://fakty.com.ua/ua/ukraine/20191107-apelyatsijnyj-sud-vzyav-pid-vartu-deputata-dubnevycha/)

Апеляційна палата Вищого антикорупційного суду заарештувала народного депутата із групи За майбутнє Ярослава Дубневича до 31 грудня.
Прокурор Спеціалізованої антикорупційної прокуратури Віталій Пономаренко повідомив, що Апеляційний суд змінив запобіжний захід та взяв під варту народного депутата Ярослава Дубневича. Він має право внести заставу у розмірі 90 млн грн.
Дубневич може внести заставу протягом двох місяців, до 31 грудня 2019 року. За словами прокурора, наразі депутат вже вніс 50 млн застави.
Читайте: З Ярослава Дубневича зняли недоторканність: у чому підозрюють депутата
Сам же Ярослав Дубневич очікував, що суму застави зменшать.
Як відомо, 31 жовтня Генпрокуратура оголосила підозру Дубневичу.
