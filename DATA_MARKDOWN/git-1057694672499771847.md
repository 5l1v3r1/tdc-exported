
# Απώλειες κατέγραψε η συνεδρίαση του Χρηματιστηρίου

Published at: **2019-11-05T15:57:22+00:00**

Author: ****

Original: [News.gr](https://www.news.gr/oikonomia/article/2021012/apolies-kategrapse-i-sinedriasi-tou-chrimatistiriou.html)

Περιορίστηκαν στο κλείσιμο οι ενδοσυνεδριακές απώλειες στο Χρηματιστήριο, κυρίως στις τραπεζικές μετοχές, οι οποίες προσέγγιζαν το 2%, με την αγορά να κλείνει πάνω από τα επίπεδα των 870 μονάδων, ενώ σημαντική αύξηση σημείωσε ο τζίρος.
O Γενικός Δείκτης Τιμών έκλεισε στις 873,34 μονάδες, σημειώνοντας πτώση 0,67%.
Ενδοσυνεδριακά κατέγραψε κατώτερη τιμή στις 862,05 μονάδες (-1,96%).
Η αξία των συναλλαγών ανήλθε στα 92,657 εκατ. ευρώ, ενώ διακινήθηκαν 29.365.174 μετοχές.
Ο δείκτης υψηλής κεφαλαιοποίησης σημείωσε πτώση σε ποσοστό 0,40%, ενώ ο δείκτης της μεσαίας κεφαλαιοποίησης υποχώρησε σε ποσοστό 2,26%.
