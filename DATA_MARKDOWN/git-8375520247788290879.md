
# Скалецька звільнила всіх своїх радників

Published at: **2019-11-01T15:50:00+00:00**

Author: ****

Original: [ГЛАВКОМ](https://glavcom.ua/country/health/skalecka-zvilnila-vsih-svojih-radnikiv-637069.html)

Міністр охорони здоров'я Зоряна Скалецька 1 листопада підписала наказ про звільнення всіх своїх радників. Про це йдеться у її повідомлення у Facebook.
Як повідомила міністр, вона вважає неприпустимим, коли «радника сприймають, як ще одного міністра».
«А його особисту думку чують, як позицію міністерства. Це неприпустимо», - написала вона.
За словами Скалецької, більшість радників МОЗ не відповідали за свої дії.
«Нажаль, як я вже зрозуміла, так історично склалось, що більшість радників в міністерстві мали якийсь особливий мандат. І при цьому ніякої відповідальності», - добавила міністр.
При цьому, Скалецька зазначила, що МОЗ продовжує працювати з експертним середовищем над вирішенням конкретних викликів і просуванням пріоритетів, але статусів «радника» більше не буде.
Зазначимо, що у команді міністра охорони здоров’я Зоряни Скалецької чотири нових радники з’явилися лише два тижні тому, 14 жовтня.
Також радник з комунікацій міністра охорони здоров’я Зоряни Скалецької Дмитро Раімов заявив, що йде зі своєї посади.
Нагадаємо, що сьогодні Скалецька назвала найгірші і найкращі області за кількістю щеплень проти дифтерії.
