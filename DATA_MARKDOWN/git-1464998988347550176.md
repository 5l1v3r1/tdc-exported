
# കേന്ദ്രത്തിനെതിരെ പടക്കൊരുങ്ങി കോൺഗ്രസ്; രാജ്യവ്യാപക പ്രക്ഷോഭത്തിന് ഇന്ന് തുടക്കമാകും

Published at: **2019-11-05T08:02:00+00:00**

Author: **Muhammed Salavudheen**

Original: [Anweshanam | Part of A.N.N News Private Limited](http://anweshanam.com/index.php/india/news/congress-national-protest-starts-today)

ന്യൂഡൽഹി: കേന്ദ്രസർക്കാരിനെതിരെ കോൺഗ്രസ്‌ നേത്യത്വം നൽകുന്ന രാജ്യ വ്യാപക പ്രക്ഷോഭത്തിന് ഇന്ന് തുടക്കം. സംസ്ഥാന തലത്തിൽ ജില്ലാ കേന്ദ്രങ്ങളിലാണ് പ്രക്ഷോഭങ്ങൾ സംഘടിപ്പിക്കുന്നത്. പ്രക്ഷോഭങ്ങൾക്ക് പ്രതിപക്ഷ പാർട്ടികൾ ഇന്നലെ പിന്തുണ അറിയിച്ചിരുന്നു. 
സാമ്പത്തിക തകർച്ച, കാർഷിക പ്രതിസന്ധി, തൊഴിലില്ലായ്മ, എന്നിവ മുൻ നിർത്തിയാണ് കോൺഗ്രസ്‌ പ്രക്ഷോഭം സംഘടിപ്പിക്കുന്നത്.  ഇന്നു മുതൽ നവംബർ 15 വരെയാണ് പ്രക്ഷോഭം സംഘടിപ്പിക്കുക.  ഈ മാസം ആരംഭിക്കുന്ന പാർലമെന്റ് സമ്മേളനത്തിലും പ്രതിഷേധം തുടരും. ഡിസംബർ ആദ്യവാരം ഡൽഹിയിൽ  പ്രക്ഷേഭ റാലിയും കോൺഗ്രസ് പ്രഖ്യാപിച്ചിട്ടുണ്ട്.
അതേസമയം, പ്രിയങ്കാ ഗാന്ധി ഉൾപ്പെടെയുള്ളവരുടെ ഫോൺ ചോർത്തൽ സംഭവവും പ്രക്ഷോഭത്തിൽ ചർച്ചയാകും. കേന്ദ്ര സർക്കാർ പ്രതിക്കൂട്ടിലായ ഫോൺ ചോർത്തലിൽ കേന്ദ്രത്തിനെതിരെ പ്രതിഷേധം കോൺഗ്രസ് ശക്തമാക്കും. പാര്‍ലമെന്‍ററി സമിതികളില്‍ അന്വേഷണം ആവശ്യപ്പെടാനും കോൺഗ്രസ് തീരുമാനിച്ചിട്ടുണ്ട്.
