
# بازتاب راهپیمایی ۱۳ آبان در رسانه‌های عربی

Published at: **2019-11-04T13:10:00+00:00**

Author: ****

Original: [جامعه خبری تحلیلی الف](https://www.alef.ir/news/3980813100.html)

راهپیمایی ۱۳ آبان صبح امروز در تهران و هزار شهر و شهرستان دیگر برگزار شد، این مراسم بازتاب گسترده ای در رسانه های عربی به دنبال داشت.
به گزارش ایسنا، راهپیمایی یوم‌الله ۱۳ آبان ساعت ۹:۳۰ صبح امروز(دوشنبه ) در مقابل لانه جاسوسی «سفارت سابق آمریکا در تهران » و همچنین در سایر استان‌ها با حضور اقشار مختلف مردم به ویژه دانش آموزان و دانشجویان با  شعار «استکبار ستیزی و مقاومت اسلامی ، سرآغاز افول و فروپاشی آمریکا» برگزار شد.
۱۵۰ خبرنگار، عکاس و تصویربردار رسانه‌ خارجی و  ۲۵۰۰ خبرنگار ، عکاس و تصویربردار رسانه‌های داخلی راهپیمایی ۱۳ آبان در سراسر کشور را پوشش خبری دادند.
پایگاه خبری صدی البلد با انتشار ویدیویی نوشت که هزاران ایرانی در چهلمین سالگرد تسخیر سفارت آمریکا در تهران راهپیمایی کردند.
این پایگاه خبری نوشت: هزاران راهپیمایی کننده در این مراسم پلاکاردهایی در دست داشتند که شعارهایی علیه آمریکا و انگلیس در آنها نوشته شده بود.
پایگاه خبری الفجر در این باره نوشت: راهپیمایی ضدآمریکایی در تهران در سالگرد تسخیر سفارت واشنگتن.
این پایگاه خبری در ادامه نوشت: امروز دوشنبه و در چهلمین سالگرد تسخیر سفارت آمریکا در تهران راهپیمایی کنندگان ایرانی به خیابان ها آمدند.
شبکه روسیا الیوم با انتشار ویدیویی نوشت: راهپیمایی چهلمین سالگرد تسخیر سفارت آمریکا در تهران برگزار شد.
این شبکه همچنین نوشت که امروز دوشنبه مراسم چهلمین سالگرد تسخیر سفارت آمریکا در تهران برگزار شد و ده ها نفر در مقابل ساختمان این سفارت تجمع کردند.
شبکه روسیا الیوم همچنین تصاویری از دیوارنوشته هایی که بر روی ساختمان این سفارت نوشته شده است منتشر کرد.
خبرگزاری الغدپرس نیز در این رابطه نوشت: ایران چهلمین سالگرد تسخیر سفارت آمریکا در تهران را جشن گرفت.
این خبرگزاری همچنین نوشت که امروز مصادف با سالگرد وضع تحریم علیه ایران از سوی دونالد ترامپ بعد از خروج وی از برجام است.
روزنامه الرای نیز در تیتری مشابه در این باره نوشت: ایران مراسم چهلمین سالگرد تسخیر سفارت آمریکا در تهران را برگزار کرد.
