
# 10 улюблених треків Мар’яни Головко. Що звучить у навушниках солістки опери IYOV

Published at: **2019-11-05T17:41:00+00:00**

Author: ****

Original: [НВ](https://style.nv.ua/ukr/kultura/iyov-10-ulyublenih-trekov-solistki-mar-yani-golovko-video-50051785.html)

Солістка музичної формації Nova Opera Мар’яна Головко — співачка і композитор, чию творчість неможливо віднести до певного амплуа. Так у спектаклях проекту Влада Троїцького вона співає академічним вокалом, а в сольних проектах SUOK і Мар’яна Головко виконує вишуканий джаз, соул і фанк.
Дізнатися, яку музику слухає ведуча авторського шоу, що донедавна виходило на радіо Аристократи — Клуб благородних співачок — неймовірно цікаво, у її плейлисті неодмінно будуть виключно музичні діаманти, на справжніх меломанів чекають суцільні відкриття, а заразом і певний лікбез.
Cécile McLorin Salvant — рекомендую всі її альбоми, особливо останній — The Window. Це нова Елла! В неї справжня джазова манера! Матеріал подано талановито і дуже проникливо.
Robreta Flack — Will you still love me tomorrow — у топі мого плейлиста. Для мене Робрета — королева соулу. Обожнюю її тембр, її пісні - це любов.
Jacob Collier — наче персонаж фільму Август Раш. Його простір — інтелектуальна, молода джаз-ф‘южн сцена. Слухаю обидва його альбоми і чекаю на запис із Lianne La Havas, яку теж обожнюю та рекомендую.
Esperansa Spolding — обожнюю її Emely’s D+Evolution та всі треки з альбому 12 Little Spells. Впевнена, цю дівчину мають знати всі, хто любить експериментальний джаз, та цінує талант високого гатунку.
Tata Kepler & Bogdan Gumenyuk — збірка Радиочастота — стоять у мене на повторі від моменту релізу цієї платівки. У запису взяли участь музиканти, з якими я дуже багато років працюю, але тексти Тати, музика Богдана — це щось надзвичайне.
Hanne Hukkelberg — моя нова фаворитка у жанрі арт-рок та експеріментал. Вона ж і познайомила мене з Susanna and the Magical Orchestra. Нордична, меланхолічна музика. Те, що сприяє роздумам, вводить у мрійливий та щемливий стан.
Саме Kevin Merby і його Harlem River налаштовують мене на тривале внутрішнє «зависання». Коли не хочеш ні про що думати, а просто слухати та їхати вперед, щоб картинка за вікном мінялась, а музика продовжувала звучати.
Раджу всім послухати та обов‘язково подивитися кліп Ariel Pink на пісню Dayzed Inn Daydreams
Якщо хочу покращити настрій, чи закріпити позитив — слухаю Mocky.
Особливо люблю його виступ на Tiny Desk NPR radio. Знайдіть у мережі та послухайте справжній сучасний фанк, R&B разом із хіп-хопом в одному флаконі.
Читайте також:&nbspПартитура на 117 сторінок і табу на телефони. 10 фактів про оперу IYOV від Nova Opera
