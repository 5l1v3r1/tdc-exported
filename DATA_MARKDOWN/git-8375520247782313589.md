
# У Чумацькому Шляху знайшли чорну діру невідомого науці виду

Published at: **2019-11-02T16:15:03+00:00**

Author: ****

Original: [ГЛАВКОМ](https://glavcom.ua/world/observe/u-chumatskomu-shljahu-znajshli-chornu-diru-nevidomogo-nautsi-vidu-637238.html)

Вчені виявили чорні діри раніше невідомого науці виду. Вони менші, ніж це вважалося можливим.
Про це повідомляє Science.
Загальноприйнята теорія говорить, що маса чорних дір повинна бути мінімум в п’ять разів більше сонячної. Але недавно відкритий об’єкт всього в 3,3 рази масивніше нашої зірки. Він знаходиться в межах Чумацького Шляху.
Чорні діри мають надпотужну гравітацію, яку не може подолати ніщо, навіть світло. Вони формуються, коли зірки вмирають, стискаються і потім вибухають. Нейтронні зірки – залишки масивних світил, які завершили свій життєвий шлях. Вони складаються з нейтронної серцевини, покритої тонким шаром речовини з важких атомних ядер і електронів. Як правило, їх масу можна порівняти з сонячною, але радіус не перевищує 10-20 кілометрів.
Вчені давно встановили, що існують надмасивні чорні діри. Так, нещодавно було відкрито об’єкт, чия маса в 40 мільярдів разів перевищує масу Сонця.
Нові дослідження показали, що і встановлена нижня межа для маси чорних дір не є остаточною.
«Якби ми могли відкрити нову популяцію чорних дір, то це дало б нам більше інформації про те, які зірки вибухають, а які ні, які утворюють чорні діри, а які – нейтронні зірки. Це відкриває нову область досліджень», – пояснив професор астрономії Університету штату Огайо Тодд Томпсон.
Нагадаємо, озонова діра над Південним полюсом планети зменшилася до рекордного рівня з моменту її виявлення майже 40 років тому.
