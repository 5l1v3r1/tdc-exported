
# Diagne laat van zich horen na penalty-incident met Vanaken: “Ik zat fout”

Published at: **2019-11-07T07:00:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902745/diagne-laat-van-zich-horen-na-penalty-incident-met-vanaken-het-spijt-me-.html)


        Mbaye Diagne was de gebeten hond in de Champions League-wedstrijd tegen PSG. Club Brugge verloor met 1-0, maar had een uitstekende kans op de gelijkmaker via strafschop. De spits pakte de bal echter af van vaste penaltynemer Hans Vanaken en miste vervolgens.
      
Diagne liet om middernacht van zich horen via een Instagrampost op zijn verhaal. ‘Het spijt me heel erg voor vanavond’, begint de aanvaller. ‘Ik zat absoluut fout en ik wilde enkel het team helpen. Ik heb echter een grote fout gemaakt.’
‘Daarvoor wil ik mij excuseren. Ten eerste tegenover de coach, de captain en mijn andere teamgenoten. Uiteraard wil mij ook excuseren tegenover de fans. Ik zal er alles aan doen om terug te geven wat jullie verdienen. Het spijt me Club Brugge-familie!’, klinkt het.
