
# دانشجویان، خط شکنان حرکت های جهادی هستند/ تولید محتوای جهادی، اولویت امروز بسیج سازندگی است

Published at: **2019-11-06T21:05:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545333.html/%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86--%D8%AE%D8%B7-%D8%B4%DA%A9%D9%86%D8%A7%D9%86-%D8%AD%D8%B1%DA%A9%D8%AA-%D9%87%D8%A7%DB%8C-%D8%AC%D9%87%D8%A7%D8%AF%DB%8C-%D9%87%D8%B3%D8%AA%D9%86%D8%AF--%D8%AA%D9%88%D9%84%DB%8C%D8%AF-%D9%85%D8%AD%D8%AA%D9%88%D8%A7%DB%8C-%D8%AC%D9%87%D8%A7%D8%AF%DB%8C--%D8%A7%D9%88%D9%84%D9%88%DB%8C%D8%AA-%D8%A7%D9%85%D8%B1%D9%88%D8%B2-%D8%A8%D8%B3%DB%8C%D8%AC-%D8%B3%D8%A7%D8%B2%D9%86%D8%AF%DA%AF%DB%8C-%D8%A7%D8%B3%D8%AA)

مسئول بسیج سازندگی سپاه حضرت عباس(ع) استان اردبیل با بیان اینکه گروه های جهادی موتور محرکه خدمت‌رسانی بی‌منت در جامعه هستند، به تبیین اولویت های بسیج سازندگی پرداخت وگفت: امروز تولید محتوای جهادی، مهمترین وظیفه بسیج سازندگی در این عرصه است.
به گزارش شبکه اطلاع رسانی راه دانا؛ به نقل از سبلان‌ما، علی پیرجاهد مسئول سازمان بسیج سازندگی استان اردبیل بعد از ظهر امروز در نشست هم‌اندیشی با مسئولین گروهای جهادی بسیج دانشجویی استان اردبیل که در دفتر بسیج دانشجویی دانشگاه فرهنگیان اردبیل برگزار شد به ضرورت ساماندهی فعالیت های جهادی دانشجویی پرداخت و گفت: گروه‌های جهادی در خط مقدم خدمت‌رسانی به مردم هستند و در این میان دانشجویان جهادی نیز در این کارهای همواره پیش قدم بودند.
وی با بیان اینکه گروه‌های جهادی موتور محرکه خدمت‌رسانی به مردم و جامعه هستند، گفت: امروز دانشجویان جهادی با الگوگیری از روحیه جهادی رزمندگان دوران دفاع مقدس در نبردهای پیش رو همچون جنگ اقتصادی در محرومیت‌زدایی و خدمت‌رسانی به مردم تلاش می‌کنند.
مسئول سازمان بسیج سازندگی سپاه حضرت عباس(ع) استان اردبیل ضرورت تولید محتو برای گروهای جهادی را یادآور شد و گفت: در تلاش هستیم تا با برنامه‌ریزی بهتر و دقیق تر و استفاده از نظرات کارشناسان، برای گروه های جهادی بویژه دانشجویان در اوقات فراغت که اردو ندارند، تولید محتوا کرده و آنها را برای آینده توانمند سازی کنیم.
وی از سرگروه های جهادی دانشجویی خواست تا با توجه به نوع مهارت و تخصیصی که در دانشگاه ها می بیند در زمینه فعالیت های فرهنگی،اموزشی و اجتماعی برنامه ریز کند تا بتوانند با از بین بردن آسیب های اجتماعی جامعه هدف، منشاء خیر و برکت در منطقه شوند.

        افراد سودجو، به دنبال ربایش روش های جهادی هستند/ گروه های جهادی، فعالیت های خود را رسانه ای کنند
      
پیرجاهد در ادامه سخنان خود فعالیت های سودجویانه برخی از فعالان مدنی اشاره کرد و گفت: این افراد با ربودن روشهای گروه های جهادی به دنبال کسب منافع خود هستند و در این زمینه گروه های جهادی مسئولیت سنگینی بر عهده داند تا ضمن انعکاس درست و به موقع فعالیت های جهادی به مردم، از زحمات خالصانه و بی ادعای جهادگران صیانت کنند.
وی در ادامه سخنان خود به بیانیه گام دوم انقلاب اسلامی نیز اشاره کرد و با بیان اینکه هم اکنون ۲۷۰ گروه جهادی جغرافیا محور در سطح استان اردبیل فالیت می کند،گفت: اغلب اعضای این گروه ها جوانان هستند و با توجه به اینکه مخاطب بیانیه گام دوم نیز جوانان هستند، بنابراین جهادگران رسالت مهمی در تحقق گام دوم انقلاب دارند، چراکه این رزمندگان جبهه فرهنگی از ده ها سال قبل با ورود به این عرصه و تحقق یکی از آمان های انقلاب یعنی محرومیت زدایی، امروز آماده تر از هر زمان دیگری برای اجرای فرامین رهبر معظم انقلاب اسلامی هستند.
 
در ابتدای این نشست مسئولین گروه ها جهادی بسیج دانشجویی دانشگاه های اردبیل  ضمن آسیب شناسی فعالیتهای جهادی به بیان مشکلات و موانع موجود در انجام حرکت های جهادی در استان پرداخته و از مسئول بسیج سازندگی استان اردبیل به عنوان متولی اصلی فعالیت های جهادی خواستار حل مشکلات برای سال آینده شدند.
برقراری ارتباط سازنده با جامعه مهندسی در بخش فعالیت های عمرانی، تعامل بیشتر با دانشگاه علوم پزشکی در بحث خدمات بهداشتی و درمانی، به چالش کشاندن مسئولان در بازدید از فعالیت های جهادی دانشجویان، راه اندازی بنیاد خیریه برای حرکت های جهادی کارآفرینی، راه انداری نشست های دورهمی جهادگران در قالب هیأت و طرح ریزی برنامه های فرهنگی و اجتماعی برای اعضاء از جمله موارد مطروحه در این نشست بود.
انتهای پیام/
