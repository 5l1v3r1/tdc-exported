
# В ООН підрахували, скільки людей на Землі користується інтернетом

Published at: **2019-11-07T06:18:42+00:00**

Author: ****

Original: [ГЛАВКОМ](https://glavcom.ua/world/hitech/v-oon-pidrahuvali-skilki-lyudey-na-zemli-koristujetsya-internetom-638123.html)

В ООН підрахували, що половина людей на Землі, а саме 4,1 мільярда - підключені до інтернету. Серед жінок інтернетом користуються 48%, а серед чоловіків – 58%.
Про це йдеться у звіті Організації Об’єднаних Націй, повідомляє Радіо Свобода.
«За даними Міжнародного союзу електрозв’язку при ООН, кількість підключених до інтернету людей зросла на 5,3 % порівняно з 2018 роком», - йдеться у повідомленні.
Згідно з дослідженням, кількість користувачів інтернету зросла з 25,8% населення Землі у 2009 році до 53,6% у 2019-му.
Найвищий відсоток користувачів світової павутини в Європі (82,5%), а найнижчий – в Африці (28,2%).
Без інтернету залишається близько 3,6 мільярда людей. Більшість із них мешкають у найменш розвинутих країнах.
«Серед жінок інтернетом користуються 48%, серед чоловіків – 58%, Найбільша різниця між часткою жінок та чоловіків, які мають доступ до мережі, спостерігається в Африці, арабських країнах та Азійсько-Тихоокеанському регіоні», - наголошується в дослідженні.
