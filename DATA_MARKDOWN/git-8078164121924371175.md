
# Mali, attacco terroristico contro postazioni militari: uccisi 35 soldati

Published at: **2019-11-01T22:00:00+00:00**

Author: **Redazione Online**

Original: [Corriere della Sera](https://www.corriere.it/esteri/19_novembre_02/mali-attacco-terroristico-contro-postazioni-militari-uccisi-35-soldati-6334f46c-fd14-11e9-850d-5e44dc14944c.shtml)

Almeno 35 soldati maliani sono stati uccisi ieri in un attacco contro una postazione militare a Indelimane, nella regione nordorientale di Menaka del Mali: lo ha reso noto l’esercito, secondo quanto riportano i media locali, spiegando che la situazione è adesso «sotto controllo». L’attacco, che non è stato per ora rivendicato, segue i due attentati da parte di jihadisti il mese scorso vicino al confine con il Burkina Faso in cui morirono 40 soldati.
