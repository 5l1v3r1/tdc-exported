
# Збирав гриби і отримав кулю в голову: у лісі під Харковом поранили чоловіка

Published at: **2019-11-04T10:57:42+00:00**

Author: ****

Original: [ГЛАВКОМ](https://glavcom.ua/news/zbirav-gribi-i-otrimav-kulyu-v-golovu-u-lisi-pid-harkovom-poranili-cholovika--637537.html)

У Харківській області чоловік отримав вогнепальне поранення під час збирання грибів у лісі. Про це повідомляє УНН з посиланням на правоохоронні органи в понеділок, 4 листопада.
«У лікарні в Харкові був госпіталізований чоловік 1974 року народження з вогнепальним пораненням голови у скроневій області, черевної порожнини та грудної клітки. Медиками було встановлено, що поранення характерні для пострілу дробом з мисливської рушниці. З тіла потерпілого було витягнуто мисливська дріб», - йдеться в повідомленні.
Чоловік розповів, що збирав гриби в лісі поблизу селища Солоницівка, коли почув звук, схожий на постріл, і відчув різкий біль. Після цього він побачив, що недалеко від нього пройшла група чоловіків в камуфляжі і з рушницями.
Поліція почала досудове розслідування за кваліфікацією «замах на вбивство».
Також нагадаємо, що школярі у Херсоні влаштували перестрілку.  Інцидент стався напередодні в другій половині дня. У Дитячу обласну клінічну лікарню доставили 15-річного підлітка з пораненнями в зоні правого передпліччя і правого стегна, причиною яких стали постріли з пневмата.
З'ясувалося, що підліткові вуличні «розбірки» на вулиці Вишневій переросли у з'ясування стосунків за допомогою зброї. 
