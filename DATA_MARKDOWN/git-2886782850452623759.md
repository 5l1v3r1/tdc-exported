
# Kik beszélnek a legjobban angolul Európában?

Published at: **2019-11-07T13:04:08+00:00**

Author: **Noemi Mrav**

Original: [euronews](https://hu.euronews.com/2019/11/07/kik-beszelnek-a-legjobban-angolul-europaban)

Egy önkéntes felmérésen alapuló, 2,3 millió fős kutatás szerint a nem-angol anyanyelvű európai nemzetek között a hollandok beszélnek a legjobban angolul.
A svéd oktatási társaság, az Education First egy online nyelvi tesztet használt ahhoz, hogy felállítsa az európai nemzetek angoltudás-beli sorrendjét. Íme a lista!
A hollandokat a svédek, norvégok, dánok és finnek követik - a skandináv és az északi országokról általánosan elterjedt vélemény, hogy nagyon jól beszélnek angolul. Nyolcadik helyen azonban meglepetésre nem a németek, hanem az osztrákok állnak.
Magyarország a középmezőnyben áll a maga 15. helyével, megelőznek minket a lengyelek és a horvátok is, rögtön utánunk pedig a románok és szerbek következnek.
A lsita végén az olaszok, spanyolok, lettek és a franciák állnak. A szervezet szerint ettől függetlenül az európaiak angolnyelv tudása egyértelműen fejlődik - a franciáknak például sikerült javítaniuk tavalyi helyezésükön, igaz, nem sokat.
Az eurózóna négy legnagyobb ipari társadalma közül azonban csak a németek beszélnek jól angolul.
Az angol a világ harmadik legtöbb anyanyelvi beszélővel rendelkező nyelve a kínai és a spanyol után. Egymilliárdnál is többen beszélik első vagy második nyelvként.
A rangsor értékéből azonban sokat levon az, hogy nem reprezentatív mintán végezték, az emberek önként jelentkezhettek kitöltőnek- ami valószínűsíti, hogy elsősorban olyanok szántak rá időt, akik beszélnek agnolul és kiváncsiak voltak, milyen szinten állnak.
