
# Окупанти мінують «сіру зону» на Донбасі – розвідка

Published at: **2019-11-06T11:53:36+00:00**

Author: ****

Original: [ГЛАВКОМ](https://glavcom.ua/news/okupanti-minuyut-siru-zonu-na-donbasi-rozvidka--638103.html)

Незаконні збройні формування Російської Федерації мінують території поблизу лінії розмежування, в тому числі так звану «сіру зону» на Донбасі. Про це повідомляє пресцентр Міністерства оборони.
За даними Головного управління розвідки, російсько-окупаційні сили активізували заходи з інженерно-фортифікаційного обладнання позицій в зоні проведення операції Об'єднаних сил на Донбасі.
Крім того, з початку листопада розвідка фіксує збільшення інтенсивності виконання окупантами робіт з мінування місцевості вздовж лінії зіткнення та в «сірій зоні».
До слова, начальника розвідцентру РФ звільнили за провали в Україні. «Контррозвідники встановили, що Каменщиков очолював розвідувальний підрозділ з 2012 року та організував системну роботу з вербування українських громадян. Вони поповнювали агентурні мережі для збору різнопланової розвідувальної інформації, а також входили до агентурно-бойових груп для підготовки і проведення диверсійних акцій на території України», - заявили в СБУ.
Зазначимо, раніше з’явилось відео, як депутат російської Держдуми, голова партії «Родіна» Олексій Журавльов відвідав Золоте після розведення сил. Журавльов незаконно приїхав на позиції російсько-терористичних сил у Золотому, через непідконтрольну ділянку кордону з Росією, стверджуючи, що це в нього такий «робочий візит».
