
# آمادگی مدیریت بحران برای کاهش خسارت‌های ناشی از بلایای طبیعی در زنجان/ تخصیص 77 میلیارد ریال برای مرمت محورهایی که در اثر سیل خسارت دیدند

Published at: **2019-11-02T14:26:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544169.html/%D8%A2%D9%85%D8%A7%D8%AF%DA%AF%DB%8C-%D9%85%D8%AF%DB%8C%D8%B1%DB%8C%D8%AA-%D8%A8%D8%AD%D8%B1%D8%A7%D9%86-%D8%A8%D8%B1%D8%A7%DB%8C-%DA%A9%D8%A7%D9%87%D8%B4-%D8%AE%D8%B3%D8%A7%D8%B1%D8%AA-%D9%87%D8%A7%DB%8C-%D9%86%D8%A7%D8%B4%DB%8C-%D8%A7%D8%B2-%D8%A8%D9%84%D8%A7%DB%8C%D8%A7%DB%8C-%D8%B7%D8%A8%DB%8C%D8%B9%DB%8C-%D8%AF%D8%B1-%D8%B2%D9%86%D8%AC%D8%A7%D9%86--%D8%AA%D8%AE%D8%B5%DB%8C%D8%B5-77-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%A8%D8%B1%D8%A7%DB%8C-%D9%85%D8%B1%D9%85%D8%AA-%D9%85%D8%AD%D9%88%D8%B1%D9%87%D8%A7%DB%8C%DB%8C-%DA%A9%D9%87-%D8%AF%D8%B1-%D8%A7%D8%AB%D8%B1-%D8%B3%DB%8C%D9%84-%D8%AE%D8%B3%D8%A7%D8%B1%D8%AA-%D8%AF%DB%8C%D8%AF%D9%86%D8%AF)

مدیرکل بحران استان زنجان با اشاره بازسازی برخی از محورهای موصلاتی استان که در اثر سیل خسارت دیدند گفت: برای بازسازی این محورها 77 میلیارد ریال اعتبار تخصیص یافته است.
به گزارش شبکه اطلاع رسانی راه دانا؛ توحید سلیمی در گفت‌وگو با خبرنگار موج رسا; قانون مدیریت بحران در کشور برای جلوگیری از کاهش خسارات ناشی از حوادث غیرمترقبه است اظهار کرد: نمی توان گفت حوادث غیرمترقبه‌ای ایجاد نخواهد شد و ما وظیفه داریم تا حدی که توان داریم میزان خسارتها را در حادثه غیرمترقبه احتمالی کاهش دهیم.
وی ابراز کرد: طبق قانون ما وظیفه داریم خسارات ناشی از حوادث غیرمترقبه را کاهش دهیم نه جلو این حوادث را بگیریم با تصویب قانون جدید به سمت کاهش خطر پذیری می‌رویم نه حذف خطر.
مدیرکل بحران استان زنجان همچنین در مورد وضعیت زنجانرود عنوان کرد: آبهای سطحی شهر زنجان به رودخانه زنجانرود ختم می‌شود و میزان خطر پذیری در این رودخانه به میزان بارنگی‌های بستگی دارد.
وی با اشاره به اینکه یک سری اقدامات باید در این رودخانه انجام شود خاطر نشان کرد: یکسری طرحهایی در مسیر این رودخانه در نظر گرفته شده که توسط فرمانداری پیگیری و اجرا می‌شود.
سلیمی همچنین از تخصیص 77 میلیارد ریال به اداره کل راهداری و حمل و نقل جاده ای استان جهت جبران خسارات ناشی از سیل افزود: برخی از جاده‌ها در اویل امسال در اثر بارندگی خسارت دیدند که باید ترمیم شوند.
وی بیان کرد: حدود 20 محور مواصلاتی اصلی و فرعی استان امسال در اثر بارندگی‌ و جاری شدن سیل خسارت دیدند.
مدیرکل بحران استان زنجان خاطر نشان کرد: از محل اعتبارات ماده (10) قانون تنظیم بخشی از مقررات مالی دولت برای جبران خسارات ناشی از سیل به راه های استان، مبلغ 77 میلیارد ریال به اداره کل راهداری و حمل و نقل جاده ای استان اختصاص یافت.
وی بیان کرد: با اختصاص این اعتبار محورهایی که خسارت دیدند توسط اداره راهداری بازسازی و مرمت خواهند شد.
انتهای پیام/
