
# В Исландия с Григор Димитров (ВИДЕО)

Published at: **2019-11-05T09:01:00+00:00**

Author: ****

Original: [bTV Новините](https://btvnovinite.bg/sport/v-islandija-s-grigor-dimitrov-video.html)

Тъмни пейзажи, гейзери и снегомобили. Григор Димитров си ги пожела и ги получи. След завръщането си в топ 20 на световната ранглиста по тенис и разнородния си сезон, българският тенисист пристигна в Исландия, за да презареди батериите преди новата кампания.
Димитров радва последователите си в социалните мрежи с разнообразни снимки от ваканцията си на северния остров.
От тях става ясно, че е отседнал в луксозен хотел и се глези със СПА процедури и... следобеден сън. "Първият от седмици насам", както го определи самият той.
Компания на Димитров правят майка му Мария и баща му Димитър, които имат удоволствието да прекарат повече време със сина си след постоянните пътувания за различните турнири.
Ваканцията със сигурност няма да е много дълга, тъй като Григор трябва да започне подготовка за надпреварите през 2020 г.
