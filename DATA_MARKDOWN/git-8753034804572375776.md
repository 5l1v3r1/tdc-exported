
# Eksperter fra Taiwan kommer for å sjekke Chromebook etter brann

Published at: **2019-11-06T07:11:45+00:00**

Author: **Camilla Bjørheim**

Original: [Aftenbladet](https://www.aftenbladet.no/lokalt/i/kJxy6X/eksperter-fra-taiwan-kommer-for-aa-sjekke-chromebook-etter-brann)

Fortsatt må alle skolebarn i Sandnes og Stavanger la Chromebooken ligge på skolen. Årsaken er at en maskin begynte å brenne i forrige uke.

        – Vi hørte noe som freste. Da vi gikk ut, var stua full av røyk. Det var åpne flammer fra Chromebooken, som lå på stuebordet.
      
Den bærbare datamaskinen var ikke i bruk og ikke på lading. Som et sikkerhetstiltak oppbevares datamaskinene, som alle skolebarn har fått utdelt, nå på skolene.
Kommunaldirektør Pål Larsson i Sandnes, opplyser til skolene at Sandnes kommune mandag hadde nytt møte med representanter fra leverandøren Acer Norge.
Årsaken til brannen er foreløpig ukjent og leverandøren skal nå jobbe for fullt med å oppklare feilen.
I dag, onsdag, kommer fire eksperter fra fabrikken i Taiwan til Sandnes for å undersøke maskinen.
12.000 elever og lærere i Sandnes kommune har fått Chromebook. I Stavanger kommune har 18.000 elever og lærere Chromebook. Også en rekke andre kommuner i Rogaland bruker denne maskinen i opplæringen.
