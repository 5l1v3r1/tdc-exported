
# Жовтень побив 4 температурних рекорди

Published at: **2019-11-01T10:55:10+00:00**

Author: ****

Original: [Українська правда](https://www.pravda.com.ua/news/2019/11/1/7230728/)

Жовтень 2019 року побив чотири температурних рекорди і став одним з найтепліших з 1881 року.
Джерело: пресслужба Центральної геофізичної обсерваторії імені Бориса Срезневського
Дослівно: "Середньомісячна температура повітря жовтня у Києві становила +11,1°С, що вище за кліматичну норму на 3,0°С. Це дало йому змогу зайняти сьому позицію у рейтингу найтепліших з 1881 року".
Деталі: Найтепліше було 14 жовтня, на третій день "бабиного літа", коли максимальна температура повітря після полудня досягла +24,3°С.
Під час цьогорічного "бабиного літа" було побито 4 температурних рекорди.
Найхолодніше було 31 жовтня, коли мінімальна температура під ранок опустилась до -2,3°С.
Характерною особливістю цьогорічного жовтня кліматологи називають тумани 21 - 27 числа, які скоротили "бабине літо".
Також відзначається, що у Києві на проспекті Науки за місяць випало лише 13 мм опадів, що склало 37%  кліматичної норми. Таким чином, це вже п’ятий місяць поспіль, коли у столиці спостерігається недобір опадів.
