
# Samsung chystá nový hit: Galaxy S10 lite má mať až 8 GB RAM, Snapdragon 855 a Android 10!

Published at: **2019-11-05T18:25:43+00:00**

Author: **Lukáš Zachar**

Original: [Android Portal](https://androidportal.zoznam.sk/2019/11/samsung-chysta-novy-hit-galaxy-s10-lite-ma-mat-az-8-gb-ram-snapdragon-855-a-android-10/)


        V prostredí aplikácie Geekbench sa objavila odľahčená verzia modelu Galaxy S10 od spoločnosti Samsung. Zariadenie s označením SM-G770F získalo v testovaní 742 (single-core) a 2 604 (multi-core) bodov.
      
Ako už informoval web androidcentral.com, Galaxy S10 Lite má disponovať 8-jadrovým čipsetom Snapdragon 855, ktorý spolupracuje s 8 GB operačnej pamäte RAM. Potešiť nás má aj prítomnosť operačného systému Android 10.
Podľa sammobile.com majú byť ostatné špecifikácie Galaxy S10 Lite identické s tými, ktoré ponúkne Galaxy A91. Konkrétne teda hovoríme o 6,7-palcovom FullHD+ displeji, trojici zadných fotoaparátov na čele s 48 Mpx senzorom, 32 Mpx selfie fotoaparáte a 4 500 mAh batérii s podporou 45 W rýchlonabíjania.
Vráťme sa však ešte raz k operačnej pamäti. Ak sú informácie zverejnené v prostredí Geekbench pravdivé, Galaxy S10 Lite ponúkne o 2 GB väčšiu RAM ako Galaxy S10e, čo je momentálne najlacnejší model zo série Galaxy S10.
