
# Чорнобильську зону з початку року відвідало понад 100 тисяч осіб

Published at: **2019-11-03T14:41:00+00:00**

Author: ****

Original: [Економічна правда](https://www.epravda.com.ua/news/2019/11/3/653271/)

З початку 2019 року Чорнобильську зону відчуження відвідали вже 107 тисяч осіб, при цьому майже 80% відвідувачів були іноземцями.
Про це ЦТС повідомили в Державному агентстві з управління зоною відчуження.
Серед факторів, які вплинули на новий рекорд, в агентстві називають підвищений інтерес до ЧАЕС після серіалу HBO "Чорнобиль", а також введення електронного пропуску та створення додаткової інфраструктури.
"Найбільше відвідувачів приїжджає з-за кордону - майже 80%. Країни-рекордсмени: Великобританія - 15738, Польща - 9378, Німеччина - 7826, США - 5580, Чехія - 4063 туриста", - розповіли в агентстві.
Президент Володимир Зеленський раніше заявив, що в зоні буде створено "зелений коридор" для туристів і прибрані передумови для корупції.
10 липня він підписав указ, який повинен був стати початком перетворення Чорнобиля в одну з точок зростання нової України.
