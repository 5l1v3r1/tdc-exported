
# Θρίλερ με εξαφάνιση τουρίστριας στη Φολέγανδρο

Published at: **2019-11-02T19:46:44+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/society/thriler-me-eksafanisi-touristrias-sti-folegandro/)

Συναγερμός έχει σημάνει στις Αρχές με την εξαφάνιση τουρίστριας στη Φολέγανδρο από το απόγευμα της Παρασκευής.
Πρόκειται για μια τουρίστρια από τη Νέα Ζηλανδία, που έφθασε την Παρασκευή με ιστιοφόρο στο νησί για να κάνει διακοπές μαζί με τον σύζυγό της.

        Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες
      
Σύμφωνα με ρεπορτάζ του Alpha, την Παρασκευή το μεσημέρι η γυναίκα κατέβηκε από το ιστιοφόρο σε ένα σκαφάκι για να πάει να ψωνίσει στη Φολέγανδρο.
Το απόγευμα τηλεφώνησε στο σύζυγό της και του είπε ότι μπαίνει ξανά στο μικρό σκάφος, για να επιστρέψει στο ιστιοφόρο.
Από εκείνη τη στιγμή τα ίχνη της χάθηκαν. Ο Βρετανός όσο έβλεπε ότι περνούσε η ώρα, ανησύχησε και ειδοποίησε το Λιμενικό, το οποίο ξεκίνησε έρευνες για τον εντοπισμό της 45χρονης.
Στις έρευνες συμμετέχουν και τρία ιδιωτικά σκάφη.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
