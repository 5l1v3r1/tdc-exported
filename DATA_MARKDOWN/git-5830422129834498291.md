
# دلیل گرانی برخی خودروها از زبان رئیس اتحادیه نمایشگاه‌داران تهران

Published at: **2019-11-03T09:58:00+00:00**

Author: ****

Original: [boursepress.ir](http://boursepress.ir/news/138378/%D8%AF%D9%84%DB%8C%D9%84-%DA%AF%D8%B1%D8%A7%D9%86%DB%8C-%D8%A8%D8%B1%D8%AE%DB%8C-%D8%AE%D9%88%D8%AF%D8%B1%D9%88%D9%87%D8%A7-%D8%A7%D8%B2-%D8%B2%D8%A8%D8%A7%D9%86-%D8%B1%D8%A6%DB%8C%D8%B3-%D8%A7%D8%AA%D8%AD%D8%A7%D8%AF%DB%8C%D9%87-%D9%86%D9%85%D8%A7%DB%8C%D8%B4%DA%AF%D8%A7%D9%87%E2%80%8C%D8%AF%D8%A7%D8%B1%D8%A7%D9%86-%D8%AA%D9%87%D8%B1%D8%A7%D9%86)


        رئیس اتحادیه نمایشگاه‌داران و فروشندگان خودرو تهران با اعلام غیر واقعی بودن قیمت خودروها ، دلیل گرانی اخیر برخی محصولات را اعلام کرد .
      
به گزارش پایگاه خبری بورس پرس، سعید موتمنی درباره دلیل افزایش قیمت خودرو در بازار به ایسنا گفت: خودروسازان عامل افزایش قیمت‌های اخیر هستند و از سازمان‌های نظارتی درخواست می شود به این موضوع ورود کنند. در حال حاضر قیمت‌ها واقعی نیستند و بهتر است مشتریان صبر کنند تا خودروسازان عرضه را افزایش دهند.
وی افزود: افزایش قیمت‌ها تنها در خودروهای پرتیراژ سایپا و ایران‌خودرو رخ داده و برای خودروهای با قیمت بیش از ۱۰۰ میلیون تومان ، افزایشی وجود نداشته است. عرضه این خودروها در بازار به درستی انجام نمی‌شود. حال آنکه اگر عرضه مناسب بود، شاهد جهش قیمت‌های اخیر نبودیم.
موتمنی ادامه داد: طی دو سه هفته اخیر بیشتر افزایش قیمت‌ها در پژو ۲۰۶ و پراید و خودروهایی که عرضه آنها به بازار کم رخ داده است. البته پراید در مدل‌های ۱۳۱ و ۱۱۱ نیز کم فاکتور شده‌اند.
انتهای پیام
