
# 
        وزیر کشور ترکیه: زندانی‌های داعش را به اروپا باز می‌گردانیم
      

Published at: **2019-11-04T15:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638123/%D9%88%D8%B2%DB%8C%D8%B1-%DA%A9%D8%B4%D9%88%D8%B1-%D8%AA%D8%B1%DA%A9%DB%8C%D9%87-%D8%B2%D9%86%D8%AF%D8%A7%D9%86%DB%8C%E2%80%8C%D9%87%D8%A7%DB%8C-%D8%AF%D8%A7%D8%B9%D8%B4-%D8%B1%D8%A7-%D8%A8%D9%87-%D8%A7%D8%B1%D9%88%D9%BE%D8%A7-%D8%A8%D8%A7%D8%B2-%D9%85%DB%8C%E2%80%8C%DA%AF%D8%B1%D8%AF%D8%A7%D9%86%DB%8C%D9%85)

به گزارش بولتن نیوز، «سلیمان سویلو»، وزیر کشور ترکیه، امروز -‌دوشنبه- اعلام کرد که این کشور تروریست‌های داعشی زندانی را به کشورهایشان بازخواهد گرداند، حتی اگر شهروندی‌شان لغو شود.
این در حالی است که ترکیه پیشتر نیز از به کشورهای اروپایی هشدار داده بود که اگر شهروندان عضو داعش خود را که در سوریه زندانی هستند قبول نکند، ترکیه آن‌ها را به سوی اروپا خواهد فرستاد.
سویلو گفت: «ما آن‌هایی را که گرفته‌ایم به کشورهایشان بازخواهیم گرداند. اما اکنون جهان رویکرد جدیدی اتخاذ کرده است: لغو شهروندی آن‌ها. این اقدام پذیرفتنی نیست. آن دسته از اعضای داعش را که زندانی کرده‌ایم به کشورهایشان بازخواهیم گرداند، حتی اگر شهروندی‌شان لغو شود.»
