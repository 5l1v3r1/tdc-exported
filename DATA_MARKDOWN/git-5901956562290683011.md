
# Nenavadna nesreča: na cesti spregledala kravo in trčila vanjo

Published at: **2019-11-03T09:41:00+00:00**

Author: **A. L.**

Original: [Slovenske novice](https://www.slovenskenovice.si/kronika/doma/clanek/nenavadna-nesreca-na-cesti-spregledala-kravo-in-trcila-vanjo-245412)

METLIKA – V soboto zvečer so metliški policisti obravnavali prometno nesrečo z udeležbo dveh vozil in krave.Po prvi zbranih obvestilih je voznica, ki je peljala iz Novega meta proti Metliki, spregledala ob desni strani vozišča hodečo kravo, vanjo trčila, nato pa jo je odbilo na drugo stran ceste, kjer je trčila v nasproti vozeče vozilo, v poročilu pišejo policisti PU Novo mesto.Voznica se je lažje poškodovala. Z reševalnim vozilom so jo odpeljali v novomeško bolnišnico.Za kravo, ki je našla pot iz poškodovane obore na cesto in je bila v nesreči lažje poškodovana, bodo poskrbeli lastniki.
