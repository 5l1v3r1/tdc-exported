
# 
        دخالت مجدد ترامپ در مسائل انگلیس
      

Published at: **2019-11-04T10:30:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637990/%D8%AF%D8%AE%D8%A7%D9%84%D8%AA-%D9%85%D8%AC%D8%AF%D8%AF-%D8%AA%D8%B1%D8%A7%D9%85%D9%BE-%D8%AF%D8%B1-%D9%85%D8%B3%D8%A7%D8%A6%D9%84-%D8%A7%D9%86%DA%AF%D9%84%DB%8C%D8%B3)

به گزارش بولتن نیوز، دونالد ترامپ رئیس‌جمهوری آمریکا بار دیگر به ابراز نظر درباره مسائل داخلی انگلیس پرداخت و از بوریس جانسون نخست‌وزیر این کشور و «نایجل فاراژ» رهبر افراطی حزب برگزیت خواست با یکدیگر متحد شوند و در سایه این اتحاد آینده توافق تجاری واشنگتن-لندن را در دوره پسابرگزیت تضمین کنند.
به ادعای ترامپ، هر ۲ این افراد دوست وی هستند اما جانسون مناسب شرایط فعلی است.
گفتنی است فاراژ رهبر حزب برگزیت انگلیس در گفتگو با خبرنگاران اعلام کرد که حزب متبوع او در انتخابات پارلمانی کشورش شرکت نخواهد کرد.
رهبر حزب برگزیت گفته است که بجای شرکت در انتخابات پارلمانی پیش رو، تلاش خود در سراسر انگلیس را علیه توافق نخست وزیر با اتحادیه اروپا متمرکز خواهد کرد.
نایجل فاراژ از طرفداران سرسخت اجرای برگزیت بدون توافق با اتحادیه اروپاست و هرگونه توافق احتمالی با اتحادیه اروپا برای خروج از این اتحادیه را خیانت به حامیان برگزیت اعلام می‌کند.
پیش از این فاراژ رهبر حزب برگزیت خواستار ائتلاف انتخاباتی با جانسون به شرط عدم توافق با اتحادیه اروپا شده بود، اما جانسون این پیشنهاد را باعث ضربه به حزب محافظه‌کار عنوان و آن را رد کرده بود.
