
# 30 снегорина готови да чистят планинските проходи

Published at: **2019-11-01T16:21:20+00:00**

Author: ****

Original: [Стандарт Новини](https://standartnews.com/balgariya-obshtestvo/30-snegorina-gotovi-da-chistyat-planinskite-prokhodi-405592.html)

Близо 30 машини са в готовност да обработват пътните настилки през високопланинските проходи, уверя Агенция „Пътна инфраструктура“.
При влошаване на времето машините ще стартират почистването на „Петрохан“, „Троянски“, „Шипка“, „Твърдишки“, „Предел“ и на Прохода на Републиката. Осигурени са нужните количества сол и пясък.
От пътната агенция информират, че на проходите „Петрохан“, „Шипка“ и на Републиката настилката е мокра, а видимостта е до 100 метра.
Агенция „Пътна инфраструктура“ апелира шофьорите, на които им предстои пътуване през планинските проходи, да не тръгват на път с автомобили с летни гуми и да карат със скорост, съобразена с метеорологичните условия.
