
# Pompeo i Mas: NATO i dalje relevantan faktor

Published at: **2019-11-07T21:00:07+00:00**

Author: ****

Original: [Novinska agencija Beta](https://beta.rs/vesti/politika-vesti-svet/119031-pompeo-i-mas-nato-i-dalje-relevantan-faktor?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Ministri spoljnih poslova SAD i Nemačke, Majk Pompeo i Hajko Mas, istakli su danas u Lajpcigu bliske veze dve zemlje i insistirali da je NATO i dalje relevantan faktor na medjunarodnoj sceni.Pompeova i Masova čvrsta odbrana NATO-a uoči 30. godišnjice pada Berlinskog zida usledila je pošto je predsednik Francuske Emanuel Makron izjavio da je NATO u stanju "moždane smrti" zbog smanjenog američkog angažovanja i ponašanja Turske, članice te alijanse.Posle posete nemačkom selu Modlarojt, podeljenom izmedju dve Nemačke tokom Hladnog rata, Pompeo je novinarima u Lajpcigu rekao da je "zavidan rad" demokratskih država "stvorio slobodu i izveo milione ljudi iz veoma, veoma teših situacija"."Mislim da NATO ostaje važno, ključno, istorijski možda jedno od najvažnijih strateških patnerstava u zabeležnoj istoriji", naveo je američki državni sekretar.Mas je rekao da "ne veruje u moždanu smrt NATO-a" i dodao da "čvrsto veruje u medjunarodnu saradnju".Predsednik SAD Donald Tramp zabrinuo je mnoge kada je rekao da je NATO zastareo i zatražio od članica alijanse da više troše na odbranu.Pompeo je rekao da Trampovo inistiranje da se članice NATO pridržavaju obaveze o izdvajanju dva odsto bruto domaćeg proizvoda na odbranu pokazuje da je alijansa "toliko ključna, toliko važna" za SAD.Sa Makronom se nije složila ni nemačka kancelarka Angela Merkel, rekavši da je Makron upotrebio "radikalne termine" i da to nije njen stav o saradnji unutar NATO.
