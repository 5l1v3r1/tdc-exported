
# Трамп та Ердоган зустрінуться у Вашингтоні

Published at: **2019-11-07T01:36:00+00:00**

Author: ****

Original: [ZIK.UA](https://zik.ua/news/2019/11/07/tramp_ta_erdogan_zustrinutsya_u_vashyngtoni_1685537)


        Президент США Дональд Трамп та Президент Туреччини Реджеп Таїп Ердоган зустрінуться у Вашингтоні 13 листопада.
      
Про це повідомляє  Департамент із комунікацій адміністрації Президента Туреччини.
"Ердоган провів телефонну розмову з Дональдом Трампом. Два лідери підтвердили, що вони зустрінуться у Вашингтоні 13 листопада на запрошення президента США Трампа", - йдеться у повідомленні. 
Крім цього, Реджеп Таїп Ердоган зазначив, що телефонна розмова з Трампом була зосереджена на двосторонніх питаннях та регіональних подіях. 
"У нас була ефективна телефонна розмова з президентом США Трампом, де ми обговорювали двосторонні відносини та проблеми в нашому регіоні. Ми також оцінили кроки, які зробимо з багатьох питань, особливо боротьби з тероризмом та комерційних цілей між нашими країнами", - додав Ердоган.
Нагадаємо, нещодавно Президент США Дональд Трамп оголосив про скасування санкцій проти Туреччини, введені через військову операцію у Сирії. 
