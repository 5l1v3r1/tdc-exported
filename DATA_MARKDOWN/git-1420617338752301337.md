
# Roma: cinghiali litigano tra i rifiuti a aggrediscono una donna

Published at: **2019-11-05T13:25:10+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/roma-cinghiali-litigano-tra-i-rifiuti-a-aggrediscono-una-donna.html)

Stava portando il cane a passeggio quando improvvisamente dei cinghiali l’hanno puntata e attaccata. E’ successo a una donna di Roma, in zona Monte Mario.
La signora, secondo alcune testimonianze, non si sarebbe accorta che sulla strada che sta va percorrendo con il suo cagnolino, vicino ai cassonetti dell’immondizia, c’erano due grossi cinghiali.
I due animali si stavano litigando dei sacchi della spazzatura e, già resi aggressivi dalla lite, si sono poi scagliati contro la donna, che sarebbe salva per miracolo.
Purtroppo non è la prima volta volta che a Roma si registra un episodio del genere.
Solo qualche giorno prima, una ragazza ha rischiato di essere travolta da alcuni cinghiali che si rincorrevano per accaparrarsi l’ennesimo sacco della spazzatura per le strade della periferia romana.
La ragazza, fortunatamente, è riuscita ad evitare lo scontro con le bestie e a mettersi in salvo. Poi ha addirittura ripreso gli animali con il cellulare, per documentare lo stato di degrado incontrollato che ormai domina Roma.
