
# دادگاه نجفی دوباره به صورت علنی برگزار می‌شود

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696527/%D8%AF%D8%A7%D8%AF%DA%AF%D8%A7%D9%87-%D9%86%D8%AC%D9%81%DB%8C-%D8%AF%D9%88%D8%A8%D8%A7%D8%B1%D9%87-%D8%A8%D9%87-%D8%B5%D9%88%D8%B1%D8%AA-%D8%B9%D9%84%D9%86%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%D8%B4%D9%88%D8%AF)

رئیس شعبه ۹ دادگاه کیفری یک استان تهران گفت: دادگاه محمدعلی نجفی دوباره به صورت علنی برگزار می‌شود.
به گزارش فارس، قاضی محمد کشکولی رئیس شعبه ۹ دادگاه کیفری یک استان تهران که مسؤولیت رسیدگی به پرونده محمد علی نجفی را برعهده دارد درباره آخرین وضعیت پرونده نجفی گفت: نظر به کارشناسی به وکلای طرفین پرونده ابلاغ شد و وکلا 7 روز فرصت دارند که نظر کتبی خود را به ما اعلام کنند.
وی گفت: اگر وکلا به نظریه کارشناسی اعتراض داشتند باید هیأت قضایی بررسی کند که آیا این اعتراضات قابل اجابت است یا نیست.
قاضی کشکولی افزود: بعد از طی این مراحل وقت دادرسی مجدد تعیین می‌شود و به پرونده رسیدگی می‌شود و دادگاه علنی برگزار خواهد شد.
