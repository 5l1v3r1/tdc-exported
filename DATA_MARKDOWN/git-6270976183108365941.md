
# Стало відомо, коли у партії Слуга народу відбудеться з'їзд

Published at: **2019-11-04T11:30:10+00:00**

Author: **Daria Trokhimovich**

Original: [Рубрика](https://rubryka.com/2019/11/04/stalo-vidomo-koly-u-partiyi-sluga-narodu-vidbudetsya-z-yizd/)


        
          З’їзд партії “Слуга народу” відбудеться в Києві найближчої неділі, 10 листопада.
        
      
Про це повідомляє “Українська правда”, посилаючись на прес-службу фракції.
“До участі у з’їзді запрошено представників Офісу президента, уряду та Верховної Ради, народних депутатів-членів фракції “Слуга народу” у повному складі, представників Зе-команд з усіх регіонів України та представників ЗМІ”.
У програмі з’їзду: звіт діяльності партії “Слуга народу” за останній рік; розв’язання кадрових питань; обговорення та ухвалення рішень щодо створення робочої групи із внесення змін до мтатуту партії; обговорення та ухвалення рішень щодо запуску системних проектів (аналітичний та законотворчий центри, Школа політичної освіти тощо).
Зазначається, що “слуги народу” визначатимуться щодо участі партії у місцевих виборах до об’єднаних територіальних громад 22 та 29 грудня 2019 року.
Партія “Слуга народу” планувала провести з’їзд в кінці жовтня, на якому – обрати нового голову партії замість Дмитра Разумкова, який після парламентських виборів обійняв посаду спікера Верховної Ради.
