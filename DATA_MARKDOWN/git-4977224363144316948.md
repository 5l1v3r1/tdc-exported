
# Radio Slovenija: Pri Zidanem Mostu se je iztiril vlak

Published at: **2019-11-06T07:07:36+00:00**

Author: ****

Original: [STA.si](https://www.sta.si/2694452/radio-slovenija-pri-zidanem-mostu-se-je-iztiril-vlak)


        Zidani Most, 6. novembra - Pri Zidanem Mostu se je iztiril vlak, je poročal Radio Slovenija. Poškodovan ni nihče, gmotna škoda bo po prvih ocenah velika. Okoliščine in vzrok nesreče še preiskujejo. Po informacijah STA je iztiril tovorni vlak, do nesreče pa je prišlo okoli 1.30. To je sicer že tretja nesreča v zadnjih treh mesecih na tem območju.
      
Sredi avgusta sta namreč na železniški progi Celje-Zidani Most na postaji Rimske toplice iztirila lokomotiva in vagon tovornega vlaka.
Prav tako sta na istem mestu v začetku avgusta iztirila madžarska vagona mednarodnega potniškega vlaka, še ena nesreča pa je bila na tej postaji leta 2012.
