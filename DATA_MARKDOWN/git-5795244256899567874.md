
# Слідом за Францією. Сінгапур ввів заборону на електросамокати на тротуарах

Published at: **2019-11-05T15:24:00+00:00**

Author: ****

Original: [НВ](https://style.nv.ua/ukr/travel/singapur-vviv-zaboronu-na-elektrosamokati-novini-svitu-50051756.html)

Старший державний міністр транспорту Лам Пін Мін в парламенті оголосив, що до 31 грудня буде призначений перехідний період, який передбачає систему попереджень для тих, хто використовує цей вид транспорту, передає CNN.
Після 1 січня 2020 року контроль за дотриманням заборони буде посилений. «Особи, спіймані на електросамокатах на пішохідних доріжках, будуть покарані штрафом у розмірі 1472 долари і (або) тюремним ув'язненням на термін до трьох місяців», - сказав Лам.
Очікується, що інші персональні мобільні пристрої, такі як ховерборд і електричні велосипеди, також можуть потрапити під дію цього правила.
Заборона була прийнята після смерті 65-річної жінки, яка під час їзди на велосипеді зіткнулася з електросамокатом. Вона померла в лікарні від черепно-мозкової травми через кілька днів після аварії.
«Заборона електросамокатів на пішохідних доріжках є важким рішенням, але це необхідний крок, щоб пішоходи знову відчували себе в безпеці», - сказав Лам.
Раніше заборону на використання електросамокатів на тротуарах ввела Франція. Також обмежуючі правила на їзду в громадських місцях введені в Британії, Німеччині, в Мадриді.
Читайте також:&nbspЗ міркувань безпеки. Китайська провінція закрила всі скляні мости
