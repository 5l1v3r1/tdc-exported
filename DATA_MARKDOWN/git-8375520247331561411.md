
# У Гонконзі протестуючі розгромили офіс головного інформагентства Китаю

Published at: **2019-11-03T09:46:40+00:00**

Author: ****

Original: [ГЛАВКОМ](https://glavcom.ua/world/observe/u-gonkonzi-protestuyuchi-rozgromili-ofis-golovnogo-informagentstva-kitayu-637331.html)

У Гонконзі в суботу протестуючі підпалили входи до станцій метро і пошкодили деякі магазини, а також офіс китайського державного інформагентства Сіньхуа.
Про це повідомляє Reuters.
Як пише видання, у суботу поліція застосувала сльозогінний газ до демонстрантів, одягненим у чорне, після того як вони підпалили станції метро і пошкодили будівлі, в тому числі офіційне китайське інформаційне агентство Сіньхуа.
Відзначається, що це був один із найбільших проявів насильства за останні тижні.
Раніше поліція також застосувала сльозогінний газ у парку, де зібралися тисячі протестувальників.
Невеликі групи протестуючих в масках бігли в центральний діловий район.
Вони почали кидати бензинові бомби на вулиці, перед штаб-квартирою банку HSBC і представництвом Банку Китаю в Гонконзі. Поліція знову застосувала сльозогінний газ.
Пізніше демонстранти підпалили входи до станцій метро, які часто закривалися, щоб зупинити людей, і витягли дві телефонні будки з-під землі, щоб встановити одну з безлічі палаючих барикад.
Були також пошкоджені деякі магазини і підприємства, в тому числі торговельна мережа американської мережі кав’ярень Starbucks і офіс китайського інформаційного агентства Сіньхуа.
Гонконгські медіа-асоціації засудили вандалізм по відношенню до Сіньхуа.
