
# Brexit найбільша помилка з часів Другої світової війни — екс-спікер парламенту Великої Британії

Published at: **2019-11-06T15:46:00+00:00**

Author: ****

Original: [DT.ua](https://dt.ua/WORLD/brexit-naybilsha-pomilka-z-chasiv-drugoyi-svitovoyi-viyni-eks-spiker-parlamentu-velikoyi-britaniyi-328715_.html)

Через кілька днів після того, як спікер парламенту і член консервативної партії Великої Британії Джон Беркоу залишив посаду, він заявив, що Brexit є найбільшою помилкою Англії після другої світової війни, повідомляє The Guardian.
"Я не думаю, що це допоможе Великій Британії. Brexit - найбільша помилка цієї країни після війни. Я поважаю прем'єр-міністра Джонсона, але ця операція щодо виходу з ЄС нам не допоможе. Краще бути частиною силового блоку", - сказав Беркоу.
Проте колишній спікер парламенту відкинув ідею про те, що саме він заблокував Brexit, наполягаючи на тому, що це зробили депутати.
Варто відзначити, що Беркоу обіймав цю посаду з 2009 року.
Як раніше повідомлялося, Верхня палата парламенту Великої Британії схвалила закон про проведення дострокових парламентських виборів 12 грудня. Після того, як його підпише королева Єлизавета II, він отримає статус закону.
30 жовтня, стало відомо про те, що Британія офіційно не виходить з ЄС до 31 січня.
Європейська рада формально затвердила рішення про продовження строку, передбаченого статтею 50 Договору про ЄС, що дозволяє відкласти Brexit.
Більше про проблеми та ризики Brexit читайте в статті Віктора Константинова для ZN.UA "Ендшпіль".
