
# Donato Motiejūno ekipa Kinijoje iškovojo antrąją pergalę

Published at: **2019-11-05T16:14:00+00:00**

Author: ****

Original: [basketnews.lt](https://www.basketnews.lt/news-134336-donato-motiejuno-ekipa-kinijoje-iskovojo-antraja-pergale.html)

Nuotr.: AP-Scanpix
Nuotr. AP-Scanpix
Donatas Motiejūnas su Šanchajaus „Sharks“ (2-0) Kinijos lygoje iškovojo antrąją pergalę. Lietuvio ekipa svečiuose 102:98 (19:27, 25:20, 36:27, 22:24) įveikė Pekino „Royal Fighters“ (1-1).
Starto penkete mačą pradėjęs Motiejūnas per 29 minutes pelnė 18 taškų (9/12 dvit., 0/1 trit., 0/1 baudos), atkovojo 5 kamuolius, atliko 2 rezultatyvius perdavimus, perėmė tris kamuolius, suklydo penkis sykius ir tiek pat kartų prasižengė.
Tuo metu kitas Šanchajaus komandos legionierius Jamesas Nunnally per 33 minutes surinko 27 taškus (2/6 dvit., 4/5 trit., 11/12 baudos), atkovojo 9 kamuolius ir atliko 6 rezultatyvius perdavimus.
Lietuvis savo komandoje pagal rezultatyvumą buvo ketvirtas. Jį be Nunnally taip pat lenkė 22 taškus įmetęs Li Genas ir 21 tašką pridėjęs Dongas Hanlinas.
Pralaimėjusių komandoje Kyle’as Foggas pelnė 22 taškus, Sani Sakakini – 21.
