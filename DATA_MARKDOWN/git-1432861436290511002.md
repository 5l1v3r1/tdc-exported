
# Каляри спря серията на Аталанта и е близо до зона Шампионска лига

Published at: **2019-11-03T15:52:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/italy/kalqri-sprq-seriqta-na-atalanta-i-e-blizo-do-zona-shampionska-liga-1391343.html)

Тимът на Каляри победи като гост Аталанта с 2:0 в двубой от 11-ия кръг на италианската Серия А. Гостуващият състав стигна до трите точки след две попадения във всяко едно от двете полувремена. Сардинци се справиха с най-доброто нападение в Италия, като спряха серията на Аталанта от 8 мача в шампионата без поражение
Марио Пасалич си отбеляза автогол в 32-та минута, а проблемите за възпитаниците на Джан Пиеро Гасперини се увеличиха след директния червен картон на Йосип Иличич. Каляри се възползва от численото си преимущество на терена и реализира втори гол чрез Кристиан Олива.
Така играчите на Роландо Маран са вече непобедени в последните два месеца, като за последно отстъпиха у дома от Интер на 1 септември. Аталанта пък загуби отново в къщи след двубоя с Торино на същата дата. Аталанта и Каляри са с равни точки в класирането, но Каляри е по-добри показатели в преките срещи след успеха си. В следващия кръг тимът приема у дома Фиорентина, а за Аталанта предстои първо домакинство на Манчестър Сити в Шампионска лига, преди отборът да гостува на Сампдория идната неделя.
