
# У Динівцях перекинулося авто: постраждали водій і пасажир

Published at: **2019-11-02T13:57:00+00:00**

Author: ****

Original: [Погляд](https://pogliad.ua/news/bukovina/u-dinivcyah-perekinulosya-avto-postrazhdali-vodiy-i-pasazhir-379718)

1 листопада 2019 року увечері дорожньо-транспортна пригода сталася у селі Динівці на Новоселиччині.
Слідчо-оперативна група Новоселицького відділення поліції встановила, що 25-річний водій автомобіля «Kia Sorento» не впорався з керуванням і допустив перекидання транспортного засобу. Внаслідок ДТП кермувальника і його 19-річного пасажира з тілесними ушкодженнями доставлено до лікарні.
За вказаним фактом слідчі розпочали кримінальне провадження за ознаками частини 1 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. Проводиться досудове розслідування, для з’ясування причин і обставин автопригоди, призначено низку експертиз. Про це повідомляє відділ комунікації поліції Чернівецької області.
