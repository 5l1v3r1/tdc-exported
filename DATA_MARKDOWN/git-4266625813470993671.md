
# В Одесі співробітника СБУ викрили на вимаганні грошей

Published at: **2019-11-02T10:20:00+00:00**

Author: ****

Original: [ZIK.UA](https://zik.ua/news/2019/11/02/v_odesi_spivrobitnyka_sbu_vykryly_na_vymaganni_groshey_1682157)


        Оперативники управління внутрішньої безпеки СБУ викрили в Одесі співробітника спецслужби на вимаганні грошей.
      
Про це повідомляє пресслужба відомства.
«Встановлено, що співробітник разом із спільником вимагали понад 35 тисяч гривень з місцевої мешканки. За цю суму зловмисники обіцяли за сприяння у поверненні жінці автомобіля, вилученого працівниками поліції, та гарантували нібито невтручання правоохоронців у її підприємницьку діяльність», – йдеться у повідомленні.
Зазначається, що правоохоронці задокументували перерахування на банківську картку спільника авансу у розмірі більш ніж 15 тисяч гривень.
Крім того, проведено обшуки за місцем роботи та проживання фігурантів справи. Обом підозрюваним оголосили про підозру у вчиненні злочинів, передбачених статтями про шахрайство і пропозицію, обіцянку або надання неправомірної вигоди посадовій особі (ст.190, ст.369 КК України).
Нагадаємо, у Харківській області затримали директора державного підприємства, який надав старшому детективу Національного антикорупційного бюро України хабар у розмірі 100 тис. доларів. Чиновнику повідомлено про підозру.
