
# 
        تغییر دادن قانون اساسی، حکومت عراق را به سوی دیکتاتوری سوق می‌دهد
      

Published at: **2019-11-05T15:45:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638379/%D8%AA%D8%BA%DB%8C%DB%8C%D8%B1-%D8%AF%D8%A7%D8%AF%D9%86-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%AD%DA%A9%D9%88%D9%85%D8%AA-%D8%B9%D8%B1%D8%A7%D9%82-%D8%B1%D8%A7-%D8%A8%D9%87-%D8%B3%D9%88%DB%8C-%D8%AF%DB%8C%DA%A9%D8%AA%D8%A7%D8%AA%D9%88%D8%B1%DB%8C-%D8%B3%D9%88%D9%82-%D9%85%DB%8C%E2%80%8C%D8%AF%D9%87%D8%AF)

به گزارش بولتن نیوز،  دکتر محمود عثمان، سیاستمدار کرد و عضو پیشین دولت موقت و مجلس نمایندگان عراق، می‌گوید تغییر دادن قانون اساسی، حکومت عراق را بە سوی دیکتاتوری سوق می‌دهد.
 
این سیاستمدار کرد می‌گوید، اصلاح و تغییر قانون اساسی نباید برمبنای مخالفت با منافع کردستان باشد.
 
محمود عثمان گفت: دستاورد کردها در قانون اساسی عراق، نتیجه‌ مبارزات خونین و چندین بار ویرانی کردستان است، طبیعتاً این حق ماست کە هنگام اصلاح قانون اساسی هم  از حقوق خود عدول نکنیم.
 
این عضو پیشین مجلس نمایندگان عراق فدرال، در مورد تغییر نظام عراق از نظام پارلمانی بە ریاستی، گفت: ما با نظام ریاستی موافق نیستیم. در نظام ریاستی همچون گذشته شخصی را انتخاب و بعداً بە دیکتاتور تبدیل خواهد شد.
 
وی در ادامه گفت: کسانی کە در عراق درمسند قدرت هستند، در اداره‌ی کشور ناتوان‌اند و ناتوانی خود را به گردن نظام پارلمانی می‌اندازند.
 
پیش از سخنان دکتر محمود عثمان در مورد احتمال اصلاح قانون اساسی عراق فدرال، مسعود بارزانی، مسرور بارزانی، نخست‌وزیر اقلیم کردستان و کسرت رسول علی معاون اول دبیر کل اتحادیە میهنی کردستان نیز مخالفت خود را با کاهش حقوق کردها در قانون اساسی اعلام کرده‌اند.
 
انتهای پیام/#
