
# Григор Димитров: Вече приемам загубите по-различно (ВИДЕО)

Published at: **2019-11-01T10:44:00+00:00**

Author: ****

Original: [bTV Новините](https://btvnovinite.bg/sport/grigor-dimitrov-veche-priemam-zagubite-po-razlichno-video.html)

Григор Димитров разкри, че една от причините за стабилната му игра напоследък е различното отношение към загубите. Българският тенисист имаше бурен сезон, в който се представи на високо ниво на откритите първенства в Австралия и САЩ, но записа и колебливи участия в други турнири. 
Кампанията му все още не е приключила, тъй като той се класира за четвъртфинал на турнира в Париж, побеждавайки номер 5 в световната ранглиста - Доминик Тийм.
"Имам страхотен щаб, страхотно семейство. Радвам се на това. Отново съм здрав… Какво друго да искам? Всички са тук и ме подкрепят. Не приемам нито един ден на корта за даденост, особено след тази година. Благодарен съм за всичко. Вече приемам различно загубите и по-бързо ги преодолявам", заяви той след успеха. 
