
# Призначений новий начальник СБУ в Черкаській області

Published at: **2019-11-04T13:21:45+00:00**

Author: ****

Original: [ГЛАВКОМ](https://glavcom.ua/news/priznacheniy-noviy-nachalnik-sbu-v-cherkaskiy-oblasti-637574.html)

Президент Володимир Зеленський призначив Юрія Погасія начальником управління СБУ в Черкаській області.
Про це говориться в указі №801 від 4 листопада.
В той же час указом №800 президент звільнив з посади начальника управління СБУ в Черкаській області Сергія Ходунова.
Як повідомляє видання Прочерк, 4 листопада в залі засідань обласної ради перший заступник керівника Офісу президента Сергій Трофімов представив нового начальника управління СБУ в Черкаській області Юрія Погасія.
Зазначається, що Погасій сподівається досягти на Черкащині «нормального результату» в боротьбі з порушниками закону. «Якщо будуть зазіхання на інтереси держави, особовий склад управління СБУ буде жорстко діяти в межах своєї компетенції», – заявив він.
Як відомо, президент Володимир Зеленський призначив головою Черкаської обласної державної адміністрації Романа Боднара, звільнивши з цієї посади Ігоря Шевченка.
До слова, президент Зеленський 1 листопада перебував з робочою поїздкою у Тернопільській області. Там він представив новопризначеного голову Тернопільської обласної державної адміністрації Ігоря Сопеля.
Як відомо, у жовтні уряд погодив кандидатуру Ігоря Сопеля на посаду очільника Тернопільської облдержадміністрації.
У Тернополі Зеленський потрапив у «коридор ганьби», який йому влаштували ветерани АТО та добровольці.
