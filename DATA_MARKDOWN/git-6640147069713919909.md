
# Superman and Lois Lane: The CW ordina una nuova serie TV dell’Arrowverse

Published at: **2019-11-01T09:00:00+00:00**

Author: **Roberto Tavecchia**

Original: [Tom&#39;s Hardware](https://www.tomshw.it/culturapop/superman-and-lois-lane-the-cw-ordina-una-nuova-serie-tv-dellarrowverse/)

L’Arrowverse di The CW cresce ulteriormente con una nuova serie TV ambientata nell’universo supereroistico DC Comics, stavolta dedicata all’Uomo d’Acciaio e la sua consorte: Superman and Lois Lane.
La nuova potenziale serie TV seguirà la coppa di giornalisti più famosa del Daily Planet mentre affronta lo stress, le pressioni e la complessità che derivano dall’essere genitori impegnati nella società odierna. Lo showrunner di The Flash, Todd Helbing scriverà e sarà produttore esecutivo insieme a Greg Berlanti, Sarah Schechter e Geoff Johns. La Berlanti Productions produrrà in associazione con la Warner Bros. Television, l’episodio pilota dell’attesissimo show basato sui personaggi a fumetti targati DC creati da Jerry Siegel e Joe Shuster.
Tyler Hoechlin (Teen Wolf) ha già interpretato il duplice ruolo di Clark Kent/Superman in diversi show dell’Arrowverse, a partire da Supergirl fino ai grandi crossover come Crisi su Terra-X ed Elseworlds, che coinvolgevano tra gli altri anche Arrow, The Flash e DC’s Legends of Tomorrow. Elizabeth Tulloch (Grimm) è aparsa a sua volta nelle serie TV DC come interprete di Lois Lane, entrambi avranno un ruolo importante nell’imminente mega-crossover stagionale, Crisis on Infinite Earths, in arrivo nel mese di dicembre sui piccoli schermi americani, e nel 2020 in Italia. Non è il primo show che ruota attorno alle dinamiche della coppia, in passato Teri Hatcher e Dean Cain avevano infatti recitato in Lois & Clark: Le Nuove Avventure di Superman. La grande novità di questo nuovo progetto è tuttavia insito nella prima trasposizione televisiva di sempre di Jon Kent, figlio di Clark e Lois conosciuto ai lettori di fumetti come il “Super Son.”
