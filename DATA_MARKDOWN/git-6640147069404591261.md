
# World of Warcraft Shadowlands, le novità da BlizzCon 2019

Published at: **2019-11-03T07:30:00+00:00**

Author: **Giacomo Todeschini**

Original: [Tom&#39;s Hardware](https://www.tomshw.it/videogioco/world-of-warcraft-shadowlands-blizzcon-2019/)

Dopo un’interminabile attesa ed una lunga serie di indiscrezioni, ieri sera ha avuto finalmente inizio la BlizzCon 2019, con la celebre kermesse annuale che si è aperta con una conferenza colma di interessanti annunci e piacevoli sorprese. Tra di esse le più rilevanti sono sicuramente l’annuncio di Diablo 4, di cui potete trovare una ricca anteprima comodamente qui, e quello di Overwatch 2, che potete vedere fin da ora in azione in un intrigante video gameplay. Durante la cerimonia di apertura della BlizzCon 2019 ha trovato spazio però anche l’immortale WoW, con Blizzard che ha annunciato nientepopodimeno che World of Warcraft Shadowlands, la nuova espansione del MMORPG più famoso e di successo di sempre.
Fortunatamente per gli innumerevoli fan del titolo non ci sarà da attendere poi molto per mettere le mani sull’opera: World of Warcraft Shadowlands è infatti attualmente atteso per il prossimo anno, nonostante non sia ancora stata rilasciata una data precisa per tale lancio. Per ingannare l’attesa l’espansione può comunque essere preordinata fin da ora dal sito ufficiale.
Leggi anche: Diablo IV, lo abbiamo provato alla BlizzCon 2019!
