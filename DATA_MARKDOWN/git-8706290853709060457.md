
# Αγώνα βόλεϊ στη Λαμία παρακολούθησε ο Χρήστος Σταϊκούρας - ΦΩΤΟ

Published at: **2019-11-03T01:46:00+00:00**

Author: ****

Original: [enikos.gr](http://www.enikos.gr/politics/681901/agona-volei-sti-lamia-parakolouthise-o-christos-staikouras-photo)

Κοντά στον αθλητισμό και τις ομάδες του Νομού Φθιώτιδας στον οποίο εκλέγεται, βρίσκεται χρόνια τώρα ο υπουργός Οικονομικών Χρήστος Σταϊκούρας.
Η παρουσία του το απόγευμα του Σαββάτου στις εξέδρες του Χαλκιοπούλειου δεν αιφνιδίασε κάποιον. Όπως και κάθε φορά που το επιτρέπουν οι υποχρεώσεις του, οι φίλοι του βόλεϊ, του μπάσκετ, του ποδοσφαίρου αλλά και των υπόλοιπων αθλημάτων, τον βλέπουν από κοντά να παρακολουθεί τις ομάδες της περιοχής. Φυσικά δεν χάνει την ευκαιρία να παρακολουθήσει την οποιαδήποτε αναμέτρηση σε οποιοδήποτε επίπεδο δείχνοντας την αγάπη του για τον αθλητισμό και το ευ αγωνίζεσθαι. Πριν από λίγες μέρες μάλιστα βρέθηκε στις εξέδρες του ΟΑΚΑ για το ΑΕΚ-ΠΑΟΚ.
Ο «Τσάρος» της ελληνικής οικονομίας μεταξύ των πολλών ταξιδιών και επαφών, βρήκε τον χρόνο το απόγευμα του Σαββάτου (2/11) να παρακολουθήσει την συνάντηση ανάμεσα στον ΑΟ Λαμίας και τον Φ.Ο Βριλησσίων για την Pre League του βόλεϊ, που για την ιστορία έληξε 3-1 υπέρ της ομάδας της Λαμίας.
Πηγή πληροφοριών και φωτό: lamianow.gr
