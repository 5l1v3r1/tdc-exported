
# Все по-близо до Шумахер: Люис Хамилтън триумфира с шестата си световна титла във Ф1

Published at: **2019-11-03T23:06:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/motor/vse-po-blizo-do-shumaher-lyuis-hamiltyn-triumfira-s-shestata-si-svetovna-titla-vyv-f1-1391494.html)

Британският пилот от Формула 1 Люис Хамилтън триумфира с шестата си световна титла! Това се случи по време на Гран при на САЩ, където състезателят на Мерцедес завърши втори след съотборника са Валтери Ботас. Трети се нареди Макс Верстапен.
Британецът се нуждаеше от само четири точки, за да си осигури световната титла, но го постигна с дори по-впечатляващ резултат. Хамилтън стартира от пета позиция, след като не се представи на ниво в квалификациите. Още в самото начало обаче пилотът на Мерцедес успя да мине с няколко места напред, а в крайна сметка завърши състезанието като втори, оставяйки победата на своя съотборник.
Това бе трета поредна световна титла за Хамилтън, който също така е печелил шампионата през 2008, 2014 и 2015 година. Така британецът се доближи на само една титла от абсолютния рекордьор Михаел Шумахер, който е със седем трофея. Хамилтън спечели седмата си световна титла два кръга преди края. Остават надпреварите в Бразилия и Абу Даби.
