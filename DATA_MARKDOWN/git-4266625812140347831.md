
# На Херсонщині затримали чоловіка, який наловив риби та крабів на 5 млн грн

Published at: **2019-11-06T17:10:00+00:00**

Author: ****

Original: [ZIK.UA](https://zik.ua/news/2019/11/06/na_hersonshchyni_zatrymaly_cholovika_yakyy_nalovyv_ryby_ta_krabiv_na_5_mln_1685203)


        У Херсонській області затримали браконьєра, який наловив риби та крабів на 5 млн гривень.
      
Про це повідомляє пресслужба Державної прикордонної служби України. 
"Неподалік від Скадовська прикордонники Херсонського загону спільно з оперативними співробітниками Азово-Чорноморського регіонального управління виявили браконьєра. Він незаконно займався виловом водних живих ресурсів в акваторії Чорного моря", – сказано у повідомленні. 
Правопорушником виявився житель Скадовська. Його затримали на причалі щойно він пришвартувався. Чоловік прибув з уловом – 92 чорноморськими крабами та 130 кілограмами бичків.
Повідомляється, що після проведення оперативно-слідчих дій у відповідності до ст. 63 ЗУ "Про тваринний світ" 92 червонокнижні краби були випущені у море.
Нагадаємо, раніше поблизу кордону з Молдовою затримали мисливців-браконьєрів із впольованою здобиччю. 
