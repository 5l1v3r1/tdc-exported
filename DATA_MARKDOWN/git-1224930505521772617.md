
# У мережі з'явилися зображення першого смарт-годинника OnePlus - Радіо Максимум

Published at: **2019-11-05T08:23:00+00:00**

Author: **Лазур Назарій**

Original: [Радіо Максимум](https://maximum.fm/u-merezhi-zyavilisya-zobrazhennya-pershogo-smart-godinnika-oneplus_n169080)


        Як і багато відомих виробників електроніки, OnePlus поступово розширює асортимент фірмової продукції. Компанія вже випустила власні телевізори, а слідом за ними, як стверджують інсайдери, представить і "розумний" годинник.
      
Новий витік вже продемонстрував передбачуваний дизайн майбутньої новинки і розкрив її основні характеристики.
Відповідно до опублікованого в мережі ескізу, гаджет з круглим дисплеєм кріпитиметься до браслета за допомогою спеціальної платформи.
За даними джерел мережі, "серцем" годинника стане мобільна платформа Snapdragon Wear 3300 за підтримки 1 ГБ оперативної пам'яті і накопичувача об'ємом 8 ГБ. Працюватиме годинник на базі операційної системи Google WearOS.
У 2016 році виробник вже працював над наручним пристроєм, але відклав реалізацію проєкту, сконцентрувавши зусилля на розробці смартфонів. Очікується, що компанія представить смарт-годинник під назвою OnePlus Watch одночасно з OnePlus 8 у другому кварталі 2020 року.
Докладні специфікації і ціна майбутньої новинки виробником ще не оголошені.
Джерело: Gizchina
