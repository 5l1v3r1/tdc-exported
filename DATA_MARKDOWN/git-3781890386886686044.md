
# ปตท.สผ. คว้ารางวัล Thailand Energy Awards 2019

Published at: **2019-11-05T05:15:00+00:00**

Author: ****

Original: [เดลินิวส์](https://www.dailynews.co.th/article/740064)


        ปตท.สผ. คว้ารางวัล Thailand Energy Awards 2019 องค์กรดีเด่นด้านอนุรักษ์พลังงานประเภทขนส่ง
      
บริษัท ปตท.สำรวจและผลิตปิโตรเลียม จำกัด (มหาชน) หรือ ปตท.สผ. โดยนายจุฬา มานนท์  ผู้ช่วยกรรมการผู้จัดการใหญ่ สายงานบริหารซัพพลายเชน เป็นผู้แทนเข้ารับรางวัล Thailand Energy Awards 2019  จากนายสมคิด จาตุศรีพิทักษ์  รองนายกรัฐมนตรี ในโอกาสที่กรมพัฒนาพลังงานทดแทนและอนุรักษ์พลังงาน กระทรวงพลังงาน ได้คัดเลือกให้ ปตท.สผ. เป็นหนึ่งในองค์กรดีเด่นด้านอนุรักษ์พลังงานประเภทขนส่ง จากการบริหารจัดการด้านการขนส่งทางเรือที่เป็นไปอย่างมีประสิทธิภาพ ทำให้สามารถลดปริมาณการใช้น้ำมันดีเซลลงได้กว่า 13.6 ล้านลิตรต่อปี ระหว่างปี 2559-2561
พิธีมอบรางวัลดังกล่าวจัดขึ้น ณ ศูนย์นิทรรศการและการประชุมไบเทค บางนา  
