
# Малък самолет падна върху кола, двама загинаха

Published at: **2019-11-01T11:50:00+00:00**

Author: **Нели Христова**

Original: [Dnes.bg](https://www.dnes.bg/notifikacii/2019/11/01/malyk-samolet-padna-vyrhu-kola-dvama-zaginaha.428175)

Двама загинаха, а един е ранен, след като малък самолет се разби върху SUV в щата Флорида.
Машината Beechcraft Baron тъкмо излетяла от Международното летище в Окала, когато пилотът съобщил, че "трябва да се върнат на пистата". 30 секунди по-късно операторът в трафик кулата започва да крещи по радиото: "Излезте от самолета, ако можете!"
Когато пожарникарите пристигат, самолетът е обгърнат от пламъци. Двамата души на борда му са мъртви, съобщават от ABC News.
Машината паднала върху електрически стълб преди да се стовари върху SUV-а. Шофьорът на автомобира бил възрастен мъж, а нараняванията му били сериозни. Въпреки това той е в стабилно състояние.
Останките от самолета били разпилени навсякъде по шестлентовия път, който бил затворен за 7 часа, за да бъде почистен. Случаят ще бъде разследван от FAA.
Това е третата катастрофа за три дни, в която малък самолет пада върху къща или превозно средство.
