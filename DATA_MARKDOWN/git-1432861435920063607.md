
# Целият Локо (Пд) убеждава Жоро Илиев да не окача бутоните след Нова година

Published at: **2019-11-01T12:11:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/lokomotivpd/celiqt-loko-(pd)-ubezhdava-zhoro-iliev-da-ne-okacha-butonite-sled-nova-godina-1390717.html)

Всички в Локомотив (Пловдив) са впрегнали усилия да разубедят Георги Илиев да остане и за пролетта. Както е известно, договорът на рекордьора по мачове в елита е до края на годината.
В двубоя с Черно море халфът счупи постижението на Марин Бакалов и вече има 455 срещи на сметката си. Той бе обявил, че няма да продължи договора си и от Нова година ще се върне във Варна, като едва ли ще се занимава с футбол. Все пак бившият национал кара треньорски курсове. На "Лаута" обаче се надяват, че Илиев ще размисли и ще остане още 6 месеца. Собственикът Христо Крушарски, почетният президент Христо Бонев, спортният директор Георги Иванов-Гонзо, старши треньорът Бруно Акрапович, помощниците му и доста от съотборниците се опитват всячески да разубедят ветерана.
"Искам да остане на всяка цена. Имаме нужда от играч като него, а и трудно ще намерим друг такъв - голям, всеотдаен, боец. Наистина се надявам да успеем да го накараме да остане. Ще бъда много щастлив, защото е богатство да имаш на разположение футболист като него", коментира пред "Тема спорт" наставникът Бруно Акрапович.
Наскоро Крушарски заяви, че усеща, че сърцето на Жоро няма да му даде да си тръгне. Локо направи поредица от силни игри и резултати и се утвърди в челото. Самият шампион с "черно-белите" от 2004 година е започнал малко по-различно да гледа на категоричното си решение, споделят от "Лаута". Вижте какво обяви той по темата преди 3 седмици. 
