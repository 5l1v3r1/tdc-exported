
# L’Italia Under 17 di calcio ha battuto il Messico e si è qualificata agli ottavi di finale dei Mondiale

Published at: **2019-11-01T08:14:01+00:00**

Author: ****

Original: [Il Post](https://www.ilpost.it/2019/11/01/italia-under-17-calcio-messico-mondiali/)

La nazionale italiana di calcio Under 17 ha battuto il Messico per 2 a 1 in una partita dei gironi dei Mondiali in corso in Brasile, e si è matematicamente qualificata agli ottavi di finale. L’Italia è andata in vantaggio al 74esimo grazie a un gol di Wilfried Gnonto, 15enne dell’Inter di origini ivoriane, ma ha subìto il gol del pareggio messicano al 92esimo, in pieno recupero. L’Italia è riuscita comunque a tornare in vantaggio due minuti dopo, al 94esimo, grazie a un gol di Destiny Iyenoma Udogie, giocatore dell’Hellas Verona di origini nigeriane.
