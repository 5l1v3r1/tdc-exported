
# У Харкові в гостях у товариша помер військовослужбовець

Published at: **2019-11-02T18:30:14+00:00**

Author: ****

Original: [ГЛАВКОМ](https://glavcom.ua/country/incidents/u-harkovi-v-gostjah-u-tovarisha-pomer-vijskovosluzhbovets-637251.html)

Вранці 1 листопада житель Московського району виявив тіло свого 23-річного товариша без ознак життя і відразу зателефонував у поліцію.
Про це повідомляє відділ комунікації поліції Харківської області.
26-річний чоловік розповів, що напередодні він зустрів свого приятеля та вони пішли додому заявника. Гість залишився ночувати у квартирі товариша. Наступного дня чоловік побачив, що знайомий не подає ознак життя.
Тіло померлого без видимих ознак насильницької смерті направлено для проведення судово-медичної експертизи та встановлення причин смерті.
Слідчими Московського відділу поліції відкрито кримінальне провадження за ч. 1 ст. 115 (умисне вбивство) Кримінального Кодексу України з приміткою «природна смерть».
Нагадаємо, у селі Іллінка Одеської області молодик зірвав прапор України зі стовпа біля місцевого будинку культури і витер об нього ноги. 
