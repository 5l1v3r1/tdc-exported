
# Lider ne da tron, Zlatibor previsok za Pazarce (VIDEO)

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/lider-ne-da-tron-zlatibor-previsok-za-pazarce-video/341544)

Zlatibor nikako ne da tron. Sjajna ekipa iz Čajetine vezala je peti trijumf u Prvoj ligi Srbije i to nad solidnim timom Novog Pazara od 1:0.
Pred oko 700 gledalaca na terenu Švajcarija na srpskoj planinskoj lepotici ekipa trenera Ristanovića dominirala je tokom svih 90 minuta, ali joj je na kraju samo jedan pogodak bio dovoljan za trijumf.
Pogađali su Zlatiborci i prečku u prvom poluvremenu, golman gostiju Divac je imao pune ruke posla, ali je lideru posao olakšalo i rano isključenje gostujućeg fudbalera Milanovića već u 30. minutu.
Utakmica je odlučena tačno na isteku jednog časa igre kada se lopta odbila na ivicu šesnaesterca, a Uroš Stamenić je smestio iza leđa golmana Novog Pazara.
Ovim trijumfom Zlatibor je zadržao dva boda prednosti u odnosu na prvog pratioca ekipu Metalca.  
