
# У Києві “позаштатний помічник” продавав “посади” у держорганах

Published at: **2019-11-01T13:40:51+00:00**

Author: ****

Original: [ФАКТИ](https://fakty.com.ua/ua/proisshestvija/20191101-u-kyyevi-pozashtatnyj-pomichnyk-prodavav-posady-u-derzhorganah/)

У Києві СБУ затримала шахрая, який під виглядом “позаштатного помічника” топ-чиновників намагався продавати “посади” у держорганах.
У Києві чоловік вигадав схему виманювання грошей, за якою представлявся “позаштатним помічником” і “товаришем” топ-чиновників і пропонував сприяти призначенню на керівні посади у правоохоронних та держорганах.
Зловмисника, який підбирав собі жертв у бізнесових колах та серед чиновників середньої ланки, затримали співробітники СБУ.
Правоохоронці розповіли, що одному з “клієнтів” він пропонував “посаду” директора одного з держпідприємств за $1,5 млн.
У Києві “позаштатний помічник” продавав “посади” у держорганах / 2 фотографии
Читайте: Як шахраї крадуть гроші з карток – три схеми
Шахрая взяли, коли той отримав частину авансу у розмірі $50 тис.
Зловмиснику повідомлено про підозру у вчиненні злочинів за чотирма статтями Кримінального кодексу України.
До слова, Факти ICTV писали, як уберегти свою техніку від шахраїв у сервісних центрах.
