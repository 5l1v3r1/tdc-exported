
# Španac sudi Zvezdi protiv Totenhema! Već je bio na Marakani, svirao penal i dozvolio grublju igru

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/spanac-sudi-zvezdi-protiv-totenhema-vec-je-bio-na-marakani-svirao-penal-i-dozvolio-grublju-igru/341584)

Španski sudija Karlos del Sero Grande se posle nešto više od dve godine vraća na Marakanu da sudi Crvenoj zvezdi. Prvi put u Ligi šampiona.
Španac je određen za delioca pravde na meču srpskog šampiona i Totenhema u četvrtom kolu Lige šampiona naredne srede od 21.00 čas.
Prethodno je već sudio Crvenoj zvezdi u meču trećeg kola kvalifikacija za Ligu šampiona prošle godine protiv Spartaka iz Trnave. Bilo je 1:1, a Zvezda je jedini pogodak dala iz opravdano dosuđenog penala.
Ono po čemu se taj meč možda i najviše pameti je gruba igra sa mnogo faulova koju je dozvolio španski sudija. Gosti su napravili 22 faula, Zvezda duplo manje. Uprkos gruboj igri, Španac je pokazao samo tri žuta kartona. Dva Slovacima i jedan Zvezdi. Utisak je da je imao mekši kriterijum i sozvolio igru koja je više odgovarala gostima. U trenerskoj eri Vladana Milojevića, retko ko je tako „pretukao“ Zvezdu kao Spartak tada.
Del Sero Grande je ranije sudio i Partizanu protiv Skenderbega kada su crno-beli u Humskoj slavili 2:0 i odsudio je meč bez greške.
Ukupno je u međunardonim takmičenjima sudio u 37 utakmica. Domaćima je dosudio devet penala, gostima samo jedan. Domaćinima je pokazao dva crvena kartona, gostima pet. Ove sezone je u Ligi šampiona sudio meč Benfika – Zenit koji su Portugalci rešili u svoju korist sa 3:1, a pre toga je u plej-ofu sudio duela Olimpijakosa i Krasnodara koji su Grci pobedili sa 4:0.
Prošle sezone je sudio četiri meča u Ligi šampiona. Dva puta je bio taličan Mančester Sitiju u gostujućim pobedama nad Šalkeom i Šahrjorom, a dva puta je pravdu delio Ajaksu: U domaćem remiju sa Juventusom i domaćoj pobedi protiv AEK-a. Minule sezone je sudio i tri meča u Ligi Evrope, među kojima je i polufinalni okršaj Ajntrahta i Čelsija u Frankfurtu.
Inače, Del Sero Grande je po zanimanju policajac.
(FOTO: MN Press)
