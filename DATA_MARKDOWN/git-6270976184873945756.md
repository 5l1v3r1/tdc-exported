
# Зеленський поговорив з Ердоганом про Донбас

Published at: **2019-11-06T19:14:01+00:00**

Author: **Ольга Проскурова**

Original: [Рубрика](https://rubryka.com/2019/11/06/zelenskyj-pogovoryv-z-erdoganom-pro-donbas/)

Фото ОПУУ середу, 6 листопада, президент України Володимир Зеленський провів телефонну розмову з президентом Туреччини Реджепом Тайіпом Ердоганом.
Про це повідомляє прес-служба Офісу президента.
Як повідомляється, під час розмови лідери двох країн обговорили стан підготовки до проведення в Києві чергового засідання Стратегічної ради високого рівня під співголовуванням президентів України і Туреччини.
Президенти відзначили обопільну налаштованість на подальше посилення співпраці за всіма напрямами, що становлять взаємний інтерес. Вони також погодилися з важливістю активізації переговорного процесу щодо підготовки до укладення Угоди про вільну торгівлю між Україною і Туреччиною.
Володимир Зеленський привітав участь турецьких компаній у виставці “Зброя та безпека-2019”, при цьому зазначивши важливість співпраці з Туреччиною в контексті посилення обороноздатності України.
Зі свого боку Реджеп Тайіп Ердоган підкреслив незмінність підтримки Туреччиною суверенітету і територіальної цілісності України. Він також привітав кроки українського уряду щодо мирного врегулювання ситуації в Донбасі.
Нагадаємо, що Зеленський відбув з робочою поїздкою до Харківської області.
Він шокований статистикою Укроборонпрому.
Раніше повідомлялося, що Зеленський ініціює створення Військової поліції.
