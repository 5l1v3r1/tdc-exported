
# Президент Литви: «формула Штайнмаєра» сприятлива для Росії

Published at: **2019-11-06T02:57:43+00:00**

Author: ****

Original: [ГЛАВКОМ](https://glavcom.ua/news/prezident-litvi-formula-shtaynmajera-spriyatliva-dlya-rosiji-637967.html)

Президент Литви Гітанас Науседа вважає закладений у «формулі Штайнмаєра» план вигіднішим для Росії, ніж для України.
Про це Науседа заявив під час візиту в Гельсінкі на спільній з президентом Фінляндії Саулі Нііністьо прес-конференції, передає Delfi.
«З «формулою Штайнмаєра» все добре, однак, на мій погляд, вона сприятливіша для Росії, а не для України. Хтось чинить сильний тиск на український уряд, щоб якось домовитися з російською стороною і піти на поступки, проте ми не бачимо жодних поступок з російської сторони», – заявив президент Литви.
Також він додав, що діалог з Москвою стане можливим, тільки якщо Росія змінить свою поведінку.
Нагадаємо, 4 липня, у Литві стартували міжнародні військові навчання «Залізний вовк 2019», в яких візьмуть участь майже чотири тисячі військовослужбовців із 11 країн НАТО. 
