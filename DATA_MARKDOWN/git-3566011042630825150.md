
# حوادث رانندگی در استان مرکزی ۸ کشته و مجروح بر جا گذاشت

Published at: **2019-11-05T16:03:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545160.html/%D8%AD%D9%88%D8%A7%D8%AF%D8%AB-%D8%B1%D8%A7%D9%86%D9%86%D8%AF%DA%AF%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C---%DA%A9%D8%B4%D8%AA%D9%87-%D9%88-%D9%85%D8%AC%D8%B1%D9%88%D8%AD-%D8%A8%D8%B1-%D8%AC%D8%A7-%DA%AF%D8%B0%D8%A7%D8%B4%D8%AA)

رئیس پلیس‌راه استان مرکزی گفت: در ۲ حادثه رانندگی در محورهای مواصلاتی استان، ۳ نفر جان خود را از دست دادند و ۵ نفر مجروح شدند.
به گزارش شبکه اطلاع رسانی راه دانا؛  سرهنگ "ایرج کهریزی"رئیس پلیس‌راه استان مرکزی در گفتگو با دیار آفتاب؛ گفت: در پی اعلام گزارشی در ساعت ۱۴:۰۸ دقیقه دیروز به مرکز فوریت‌های پلیسی ۱۱۰ استان مبنی بر وقوع یک فقره تصادف در محور اراک - ازنا، بلافاصله تیم های امدادی و انتظامی در محل حادثه حاضر شدند.
وی افزود: در بررسی‌های اولیه پلیس مشخص شد در این حادثه ۵ دستگاه خودروی سواری پژو ۴۰۵، پراید۱۴۱، پژو آردی، پراید و پژو ۴۰۵ باهم برخورد کردند و ۲ نفر کشته و ۵ نفر دیگر مجروح شدند.
کهریزی اظهار کرد: علت این حادثه از سوی کارشناس پلیس‌راه استان بی موالاتی و تجاوز به چپ از جانب خودروی شماره یک نسبت و ۴ دستگاه خودروی دیگر اعلام شد.
رئیس پلیس‌راه استان در ادامه از حادثه دیگری  در ساعت ۵:۲۰ صبح امروز در محور ساوه - بوئین‌زهرا خبر داد و گفت: در این سانحه بر اثر برخورد دو دستگاه خودروی کشنده بنز و اویکو، یک نفر از راننده ها به شدت مصدوم و جان خود را از دست داد.
انتهای پیام/
