
# باند ضرب و فروش سکه‌های تقلبی متلاشی شد

Published at: **2019-11-05T17:59:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620092/%D8%A8%D8%A7%D9%86%D8%AF-%D8%B6%D8%B1%D8%A8-%D9%88-%D9%81%D8%B1%D9%88%D8%B4-%D8%B3%DA%A9%D9%87%E2%80%8C%D9%87%D8%A7%DB%8C-%D8%AA%D9%82%D9%84%D8%A8%DB%8C-%D9%85%D8%AA%D9%84%D8%A7%D8%B4%DB%8C-%D8%B4%D8%AF)


        با تلاش پاسداران گمنام امام زمان ( عج) در سازمان اطلاعات سپاه عاشورا باند تولید و توزیع سکه های تقلبی طلا و اسکناس‌های جعلی در کشور شناسایی و متلاشی شد.
      

        آفتاب‌‌نیوز :
      
یک منبع آگاه در سازمان اطلاعات سپاه عاشورا با بیان اینکه این عملیات در یک اقدام اطلاعاتی و با همکاری و دستور مقام قضایی انجام شد، گفت: یکی از متهمان این پرونده، کارمند یکی از بانک های کشور است که با سوء استفاده از موقعیت شغلی خود، اقدام به تحویل دسته چک های خام مربوط به اشخاص و شرکت های دولتی به اعضای باند کرده بود و از این دسته چک ها در بازار استفاده می کردند .
اعضای این باند با تهیه اسکناس های جعلی و جاگذاری آنها در دستگاه "ای تی ام" بانک، قصد توزیع آنها را در بازار کشور داشتند که با هوشیاری نیروهای اطلاعاتی سپاه عاشورا ناکام ماندند.
همچنین نفر اصلی این باند با شبکه سازی و جذب افراد از شهر های تبریز ، ارومیه ، زنجان ، تالش و کرج اقدام به فروش سکه های تقلبی در بازار طلا و سکه کشور کرده بود.
