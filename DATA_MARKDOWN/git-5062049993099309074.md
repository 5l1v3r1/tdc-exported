
# Neridé Indoor Open: Šestnáctiletý Siniakov se kvalifikoval! Uspěli i Gengel, Panák a Staněk

Published at: **2019-11-05T00:00:00+00:00**

Author: ****

Original: [Tenisový svět](https://www.tenisovysvet.cz/article/detail/10627--neride-indoor-open-sestnactilety-siniakov-se-kvalifikoval-uspeli-i-gengel-panak-a-stanek)


        Halový turnaj v Praze pokračoval svým druhým hracím dnem, během něhož vyvrcholila kvalifikace a odstartovaly hlavní soutěže ve dvouhře a čtyřhře. Postoupit do hlavního pavouka turnaje se podařilo čtyřem domácím hráčům, včetně teprve šestnáctiletého Daniela Siniakova, který si zahraje o první body do žebříčku.
      
O své první body do mužského žebříčku bude moci v pražské hlavní soutěži usilovat teprve šestnáctiletý Daniel Siniakov! Český mladík, bratr Kateřiny Siniakové, vyhrál svůj druhý zápas mezi profesionály a po vítězství nad Federicem Arnaboldim po setech 6:4, 6:1 se na Neride Indoor Open úspěšně kvalifikoval do hlavního turnaje.
Talentovaný člen české juniorské reprezentace se představí v hlavní soutěži na okruhu ITF podruhé v řadě. Minulý týden v Opavě hrál díky divoké kartě, v úvodním kole ovšem padl s Antonínem Štěpánkem.
