
# Κινηματογραφική απόδραση: Άνοιξαν τρύπα 55 εκατοστών στην τουαλέτα της φυλακής και έφυγαν... σαν κύριοι - ΦΩΤΟ

Published at: **2019-11-06T09:01:00+00:00**

Author: ****

Original: [enikos.gr](http://www.enikos.gr/international/682562/kinimatografiki-apodrasi-anoixan-trypa-55-ekatoston-stin-toualeta)

Οι Αρχές δημοσίευσαν φωτογραφίες που δείχνουν πώς δύο ύποπτοι για φόνο κατάφεραν να δραπετεύσουν από φυλακή στην Καλιφόρνια.
Ο 21χρονος Santos Samuel Fonseca και ο 20χρονος Jonathan Salazar, έφτιαξαν μία τύπα 55 εκατοστών στο ταβάνι της τουαλέτας στη φυλακή στην πόλη Σαλίνας.
Ο σερίφης είπε ότι οι άνδρες εκμεταλλεύτηκαν ένα "τυφλό σημείο", που δεν έπιαναν οι κάμερες, ούτε μπορούσαν να τους δουν οι φύλακες. Η τρύπα που άνοιξαν χωρούσε και τους δύο, καθώς έχουν ύψος περίπου 1.70.
Οι δραπέτες περίμεναν την εκδίκαση των υποθέσεών τους, καθώς ήταν κατηγορούμενοι σε δύο διαφορετικές υποθέσεις δολοφονίας.
"Είμαστε απογοητευμένοι που άνθρωποι που κατηγορούνται με ανθρωποκτονία κατάφεραν να δραπετεύσουν" είπε ο εκπρόσωπος του γραφείου του σερίφη στο Μοντερέι, Jonathan Thornburg.
Η αστυνομία έχει εξαπολύσει ανθρωποκυνηγητό για τον εντοπισμό των δραπετών, που θεωρούνται οπλισμένοι και επικίνδυνοι.
Επίσης, προσφέρεται αμοιβή 5.000 δολαρίων για πληροφορίες.
Πηγή: BBC
