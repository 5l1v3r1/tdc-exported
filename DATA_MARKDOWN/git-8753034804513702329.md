
# Finlands-ferge på grunn utenfor Lidingö i Sverige

Published at: **2019-11-06T18:09:26+00:00**

Author: **NTB-TT**

Original: [Aftenbladet](https://www.aftenbladet.no/utenriks/i/OpXP7O/finlands-ferge-paa-grunn-utenfor-lidingoe-i-sverige)

Det er ikke meldt om personskader, melder Expressen.
– Vi samler kystvakten, redningstjenesten og politi. Vi er på vei med alle tenkelig ressurser, sier Tony Frank ved Storstockholms räddningscentral.
Fergen er 177 meter lang og har kapasitet til å ta omkring 2.500 passasjerer.
Da grunnstøtingen skjedde onsdag, var det drøye 1.000 personer om bord, opplyser Johan Beischer ved Sjö- och flygräddningscentralen.
En slepebåt er på plass, men før fartøyet trekkes av grunn, må det sjekkes for lekkasjer.
Fergen, som drives av rederiet Moby SPL, går i rute mellom Stockholm, St. Petersburg, Tallinn og Helsingfors. Ifølge Frank gikk strømmen om bord, og mannskapet skal deretter ha styrt fartøyet på grunn.
