
# «سرخپوست» و «متری شیش و نیم» در جشنواره یونان

Published at: **2019-11-02T12:30:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619412/%D8%B3%D8%B1%D8%AE%D9%BE%D9%88%D8%B3%D8%AA-%D9%88-%D9%85%D8%AA%D8%B1%DB%8C-%D8%B4%DB%8C%D8%B4-%D9%88-%D9%86%DB%8C%D9%85-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%DB%8C%D9%88%D9%86%D8%A7%D9%86)


        جشنواره بین‌المللی فیلم سالونیکا در کشور یونان دردوره آتی خود میزبان دو فیلم از سینمای ایران خواهد بود.
      

        آفتاب‌‌نیوز :
      
فیلم «متری شیش و نیم» به کارگردانی سعید روستایی و «سرخپوست» ساخته نیما جاویدی به عنوان نماینده سینمای ایران در شصتمین جشنواره بین‌المللی فیلم سالونیکا در کشور یونان به روی پرده می‌روند.
فیلم‌های «متری شیش و نیم» و «سرخپوست» در بخش «افق‌های باز» جشنواره سالونیکا به ترتیب در تاریخ‌های پنجم و ششم نوامبر (۱۴ و ۱۵ آبان) نمایش خواهند داشت.
«متری شیش و نیم» اولین نمایش بین‌المللی خود را در بخش افق‌های هفتاد و ششمین جشنواره فیلم ونیز تجربه کرد و پس از حضور در چند جشنواره از جمله زوریخ سوئیس، هم‌اکنون در بخش رقابتی جشنواره فیلم توکیو ژاپن حضور دارد.
«سرخپوست» نیز پیش‌تر در اولین حضور خارجی خود در جشنواره فیلم لندن به روی پرده رفته است.
شصتمین جشنواره بین‌المللی فیلم سالونیکا از تاریخ ۳۱ اکتبر (۹ آبانت) در کشور یونان آغاز شده و تا ۱۰ نوامبر (۱۹ آبان) ادامه خواهد داشت.
