
# Канада передасть Україні партію снайперських гвинтівок

Published at: **2019-11-04T20:29:00+00:00**

Author: ****

Original: [DT.ua](https://dt.ua/UKRAINE/kanada-peredast-ukrayini-partiyu-snayperskih-gvintivok-328467_.html)

Канада готується поставити в Україну першу партію снайперських гвинтівок. Про це розповів заступник міністра закордонних справ Василь Боднар, передає Укрінформ.
"Зараз на завершальному етапі знаходиться оформлення документів на поставку снайперських гвинтівок. Затримка виникла не від канадської сторони, а від партнерів, які постачають складові частини. Ми сподіваємося, що вже в найближчі дні або тижні ця зброя буде в Україні", - сказав чиновник.
На його переконання, "це відкриє двері до розширення спектру співпраці".
"Ми також обговорили заснування спеціального механізму консультацій на рівні міністрів оборони, які могли б предметно говорити про потреби української армії, передавати цю інформацію канадській стороні і розуміти, що можливо забезпечити, а що - ні. Сподіваюся, перший подібний контакт відбудеться в кінці листопада", - зазначив дипломат.
Раніше повідомлялося про те, що Туреччина передала Україні дві тисячі пістолетів-кулеметів МР-5.
Перші пістолети-кулемети МР5 співробітники поліції Києва отримали в травні цього року. Імпортна зброя має замінити застарілі автомати Калашников на озброєнні Нацполіції.
МР5 – пістолет-кулемет калібру 9 мм для стрільби патронами 9×19 мм Парабелум з високим забійним та пробивною дією кулі. Маса МР5 без магазину складає 2,54-3,4 кг в залежності від моделі. Загальна довжина – 680-780 мм. Темп стрільби складає 800-900 пострілів в хвилину.
Зброя стійка до несприятливих зовнішніх умов завдяки фосфатному покриттю деталей. Його особливістю є глушник, який зменшує гучність і приховує спалах порохових газів, що дозволяє використовувати МР-5 як в приміщенні, так і в темряві.
