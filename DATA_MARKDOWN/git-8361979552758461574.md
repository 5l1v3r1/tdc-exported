
# Верховний лідер Ірану відновив заборону на переговори з США

Published at: **2019-11-03T09:54:00+00:00**

Author: ****

Original: [НВ](https://nv.ua/ukr/world/geopolitics/ali-hameneji-vidnoviv-zaboronu-na-peregovori-iranu-z-ssha-50051339.html)

Про це пише Reuters.
«Один із способів блокувати вплив Америки — це заборонити будь-які переговори з Америкою. Це означає, що Іран не поступиться тиску з боку Америки. Ті, хто вважає, що переговори з ворогом вирішать наші проблеми, на 100% не мають рації», — заявив Хаменеї в ефірі державного телебачення.
4 листопада 1979 року в Тегерані взяли в заручники понад 60 американських дипломатів і співробітників посольства США.
Захоплення американців призвело до серйозної кризи у відносинах між США і Іраном. Адміністрація США розцінила це як «оголошення війни інституту дипломатичних відносин» і почала політику санкцій проти Ірану.
Останнього з американських заручників було звільнено в 1981 році, але і США, і Іран все ще залишаються в полоні дипломатичної кризи, яка почалася 40 років тому.
