
# Erdoganova cesta bola ohrozená, ale s Trumpom sa vo Washingtone stretne

Published at: **2019-11-07T06:35:08+00:00**

Author: **Webnoviny**

Original: [Denník politika](http://dennikpolitika.sk/archiv/88889)

7.11.2019 (Webnoviny.sk) – Turecký prezident Recep Tayyip Erdogan sa na budúci týždeň stretne s americkým prezidentom Donaldom Trumpom.
Erdoganova kancelária potvrdila, že dvojica sa počas stredajšieho telefonátu dohodla, že schôdzka sa bude konať 13. novembra vo Washingtone. Politik pritom prijal pozvanie šéfa Bieleho domu. Dvojica sa počas telefonátu rozprávala aj o „bilaterálnych otázkach a regionálnom rozvoji“.
Erdoganova plánovaná cesta bola ohrozená po tom, ako americká Snemovňa reprezentantov nedávno odhlasovala drvivou väčšinou uznanie masového vyvražďovania Arménov osmanskými Turkami za genocídu. Toto rozhodnutie Turkov nahnevalo.
Viac k témam: americký prezident, turecký prezidentZdroj: Webnoviny.sk – Erdoganova cesta bola ohrozená, ale s Trumpom sa vo Washingtone stretne © SITA Všetky práva vyhradené.
