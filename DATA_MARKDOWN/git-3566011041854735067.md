
# پرواز ۶ جنگنده اسرائیلی بر فراز لبنان

Published at: **2019-11-07T12:18:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545430.html/%D9%BE%D8%B1%D9%88%D8%A7%D8%B2---%D8%AC%D9%86%DA%AF%D9%86%D8%AF%D9%87-%D8%A7%D8%B3%D8%B1%D8%A7%D8%A6%DB%8C%D9%84%DB%8C-%D8%A8%D8%B1-%D9%81%D8%B1%D8%A7%D8%B2-%D9%84%D8%A8%D9%86%D8%A7%D9%86)

ارتش لبنان با صدور بیانیه ای از پرواز ۶ جنگنده رژیم صهیونیستی بر فراز مناطقی از این کشور و نیز ورود یک قایق جنگی اسرائیلی به آبهای منطقه ای لبنان خبر داد.
به گزارش شبکه اطلاع رسانی راه دانا به نقل از النشره، ارتش لبنان با صدور بیانیه ای از نقض مجدد حریم هوایی و دریایی این کشور از سوی صهیونیستها خبر داد.
در این بیانیه آمده است: ۶ جنگنده اسرائیلی حریم هوایی لبنان را شب گذشته و صبح امروز نقض کردند و بر فراز علما الشعب و بیروت و حومه آن و بعبدا و جنوب و بقاع غربی و شرقی به پرواز درآمدند و پس از مدتی آسمان لبنان را به سوی فلسطین اشغالی ترک کردند.   ارتش لبنان بیان کرد: همچنین قایق جنگی اسرائیلی آبهای منطقه ای لبنان را نقض کرد.   در این بیانیه آمده است: موضوع با یونیفیل مورد بررسی قرار گرفت و هماهنگی به عمل آمد.   منبع: مهر     
