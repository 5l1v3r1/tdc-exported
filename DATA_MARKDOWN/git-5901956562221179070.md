
# VIDEO: Z nožem nad turiste v kraju, kamor hodijo tudi Slovenci

Published at: **2019-11-06T15:11:00+00:00**

Author: **Ma. M.**

Original: [Slovenske novice](https://www.slovenskenovice.si/kronika/doma/clanek/video-obcutljiva-vsebina-z-nozem-nad-turiste-v-kraju-kamor-hodijo-tudi-slovenci-246604)

JERAŠ – Moški je v jordanskem Jerašu z nožem napadel skupino turistov in ranil osem ljudi. Te so na zdravljenje prepeljali v bližnjo bolnišnico, napadalca pa so aretirali.  »Okoli poldneva je moški napadel turiste, turističnega vodiča in varnostnika, ki ga je skušal ustaviti v Jerašu,« so sporočili iz direktorata za javno varnost. Po navedbah predstavnika direktorata Amerja Sartauija so med ranjenimi turisti trije Mehičani in Švicarka.
Moški je ranil še dva policista, turističnega vodiča in voznika avtobusa. Eden od policistov in mehiški turist sta v kritičnem stanju. Motiv za napad še ni znan, napadalca pa zaslišujejo pristojne oblasti.To ni prvi napad na turiste v Jordaniji. V Karaku je Islamska država decembra 2016 izvedla napad, v katerem je umrlo 10 ljudi, 30 pa jih je bilo ranjenih.
