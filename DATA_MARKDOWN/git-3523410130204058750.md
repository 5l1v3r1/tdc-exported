
# 
        روسیه با «ناسا» همکاری می‌کند
      

Published at: **2019-11-04T14:01:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638086/%D8%B1%D9%88%D8%B3%DB%8C%D9%87-%D8%A8%D8%A7-%D9%86%D8%A7%D8%B3%D8%A7-%D9%87%D9%85%DA%A9%D8%A7%D8%B1%DB%8C-%D9%85%DB%8C%E2%80%8C%DA%A9%D9%86%D8%AF)

به گزارش بولتن نیوز، روسیه اعلام کرده برای کمک به مأموریت‌های ایستگاه فضایی بین‌المللی ناسا، فضاپیمای سایوز بیشتری را می‌سازد.
فضاپیمای سایوز پرکارترین، پراستفاده‌ترین و پرعمرترین فضاپیمای سرنشین‌دار جهان است؛ این فضاپیما در اوایل دهه شصت میلادی زیر نظر سرگئی کارالیوف ابتدا به منظور سفر انسان به ماه طراحی شد.
در حالی که ایالات متحده می‌خواهد وابستگی خود به موشک‌های روسی را کاهش دهد، خود روسیه هنوز انتظار دارد که برای مدت بیشتری به این آژانس کمک کند.
سازمان هوانوردی آمریکا نیز اعلام کرده که یک یا دوسال دیگر به کمک روسیه برای موشک‌های سایوز احتیاج دارد؛ واژه سایوز در زبان روسی به معنای «اتحاد» است.
فضاپیمای دیگر سایوز قرار است در اواخر سال ۲۰۲۱ برای پرواز توریستی فضایی مورد استفاده قرار گیرد.
