
# Γιαγιά συγχώρεσε 19χρονο που την λήστεψε και την τραυμάτισε

Published at: **2019-11-07T20:37:00+00:00**

Author: ****

Original: [enikos.gr](http://www.enikos.gr/society/682887/giagia-synchorese-19chrono-pou-tin-listepse-kai-tin-travmatise)

Η ιστορία του 19χρονου, συγκίνησε την ηλικιωμένη και παρά τις δύσκολες στιγμές που έζησε στα χέρια του, λύγισε από το προσωπικό του δράμα και έτσι πήρε την απόφαση να του δώσει δεύτερη ευκαιρία.
Η ηλικιωμένη είχε υποστεί σοβαρά εγκαύματα, τον περασμένο Οκτώβριο καθώς ο νεαρός στην προσπάθειά του να της αρπάξει την τσάντα, την έσερνε για αρκετά μέτρα στο δρόμο.
Σύμφωνα με ρεπορτάζ του ANT1, sτο δικαστήριο τον άκουσε να περιγράφει τις προσπάθειες που κάνει για να απεξαρτηθεί από τα ναρκωτικά και όταν ήρθε η σειρά της να καταθέσει, δήλωσε πως τον έχει συγχωρέσει, του ζήτησε να συνεχίσει το πρόγραμμα που παρακολουθούσε για να κόψει τις ουσίες και είπε στους δικαστές, πώς δεν επιθυμεί την ποινική του δίωξη, με αποτέλεσμα ο νεαρός να αφεθεί ελεύθερος, με περιοριστικούς όρους και καταβολή χρηματικής εγγύησης.
