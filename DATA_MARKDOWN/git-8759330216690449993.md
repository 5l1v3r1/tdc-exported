
# Het systeem van Preud’homme ligt Carcela niet: “Hij wordt verplicht”

Published at: **2019-11-07T15:27:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902801/het-systeem-van-preud-homme-ligt-carcela-niet-dan-kan-je-op-de-bank-vliegen-.html)


        Mehdi Carcela zit de afgelopen weken meer en meer op de bank. Standard Luik neemt het in de Europa League op tegen Frankfurt. Wilfried Van Moer denkt dat het systeem van Michel Preud’homme Carcela niet ligt.
      
"Iedereen moet aanvallen en iedereen moet verdedigen”, begint Van Moer. “En vooral aan dat laatste heeft hij wel een broertje dood, hoewel het al veel verbeterd is. Onder Preud’homme is Carcela verplicht om mee te verdedigen, zeker tegen een goeie ploeg zoals Frankfurt. Als ploeg moet je verdedigen en aanvallen en als één speler dat niet doet, komen er vodden van."
Carcela kan de Rouches echter nog veel bijbrengen, vindt de Standard-kenner tegenover Sporza. "Iedereen is nu gelijk voor Preud’homme en ze moeten lopen en spelen op zijn manier. Doe je dat niet, dan kan je op de bank vliegen en invallen in het laatste kwartier. Dat is op zich spijtig want Carcela kan Standard heel veel bijbrengen met zijn snelheid en zijn techniek."
