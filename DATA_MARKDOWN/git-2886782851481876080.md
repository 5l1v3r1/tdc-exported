
# Halálos áldozata is van a Spanyolországot sújtó viharnak

Published at: **2019-11-03T19:17:32+00:00**

Author: **Euronews **

Original: [euronews](https://hu.euronews.com/2019/11/03/halalos-aldozata-is-van-a-spanyolorszagot-sujto-viharnak)


        Franciaország nyugati partvidékét támadja az Amélie nevű vihar, amely csaknem 150 kilométer/órás széllökéseket és heves esőzést hozott magával vasárnap reggelre. Délkelet-Franciaországban több helyen áradásokat okozott az ítéletidő.
      
Reggel még 100 ezer háztartásban nem volt áram Délnyugat-Franciaországban. "Keresztülmegy a garázson, aztán átszeli az egész házat, végül a víz megreked itt, és a kertet teljesen elárasztja - mutatja ez a férfi"
Az Amélie szombat éjszaka csapott le Spanyolország északi részére, majd vasárnap továbbvonult a Földközi-tenger partvidékére is. A vihar 100 kilométer/órás széllökésekkel érkezett meg.
Egy 37 éves nő életét vesztette Palma de Mallorcán, miután egy pálmafa rádőlt. A nő kislánya is megsérült.
Vasárnap reggel több családot is evakuáltak a nyugat-olaszországi Sesta Godano településről, miután a heves esőzések miatt a közeli Vara folyó megáradt.
“Sosem láttunk még ilyet, még 2011-ben sem, amikor a Vara megáradt" - mondja a település polgármestere. "A folyó eláraszotta az 566-os utat, és ezeket a házakat is. A saját biztonságuk érdekében evakuálják az embereket."
Mintegy 60 embert vágott el a külvilágtól a san rémo-i San Pietróban, hogy a településhez vezető egyetlen út egy része beszakadt. Ráadásul csőtörés is keletkezett, így a háztartások egy része ivóvíz nélkül maradt.
