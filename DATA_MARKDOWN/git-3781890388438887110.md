
# เปิดคลิปนาทีชีวิตตร.ถูกแทง-ยิงซ้ำคาห้องขังศาลพัทยา

Published at: **2019-11-04T11:25:00+00:00**

Author: ****

Original: [เดลินิวส์](https://www.dailynews.co.th/crime/739987)


        เปิดคลิปนาทีชีวิต ร.ต.อ.ธนะเมศฐ์ ถูกผู้ต้องขัง ทั้งยิงทั้งแทงคาห้องขังใต้ถุนศาลพัทยา ก่อนหลบหนีลอย่างอุกอาจ
      
จากกรณี นายบาร์ต อัลเลน เฮลมัสอายุ 39 ปี สัญชาติอเมริกา น.ส.สิรินภา วิเศษฤทธิ์ อายุ 30 ปี และนายหน่อย หรือต้น นิลเทศ ทั้งหมดเป็น 3 ผู้ต้องขัง ที่แหกห้องขังศาลจังหวัดพัทยา โดยใช้มีดแทง ร.ต.ท.ธนะเมศฐ์ โพธิพันธ์ รอง สวป.สภ.สัตหีบ อายุ 57 ปี ช่วยราชการดูแลศาล จนได้รับบาดเจ็บสาหัส ก่อนหลบหนีขึ้นรถกระบะอีซูซุ ดีแมค สีบรอนซ์เงิน หลบหนีไป ความคืบหน้าเมื่อวันที่ 4 พ.ย. ผู้สื่อข่าวรายงานว่า ได้มีการเผยแพร่คลิปภาพวงจรปิดสุดโหดจับภาพนาทีที่ 3 ผู้ต้องขังร่วมกันแหกคุก ทันใดนั้น ร.ต.ท.ธนะเมศฐ์ ที่เห็นเหตุการณ์ได้พยายามเข้ามาขัดขวาง เป็นเหตุให้ถูกแก๊งแหกคุกใช้ปืนยิงและใช้มีดจ้วงแทงจนร่างร่วงฟุบกองกับพื้นบาดเจ็บสาหัส ก่อนที่จะแหกคุกออกไปได้.
