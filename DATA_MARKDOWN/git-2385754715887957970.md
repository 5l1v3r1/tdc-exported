
# Μετά το μπαράζ πυρκαγιών η Πυροσβεστική αρχίζει περιπολίες

Published at: **2019-11-07T12:45:00+00:00**

Author: **SigmaLive**

Original: [SIGMALIVE](https://www.sigmalive.com/news/local/596173/meta-to-mparaz-pyrkagion-i-pyrosvestiki-arxizei-peripolies)

Η Πυροσβεστική Υπηρεσία, λόγω της έξαρσης εκδηλώσεων των πυρκαγιών υπαίθρου που παρατηρείται σε όλες τις Επαρχίες τις τελευταίες μέρες, προειδοποιεί το κοινό ότι το άναμμα φωτιάς για οποιοδήποτε λόγο απαγορεύεται δια νομοθεσίας, η οποία προνοεί τόσο αυστηρές χρηματικές ποινές όσο και φυλάκιση.
Ανακοίνωση της Δύναμης σημειώνει ότι μέλη της Αστυνομίας και Πυροσβεστικής Υπηρεσίας θα βρίσκονται σε επαγρύπνηση και σε συνεργασία με όλες τις Υπηρεσίες καταστολής θα διεξάγονται περιπολίες για παρακολούθηση τυχόν εκδήλωσης τέτοιων κρουσμάτων.
