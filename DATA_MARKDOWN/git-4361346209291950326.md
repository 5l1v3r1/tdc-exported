
# 
        Elfogták a szalonnai gyilkosság negyedik gyanúsítottját is
      

Published at: **2019-11-06T13:50:00+00:00**

Author: **Police.hu**

Original: [www.borsonline.hu](http://www.borsonline.hu/aktualis/elfogtak-a-szalonnai-gyilkossag-negyedik-gyanusitottjat-is/186027)


        Budapesten fogták el azt a férfit, aki három társával megölt egy asszonyt Szalonnán. 
        Budapesten fogták el azt a férfit, aki három társával megölt egy asszonyt Szalonnán.
      
Mint arról korábban a Bors is beszámolt, 2019. november 4-ét megelőző időben szalonnai otthonában többen, súlyosan bántalmaztak egy 85 éves nőt, aki belehalt a sérüléseibe. A nyomozók huszonnégy órán belül azonosítottak, majd elfogtak három férfit, akik gyanúsíthatóak a bűncselekmény elkövetésével. Negyedik társukat is azonosították a rendőrök, akit 2019. november 6-án a Borsod-Abaúj-Zemplén Megyei Rendőr-főkapitányság „Bükk” Közterületi Támogató Alosztály munkatársaival közösen fogtak el a fővárosban.
A Borsod-Abaúj-Zemplén Megyei Rendőr-főkapitányság emberölés bűntett elkövetésének megalapozott gyanúja miatt folytat eljárást a 27 éves, a 18 éves, az 53 éves és a 43 éves szalonnai férfiakkal szemben. A hatóság az őrizetbe vett gyanúsítottakkal szemben előterjesztést tett letartóztatásuk ügyészi indítványozására – írja a police.hu.
