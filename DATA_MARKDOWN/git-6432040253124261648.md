
# Nowe monety kolekcjonerskie NBP już w obiegu

Published at: **2019-11-05T13:03:16+00:00**

Author: ****

Original: [Gazeta Olsztyńska](http://gazetaolsztynska.pl/615813,Nowe-monety-kolekcjonerskie-NBP-juz-w-obiegu.html)


        We wtorek (5 listopada) Narodowy Bank Polski wprowadził do obiegu nowe monety kolekcjonerskie z serii „Stulecie odzyskania przez Polskę niepodległości” – Wojciech Korfanty: srebrną o nominale 10 zł oraz złotą o nominale 100 zł.
      
Na rewersie monet znajduje się postać Wojciecha Korfantego (1873–1939) − polityka, przywódcy II i III powstania śląskiego. Na awersie umieszczono stałe elementy monet: wizerunek orła ustalony dla godła Rzeczypospolitej Polskiej, nominał, napis: Rzeczpospolita Polska oraz rok emisji. Na uwagę zasługuje fakt, że wizerunki znajdujące się na awersach monet srebrnych tej serii, emitowanych od 2015 r. tworzą kompozycyjną całość. Wizerunek awersu monety złotej nawiązuje do stylistyki II Rzeczypospolitej, a ponadto na jej boku został umieszczony napis: Stulecie odzyskania przez Polskę niepodległości.Złota moneta o nominale 100 zł wyemitowana zostanie w nakładzie do 1500 sztuk. Moneta srebrna o nominale 10 zł w nakładzie do 13000 sztuk. Cena sprzedaży monety złotej będzie wynosić 1800 zł brutto, a srebrnej – 130 zł brutto.
Monety i banknoty kolekcjonerskie NBP są sprzedawane w opakowaniu handlowym wraz z certyfikatem. Można je kupić w w Oddziałach Okręgowych NBP i sklepie internetowym.Kolejna emisja zaplanowana jest na 7 listopada 2019 r. Tego dnia Narodowy Bank Polski wprowadzi do obiegu monety okolicznościowe o nominale 5 zł „Odkryj Polskę” – Kopiec Wyzwolenia.
Źródło: NBP
