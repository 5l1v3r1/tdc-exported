
# وضعیت بلاتکلیف 23 زن هلندی داعشی در سوریه / وکلای هلندی: به کشور برگردند/ دولت: خطرناک است

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696396/%D9%88%D8%B6%D8%B9%DB%8C%D8%AA-%D8%A8%D9%84%D8%A7%D8%AA%DA%A9%D9%84%DB%8C%D9%81-23-%D8%B2%D9%86-%D9%87%D9%84%D9%86%D8%AF%DB%8C-%D8%AF%D8%A7%D8%B9%D8%B4%DB%8C-%D8%AF%D8%B1-%D8%B3%D9%88%D8%B1%DB%8C%D9%87-%D9%88%DA%A9%D9%84%D8%A7%DB%8C-%D9%87%D9%84%D9%86%D8%AF%DB%8C-%D8%A8%D9%87-%DA%A9%D8%B4%D9%88%D8%B1-%D8%A8%D8%B1%DA%AF%D8%B1%D8%AF%D9%86%D8%AF-%D8%AF%D9%88%D9%84%D8%AA-%D8%AE%D8%B7%D8%B1%D9%86%D8%A7%DA%A9-%D8%A7%D8%B3%D8%AA)


        دولت هلند رفتن مسئولان هلندی به منطقه برای یافتن و بازگرداندن این زنان را بسیار خطرناک عنوان کرده است.
      
وکلای 23 زن هلندی عضو داعش خواستار بازگشت این زنان و 56 کودک آنها به هلند شدند. آنها تقاضای خود را به طور رسمی به دادگاهی در هلند ارائه دادند.
به گزارش عصر ایران به نقل از رویترز، این زنان و کودکان در "شرایط ناگوار" در اردوگاه "الحول" در شمال سوریه زندگی می‌کنند. این کمپ تحت کنترل نیروهای کُرد سوریه قرار دارد.
"آندره سیبرگس" یکی از وکلای زنان عضو داعش در این باره گفت: شرایط این زنان بسیار بد است و احتمال وخیم شدن اوضاع به دلیل تهاجم نیروهای ترکیه به شمال سوریه وجود داد. وی با اشاره به احتمال کنترل این اردوگاه توسط نیروهای سوری برای آینده این کمپ ابراز نگرانی کرد.
زنان عضو گروه داعش در اردوگاه "الحول" در شهر "حسکه"سوریه/ عکس: رویترز
دولت هلند رفتن مسئولان هلندی به منطقه برای یافتن و بازگرداندن این زنان را بسیار خطرناک عنوان کرده است.
وکلا در دادگاه بحث و تاکید کردند: زنان حاضر در اردوگاه هلند حق دریافت کمک کنسولی هلند را ندارند.
به گزارش سازمان صلیب سرخ حدود 68 هزار داعشی شکست‌خورده و خانواده‌های آنها در اردوگاه "الحول" نگهداری می‌شوند. مسئولیت نگهداری از این افراد تا کنون بر عهده کردهای سوریه است.
براساس آمار سازمان اطلاعاتی هلند در روز اول اکتبر سال جاری، حدود 55 داعشی در شمال سوریه، هلندی بوده و 90 کودک دارای والدین یا والدی از این کشور هستند.  برخی از این افراد نیز برای مدتی شهروند  هلند بوده‌اند.
دادگاه حکم خود را در 11 نوامبر اعلام خواهد کرد.
