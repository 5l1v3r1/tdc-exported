
# Manovra, Zingaretti riunisce vertice del Pd alla Camera: Così la corda si spezza

Published at: **2019-11-06T11:08:00+00:00**

Author: ****

Original: [Repubblica.it](https://www.repubblica.it/politica/2019/11/06/news/manovra_vertice_del_pd_alla_camera-240368093/)

Il segretario del Pd Nicola Zingaretti ha riunito questa mattina alla Camera i ministri dem e i capigruppo sulla manovra. Dalla riunione - spiegano fonti presenti all'incontro - è emersa una forte esasperazione per gli atteggiamenti di continua polemica di Luigi Di Maio e Matteo Renzi. "A forza di tirare, la corda si spezza", è l'analisi dei partecipanti al vertice. Anche sull'ilva, riferisce una fonte, bisogna lavorare insieme per salvare l'occupazione.La riunione è durata oltre due ore. Al termine facce scure e bocche cucite. Ieri sera Zingaretti, nel corso della trasmissione Di Martedì su La7, ha attaccato duramente il leader di Italia viva: "Aprire una polemica su una manovra sottoscritta da tutti è un'operazione di basso livello che gli italiani giudicheranno", ha detto. Ad accrescere la preoccupazione nel Pd è stato anche il tweet mattutino di Matteo Renzi che si compiace per la presunta eliminazione nella legge finanziaria della tassa sulle auto aziendali.
