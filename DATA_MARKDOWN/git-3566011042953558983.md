
# ویزیت رایگان 53 بیمار در شهرستان های زهک و نیمروز

Published at: **2019-11-05T14:44:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545091.html/%D9%88%DB%8C%D8%B2%DB%8C%D8%AA-%D8%B1%D8%A7%DB%8C%DA%AF%D8%A7%D9%86-53-%D8%A8%DB%8C%D9%85%D8%A7%D8%B1-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D9%87%D8%A7%DB%8C-%D8%B2%D9%87%DA%A9-%D9%88-%D9%86%DB%8C%D9%85%D8%B1%D9%88%D8%B2)

جانشین بسیج جامعه پزشکی سپاه سلمان سیستان و بلوچستان از حضور تیم بسیج پزشکی در شهرستان های نیمروز و زهک و ویزیت رایگان مردم خبر داد.
به گزارش شبکه اطلاع رسانی راه دانا؛ فاطمه کمیلی در گفت وگو با خبرنگار عصرهامون با اشاره به اعزام دو اکیپ پزشکی طرح شهید رهنمون کانون بسیج جامعه پزشکی به شهرستان نیمروز  و زهک گفت: در این برنامه 53  نفر از بیماران توسط پزشک متخصص زنان و زایمان ویزیت رایگان شدند.وی، با اشاره به استقبال زیاد مردم برای بهره مندی از خدمات پزشکی تصریح کرد: طی این برنامه که به همت دفتر بسیج جامعه پزشکی شهرستان نیمروز و در روستای نور محمد جهان تیغ اجرا شد 38 بیمار ویزیت و مراقبت از پنج زن باردار انجام شد، همچنین به مراجعین در زمینه بیماری سل و هاری آموزش داده شد.وی در تکمیل مطلب فوق تصریح کرد: به همت کانون بسیج جامعه پزشکی شهرستان زهک نیز تیم متخصص زنان و زایمان علاوه بر ویزیت 20 نفر از بانوان و مراقبت از زنان باردار اقدام به سنجش فشار خون و قند خون کردند. جانشین بسیج جامعه پزشکی سپاه سلمان استان بیان کرد: در این برنامه بیمارانی که نیازمند پیگیری های پزشکی بیشتر باشند به مراکز درمانی معرفی می شوند.انتهای پیام/
