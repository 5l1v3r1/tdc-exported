
# Турция освободи 18 пленени сирийски войници

Published at: **2019-11-01T02:57:00+00:00**

Author: ****

Original: [Blitz.bg](https://blitz.bg/svyat/turtsiya-osvobodi-18-pleneni-siriyski-voynitsi_news706584.html)

https://blitz.bg/svyat/turtsiya-osvobodi-18-pleneni-siriyski-voynitsi_news706584.html Blitz.bg
Турция освободи 18 войници от сирийския режим, които нейните сили заловиха в североизточна Сирия, съобщи турското министерство на отбраната, цитирано от АФП.Освобождаването беше предшествано от разговори с Русия за завръщането им. По-рано турският министър на отбраната Хулуси Акар заяви, че двама от 18-те военни са били лекувани в турска болница.
Военнослужещите бяха заловени от Турция във вторник в околностите на ключовия граничен град Рас ал Айн по време на разузнавателна операция. Президентът Реджеп Ердоган неведнъж е казвал, че Турция никога няма да позволи на сирийските кюрдски бойци, смятани за "терористи" от Анкара, да останат на сирийско-турската граница, облечени в "дрехи на режима".
