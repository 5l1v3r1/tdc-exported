
# בהצלחה: אלוף הארץ בקראטה מפתח תקוה סיים קורס קצינים לחטיבות החיר

Published at: **2019-11-07T07:50:00+00:00**

Author: **ניצן ינקו**

Original: [חדשות פתח תקוה](http://mynetpetahtikva.co.il/%d7%97%d7%93%d7%a9%d7%95%d7%aa/%d7%91%d7%94%d7%a6%d7%9c%d7%97%d7%94-%d7%90%d7%9c%d7%95%d7%a3-%d7%94%d7%90%d7%a8%d7%a5-%d7%91%d7%a7%d7%a8%d7%90%d7%98%d7%94-%d7%9e%d7%a4%d7%aa%d7%97-%d7%aa%d7%a7%d7%95%d7%94-%d7%a1%d7%99%d7%99%d7%9d-%d7%a7%d7%95%d7%a8%d7%a1-%d7%a7%d7%a6%d7%99%d7%a0%d7%99%d7%9d-%d7%9c%d7%97%d7%98%d7%99%d7%91%d7%95%d7%aa-%d7%94%d7%97%d7%99-%d7%a8-416130/6)

גיא מהצרי, תושב פתח תקוה, סיים בהצלחה קורס קצינים לכל חטיבות החי"ר. גיא עסק בקראטה עוד מהילדות ואף זכה באליפות הארץ בקראטה בשנת 2012.
לקראת הגיוס הוא הבין שרוצה להגיע לחטיבת כפיר, כך גם היה מאז ומתמיד, ולשם הגיע בסופו של דבר.
"התגייסתי לכפיר כי זה היה לי ברור מאליו שלשם אני רוצה להגיע", מספר גיא. "הייתי שנתיים בישיבה באיתמר, יצא לי לתפוס קו ביישוב של הישיבה שלי וזה היה דבר מאוד מרגש עבורי. הישיבה שבה למדתי השפיעה עליי המון, למדתי מלא דברים על עצמי וזה פיתח אותי".
על היציאה לקצונה הוא מספר: "רציתי לצאת לקצונה כי רציתי לתת מעצמי יותר ולתרום יותר, זו הייתה המטרה". 
"הרגע הכי משמעותי שהיה לי בשירות היה תהליך שהיה לי עם חייל שהיה בנקודה משבר וגרמתי לו להאמין בעצמו ולהחדיר בו מוטיבציה. לאחר מכן ראיתי את השינוי בו והוא ללא ספק נתן מעצמו, זה גרם לי להבין למה אני עושה מה שאני עושה".
