
# Рада підтримала законопроєкт про запобігання відмиванню доходів

Published at: **2019-11-01T14:48:00+00:00**

Author: ****

Original: [ГЛАВКОМ](https://glavcom.ua/news/rada-pidtrimala-zakonoprojekt-pro-zapobigannya-vidmivannyu-dohodiv-637051.html)

Верховна Рада Україні ухвалила у першому читанні законопроєкт «Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення» (№2179).
За проєкт закону №2179 проголосували 278 депутатів, повідомляє Інформаційне управління Апарату Верховної Ради.
«Проєкт закону спрямований на удосконалення та уточнення окремих норм законодавства з питань запобігання і протидії легалізації (відмиванню) доходів, а також узгодження та покращання положень законодавчих актів, що змінюються, забезпечення реалізації положень нових міжнародних стандартів у сфері протидії відмиванню коштів та боротьби з фінансуванням тероризму», - йдеться у повідомленні.
Як зазначили у Міністерстві фінансів, законопроєкт адаптує в національне законодавство Рекомендації FAT та 4-ту і частково 5-ту Директиви Європейського Союзу проти відмивання коштів та фінансування тероризму, які вже впроваджені в усіх країнах-членах ЄС та є обов’язковими для країн, що мають намір отримати членство (в т.ч. України).
Ухвалення цього законопроєкту є частиною міжнародних зобов’язань України, визначених Угодою про асоціацію з ЄС, а також ратифікованим у листопаді минулого року Меморандумом про взаєморозуміння між Україною та ЄС і дозволить не лише вийти на новий рівень якості системи фінансового моніторингу, а й забезпечити можливість отримання від ЄС другого траншу макрофінансової допомоги розміром 500 млн євро.
Ухвалення законопроєкту зокрема забезпечить:
Як повідомлялось, депутати Верховної Ради вперше провели ранкову реєстрацію на пленарне засідання парламенту шляхом натискання кнопки замість карток. 
Нова систем реєстрації почала діяти у зв'язку з набуттям чинності закону про припинення відшкодування нардепам витрат у разі пропуску засідань Верховної Ради без поважних причин.
