
# Внаслідок обстрілу Золотого-5 був поранений підліток

Published at: **2019-11-05T11:27:50+00:00**

Author: ****

Original: [Слово і Діло](https://www.slovoidilo.ua/2019/11/05/novyna/suspilstvo/vnaslidok-obstrilu-zolotoho-5-buv-poranenyj-pidlitok)


        На Донбасі в населеному пункті Золоте-5 16-річний хлопець отримав поранення зі стрілецької зброї.
      
Про це йдеться в звіті СММ ОБСЄ, повідомляє пресцентр ООС.
Відомо, що подія сталася 21 вересня в кафе на вулиці Войкова в населеному пункті Золоте-5 на тимчасово окупованій, і у вересні, і зараз, території.
«1 жовтня 2019 року мати (40 років) хлопця і 5 сусідів (віком від 55 до 65 років) повідомили, що хлопець зазнав поранення перед кав'ярнею на вулиці Войкова внаслідок вогню зі стрілецької зброї після урочистостей з нагоди Дня села», - йдеться в звіті СММ ОБСЄ.
За даними ОБСЄ, хлопцеві зробили операцію у зв'язку з пораненнями ребер.
«За словами медпрацівників, в лікарні хлопцю також надано психологічну допомогу», - додали в ОБСЄ.
Раніше в ОБСЄ назвали кількість убитих мирних жителів Донбасу з початку року.
Також повідомлялося, що в районі Чермалика бойовики обстріляли безпілотник ОБСЄ.
Хочете обговорити цю новину? Долучайтеся до телеграм-чату CHORNA RADA
