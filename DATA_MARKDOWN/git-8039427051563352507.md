
# కోర్టు ముందు లాయర్లు, పోలీసుల రణరంగం; లాయర్లపై కాల్పులు...

Published at: **2019-11-02T17:09:21+00:00**

Author: ****

Original: [Andhrajyothy](https://www.andhrajyothy.com/artical?SID=944592)

Ph: 88865 47666ప్రవేశం ఉచితం ADVT
న్యూఢిల్లీ: దేశ రాజధాని ఢిల్లీలో పోలీసులు, లాయర్లూ తలపడ్డారు. తీస్ హజారి కోర్డు ఆవరణలో శుక్రవారం మధ్యాహ్నం వారు ఘర్షణకు దిగారు. ఈ ఘటనలో ఓ పోలీస్ జీప్ అగ్నికి ఆహుతయ్యింది. పార్కింగ్ విషయంలో ఇరు వర్గాల మధ్య పొడచూపిన బేధాభిప్రాయమే దీనికి కారణమని ప్రాథమికంగా తెలిసింది. మూడో బెటాలియన్‌కు చెందిన కొందరు పోలీసులు తమపై దాడికి దిగారని లాయర్లు ఆరోపించారు. తమపై కాల్పులు కూడా జరిపారని చెప్పారు. అయితే ఈ ఆరోపణలపై పోలీసు శాఖ ఇంకా స్పందించాల్సి ఉంది. కోర్టు పరిసర ప్రాంతాల్లో ప్రస్తుతం ఉద్రిక్త వాతావరణం నెలకొంది. ఈ ఘటలో కొందరు గాయపడినట్టు సమాచారం. పూర్తి వివరాలు ఇంకా తెలియాల్సి ఉంది.
