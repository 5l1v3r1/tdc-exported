
# Бебе на 1 година почина при пожар

Published at: **2019-11-01T13:56:31+00:00**

Author: ****

Original: [Стандарт Новини](https://standartnews.com/blgariya-intsidenti/bebe-na-1-godina-pochina-pri-pozhar-405568.html)

 
Бебе на 1 година почина при пожар, съобщиха от полицията в Плевен.
На 31 октомври в пожарната в Плевен е получен сигнал за горяща пристройка към къща в село Девенци, в която е имало малко дете. Местопроизшествието е посетено от полицейски служители.
Екип на пожарната в Червен бряг е потушил пламъците. Извършен е оглед, при който е установено, че причина за възникването на пожара е детска игра с печка на твърдо гориво.
Изгоряла е едноетажна жилищна постройка, тип кухненска, състояща се от едно помещение.
В югозападния ъгъл на помещението е намерен силно изгорял до степен на овъгляване труп на дете. Установена е самоличността му - бебе на 1 година - момиченце.
Тялото е транспортирано за аутопсия. По случая е образувано досъдебно производство.
