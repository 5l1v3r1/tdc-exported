
# Video: Kašmír paralyzuje sneh, o život už prišli dvaja nosiči batožín aj elektrikár

Published at: **2019-11-07T13:35:12+00:00**

Author: **Webnoviny**

Original: [Denník politika](http://dennikpolitika.sk/archiv/88953)

7.11.2019 (Webnoviny.sk) – Kašmír sužuje sneženie, ktoré si už vyžiadalo najmenej troch mŕtvych. Himalájsky región je podľa tamojších úradov paralyzovaný, pričom sneh zablokoval cesty a poškodil elektrické vedenie. Zástupca úradov vo štvrtok uviedol, že dvaja nosiči batožín spolupracujúci s indickou armádou spadli do hlbokej rokliny v oblasti Kupwara hraničiacej s Pakistanom kontrolovanou časťou Kašmíru. V súčasnosti sa snažia vytiahnuť ich telá.
V meste Šrínagar zas zomrel elektrikár, ktorého zabil spadnutý strom. Meteorológovia predpovedajú silný dážď a sneženie až do piatkového rána.
Viac k témam: silné sneženie, silný dážď, snehZdroj: Webnoviny.sk – Video: Kašmír paralyzuje sneh, o život už prišli dvaja nosiči batožín aj elektrikár © SITA Všetky práva vyhradené.
