
# Головного юрисконсульта Нацбанку затримали на хабарі $30 тисяч

Published at: **2019-11-07T19:46:10+00:00**

Author: ****

Original: [ГЛАВКОМ](https://glavcom.ua/kyiv/news/golovnogo-yuriskonsulta-nacbanku-zatrimali-na-habari-30-tisyach-638493.html)

У Києві правоохоронці затримали працівницю Національного банку та її посередника, через якого чиновниця вимагала 30 тисяч доларів за валютну ліцензію. 
Про це повідомили в Національній поліції Києва.
«Будучи службовою особою, зловмисниця через посередника вимагала 30 тисяч доларів США у представника фінансової компанії за видачу ліцензії. Затримання відбулося після того, як їй передали 15 тисяч доларів США», — йдеться в повідомленні.
Правоохоронці відкрили кримінальне провадження за ч. 2 ст.15 ч. 4 ст. 190 Кримінального кодексу — шахрайство та ч. 4 ст. 27 ч. 3 ст. 369 Кримінального кодексу — підбурювання до дачі неправомірної вигоди службовій особі.
1 з 4на весь екран згорнути
Всі фоторепоратажіФото: Нацполіція
Наразі правоохоронці вирішують щодо повідомлення про підозру затриманим та обрання їм запобіжного заходу.
До слова, детективи Національного антикорупційного бюро України 7 листопада викрили на гарячому суддю Зарічного районного суду м. Суми після отримання ним неправомірної вигоди у розмірі дві тисячі доларів.
