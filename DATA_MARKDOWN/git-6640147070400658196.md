
# BlizzCon 2019, slogan pro Hong Kong interrompono un Q&A

Published at: **2019-11-03T12:57:00+00:00**

Author: **Luca Salerno**

Original: [Tom&#39;s Hardware](https://www.tomshw.it/videogioco/blizzcon-2019-slogan-interrompono-panel/)

Dopo le scuse del presidente di Blizzard J. Allen Brack, le proteste legate al caso Blitzchung hanno coinvolto altri momenti di BlizzCon 2019. Una sessione Q&A sull’espansione Shadowlands di World of Warcraft è stata infatti interrotta per qualche secondo dagli slogan a favore di Hong Kong contro il governo cinese.
Tutto era iniziato alla fine del panel dedicato al MMORPG quando uno degli spettatori invece di porre una domanda ha ripetuto lo slogan “liberiamo Hong Kong, la rivoluzione dei nostri tempi” usato dai manifestanti di BlizzCon 2019, per poi lasciare il posto ad altri giocatori più interessati alla nuova espansione. Da quel momento, mentre un altro spettatore tentava (invano) di porre una domanda al team di sviluppo, altri slogan simili sono stati urlati da un ragazzo tra il pubblico che ha anche cercato di mettersi davanti alla telecamera.
