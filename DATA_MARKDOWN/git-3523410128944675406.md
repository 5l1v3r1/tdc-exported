
# 
        جانسون ائتلاف با حزب برگزیت در انتخابات را رد کرد
      

Published at: **2019-11-02T20:24:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637599/%D8%AC%D8%A7%D9%86%D8%B3%D9%88%D9%86-%D8%A7%D8%A6%D8%AA%D9%84%D8%A7%D9%81-%D8%A8%D8%A7-%D8%AD%D8%B2%D8%A8-%D8%A8%D8%B1%DA%AF%D8%B2%DB%8C%D8%AA-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B1%D8%A7-%D8%B1%D8%AF-%DA%A9%D8%B1%D8%AF)

به گزارش بولتن نیوز، به نقل از بی بی سی، بوریس جانسون نخست‌وزیر انگلیس پیشنهاد «نایجل فاراژ» رهبر حزب برگزیت و دونالد ترامپ رئیس جمهوری آمریکا درباره اینکه وی در جریان کارزار انتخاباتی خود باید با حزب خروج از اتحادیه اروپا ائتلاف کند را رد کرد.
نخست‌وزیر انگلیس در این خصوص گفت: همواره از پیشنهادات استقبال می‌کنم؛ اما با فاراژ ائتلاف انتخاباتی نمی کنم زیرا ممکن است خطر نخست‌وزیری جرمی کوربین (رهبر حزب کارگر) را به همراه داشته باشد.
وی در این باره ادامه داد: مشکل اینجا است که برنامه او (کوربین) پیرامون برگزیت اساساً تردید و تأخیر بیشتر است.
این در حالیست که رئیس‌جمهوری آمریکا پنجشنبه هفته گذشته اعلام کرده بود که اتحاد میان جانسون و فاراژ فوق‌العاده خواهد بود.
