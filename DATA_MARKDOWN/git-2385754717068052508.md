
# Καλωσορίζει τη συνάντηση ηγετών με ΓΓ η ρωσική Πρεσβεία

Published at: **2019-11-05T14:56:00+00:00**

Author: **SigmaLive**

Original: [SIGMALIVE](https://www.sigmalive.com/news/kypriako/595839/kalosorizei-ti-synantisi-igeton-me-gg-i-rosiki-presveia)

Η Ρωσική Πρεσβεία στην Κύπρο καλωσόρισε την απόφαση των δύο ηγετών, του Προέδρου Νίκου Αναστασιάδη και του Τουρκοκύπριου ηγέτη Μουσταφά Ακιντζί, να συναντηθούν στις 25 Νοεμβρίου στο Βερολίνο με τον ΓΓ των ΗΕ, Αντόνιο Γκουτέρες, τονίζοντας την ίδια ώρα ότι η τελική απόφαση πρέπει να ληφθεί χωρίς την επιβολή έτοιμων συνταγών.
Σε ανάρτηση στο Facebook, η ρωσική Πρεσβεία σημειώνει πως στηρίζει την επιδίωξη των ηγετών να καταλήξουν σε συμφωνία για την επανάληψη των συνομιλιών για πλήρη και δίκαιη διευθέτηση στην Κύπρο, με βάση τα ψηφίσματα των ΗΕ και τις συγκλίσεις μεταξύ των πλευρών.«Θεωρούμε σημαντικό ότι η τελική απόφαση θα ληφθεί από τους ίδιους τους Κύπριους, χωρίς έξωθεν παρέμβαση και επιβολή έτοιμων συνταγών», αναφέρεται στην ανάρτηση.
