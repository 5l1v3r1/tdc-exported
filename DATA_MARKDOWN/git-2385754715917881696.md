
# Απόλλων / Η προσοχή στον αγώνα με τον ΑΠΟΕΛ - Τα νέα με Ζελάγια και Ρομπέρζ

Published at: **2019-11-04T17:33:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/team/apollon/595694/apollon-i-prosoxi-ston-agona-me-ton-apoel-ta-nea-me-zelagia-kai-romperz)

Ο Απόλλωνας πήρε το ζητούμενο κόντρα στην ΈΝΠ, που ήταν η νίκη και πάει στο μεγάλο ντέρμπι με τον ΑΠΟΕΛ, με πολύ καλή ψυχολογία.  Αρκετά τα θετικά από τον αγώνα στο Παραλίμνι, καθώς οι γαλάζιοι πέτυχαν τρία τέρματα, με διαφορετικούς παίκτες, ενώ δεν παραβιάστηκε η εστία του Μόλ. Παράλληλα, οι ποδοσφαιριστές του Αυγουστή είχαν διάθεση και έδωσαν καλό ρυθμό στο παιχνίδι, ενώ θα μπορούσαν να φτάσουν σε περισσότερα τέρματα. Αυτή ήταν η αντίδραση των γαλάζιων, στις δύο συνεχόμενες ήττες που προηγήθηκαν από Εθνικό Άχνας και ΑΕΛ. Αυτό που θέλουν άπαντες στο στρατόπεδο του Απόλλωνα, είναι η νίκη και στο ντέρμπι με τον ΑΠΟΕΛ που ακολουθεί. Ο συγκεκριμένος αγώνας, είναι μια πολύ καλή ευκαρία για όλους, να δείξουν πως υπάρχει η ποιότητα και οι δυνατότητες, για να πετύχει η ομάδα τους στόχους της.  Στο αγωνιστικό κομμάτι, ο Σωφρόνης Αυγουστή αναμένεται να έχει στην διάθεση του τον Ζελάγια ενώ για τον Ρομπέρζ θα πρέπει να περιμένει μέχρι την  τελευταία στιγμή.  ΔΙΑΒΑΣΤΕ ΕΠΙΣΗΣ: Το ευχάριστο για Αυγουστή ενόψει ΑΠΟΕΛ και οι δύο τραυματίες Καλή η «τριάρα», εξίσου καλό το μηδέν  
