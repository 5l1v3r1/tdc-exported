
# Wall Street: Έκλεισε με σημαντικά κέρδη

Published at: **2019-11-01T23:47:00+00:00**

Author: ****

Original: [enikos.gr](http://www.enikos.gr/international/681747/wall-street-ekleise-me-simantika-kerdi)

Με υψηλό ρεκόρ, για τρίτη φορά αυτή την εβδομάδα, έκλεισε ο S&P 500 σήμερα, σε μία συνεδρίαση με σημαντικά κέρδη γενικότερα για την Wall Street, μετά τα θετικά στοιχεία για την απασχόληση στις ΗΠΑ και τον κινεζικό μεταποιητικό τομέα που μείωσαν τις ανησυχίες για την επιβράδυνση της παγκόσμιας οικονομίας. Ο S&P έκλεισε με κέρδη 1%, ενώ ανοδικά 1,1% κατέγραψαν ο Dow Jones και ο Nasdaq.
Η αύξηση της απασχόλησης επιβραδύνθηκε λιγότερο από το αναμενόμενο τον Οκτώβριο, ενώ τα κέρδη τους δύο προηγούμενους μήνες ήταν μεγαλύτερα από ότι θεωρείτο.
Τα νέα από τις εμπορικές διαπραγματεύσεις ΗΠΑ-Κίνας παρείχαν στήριξη στις μετοχές, καθώς το κρατικό πρακτορείο ειδήσεων της Κίνας ανέφερε ότι οι δύο χώρες έχουν συμφωνήσει ως προς τις αρχές.
Περίπου το 76% των 356 εταιρειών του S&P 500 που έχουν ανακοινώσει αποτελέσματα έως τώρα έχουν σημειώσει καλύτερα του αναμενόμενου κέρδη.
