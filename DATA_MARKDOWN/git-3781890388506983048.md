
# 'คูโบต้า'รับรางวัล ABA 2019

Published at: **2019-11-07T09:30:00+00:00**

Author: ****

Original: [เดลินิวส์](https://www.dailynews.co.th/article/740463)


        สยามคูโบต้า รับรางวัล The ASEAN Business Awards (ABA) 2019 ตอกย้ำความเป็นผู้นำในการสร้างความเจริญเติบโตภาคเศรษฐกิจของอาเซียน
      
สยามคูโบต้าคอร์ปอเรชั่น จำกัด นำโดย นายสมศักดิ์ มาอุทธรณ์ กรรมการรองผู้จัดการใหญ่อาวุโส และ นายพิษณุ มิลินทานุช ผู้ช่วยกรรมการผู้จัดการใหญ่ ผู้จัดการทั่วไป สายงานขาย การตลาดและบริการ เข้ารับรางวัล The ASEAN Business Awards (ABA) 2019  ประเภท Priority Integration Sector ในสาขา Agri-Based (Large-Tier) และสาขา Automotive (Large-Tier) ซึ่งคัดเลือกบริษัทผู้ประกอบการในกลุ่มประเทศอาเซียนที่มีความโดดเด่น และมีบทบาทในการสร้างความเจริญเติบโตในภาคเศรษฐกิจของอาเซียน โดยได้รับเกียรติจาก คุณสุพันธุ์ มงคลสุธี ประธานสภาอุตสาหกรรมแห่งประเทศไทยเป็นผู้มอบรางวัล ณ ศูนย์แสดงสินค้าและการประชุม อิมแพ็ค เมืองทองธานี
ตลอด 40 ปี สยามคูโบต้าในฐานะผู้นำเครื่องจักรกลการเกษตรของอาเซียน ได้มุ่งมั่นพัฒนานวัตกรรมเกษตรเพื่ออนาคต เพื่อยกระดับคุณภาพชีวิตเกษตรกรในอาเซียนให้ดีขึ้นอย่างยั่งยืน ซึ่งสอดรับแนวคิดในการจัดงาน ASEAN Business & Investment Summit (ASEAN-BIS)   ที่ประเทศไทยเป็นเจ้าภาพในปีนี้  ภายใต้แนวคิด “EMPOWERING ASEAN 4.0”  เพื่อยกระดับนวัตกรรมธุรกิจ สู่การเติบโตอย่างยั่งยืน ตอกย้ำความเป็นภูมิภาคที่โดดเด่นในด้านการลงทุน จัดโดย สภาหอการค้าแห่งประเทศไทย ร่วมกับสภาอุตสาหกรรมแห่งประเทศไทย  สมาคมธนาคารไทย  และสภาที่ปรึกษาธุรกิจอาเซียน  เพื่อเป็นกลไกสำคัญในการเสริมสร้างความเข้มแข็งให้แก่ประชาคมเศรษฐกิจอาเซียน (AEC)  
