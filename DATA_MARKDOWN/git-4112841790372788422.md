
# Bad Guy od Billie Eilish je najlepšou piesňou, Nicki Minaj kráľovnou hip-hopu: Poznáme výsledky MTV European Music Awards 2019

Published at: **2019-11-03T23:09:00+00:00**

Author: **Timea Krauszová**

Original: [REFRESHER](https://refresher.sk/76177-Bad-Guy-od-Billie-Eilish-je-najlepsou-piesnou-Nicki-Minaj-kralovnou-hiphopu-Pozname-vysledky-MTV-European-Music-Awards-2019)


        Slávnostné odovzdávanie MTV EMA sa uskutočnilo v Španielsku.
      
Jedna z najvýznamnejších udalostí roka pre hudobníkov a spevákov, MTV Europe Music Awards, sa odohrala v španielskom meste Sevilla. Nechýbali úchvatné outfity, skvelé vystúpenia a prekvapivé výsledky.
MTV EMA sú európskou variantou americkej MTV Video Music Awards a každý rok sa udeľujú v inom meste. Už druhýkrát po sebe túto udalosť hostilo Španielsko, podujatie moderovala latinskoamerická hviezda Becky G.
Bol si na Pohode 2019? V tom prípade ti meno Liama Gallaghera nepochybne niečo hovorí. Tento britský spevák a bývalý frontmen kapely Oasis získal na MTV EMA titul Rock Icon. Samozrejme sa v závere programu aj predviedol a odznela, ako inak, aj hitovka Wonderwall.
Mená všetkých víťazov hlavných kategórií ti prinášame v prehľadnej tabuľke.
Počas večera nechýbali ani živé vystúpenia svetových mien, ale aj hviezd na vzostupe. Postupne sa na pódiu prestriedali Dua Lipa, Niall Horan, Green Day, Ana Max, Mabel, obľúbený K-pop boyband NCT 127 či rocková ikona MTV Liam Gallagher.
Vystúpila aj španielska hviezda ROSALÍA, ktorá svojim unikátnym mixom klasického flamenca a moderných RnB a reggaeton rytmov uchvátila divákov. Samozrejmosťou bolo aj vystúpenie moderátorky Becky G s ošľahaným americkým spevákom a raperom AKONom.
