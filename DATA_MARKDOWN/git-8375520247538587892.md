
# Альварес боявся подивитися в бік Ковальова, бо думав, що його вбив

Published at: **2019-11-05T09:23:43+00:00**

Author: ****

Original: [ГЛАВКОМ](https://glavcom.ua/sport/news/alvares-boyavsya-podivitisya-v-bik-kovalova-bo-dumav-shcho-yogo-vbiv-637759.html)

Мексиканець Сауль Альварес (53-2-1, 36 КО) в інтерв'ю Mediotempo пояснив, чому не святкував перемоги в ринзі над росіянином Сєрґєм Ковальовим (34-4-1, 29 КО).
Бій за титул WBO в напівважкій вазі став головною подією вечора боксу на арені MGM Grand в американському Лас-Веґасі і завершився в 11-му раунді.
«Я озирнувся, щоб подивитися на нього. Я не хотів радіти. На жаль, в нашому спорті потрібно зробити супернику якомога болючіше. Мені потрібно було заспокоїтися, тому що останнім часом такі речі (смерті - прим.) траплялися в боксі. Звичайно, завжди хочеться перемогти нокаутом, але не більше того», - сказав Альварес.
Відзначимо, що Ковальова після нокауту госпіталізували з метою безпеки, але після тестів виписали додому.
Ця перемога допомогла Альваресу підкорити четверту категорію в кар'єрі і увійти в історію боксу. Зараз мексиканець володіє титулами в трьох різних вагах: WBC (Franchise) і WBA (Super) - в середньому, WBA (Regular) - у другій середній, WBO - в напівважкій.
