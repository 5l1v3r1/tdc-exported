
# Зеленський у Тернополі посварився з активістами

Published at: **2019-11-01T20:55:12+00:00**

Author: **Богдан Петришин**

Original: [Рубрика](https://rubryka.com/2019/11/01/zelenskyj-u-ternopoli-posvaryvsya-z-aktyvistamy/)


        
          У Тернополі активісти питали у Володимира Зеленського “чий Крим” і “чий Донбас”, а також висловлювали невдоволення поведінкою депутатів від “Слуги народу”.
        
      
Про це повідомляє місцеве тернопільське видання 0352.
Уточнюється, що під час від’їзду з обласної державної адміністрації Зеленського обступили молоді люди. Вони намагалися змусити Президента відповідати на питання “Чий Крим?” і “Чий Донбас?”.
Крім того, активісти цікавилися, чи будуть покарані депутати від фракції партії “Слуга народу”, які освистали в парламенті бійця-добровольця Яну Зінкевич.
Зеленський відповів активістам, що у нього все гаразд з політичною орієнтацією, а Крим і Донбас для нього є українськими територіями.
“Я вважаю, що не можна у Верховній Раді кричати “Ганьба!”. Я, коли сьогодні заходив, внизу мені теж кричали “Ганьба!”. Я не нижче народного депутата, це неправильно таке кричати. ​​Мені так здається. За Яну – я розберусь, що там було, я не бачив. Може депутати не їй кричали”, – сказав Зеленський з приводу ситуації з Яною Зінкевич.
Також стверджується, що після цього Президент не поїхав на огляд водної арени, який був раніше запланований, а відразу попрямував до аеропорту.
