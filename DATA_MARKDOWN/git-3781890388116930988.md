
# พีคมาก! 'อาร์-เอื้อย' ทำตกใจโพสต์คล้ายการ์ดงานแต่ง

Published at: **2019-11-01T06:10:00+00:00**

Author: ****

Original: [เดลินิวส์](https://www.dailynews.co.th/entertainment/739467)


        เพื่อนพ้องและแฟนคลับแห่ตกใจ หลังคู่รักคู่หวาน อาร์ เดอะสตาร์ และแฟนสาว โพสต์รูปคล้ายการ์ดงานแต่งงานในไอจีส่วนตัว
      
ทำเอาเพื่อนพ้องในวงการและแฟนคลับตกใจกันอย่างมาก หลังนักแสดงและนักร้องหนุ่ม อาร์-อาณัตพล และแฟนสาว เอื้อย-พรสวรรค์ โพสต์รูปคล้ายการ์ดงานแต่งเหมือนกันในอินสตาแกรมส่วนตัว ซึ่งทำให้ทุกคนเข้าใจว่าทั้งคู่กำลังจะแต่งงานกันแล้ว แต่เมื่ออ่านข้อความในรูปดังกล่าวดีๆจะพบว่าทั้งสองคนกำลังจะเปิดยูทูปแชลแนลร่วมกันนั่นเอง
งานนี้พอหนุ่มอาร์ลงรูปไป ก็มีเพื่อนพ้องในวงการ ได้แก่ เพลง-ชนม์ทิดา , แกงส้ม-ธนทัต , ปอ-อรรณพ , อุ้ม-ลักขณา , หญิง-รฐา ฯลฯ และแฟนคลับที่เข้ามาคอมเมนต์ตกใจกันอย่างมากมาย อาทิ อะไรหมด , อะไรเนี่ยพี่อาร์ , เอื้อยทำไมเราตกใจ , แว๊บแรกที่อ่านกะตัดชุดแล้ว , ทำไมอยากเจออาร์จัง อ่านปุ๊บนึกว่าแต่งนะเนี่ย , งานแต่งเหรอ ฯลฯ
แหม...ตกอกตกใจหมดเลยหนุ่มอาร์สาวเอื้อย พวกเราเกือบเฮกันซะแล้ว แต่หวานขนาดนี้เรื่องแต่งในอนาคตคงอีกไม่ไกลเนอะขอขอบคุณภาพประกอบจากอินสตาแกรม @r_nattaphol
 
