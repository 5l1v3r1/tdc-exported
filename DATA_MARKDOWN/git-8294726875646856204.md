
# Samsarii se adaptează: VIN-ul la vedere devine capcană

Published at: **2019-11-05T09:02:49+00:00**

Author: **Auto Bild Romania**

Original: [Auto Bild](https://www.auto-bild.ro/stiri/samsarii-se-adapteaza-vin-ul-la-vedere-devine-capcana-174046.html)


        Cei mai mulți samsari au studiat bine piața auto second-hand, iar acum au la vânzare cele mai căutate mașini la mâna a doua în România. În cadrul studiului au fost analizate cele mai recente 1.000 de anunțuri apărute pe Internet și care aveau seria de șasiu trecută în anunț.
      
Printre cele mai căutate mașini second-hand sunt cele fabricate după 2013 și care au motorizări diesel. Samsarii mai țin cont de un criteriu foarte important și anume prețul, astfel că majoritatea aduc mașini care se încadrează în jurul sumei de 15.000 euro. Estimările sunt că aceste mașini ar putea aduce un profit între 1.000 și 1.500 de euro.
“Un alt punct sensibil pentru cumpărătorii de mașini second-hand este, bineînțeles, kilometrajul, care trebuie să fie în jur de 150.000 km iar samsarii se conformează imediat, pe bune sau cu câteva sute de euro la “băieți”. Astfel că, deloc surprinzător, din cele 1.000 de mașini analizate, cu VIN-ul la vedere, 30% aveau kilometri dați înapoi, în total peste 3,2 milioane de KM” se arată într-un studiu inspectorauto.ro.
Brandurile de mașini prezente cel mai des în eșantionul din cadrul studiului au fost BMW 24,3%, Aud 16,7%, VW 16,6%, Volvo 9,3%, Opel 6,4%, Ford 5,5%, Mercedes 5,2%, alte mărci sub 5%.Dacă avem în vedere tipul de combustibil pe care îl au aceste mașini premium fabricate în 2013 aflăm că: 82% sunt diesel, 15,6% sunt pe benzină, 2% sunt hibrid și 0,4% sunt electrice.
Țările din care provin mașinile second-hand importate de samsarii români sunt în prezent: Belgia cu 20% dintre mașini, Franța cu 7,4%, Germania cu 30%, Italia cu 12,3%, Luxemburg cu 2,4%, Olanda cu 27,5%.
În concluzie, mașina ideală de vândut pentru samsari și cea mai dorită de cumpărătorii care caută mașini cu VIN la vedere este: BMW, diesel, an 2013, puțin sub 150.000 km, preț în jur de 15.000 euro.

        Cum putem rezolva problema KM dați înapoi?
      

        
          Auto Bild România a publicat o serie de articole referitoare la tot ce trebuie să știi când vine vorba despre achiziționarea și aducerea în țară a unei mașini second-hand din Germania.
        
      
Temele propuse în seria “Cum aduci o mașină din Germania” îți vor prezenta toți pașii de la A la Z. De asemenea, te vor pregăti pentru situațiile neașteptate cu care te poți întâlni în această experiență.
Aici vei găsi toate informaţiile estenţiale despre cumpărarea unei maşini second şi vei afla cum să te fereşti de samsari şi cât costă maşinile în realitate.
