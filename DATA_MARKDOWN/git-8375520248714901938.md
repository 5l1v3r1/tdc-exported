
# В Україні оголосили штормове попередження на 6 листопада

Published at: **2019-11-06T03:59:31+00:00**

Author: ****

Original: [ГЛАВКОМ](https://glavcom.ua/news/v-ukrajini-ogolosili-shtormove-poperedzhennya-na-6-listopada-637976.html)

У Державній службі з надзвичайних ситуацій України попередили про погіршення погодних умов у середу, 6 листопада.
Про це повідомила пресслужба рятувальників.
«6 листопада в Україні пориви вітру 15-20 м/с, на Закарпатті та Прикарпатті вночі та вранці значний дощ (І рівень небезпечності)», – йдеться у повідомленні.
Як зазначають синоптики, на більшій частині правобережної України 13-18 градусів, дощі, подекуди грози. Також опади очікуються на півночі країни.
У західних областях помірні дощі, в окремих районах грози, на Закарпатті та Прикарпатті вночі значні дощі, у північних та Вінницькій областях місцями невеликий дощ, на решті території без опадів.
В Україні сьогодні пориви південно-західного вітру 15-20 м/с; температура вночі 6-13°, вдень 15-20°, на заході країни 11-16°.
У наступні дві доби, 7 і 8 листопада, у західних, північних, центральних та Харківській областях невеликі дощі, температура вночі 3-8° тепла, вдень 9-14°; на решті території без опадів, температура вночі 7-12°, вдень 15-21°; вітер в країні послабшає.
