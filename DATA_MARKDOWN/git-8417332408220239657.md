
# Sjåfør gjorde u-sving ved kjøpesenter - mistet førerkortet

Published at: **2019-11-07T19:18:09+00:00**

Author: **Camilla Kilnes,Ann Iren Bævre**

Original: [adressa.no](https://www.adressa.no/nyheter/trondheim/2019/11/07/Sj%C3%A5f%C3%B8r-gjorde-u-sving-ved-kj%C3%B8pesenter-mistet-f%C3%B8rerkortet-20345496.ece)

Etter å ha foretatt en ulovlig manøver i trafikken, ble det førerkortbeslag på mannen i 30-årene.
Torsdag kveld rykket nødetatene ut etter melding om en trafikkulykke ved Sirkus Shopping i Trondheim.
- Den ene sjåføren, en kvinne i 40-årene, ble lettere skadd etter å ha hatt et sammenstøt med en bil som gjorde en u-sving i veibanen, forklarer operasjonsleder Trond Hangaas i Trøndelag politidistrikt.
Det ble gjort avhør på stedet og det ble opprettet en sak. Sjåføren i den andre bilen, en mann i 30-årene, fikk førerkortet beslaglagt, opplyser Hangaas.
I en tidlig versjon av saken hadde Adresseavisen fått feil informasjon fra politiet.
Telefon: 464 07 200 E-post: webred@adresseavisen.no
