
# Може привести до падіння. Топ-дипломат США назвав проблемою вплив Коломойського на Зеленського

Published at: **2019-11-07T15:07:00+00:00**

Author: ****

Original: [НВ](https://nv.ua/ukr/world/geopolitics/kolomoyskiy-ta-zelenskiy-teylor-zayaviv-pro-problemu-novini-ukrajini-50052214.html)

Про це він сказав під час закритих слухань перед кількома комітетами Палати представників, сказано в оприлюдненій стенограмі розмови, передає Інтерфакс-Україна.
"Це велика проблема сьогодні. І це особливо велика проблема сьогодні з новою владою...Вплив одного певного олігарха на пана Зеленського викликає особливе занепокоєння, ця людина - Коломойський, і його вплив зростає", - сказав він.
За словами посла, він не раз висловлював своє занепокоєння з цього приводу в розмовах із Зеленським та його командою, кажучи при цьому: "знаєте, пане президенте, Коломойського не обрали. Ви були обрані, а він, пан Коломойський, збільшує вплив в вашому уряді, що може привести до вашого падіння".
Нагадаємо, що Палата представників США розсекретила стенограму свідчень тимчасового Вільяма Тейлора, які він дав на закритих слуханнях в рамках процедури імпічменту Дональда Трампа.
У вступній промові, яку раніше оприлюднили ЗМІ, Вільям Тейлор заявив, що президент США Дональд Трамп хотів, щоб Володимир Зеленський відкрито заявив про розслідування справи Burisma і втручання у вибори 2016 року, від чого залежало проведення зустрічі і надання військової допомоги.
Розслідування щодо імпічменту Трампа ініціювали після скарги інформатора на можливий тиск з боку Трампа під час телефонної розмови з президентом України Володимиром Зеленським.
Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Перед цією розмовою Трамп призупинив виділення військової допомоги Україні.
