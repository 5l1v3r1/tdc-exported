
# 'പൊലിസ് -അഭിഭാഷക സംഘര്‍ഷം നിര്‍ഭാഗ്യകരം'; ചികിത്സാ ചെലവ് സര്‍ക്കാര്‍ ഏറ്റെടുക്കുമെന്നും കെജ്‌രിവാള്‍

Published at: **2019-11-03T20:08:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/aravindkejrival-response-in-yesterday-s-clash-between-police-lawyers-at-tis-hazari-court-567.html)

ന്യൂദല്‍ഹി: ദല്‍ഹിയിലെ തീസ് ഹസാരി കോടതി പരിസരത്തെ പൊലിസ് -അഭിഭാഷക സംഘര്‍ഷത്തില്‍ പ്രതികരണവുമായി മുഖ്യമന്ത്രി അരവിന്ദ് കെജ്‌രിവാള്‍. സംഭവം നിര്‍ഭാഗ്യകരമാണെന്നും അപകടം പറ്റിയവരുടെ ചികിത്സാ ചെലവുകള്‍ ദല്‍ഹി സര്‍ക്കാര്‍ ഏറ്റെടുക്കുമെന്നും കെജ്‌രിവാള്‍ പ്രതികരിച്ചു.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
‘ഇന്നലത്തെ സംഭവം നിര്‍ഭാഗ്യകരമായിരുന്നു. സംഭവത്തില്‍ പരിക്കേറ്റവരെ താന്‍ സന്ദര്‍ശിച്ചിരുന്നു. ഇരുവരും അപകടനില തരണം ചെയ്ത് വരികയാണ്. പരിക്കേറ്റവരുടെ ചികത്സാ ചെലവ് സര്‍ക്കാര്‍ ഏറ്റെടുക്കും’ അരവിന്ദ് കെജ്‌രിവാള്‍ പ്രതികരിച്ചു.
സംഭവത്തില്‍ ദല്‍ഹി കോടതി ജുഡീഷ്യല്‍ അന്വേഷണത്തിന് ഉത്തരവിട്ടിട്ടുണ്ട്. ആറാഴ്ച്ചക്കകം അന്വേഷണം പൂര്‍ത്തിയാക്കി റിപ്പോര്‍ട്ട് സമര്‍പ്പിക്കാനാണ് കോടതി ഉത്തരവ്.
ശനിയാഴ്ച വൈകിട്ടാണ് തീസ് ഹസാരി കോടതി പരിസരത്ത് അഭിഭാഷകരും പോലീസും തമ്മില്‍ ഏറ്റുമുട്ടിയത്. സംഘര്‍ഷത്തില്‍ നിരവധി പോലീസുകാര്‍ക്കും അഭിഭാഷകര്‍ക്കും പരിക്കേറ്റിരുന്നു. നിരവധി വാഹനങ്ങളും തകര്‍ക്കപ്പെട്ടിരുന്നു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
