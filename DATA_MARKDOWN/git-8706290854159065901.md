
# Παπαγγελόπουλος: Θα ζητήσω την εξαίρεση τριών μελών της προανακριτικής - ΒΙΝΤΕΟ

Published at: **2019-11-07T10:58:00+00:00**

Author: ****

Original: [enikos.gr](http://www.enikos.gr/politics/682826/papangelopoulos-tha-zitiso-tin-exairesi-trion-melon-tis-proanakri)

Την εξαίρεση τριών μελών της προανακριτικής θα ζητήσει, όπως προανήγγειλε μιλώντας στο OPEN, o πρώην αναπληρωτής υπουργός Δικαιοσύνης, Δημήτρης Παπαγγελόπουλος. «Θα ζητήσω την εξαίρεση τριών μελών της προανακριτικής για να αποδείξω την υποκρισία τους» δήλωσε χαρακτηριστικά ο Δημήτρης Παπαγγελόπουλος, προσθέτοντας ότι ήδη εγείρονται πολύ σοβαρά νομικά ζητήματα».
Αίτημα και υπόμνημα θα καταθέσει ο Δημήτρης Τσοβόλας, που θα αποδεικνύεται ότι είναι παράνομη η εξαίρεση των Παύλου Πολάκη, Δημήτρη Τζανακόπουλου, ενώ θα ζητήσει την εξαίρεση τριών μελών της προανακριτικής.
Νωρίτερα, ο κ. Παπαγγελόπουλος χαρακτήρισε «παράνομη, αντισυνταγματική ενέργεια την εξαίρεση των Πολάκη, Τζανακόπουλου που έχει άλλους στόχους».
Εξήγησε ότι δεν είναι ίδιες οι περιπτώσεις με το 2010 που επικαλούνται. Έγινε «ευχή» και έγινε αποδεκτή. Είχαν ήδη καταθέσει οι μάρτυρες εξήγησε.
Τέλος, σημείωσε πως εάν επιμένει στην παρανομία η Επιτροπή θα είναι άκυρη η εξέταση με αυτές τις παράνομες αποφάσεις, ενώ πρόσθεσε ότι δέχεται «βάρβαρη και χυδαία επίθεση».

        Δείτε το βίντεο:
      
