
# Θεσσαλονίκη: Επιτέθηκαν και απείλησαν με μαχαίρι προσφυγόπουλο έξω από το σχολείο

Published at: **2019-11-06T16:15:47+00:00**

Author: ****

Original: [europost.gr](https://europost.gr/thessaloniki-epitethikan-kai-apeilisan-me-machairi-prosfygopoylo-exo-apo-to-scholeio/)

Θύμα επίθεσης και απειλών έπεσε ένας αλλοδαπός μαθητής γυμνασίου στη Νεάπολη Θεσσαλονίκης.
Σύμφωνα με τις πρώτες πληροφορίες το περιστατικό καταγγέλθηκε σήμερα το πρωί από τον διευθυντή του σχολείου.
Οι ίδιες πληροφορίες αναφέρουν ότι άγνωστοι απείλησαν το νεαρό και του προκάλεσαν εκδορές.
Σύμφωνα με πληροφορίες, πρόκειται για μαθητή της 1ης Γυμνασίου από το Ιράν, ο οποίος δέχθηκε απειλές και επίθεση με μαχαίρι πριν την είσοδό του στο σχολείου. Όπως αναφέρεται στο ρεπορτάζ δύο μαυροντυμένοι κουκουλοφόροι τον σταμάτησαν του έκαναν χαρακιές στο χέρι και τον απείλησαν να μην ξαναπάει σχολείο.
Το περιστατικό ερευνά το Τμήμα Αντιμετώπισης Ρατσιστικής Βίας.
Πηγή: thestival
