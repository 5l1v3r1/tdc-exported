
# Аделина Радева каза дали се разделя с мъжа си

Published at: **2019-11-02T21:23:00+00:00**

Author: ****

Original: [Plovdiv24.bg](https://www.plovdiv24.bg/novini/interesno/Adelina-Radeva-kaza-dali-se-razdelya-s-muzha-si-910623)

Преди известно време се появиха спекулации относно брака на Аделина Радева и съпруга й Борис Радев. Много медии забъркаха името на водещата в любовен триъгълник и даже заподозряха семейството й в разпад, но истината се оказа друга.
Аделина Радева и Борис живеят в абсолютна хармония и разбирателство. Въпреки натовареното и забързано ежедневие, винаги намират време за романтични моменти. Понякога след работа си правят срещи за по кафе на различни места, често си устройват и пътувания.
"За запазване на отношенията е много важно и чувството за хумор. Мисля, че дори една връзка да е подложена на изпитание, ако хората не се приемат толкова насериозно и се погледнат отстрани с хумор, кризите ще се преодолеят по-лесно", споделяла е Аделина.
Двамата често говорят за работа и вкъщи. За Аделина е важно как стои пред камера и се вслушва в съветите на мъжа си.
"Той е силно критичен човек. Ние рядко се хвалим и не си създаваме излишно домашно самочувствие. По-ценно ни е да ноучим един от друг за грешките си и да ги поправим. Научила съм колко е важно човек да разпределя енергията си правилно, да поставя акценти. Че има по-важни и по-малко важни изречения. Това са неща, които актьорите учат, а журналистите стигат до тях по емпиричен път", споделяла е Аделина.
