
# Українське посольство закликало видання The New York Times виправити опубліковану карту України без Криму

Published at: **2019-11-07T07:21:36+00:00**

Author: **Daria Trokhimovich**

Original: [Рубрика](https://rubryka.com/2019/11/07/ukrayinske-posolstvo-zaklykalo-vydannya-the-new-york-times-vypravyty-opublikovanu-kartu-ukrayiny-bez-krymu/)


        
          Українське посольство у Вашингтоні закликало американське видання The New York Times, яке опублікувало карту України без Криму, виправити помилку й “не грати на руку російській інформаційній пропаганді”.
        
      
Повідомляє прес-служба українського диппредставництва в США у Facebook, передає Інтерфакс.
“Посольство вчергове звернулося до редакторів видання The New York Times із закликом не припускатися помилок у зображенні Криму на карті України та не грати на руку російській інформаційній пропаганді. Американське видання знову використало карту з чітким порушення міжнародно визнаного кордону України в одній зі своїх останніх статей – A Disgraced Ukrainian Oligarch’s Bizarre Ski Resort Plan (https://nyti.ms/32iUxsp)”, – ідеться в повідомленні.
У відомстві наголосили, що “розраховують на оперативну реакцію журналістів впливового видання, яке покликане доносити до американської та світової громадськості правду”.
“Правда в тому, що Крим – це Україна! Помилка має бути виправлена!”.
Раніше, Британія і Норвегія вилучили з продажу російські карти вод України.
