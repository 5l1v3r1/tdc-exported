
# Джака проговори за скандала, обясни какво го е провокирало

Published at: **2019-11-01T11:36:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/dzhaka-progovori-za-skandala-obqsni-kakvo-go-e-provokiralo-1390696.html)

Капитанът на Арсенал Гранит Джака разпали сериозен скандал в клуба, след като влезе в конфликт с феновете на тима. Това се случи в мача срещу Кристъл Палас, завършил 2:2. При смяната на Джака феновете избухнаха в освирквания, с което показаха, че не одобряват представянето му. Той реагира изключително импулсивно. Помаха им с ръце да продължат, направи знак към ушите си, че не ги чува, а според някои - дори е отправил нецензурни реплики към тях.
Вчера швейцарският национал наруши мълчанието си по темата и обясни поведението си. Същевременно, той се извини за него.

        "След като прекарах няколко дни в обмислянето на случилото се, реших да ви дам своето обяснение, а не бърз отговор. Това, което се случи, ми се отрази сериозно, наистина обичам този отбор. Моето неразбирателство с феновете започна преди няколко седмици, когато по мой адрес жяха казани много лоши думи. Хората ми говореха неща от рода на "ще ти счупим крака", "искаме дъщеря ти да се разболее от рак".
      
Чашата преля в неделя, което се отрази и по време на мача. Позволих си недопустимо поведение, но искам всичко да е както преди. Трябва да вървим напред заедно", казва Джака в официалното си изявление. Вижте в този материал как реагира на скандала мениджърът на "топчиите" Унай Емери.
