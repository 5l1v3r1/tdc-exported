
# Адріан Дутковський став керівником прокуратури Чернівецької області

Published at: **2019-11-07T15:53:00+00:00**

Author: ****

Original: [НВ](https://nv.ua/ukr/ukraine/politics/noviy-kerivnik-prokuraturi-cherniveckoji-oblasti-dutkovskiy-novini-ukrajini-50052237.html)

Про це повідомляє пресслужба ГПУ.
«Прокуратура області якісно виконуватиме функцію координації діяльності правоохоронних органів регіону. На кону моя репутація та репутація органів прокуратури області», — підкреслив новопризначений прокурор області.
Адріан Дутковський є старшим радником юстиції. Працює в органах прокуратури з 2003 року.
1 листопада прокурор Чернівецької області Олег Соболь подав у відставку після критики з боку прем'єр-міністра України.
Нагадаємо, 24 жовтня прем'єр-міністр Олексій Гончарук під час візиту в Чернівці сказав, що рекомендуватиме генпрокурору Руслану Рябошапці звільнити прокурора Чернівецької області Олега Соболя.
За його словам, за два роки роботи на цій посаді він не показав «жодних реальних результатів боротьби із контрабандою».
Олег Соболь був призначений прокурором Чернівецької області у квітні 2017 року. До цього він очолював прокуратуру Рівненської області.
