
# Извънредно! Румен Радев обяви ще назначи ли Гешев за главен прокурор

Published at: **2019-11-07T17:10:00+00:00**

Author: ****

Original: [Blitz.bg](https://blitz.bg/politika/izvnredno-rumen-radev-obyavi-shche-naznachi-li-geshev-za-glaven-prokuror_news707990.html)

https://blitz.bg/politika/izvnredno-rumen-radev-obyavi-shche-naznachi-li-geshev-za-glaven-prokuror_news707990.html Blitz.bg
Връщам на ВСС предложението за назначаване на господин Иван Гешев за главен прокурор на Република България. Това заяви на извънреден брифинг президентът Румен Радев. "Трябва да се знае дали назначеният на длъжността главен прокурор ще защитава обществения интерес, правата на гражданите и върховенството на закона", заяви държавният глава. "Реших да се обърна към членовете на ВСС, които избират главния прокурор. И преди съм заявявал, че очаквам истинско състезание между кандидати, а не формално изпълнение на процедурата по избор", каза той."Издигането на един единствен кандидат отнема от престижа и легитимността на бъдещия главен прокурор. Така необходими за неговата нелека и отговорна мисия", заяви Радев."Министърът на правосъдието не посочи втори кандидат и не даде алтернатива. Обществото ни е особено чувствително към съдебната власт като отговорна за справедливостта. Затова бъдещият главен прокурор трябва да се ползва с високо обществено доверие", каза той."Изборът на главен прокурор е акт с висока обществена значимост и начинът на неговото провеждане трябва да създава доверие в обществото, а не да създава съмнения. Връщам на ВСС предложението за назначаване на господин Иван Гешев за главен прокурор на Република България", завърши той.БЛИЦ припомня, че пленумът на ВСС избра Иван Гешев за главен прокурор на 24 октомври 2019 г. По закон решението за избор на главен прокурор трябва да вземеПленумът на Висшия съдебен съвет. То се счита за прието, когато се гласува с мнозинство не по-малко от седемнадесет гласа от членовете с явно гласуване.В избора участваха 24 магистрати. „За“ кандидатурата на Гешев гласуваха 20 магистрати, „против“ –4 и „въздържали се“ -0, с което тя бе приета.Държавният глава е този, който назначава и освобождава главния прокурор. Конституцията на Република България повелява, че президентът не може да откаже назначаването или освобождаването на главен прокурор при повторно направено предложение.Разпоредбите на основния закон в държавата отреждат на главния прокурор мандат от 7 години без право на повторно избиране.Съгласно Конституцията главният прокурор е този, който осъществява надзор за законност и методическо ръководство върху дейността на всички прокурори.ОЧАКВАЙТЕ ПОДРОБНОСТИ В БЛИЦ!
