
# Нацгвардія патрулює Золоте в посиленому режимі

Published at: **2019-11-04T12:06:02+00:00**

Author: ****

Original: [Слово і Діло](https://www.slovoidilo.ua/2019/11/04/novyna/bezpeka/naczhvardiya-patrulyuye-zolote-posylenomu-rezhymi)


        На тлі розведення сил в Золотому Луганської області українські військові і поліція продовжують нести службу в посиленому режимі.
      
Про це повідомляє пресцентру штабу операції Об'єднаних сил в Facebook.
Повідомляється, що на ділянці №2 триває розведення сил в районі Золотого-4.
«Для забезпечення правопорядку та спокою мирних жителів у зазначеній області бійці Національної гвардії України разом зі співробітниками Національної поліції зі складу Об'єднаних сил несуть службу в посиленому режимі», - йдеться в повідомленні.
Зокрема, кілька піших нарядів патрулюють вулиці Золотого-4. Крім того, в селищі задіяно цілодобові мобільні блокпости, дії яких спрямовані на забезпечення правопорядку.
Нагадаємо, українська сторона СЦКК спростувала інформацію щодо ймовірного розведення сил біля Петрівського.
Як повідомили у пресслужбі штабу ООС, «жовтий» режим на Донбасі збережеться до рішення командувача ООС.
Хочете обговорити цю новину? Долучайтеся до телеграм-чату CHORNA RADA
