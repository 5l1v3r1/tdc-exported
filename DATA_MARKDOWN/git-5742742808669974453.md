
# Facebook má nové logo. Chce s ním odlišit firmu od aplikace

Published at: **2019-11-05T20:30:00+00:00**

Author: **Ondřej Pohl**

Original: [mobilenet.cz](https://mobilenet.cz/clanky/facebook-ma-nove-logo-chce-s-nim-odlisit-firmu-od-aplikace-39353)


           •  Firma chce naznačit, že společnost a sociální síť jsou dvě odlišné věci    •  Bude používat různé odstíny podle projektu
      
Když Facebook před 15 lety začínal, znamenalo to jednu firmu, jednu sociální síť a jednu aplikaci. Jenomže jak roky přibývaly, vznikaly další a další funkce nebo tato společnost pohlcovala další firmy.
Dnes tak pod křídla Facebooku patří Messenger, Instagram, WhatsApp, Oculus, Workplace, Portal a plánovaná virtuální měna Calibra. Aby bylo zřejmější, že některé projekty nemají nic společného se sociální sítí (a jejími případnými problémy), představuje Facebook nové firemní logo. To přišlo o charakteristický tvar prvního písmene a bude používat kromě charakteristické modré také nejrůznější barevné odstíny.
V budoucnu toto logo Facebook použije, aby tak zvýraznil svoji účast na jednotlivých projektech.
