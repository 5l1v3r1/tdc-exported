
# Модні фасони і моделі

Published at: **2019-11-03T16:50:00+00:00**

Author: **Сорока Назар**

Original: [Радіо Максимум](https://maximum.fm/yak-vibrati-modnij-ta-trendovij-cholovichij-doshchovik_n168979)


        З приходом осені доводиться замислюватися про те, як захистити себе від дощів. Але приємно радує те, що завдяки сучасним трендам водонепроникні плащі зараз виглядають стильно. Тож у щотижневі стильній рубриці від Радіо МАКСИМУМ розповідаємо, як вибрати модний чоловічий дощовик.
      
Дощовик – річ абсолютно універсальна хоча б тому, що ти, в першу чергу, замислюєшся про його суть, а не про форму. Вибираючи водонепроникний плащ, ти орієнтуєшся не на принт і силует, а на наявність капюшона, зручних кишень і готовності опиратися вітрам. Але ж при цьому ця річ гардеробу може залишатися модною. Тож сьогодні ми розповімо тобі, який чоловічий дощовик вибрати цієї осені.
Одна з найсучасніших моделей дощовика – укорочена. Якісні водонепроникні куртки можна носити хоч кожен день. Вони прекрасно вписуються в повсякденний стиль, поєднуючись з джинсами і короткими светрами. Така модель забезпечує хороший захист від дощу, особливо, будучи доповненою капюшоном на зав'язках.
Короткі дощовики підходять для людей, які ведуть активний спосіб життя або займаються спортом. Укорочені моделі дають більше свободи рухам.
Водонепроникний плащ – це один з найпростіших варіантів дощовика. Як правило, плащі бувають або у вигляді пончо, або на ґудзиках. Перший варіант одягається через голову, що теж дуже зручно.
Довгі дощовики найкраще приховують тіло від дощу, забезпечуючи повноцінний захист.
Дуже стильно виглядає міський дощовик. Таке вбрання шиється з щільнішої тканини. Подібний плащ відмінно впишеться в міський образ сучасного чоловіка.
Сучасні чоловічі дощовики підходять як для туристичного відпочинку, так і для повсякденного життя в місті. Вибирай для себе стильну і якісну модель, і ні легка мряка, ні проливні дощі не завадять тобі насолоджуватися приходом осені.
Джерело: Радіо МАКСИМУМ
