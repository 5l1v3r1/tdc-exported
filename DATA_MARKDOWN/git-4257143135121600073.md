
# A Juventus, a Bayern és a PSG is továbbjutott

Published at: **2019-11-06T17:50:00+00:00**

Author: **Infostart**

Original: [infostart](https://infostart.hu/sport/2019/11/06/bl-eloben-a-juventus-es-a-bayern-mar-este-kilencig-tovabbjuthat)

Lokomotiv Moszkva–Juventus 0-1: Fura góllal kerültek előnybe az olaszok! Cristiano Ronaldo szabadrúgása után Guilherme, a Loko brazil származású, orosz válogatott kapusa a lába között elengedte, majd a bokájáról hátrafelé pattant, Ramsey pedig húsz centiről bevágta.
Lokomotiv Moszkva–Juventus 1-1: A 13. percben egyenlített a Lokomotiv, Alekszej Mirancsuk közelről a kapuba passzolt. A csatár előbb a kapufára fejelte a labdát, majd saját labdáját segítette a hálóba.
Bayern München–Olympiakosz 0-0: Nagy fölényben játszott a Bayern az első félidőben, de a görögök megúszták gól nélkül.
Bayern München–Olympiakosz 1-0: Megtört a jég, vezet a Bayern. Robert Lewandowski, Kingsley Coman előkésztése után, jobbal lőtt a kapuba.
Bayern München–Olympiakosz 2-0: Hansi Flick győzelemmel mutatkozott be a Bayern élén, ez kijelenthető, miután Ivan Perisic bebiztosította a három pontot. A bajorok 12 pontnál tartanak, eldöntötték a továbbjutást.
Lokomotiv Moszkva–Juventus 1-2: Douglas Costa látványos szóló után megnyerte a meccset.

        Végeredmények: Bayern–Olympiakosz 2-0, Lokomotiv Moszkva–Juventus 1-2, mindkét győztes továbbjutott.
      
Real Madrid–Galatasaray 1-0: Brazil góllal vezet a Madrid, Marcelo beadása után Rodrygo talált a kapuba, 13 méterről.
Real Madrid–Galatasaray 2-0: Három perccel később Marcelo megint beadott, Rodrygo ezúttal fejjel küldte a labdát a kapuba. Hét perc alatt duplázott.
Atalanta–Manchester City 0-1: Milánóban a nagy formában lévő Raheem Sterling szerzett gyors gólt.
Real Madrid–Galatasaray 3-0: N'Zonzi megtaposta Toni Kroos lábát, a német világbajnok nagyot esett. Videóztak, s a bíró tizenegyest ítélt. Sergio Ramos sétáűlt előre a végrehajtáshoz, s „kicsit panenkásan” beemlte a labdát a kapuba. Még csak a 13. percben jártunk.
Dinamo Zagreb–Sahtar Donyeck 0-1: Zágrábban is brazil gól, ALan Patrick küldte a labdát a Dinamo hálójába.
Paris SG–FC Bruges 1-0: Megszületett Mauro Icardi szezonbeli nyolcadik gólja a PSG mezében.
Dinamo Zagreb–Sahtar Donyeck 1-1: Mostanában Bruno Petkovicnak kevés mérkőzése múlik el a gólja nélkül. Ez sem.
Crvena zvezda–Tottenham Hotspur 0-1: Giovani Lo Celso révén került előnybe az angol csapat Belgrádban.
Atalanta–Manchester City 0-1: Gabriel Jesus az égbe lőtt egy tizenegyest.
Real Madrid–Galatasaray 4-0: Rodrygo a labda szerzése után pontosan passzolt középre, az üresen érkező Karim Benzema pedig könnyedén a kapuba passzolt.
Bayer Leverkusen–Atlético Madrid 1-0: Mindenütt van már gólt, Thomas Partey-ről saját kapujába került a labda.
Atalanta–Manchester City 1-1: A bergamói csapat kiegyenlített Mario Pasalic találatával.
Bayer Leverkusen–Atlético Madrid 1-0: Kevin Volland növelte a németek előnyét.
Crvena zvezda–Tottenham Hotspur 0-2: Hon Szeung Min révén alighanem eldöntötte a Spurs a mérkőzést.
Crvena zvezda–Tottenham Hotspur 0-3: Alig négy perccel később a jelen legjobb ázsiai játékosa újabb gólt szerzett.
Real Madrid–Galatasaray 5-0: Karim Benzema Dani Carvajaltől is kapott egy gólpasszt jobbról, ezt is belőtte.
Dinamo Zagreb–Sahtar Donyeck 2-1: Fordítottak a horvátok, Luka Ivanusec góljával.
Real Madrid–Galatasaray 6-0: A még tizenéves Rodrygo a mérkőzés utolsó labdájából mesterhármasig jutott.
Crvena zvezda–Tottenham Hotspur 0-4: A csereként beálló Eriksen is meglőtte a magáét.
Dinamo Zagreb–Sahtar Donyeck 3-2: Két perc alatt két gólt, előbb Arjem Ademi, majd Júnior Moraes is a kapuba talált.
Bayer Leverkusen–Atlético Madrid 2-1: Alvaro Morata szépített, de kikapott az Atlético.
Dinamo Zagreb–Sahtar Donyeck 3-3: Hihetelten végjáték, Tete tizenegyesből kiegyenlített, nagyon fontos pontot szerezve csapatának.

        Végeredmények
      
A-csoport: Paris Saint-Germain–FC Bruges 1-0, Real Madrid–Galatasaray 6-0. A csoport állása: 1. (már továbbjutott) Paris Saint-Germain 12 pont, 2. Real Madrid 7, 3. Club Brugge 2, 4. Galatasaray 1
B-csoport: Bayern München–Olympiakosz 2-0, Crvena zvezda–Tottenham 0-4. A csoport állása: 1. (már továbbjutott) Bayern München 12 pont, 2. Tottenham Hotspur 7, 3. Crvena zvezda 3, 4. Olympiakosz Pireusz 1
C csoport: Atalanta–Manchester City 1-1, Dinamo Zagreb–Sahtar Donyeck 3-3. A csoport állása: 1. Manchester City 10, 2. Sahtar Donyeck 5, 3. Dinamo Zagreb 5, 4. Atalanta 1
D csoport: Lokomotiv Moszkva–Juventus 1-2, Bayer Leverkusen–Atlético Madrid 2-1. A csoport állása: 1. (már továbbjutott) Juventus 10 pont, 2. Atlético Madrid 7, 3. Lokomotiv Moszkva 3 (4-7), 4. Bayer Leverkusen 3 (3-7)

        Nyitókép: MTI/EPA/Szergej Ilnyickij
      
