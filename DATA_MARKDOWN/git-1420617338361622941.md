
# Formia, il dottor Paolo Nucera a capo del Pronto soccorso “Dono Svizzero”

Published at: **2019-11-01T22:19:49+00:00**

Author: **Filippo Caporossi**

Original: [Il Corriere della Città](https://www.ilcorrieredellacitta.com/gaeta-e-terracina/formia-il-dottor-paolo-nucera-a-capo-del-pronto-soccorso-dono-svizzero.html)

Alla direzione del Pronto soccorso di Formia arriva dottor Paolo Nucera.
Classe 1961, il dottor Nucera si è laureato in medicina e chirurgia nel 1989, presso l’ Università agli studi di Roma “La Sapienza” con votazione 110/110; discutendo la tesi: “Vie di accesso chirurgico alle ghiandole surrenali”.
Poi, nel 1995, ha conseguito il diploma di specializzazione presso l’ Università “Cattolica del Sacro Cuore” di Roma con votazione 50/50 e lode; discutendo la tesi: “Fattori prognostici nelle infezioni intra-addominali: analisi multivariata su 604 consecutivi”.
E’ iscritto all’ OMCEO (Ordine Provincia di Roma dei Medici-Chirurghi e degli Odontoiatri) dal 25 luglio 1991 al numero 43229.
Prende le redini del Pronto soccorso “Dono Svizzero” di Formia dopo 20 anni di servizio, in ugual posizione dirigenziale, al “Santa Maria Goretti” di Latina.
Nella giornata di oggi, venerdì 1 novembre 2019, il sindaco della Città di Formia, Paola Villa, con un post Facebook ha salutato, con entusiasmo, la notizia.

        Buon lavoro e successi professionali al dottor Paolo Nucera, dirigendo il Pronto soccorso “Dono Svizzero” di Formia.
      
