
# قیمت بلیت و مکان دیدار ایران و عراق اعلام شد

Published at: **2019-11-02T16:54:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619465/%D9%82%DB%8C%D9%85%D8%AA-%D8%A8%D9%84%DB%8C%D8%AA-%D9%88-%D9%85%DA%A9%D8%A7%D9%86-%D8%AF%DB%8C%D8%AF%D8%A7%D8%B1-%D8%A7%DB%8C%D8%B1%D8%A7%D9%86-%D9%88-%D8%B9%D8%B1%D8%A7%D9%82-%D8%A7%D8%B9%D9%84%D8%A7%D9%85-%D8%B4%D8%AF)


        با وجود نا امنی‌هایی که در کشور عراق وجود دارد این کشور خود را آماده میزبانی از ایران در بصره می‌کند.
      

        آفتاب‌‌نیوز :
      
 تیم ملی فوتبال عراق بیست و سوم همین ماه باید از ایران در انتخابی جام جهانی ۲۰۲۲ پذیرایی کند.
به گزارش السومریه، قرار است این دیدار در بصره برگزار شود اما با توجه به نا امنی و اعتراضاتی که در سراسر عراق وجود دارد گمانه‌زنی‌هایی درباره تغییر میزبانی وجود دارد.
امروز مقامات عراقی تاکید کردند که میزبانی بصره تغییر نخواهد کرد.
شرکت المنار که وظیفه بلیت فروشی این دیدار را بر عهده دارد امکان فروش بلیت و رقم آن را اعلام کرد.
قیمت بلیت این دیدار ۵۰۰۰ دینار عراقی (۵۰ هزار تومان ایران) اعلام شده است.
به این ترتیب به نظر می‌رسد که بازی ایران و عراق به صورت قطعی در بصره برگزار خواهد شد.
