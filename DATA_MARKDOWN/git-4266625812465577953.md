
# Укрзалізниця попереджає про запізнення кількох поїздів – вночі вкрали кабелі

Published at: **2019-11-06T12:52:00+00:00**

Author: ****

Original: [ZIK.UA](https://zik.ua/news/2019/11/06/ukrzaliznytsya_poperedzhaie_pro_zapiznennya_kilkoh_poizdiv__vnochi_vkraly_1684853)


        Через викрадення невідомими особами обладнання на перегоні Підгірці – Нові-Безрадичі кілька пасажирських поїздів затримуються в дорозі.
      
Про це повідомляє Укрзалізниця.
«Через викрадення невідомими особами двох магістральних кабелів зв’язку на перегоні Підгірці – Нові-Безрадичі кілька пасажирських поїздів затримуються в дорозі. Залізничники виявили крадіжку обладнання сьогодні вночі», - йдеться у повідомленні.
Зазначається, що наразі затримуються в дорозі поїзди: № 11 Новоолексіївка – Київ на 50 хв. та № 103 Маріуполь – Київ на 2 год. Також із затримкою близько 2 годин вже прибули до місця призначення поїзди №9/10 Маріуполь – Київ, № 80 Дніпро – Київ.
Актуальний час прибуття поїздів можна уточнити на вокзалах та станціях.
Залізничники здійснюють відновні роботи на дільниці, щоб забезпечити рух поїздів відповідно до графіка.
Про незаконне втручання в роботу залізничного транспорту Укрзалізниця повідомила працівників поліції.
Також нагадаємо, що «Укрзалізниця» призначить додаткові 35 поїздів до новорічно-різдвяних свят.
 
 
