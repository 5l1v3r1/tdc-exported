
# งงไปหมด! 'หนูเล็ก'แจงสัมพันธ์'ตูมตาม'แค่พี่น้อง

Published at: **2019-11-06T09:56:00+00:00**

Author: ****

Original: [เดลินิวส์](https://www.dailynews.co.th/entertainment/740310)


        ทำชาวเน็ตตกใจและงงงันหลังสาว หนูเล็ก ที่คนคิดว่าเป็นแฟนใหม่ ตูมตาม-ยุทธนา โพสต์ยาวบอกแค่พี่น้อง
      
ทำเอาชาวเน็ตและขาเผือกที่เห็นคำชี้แจงชัดๆของสาว หนูเล็ก ที่มีข่าวว่าเป็นหวานใจคนใหม่ของนักร้องและนักแสดงหนุ่ม ตูมตาม-ยุทธนา เอามือทาบอกพร้อมงงงันกันไปเป็นแถว หลังสาวหนูเล็กออกมาย้ำสถานะกับหนุ่มตูมตามว่าที่เห็นหวานๆ หยอกล้อกันผ่านโซเชียลอ่ะ เป็นเพียงพี่น้องกันเท่านั้น
โดยสาวหนูเล็กโพสต์รูปข่าวต่างๆที่เขียนถึงตัวเองและหนุ่มตูมตามจำนวนหลายรูป พร้อมแคปชั่นเล่าว่า “เล็กขอชี้แจงเรื่องข่าวเล็กกับพี่ตูมตามหน่อยนะคะ ก่อนอื่น เล็กจะบอกว่าเล็กกับพี่ตูมตาม ไม่ใช่แฟนกันนะคะ เล็กและพี่ตูมตามรักกันแบบพี่ชายน้องสาวเพราะพี่ตูมคอยสอนคอยแนะนำวิธีการแสดงต่างๆให้หนูเยอะมาก หนูเองก็เพิ่งจะเข้ามาทำงานในวงการแบบจริงจัง เพราะก่อนหน้านี้เล็กก็รับเล่นแต่แนวแอคชั่นซะส่วนมาก และตอนนี้เล็กก็มีละครที่เล่นด้วยกันกับพี่ตูมตาม 1 เรื่อง เพิ่งจะเริ่มถ่ายทำไปค่ะ ส่วนสาวปริศนาในรูปนั้นไม่ใช่เล็กแน่นอนค่ะ ส่วนจะเป็นใครต้องไปติดตามได้ในรายการจะออนแอร์วันที่XXx ค่ะ เล็กต้องขอบคุณพี่ๆสื่อมวลชนทุกๆสำนักเลยนะคะที่ให้ความสนใจเล็กและพี่ตูมตามมากขนาดนี้ #ตูมตามหนูเล็ก #พี่ชายน้องสาว”
พอสาวหนูเล็กลงรูปไป ก็มีชาวเน็ตเข้ามาคอมเมนต์ตกใจมากมาย อาทิ อะไรอ่ะงงไปหมด , ทำไมไม่ใช่แฟนกันงง , จริงเหรอ ไม่เชื่อนะ , ดังใหญ่แล้ว , เป็นข่าวจนได้ , แหมสร้างข่าวเปล่าทำเป็นเรียกคนสนใจ , อ่าวรอฟังข่าวดี , ทำไมอ่ะ งงนะ เราไม่เข้าใจแต่เธอหวานกันมาก ฯลฯขอขอบคุณภาพประกอบจากอินสตาแกรม @ornrudee
