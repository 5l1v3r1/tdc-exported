
# Потужний вибух прогримів на базарі сирійського міста – 13 загиблих (фото)

Published at: **2019-11-02T16:30:25+00:00**

Author: ****

Original: [ГЛАВКОМ](https://glavcom.ua/world/observe/potuzhnij-vibuh-progrimiv-na-bazari-sirijskogo-mista-13-zagiblih-foto-637239.html)

Вибух на ринку в сирійському місті Телль-Аб’яд забрав життя 13 людей, ще 20 отримали поранення різного ступеня тяжкості.
Серед загиблих є діти, повідомляє турецьке Anadolu Agency.
За інформацією агентства, вибухівкою був нафарширований припаркований біля ринку автомобіль. Жертвами теракту стали місцеві жителі. Поранені доставлені в лікарні району Акчакале турецької провінції Шанліурфа. Не виключено, що кількість загиблих може зрости.
Як відомо, місто зараз перебуває під контролем турецької армії і бійців так званої «Сирійської вільної армії» (ССА).
У Міністерстві оборони Туреччини прокоментували трагедію:
«Рішуче засуджуємо нелюдську атаку терористів YPG/PKK і закликаємо всі країни виступити проти цієї жорстокої організації».
Незважаючи на досягнуті домовленості між Туреччиною і США від 17 жовтня цього року, відповідно до яких бойовики YPG/PKK повинні покинути зону проведення операції «Джерело миру», вони продовжують атакувати райони Таль-Абьяд і Расулайн.
Як повідомлялося, у північно-західній провінції Ідліб в Сирії дев’ять мирних мешканців загинули і ще 20 осіб отримали поранення через нічні авіаудари військ Башара Асада і його російських союзників. 
