
# Зеленський хоче говорити краще

Published at: **2019-11-07T20:59:11+00:00**

Author: **Ольга Проскурова**

Original: [Рубрика](https://rubryka.com/2019/11/07/zelenskyj-hoche-govoryty-krashe/)

Фото ОППрезидент України Володимир Зеленський розповів, що його рівень володіння українською мовою став вище, але він бажає говорити краще.
Відповідне відео, записане за кермом електрокара Tesla, він опублікував на каналі в Youtube.
“Рівень української мови, на мою особисту думку, зростає, але я знаю, є помилки з наголосами і з деякими словами. Хочу говорити краще. Може і не можливо знати мову на 100%, але я намагаюся її знати. Практика: більше говорити, краще з розумними людьми. Я спілкувався з людиною російською мовою і іноді забував слова, я кажу людині, яка поруч зі мною: “Як це буде?” і називаю слово українською мовою, питаю: “Як це буде російською?” Іноді є і такі приклади”, — пояснив Зеленський.
Нагадаємо, що міністри, які не покажуть результат до кінця року, будуть звільнені.
Також Зеленський анонсував вироки у справах “Свинарчука, Микитася, Пашинського, Дубневича”.
Зеленський також заявив, що через виснажливу роботу президента у кінці вечора він з людини перетворюється в організм.
