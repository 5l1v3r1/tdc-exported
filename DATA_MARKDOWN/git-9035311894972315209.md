
# Mali'de en az 54 kişinin hayatını kaybettiği saldırıyı IŞİD üstlendi

Published at: **2019-11-02T22:00:00+00:00**

Author: **Enis Günaydın**

Original: [euronews](https://tr.euronews.com/2019/11/02/mali-de-en-az-54-kisinin-hayatini-kaybettigi-saldiriyi-isid-ustlendi)

Batı Afrika ülkesi Mali'de bir askeri üssü hedef alan ve en az 54 kişinin hayatını kaybettiği saldırıyı IŞİD üstlendi.
Örgütün medya organı Amaq tarafından yapılan açıklamada, cuma gün yaşanan kanlı saldırının IŞİD üyeleri tarafından düzenlendiği öne sürüldü. Daha önce kendisi ile ilişkili olmayan saldırıları üstlendiği bilinen örgüt, iddiasına herhangi bir kanıt sunmadı.
Mali'nin kuzey doğusunda cuma günü askeri noktaya saldırı düzenlenmiş, biri sivil olmak üzere en az 54 kişinin hayatını kaybettiği çatışmalarda 10 kişi de yaralanmıştı.
IŞİD'in eski lideri Ebubekir el-Bağdadi, geçtiğimiz hafta ABD'nin operasyonu ile öldürülmüştü.
Ek kaynaklar • Reuters, AFP
