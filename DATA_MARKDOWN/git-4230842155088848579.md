
# Безперервний відпочинок працівників не може бути менше 42 годин – Верховний суд

Published at: **2019-11-05T08:38:22+00:00**

Author: ****

Original: [ФАКТИ](https://fakty.com.ua/ua/ukraine/20191105-bezperervnyj-vidpochynok-pratsivnykiv-ne-mozhe-buty-menshe-42-godyn-verhovnyj-sud/?utm_source=telegram&utm_medium=social&utm_campaign=live)

На підприємствах, де застосовують підсумований облік робочого часу, не мають права змінювати встановлений законом час відпочинку працівників.
Верховний суд дійшов висновку, що тривалість щотижневого робочого часу на підприємствах з підсумованим обліком роботи може змінюватися.
Проте зазначені підприємства не мають права змінювати тривалість відпочинку, яка встановлена законом.
Судді звернули увагу на те, що відповідно до ст. 70 Кодексу законів про працю щотижневий безперервний відпочинок працівника має складати щонайменше 42 години.

        Читайте: 
        Куди поїхати відпочивати восени – топ-10 маршрутів
      
У Верховному суді додали, що використання підсумкового обліку робочого часу на підприємстві не звільняє роботодавця від дотримання вимог ст. 59 і 70 КЗпП України.
Тобто, мінімальний час відпочинку можуть збільшити, але не мають права зменшувати.
До слова, у листопаді в Україні відсутні державні свята, тому українці відпочиватимуть дев’ять днів.
Джерело: Верховний суд
