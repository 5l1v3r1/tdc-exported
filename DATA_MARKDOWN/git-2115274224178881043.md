
# Lo studio dei cambiamenti climatici diventerà materia obbligatoria a scuola

Published at: **2019-11-05T16:09:00+00:00**

Author: **AGI - Agenzia Giornalistica Italia**

Original: [Agi](https://www.agi.it/cronaca/fioramonti_cambiamenti_climatici_materie_scuola-6491570/news/2019-11-05/)

"L'anno prossimo l'Italia sarà il primo Paese al mondo dove lo studio dei cambiamenti climatici e dello sviluppo sostenibile sarà obbligatorio". Lo ha annunciato il ministro dell'Istruzione, Lorenzo Fioramonti, in un'intervista rilasciata a Reuters.Il ministro ha spiegato che da settembre prossimo "tutte le scuole dedicheranno 33 ore all'anno, circa un'ora a settimana, alle questioni relative ai cambiamenti climatici".
Fioramonti ha detto che "molte materie tradizionali, come geografia, matematica e fisica, saranno studiate in una nuova prospettiva legata allo sviluppo sostenibile" e che "l'intero ministero sta cambiando affinché la sostenibilità e il clima siano al centro del modello educativo". 
