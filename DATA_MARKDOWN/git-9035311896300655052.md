
# 'Bozguna uğrayan' IŞİD, Kuzey Irak’ta kendine güvenli bir bölge buldu

Published at: **2019-11-05T15:37:40+00:00**

Author: **Courtney Kube **

Original: [euronews](https://tr.euronews.com/2019/11/05/bozguna-ugrayan-isid-kuzey-irak-ta-kendine-guvenli-bir-bolge-buldu)

ABD Başkanı Donald Trump 'Irak Şam İslam Devleti (IŞİD) halifeliğinin yüzde 100' bozguna uğrarıldığını açıkladı. Ancak Amerikan askeri yetkililerine göre Suriye’den Irak’ın kuzeyine kayan IŞİD mensupları otorite boşluğundan yararlanarak Mahhur’da kendilerine güvenli bir bölge buldu. Kuzey Irak Bölgesel Yönetimi’ne bağlı Peşmerge komutanları da IŞİD’lilerin bölgeye geldiğini doğruladı. Burada bir devlet otoritesinin bulunmaması bölgeyi güvenli kılıyor.
Mahmur; Türkiye, Avrupa Birliği ve ABD tarafından terör örgütü olarak kabul edilen PKK mensupların yoğun olarak bulunduğu Kandil’e yakın bir bölge. Türkiye bu bölgelere defalarca hava operasyonu düzenlemişti.
ABD Başkanı Trump’n 'IŞİD’i yüzde 100' bozguna uğrattığını söylemesi ve IŞİD lideri Ebu Bekir el-Bağdadi’nin Amerikan güçleri tarafından öldürülmesine rağmen Irak’taki ABD kuvvetlerinin komutanı General William Seely, 'IŞİD savaşçılarının' Suriye’den yüzlerce mil uzaklığına doğru yer değiştirdiğini söyledi. General Seely bu kişilerin amacının bölgede halifeliği tekrar kurmak olduğunu kaydetti.
2014 yılında IŞİD Irak ve Suriye topraklarında yaklaşık 55 bin kilometrekare bir alanı kontrol ederken bu bölgede 10 milyon insan yaşıyordu.
ABD’nin Suriye operasyonlarına yönelik hazırlanan ve ağustos ayında yayımlanan yıllık rapora göre 'IŞİD, Irak ve Suriye’de bir tehdit olmaya devam ediyor'. Eski ABD Savunma Bakanı James Mattis da ABD Başkanı Trump’ı Suriye’den çekilme konusunda uyarmıştı.
