
# 
        رونمایی از گوشی اسمارتیزان جیانگو پرو 3
      

Published at: **2019-11-06T22:52:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638573/%D8%B1%D9%88%D9%86%D9%85%D8%A7%DB%8C%DB%8C-%D8%A7%D8%B2-%DA%AF%D9%88%D8%B4%DB%8C-%D8%A7%D8%B3%D9%85%D8%A7%D8%B1%D8%AA%DB%8C%D8%B2%D8%A7%D9%86-%D8%AC%DB%8C%D8%A7%D9%86%DA%AF%D9%88-%D9%BE%D8%B1%D9%88-3)

گروه IT: شرکت چینی Bytedance به عنوان سازنده‌ی اپلیکیشن شبکه‌ی اجتماعی ویدیویی محبوب تیک تاک (TikTok) چند روز پیش رسما از نخستین گوشی هوشمند ساخت خود رونمایی کرد. این گوشی که اسمارتیزان جیانگو پرو 3 نام دارد، دارای یک شورتکات جذاب روی صفحه‌ی قفل خود برای دسترسی هرچه سریع‌تر به اپلیکیشن تیک تاک است.   به گزارش بولتن نیوز به نقل از گجت نیوز، توسعه دهنده‌ی اپلیکیشن تیک تاک در ماه ژانویه‌ی گذشته، پتنت‌های مربوط به حوزه‌ی فناوری را از یک گوشی‌ساز چینی به نام اسمارتیزان خریداری کرد. سپس در ماه جولای، شایعاتی مبنی بر این که Bytedance به یک شرکت گوشی‌سازی تبدیل شده است شنیده می‌شود. حالا مشخص شده که آن شایعات واقعیت داشته است؛ این کمپانی از گوشی جیانگو پرو 3 خود رونمایی کرده و جالب اینجاست که این دیوایس از مشخصات فنی بالارده‌ای نیز بهره‌مند است. لازم به ذکر است که جیانگو در زبان ماندارین به معنای آجیل است.
مشخصات فنی اسمارتیزان جیانگو پرو 3 نمایشگر: 6.39 اینچی AMOLED فول اچ دی پلاسپردازنده: کوالکام اسنپدراگون 855 پلاسرم: 8/12 گیگابایتدوربین پشتی: 48 مگاپیکسلی + 13 مگاپیکسلی عریض + 8 مگاپیکسلی تله فوتو + 5 مگاپیکسلی ماکرودوربین جلو: 20 مگاپیکسلیباتری: 4000 میلی‌آمپر ساعتی همانطور که مشاهده می‌کنید این گوشی علاوه بر مشخصات فنی بالارده، از طراحی جالب توجهی نیز برخوردار است. مینگ چی کو چندی پیش در گزارشی ادعا کرده بود که آیفون 12 اپل ظاهری شبیه به آیفون 4 خواهد داشت. آنچه ما از گوشی جدید اسمارتیزان می‌بینیم، همان تعاریفی می‌تواند باشد که مینگ چی کو از آیفون‌های سال آینده‌ی اپل کرده بود. این به معنای لبه‌های مسطح است که با یک قاب شیشه‌ای همراه هستند. آیا واقعا آیفون 12 اپل نیز چیزی شبیه به آنچه در این گوشی چینی می‌بینیم خواهد بود؟ زمان همه چیز را مشخص می‌کند.در حال حاضر اطلاعاتی از قیمت این گوشی در دست نیست، اما به طبع می‌توانیم انتظار قیمتی رقابتی را از آن داشته باشیم.
