
# Scossa di magnitudo 4.4 tra L’Aquila e Frosinone, nessun danno

Published at: **2019-11-07T19:11:05+00:00**

Author: ****

Original: [Askanews](http://www.askanews.it/cronaca/2019/11/07/scossa-di-magnitudo-4-4-tra-laquila-e-frosinone-nessun-danno-top10_20191107_201105/)

Roma, 7 nov. (askanews) – Una scossa di terremoto di magnitudo 4.4 è stata registrata alle 18.35 tra Balsorano (Aq) e Pescosolido e Sora (Fr). Il sisma è stato avvertito anche a Roma. Lo riferisce l’Istituto di Geofisica e Vulcanologia. La scossa è stata registrata alle 18.35 con epicentro tra Balsorano, in provincia dell’Aquila, e Pescosolido e Sora, in provincia di Frosinone, a una profondità di 14 chilometri.
Molte persone nella Marsica sono scese in strada ma al momento non sono stati segnalati danni. Questa notte una sequenza di scosse sismiche di magnitudo massima di 2.8 e una decina di eventi minori tra cui due di 2.2 e 2.5, ha interessato il territorio al confine tra il Lazio e l’Abruzzo, con una profondità varie tra i 13 e i 15 chilometri. Una profondità simile a quella dei terremoti che hanno interessato la Vallelonga nei primi mesi dell’anno.
Il sindaco di Balsorano (Aq), Antonella Buffone, ha deciso di chiudere per la giornata odierna tutte le scuole di ogni ordine e grado.
Bla/Int11
