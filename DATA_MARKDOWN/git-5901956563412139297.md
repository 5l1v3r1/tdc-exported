
# Dež povzroča preglavice: gasilci črpajo vodo iz zalitih kleti

Published at: **2019-11-05T17:21:00+00:00**

Author: **M. U.**

Original: [Slovenske novice](https://www.slovenskenovice.si/novice/slovenija/clanek/dez-povzroca-preglavice-gasilci-crpajo-vodo-iz-zalitih-kleti-246269)

LJUBLJANA – Napovedi vremenoslovcev so se uresničile in padavine so zajele države in ponekod povzročajo težave. Zaradi meteornih voda so večkrat posredovali gasilci.Največ težav v zahodni in osrednji SlovenijiObilne padavine z nalivi, ki so danes zajele državo, so največ težav povzročile v zahodni in osrednji Sloveniji. Meteorne vode so zalile 21 stanovanjskih in drugih objektov, zalitih pa je bilo tudi več cestišč. Zaradi močnega vetra in razmočenih tal se je podrlo več dreves, ki so ovirala promet, eno pa je padlo tudi na streho vozila.V centru za obveščanje uprave za zaščito in reševanje so zabeležili 44 nevšečnosti v občinah Bohinj, Bovec, Brežice, Kobarid, Kočevje, Krško, Laško, Osilnica, Radovljica, Sevnica, Slovenj Gradec in Tolmin. Sunek vetra v Prvačini v občini Nova Gorica je podrl večji šotor za spravilo sena in kmetijskih strojev, v Idriji pa je poškodoval streho bolnišnice.Povečana nevarnost zemeljskih plazovZaradi obilnejših padavin, ki so po razmeroma suhem oktobru Slovenijo dosegle v začetku novembra, imajo nekatere reke velike pritoke. Kot opozarjajo v Geološkem zavodu Slovenije, je v zahodni in osrednji Sloveniji povečana tudi verjetnost zemeljskih plazov.Naraščajo reke na območju BohinjaReke v Zgornjem Posočju se postopno umirjajo, naraščajo pa reke na območju Bohinja. Gladina Bohinjskega jezera je v zadnjih dveh dneh narasla za dober meter in pol in še narašča, je Arso objavil na twitterju. V zaledju jezera je v tem času ponekod padlo tudi preko 400 mm dežja.Brežice: popoldne je v občini Brežice meteorna voda zalila kletne prostore stanovanjske hiše. Posredovali so gasilci PGD Mostec in vodo izčrpali.V občini Kočevje zaradi močnejših padavin meteorna voda zaliva kleti in povzroča nevšečnosti na cestah.V popoldanskih urah je v občini Krško meteorna voda poplavila cestišče regionalne ceste pri Smedniku. Posredoval je dežurni delavec CGP in očistil vozišče. Glavnina padavin se je sedaj pomaknila v južno Slovenijo, tudi tam reke naraščajo, možna so razlivanja.
