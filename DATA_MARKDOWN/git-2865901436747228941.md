
# Neutešnog Sona jedva smirili igrači oba tima, Poketino se žali na VAR, Dele Ali nije smeo da gleda

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/neutesnog-sona-jedva-smirili-igraci-oba-tima-poketino-se-zali-na-var-dele-ali-nije-smeo-da-gleda/341556)

O fudbalu niko ne priča. Razumljivo. Posle svega što se desilo u završnici susreta Everton – Totenhem (1:1) svi akteri nedeljnog derbija Premijer lige okrenuti su Andreu Gomešu i saosećaju sa Portugalcem, koji je slomio nogu posle startova Hjong Min Sona i Serža Orijea.
Vrti glavom i Maursio Poketino.„Izuzetno nam je žao svega što se desilo. Stvarno je bilo loše. Želimo sve najbolje Andreu Gomešu. U ovom trenutku fudbal je nebitan, važno je samo da Gomešu bude dobro. Kad se povredio istog časa se promenio osećaj svima na stadionu, teško je bilo ispratiti poslednjih 10, 12 minuta meča“, rekao je Argentinac.
U 79. minutu nekadašnjeg igrača Valensije i Barselone najpre je potkačio Son, što je bilo dovoljno sudiji Martinu Etkinsonu, da polse konsultacija sa VAR-om pokaže reprezentativcu Južne Koreje direktan crveni karton.„Igrači Everotna postupili su fantastično, došli su u našu svlačionicu i tešili Sona. U ime kluba želim da iskažem zahvalnost kapitenu domaćeg tima, Šejmusu Kolmenu, kao i ostalima koji su u podržali Sona. Jedino smatram da nije zaslužiio crveni karton. Namera da povredi igrača nije postojala, niti je hteo da proizvede situaciju koja se desila kasnije (start Orijea, op. au). VAR je trebalo da proveri odluku sudije, jer je i uveden zbog ovakvih situacija. Imaju arbitri ekran pored terena, zašto onda ne bi pogledali“, zapitao se trener Mamuza.
Jednako potresna izgledu noge Andrea Gomeša bila je reakcija Sona, koji je rastrojen trčao terenom, a nije mogao da se smiri ni u svlačionici.„Baš nam je žao. Gomšu možemo samo da pošaljemo želje za što bržim ozdravljenjem. Cela ekipa Totenhema je užasnuta, potrešeni smo. Son posebno. Dečko je bio zbunjen, jedva smo ga smirili. Sigurno nije imao nameru“, dodao je Poketino.
Strelac vodećeg gola za goste iz Londona, Dele Ali, takođe je užasnut.„Nisam smeo da gledam. Son je plakao, bio je razoren, dugo je bio u suzama posle meča, ali sigurno nije kriv. Jedva da je uspeo da digne glavu u svlačionici“, rekao je reprezentativac Engeske.
Šef strulnog štaba Evertona, Marko Silva uverava da je scena povrede njegovog igrača bila teška za gledanje.„Video sam izbliza šta se desilo i 100 odsto sam siguran da Son nije želeo ništa loše da se desi. Andre Gomeš će od svih ljudi u klubu imati maksimalnu podršku. Siguran sam da će, kad se ovo završi, očvrsnuti i kao igrač i kao čovek“, dodao je Portugalac.

        
          Pogledajte novu epizodu serije Ekipizza...
        
      
