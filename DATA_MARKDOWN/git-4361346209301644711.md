
# 
        Több helyen eltörte páciense gerincét a csontkovács
      

Published at: **2019-11-03T13:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/tobb-helyen-eltorte-paciense-gerincet-a-csontkovacs/185761)


        Az ukrajnai Zsitomirban nyomorékká tett egy pácienst a város egyik közismert csontkovácsa. 
        Az ukrajnai Zsitomirban nyomorékká tett egy pácienst a város egyik közismert csontkovácsa.
      
Minden beteg rémálma vált valóra egy ukrán csontkovácsnál. Az ukrajnai Zsitomir városában a megyei rendőr-főkapitányság közleménye szerint egy férfi állandó hátfájásra panaszkodott, ezért felkereste a mások által ajánlott helyi természetgyógyászt. Az illető olyan alaposan átgyúrta a páciens minden porcikáját, hogy a beteg már fel sem tudott kelni a fekvőhelyről, és mentőt kellett hozzá hívni.
A kórházban megállapították, hogy a férfi hátgerince több helyen eltört, és ezután kerekes székbe kényszerítve kell majd tovább élnie. A csontkovácsot őrizetbe vették, büntetőeljárást indítottak ellene - írja a KárpátHír.
