
# Интересно! Ето кой предмет взе синът на Деси Банова и Плевнелиев на прощъпaлника си

Published at: **2019-11-04T17:31:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Interesno-Eto-koi-predmet-vze-sinut-na-Desi-Banova-i-Plevneliev-na-proshtupalnika-si-911147)

Президентът Росен Плевнелиев и съпругата му Деси са отпразнували първата годинка на общия си син Йоан в тесен семеен кръг. Тъщата на Плевнелиев активно се включила в организацията на празненството и замесила питка, върху която изписала с тесто името на внучето си. Преди месец малчуганът проходил и те решили да съчетаят рождения ден с ритуала прощъпалник.
Според народното поверие предметът, който детето хване, ще предопредели професията му. Пред малкия Йоан били подредени докторски слушалки, химикалка, микрофон, книга, калкулатор, футболна топка, миниатюрен глобус и банкнота от 50 евро. Малчуганът дълго оглеждал подредените предмети и се чудел кое да избере. Накрая сграбчил парите, пише "Уикенд".
Плевнелиеви планирали да направят кръщене на Йоан, който се роди на 1 октомври - навръх датата, на която християните почитат паметта на светеца. Те не разчитали на помощта на детегледачки, а само на тъщата Лили. Щерката на Деси от бизнесмена Ивайло Граховски също помагала в отглеждането му, когато не е на училище в Италианския лицей.
