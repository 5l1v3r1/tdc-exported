
# Світоліна програла австралійці у фіналі Підсумкового турніру WTA

Published at: **2019-11-03T13:26:44+00:00**

Author: ****

Original: [Українська правда](https://www.pravda.com.ua/news/2019/11/3/7230860/)

Українська тенісистка Еліна Світоліна програла першій ракетці світу Ешлі Барті з Австралії в фіналі Підсумкового турніру WTA в китайському Шеньчжені.
Джерело: Спортарена
Деталі: У вирішальному протистоянні турніру перша ракетка України поступилася в двох сетах: 4:6, 3:6. Матч тривав півтори години.
До цієї поразки Світоліна виграла десять поспіль ігор в рамках змагання, ставши торішньою переможницею Підсумкового турніру в Сінгапурі.
На нинішньому розіграші в Шеньчжені Світоліна в груповому етапі перемогла Кароліну Плішкову, Симону Халеп і Софію Кенін, а в півфіналі впоралася з Беліндою Бенчич.
Ешлі Барті вийшла з групи завдяки перемогам над Беліндою Бенчич і Петрою Квітовою, хоч і поступилася Кікі Бертенс. У півфіналі австралійка обіграла Кароліну Плішкову. У сезоні, що завершився, Барті виграла Ролан Гаррос – це була її перша перемога на турнірі серії Великого шолома.
