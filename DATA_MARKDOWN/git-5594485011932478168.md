
# Гришо изля душата си, вижте какво написа 

Published at: **2019-11-03T20:39:00+00:00**

Author: ****

Original: [Blitz.bg/sport](https://blitz.bg/sport/tenis/grisho-izlya-dushata-si-vizhte-kakvo-napisa_442404.html)

Григор Димитров публикува емоционално съобщение в официалния си профил в "Инстаграм" след края на сезон 2019. През изминаващата година най-добрият ни тенисист мина през тежка контузия, а представянето му беше на приливи и отливи. Все пак Григор завърши по отличен начин сезона, давайки надежди за още по-добро представяне и поводи за радост през 2020 година.
"Благодаря ти, 2019! За мен това беше сезон, в който израснах извън корта. Изпитвам смесени чувства и трудности да открия правилните думи, за да опиша през какво преминах тази година. Но искам да споделя, че съм много благодарен за моментите на падение и загубите, които можеха да бъдат победи. Защото без тях пътуването нямаше да бъде същото, каквото беше сега! Благодаря ви за цялата подкрепа и ще се видим през 2020! С любов, G", написа бившият №3 в света.
Григор завърши сезон 2019 много силно, достигайки до полуфинала на Мастърс-а в Париж. Българинът игра равностойно с Новак Джокович, но загуби с 6:7 (5), 4:6. Днес пък световният №1 ликува с трофея, побеждавайки Денис Шаповалов с 6:3, 6:4.

        
          Winbet - победата е на върха на пръстите! (18+)
        
      
 
 
