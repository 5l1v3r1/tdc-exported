
# 
        Elfogták a szalonnai emberölés gyanúsítottjait
      

Published at: **2019-11-06T05:17:00+00:00**

Author: **MTI**

Original: [www.borsonline.hu](http://www.borsonline.hu/aktualis/elfogtak-a-szalonnai-emberoles-gyanusitottjait/185985)

Huszonnégy órán belül azonosították, elfogták és őrizetbe vették azokat a férfiakat, akik összefüggésbe hozhatóak a Szalonnán történt emberöléssel - közölte a Borsod-Abaúj-Zemplén Megyei Rendőr-főkapitányság a police.hu oldalon kedd este.
Azt írták, hogy három szalonnai férfit hallgattak ki, akik a megalapozott gyanú szerint olyan súlyosan bántalmaztak egy 85 éves asszonyt az otthonában, hogy a sértett belehalt.
A rendőrség hétfőn közölte, hogy emberölés gyanúja miatt indított eljárást, miután holtan találták az idős nőt, és a helyszíni szemle során felmerült az idegenkezűség gyanúja.
