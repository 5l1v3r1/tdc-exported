
# Τουρκικές προκλήσεις με οπλισμένα μαχητικά στο Αιγαίο - Δύο εικονικές αερομαχίες

Published at: **2019-11-05T19:55:00+00:00**

Author: ****

Original: [enikos.gr](http://www.enikos.gr/society/682513/tourkikes-prokliseis-me-oplismena-machitika-sto-aigaio-dyo-eikoni)

Συνεχίζονται οι τουρκικές προκλήσεις στο Αιγαίο. Σήμερα, Τρίτη, τουρκικά αεροσκάφη προχώρησαν σε 11 παραβιάσεις του εθνικού εναέριου χώρου, σε βορειοανατολικό, κεντρικό και νοτιοανατολικό Αιγαίο, ενώ σημειώθηκαν και δύο εικονικές αερομαχίες μεταξύ ελληνικών και τουρκικών μαχητικών.
Όπως αναφέρει ο ΑΝΤ1, τα συνολικά οκτώ τουρκικά αεροσκάφη (τέσσερα F-16, δύο F-4, ένα CN-235 και ένα ελικόπτερο) προέβησαν επίσης σε πέντε παραβάσεις των κανόνων εναέριας κυκλοφορίας στο FIR Αθηνών.
Τέσσερα από τα τουρκικά μαχητικά ήταν οπλισμένα, ενώ τα παραπάνω αεροσκάφη αναγνωρίστηκαν και αναχαιτίστηκαν σύμφωνα με τους διεθνείς κανόνες.
Πηγή: ant1news.gr
