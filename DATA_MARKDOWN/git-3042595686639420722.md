
# Formuetoppen i fjor. Så flyttet han til Sveits

Published at: **2019-11-06T01:53:44+00:00**

Author: **Amanda Nordhagen Walnum**

Original: [Dagbladet.no](https://www.dagbladet.no/nyheter/formuetoppen-i-fjor-sa-flyttet-han-til-sveits/71783626)

Eier Svein Støle (56) i megler- og finanshuset Pareto flyttet til Sveits i fjor.Det gjør at topplistene for formue i Norge må skrives på nytt. Det samme gjelder skattelista.
For skatteåret 2017 tronet Pareto-eieren nesten formuetoppen i Norge med en formue på over 7,2 milliarder kroner. Det var langt bak Kjell Inge Røkke, men likevel en solid andreplass. For skatteåret 2018 er Støle borte fra listene.Støle bidro også kraftig til Oslo kommune i 2017 og skattet over 63 millioner kroner til hovedstaden fra sitt hjem i Holmenkollen. For fjorårets skatteår er bidraget betydelig mindre: 961 663 kroner.Grunnen til dette er at han i fjor utvandret fra Norge til Sveits.Dagbladet har forsøkt å komme i kontakt med Støle tirsdag morgen, foreløpig uten hell.
Dagens Næringsliv skrev i fjor om Støles flytteplaner. I intervjuet forklarte han at selskapet hans, Pareto, gikk bra og at de forsøkte å vokse internasjonalt med kontorer i Sveits og Tyskland. Samtidig hadde han lyst til å jobbe og bo internasjonalt igjen, forklarte Støle overfor avisa.Den tidligere journalisten har jobbet og bodd i New York tideligere. I september i fjor solgte han boligen sin i Holmenkollebn i Oslo for 57 millioner kroner. Sammen med flyttelasset til Sveits tok han med seg verdier for over sju milliarder kroner.I intervjuet ble han også konfrontert med at Oslo mister en stor skatteyter når han flytter.- Det er mange forhold som spiller inn i en flyttebeslutning. Livskvalitet og rammebetingelser er naturligvis viktig. Sveits scorer høyt på begge områder, sa Støle til DN.Støle er tidligere journalist i bladet Kapital, men i 1987 sa han opp og startet i meglerhuset til Dagfinn Sundal og Jan Petter Collier. Han jobbet med å analysere selskaper innen shipping, olje og offshore. I 1991 tok han over sjefsjobben i Pareto.
/*background*/ /*text area */ Skattelistene 2018 /* Small */ /*background*/ /*text area */ Skattelistene 2018 /* Small */
