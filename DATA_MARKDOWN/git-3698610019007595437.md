
# Ердоган оголосив про затримання дружини ліквідованого ватажка ІДІЛ

Published at: **2019-11-06T14:45:00+00:00**

Author: ****

Original: [DT.ua](https://dt.ua/WORLD/erdogan-ogolosiv-pro-zatrimannya-druzhini-likvidovanogo-vatazhka-idil-328702_.html)

Президент Туреччини Реджеп Тайіп Ердоган під час виступу в Анкарі заявив, що турецькі служби безпеки затримали дружину ліквідованого лідера угрупування "Ісламська держава" Абу Бакра аль-Багдаді, повідомляє Anadolu.
"Ми захопили дружину аль-Багдаді, але не здіймали галасу з-за цього. Я інформую про це вперше", - сказав президент турецької республіки.
Також Він додав, що були також затримані сестра аль-Багдаді і її чоловік.
Як повідомлялося, напередодні затримали старшу сестру ліквідованого ватажка терористичної угруповання "Ісламська держава" Абу Бакра аль-Багдаді.
Турецькі чиновники розповіли журналістам про те, що 65-річну сестру аль-Багдаді звуть Рамсия Авад, і вона може стати "золотою жилою" в плані інформації про діяльність ІДІЛ.
Разом з родичкою "терориста №1" затримана і її сім'я: чоловік, невістка і п'ятеро дітей. Вони жили у вантажному трейлері в сирійському місті Аваз, провінція Алеппо. З 2016 року (після операції "Щит Євфрату – ред.) ця територія контролюється Туреччиною.
Нагадаємо, 31 жовтня Міністерство оборони США оприлюднило уривок відеозапису спецоперації з ліквідації ватажка терористичного угруповання "Ісламська держава". Американські спецпризначенці ліквідували Абу Бакра аль-Багдаді в ніч з 26 на 27 жовтня під час спецоперації у сирійській провінції Ідліб, схваленої Дональдом Трампом.
Американський президент підтвердив, що ватажка ІДІЛ вбито, пославшись на результати тесту ДНК. Смерть аль-Багдаді та його заступника підтвердили й у самому угрупованні.
Докладніше про те, чому ліквідація лідера може зробити угруповання ще небезпечнішим, читайте в статті Олександра Коренькова "Коли живий терорист корисніший, ніж мертвий" у тижневику "Дзеркало тижня. Україна".
