
# У Львові пропонують заборонити продаж шкідливих продуктів у школах

Published at: **2019-11-04T13:39:00+00:00**

Author: ****

Original: [ZIK.UA](https://zik.ua/news/2019/11/04/u_lvovi_proponuyut_zaboronyty_prodazh_shkidlyvyh_produktiv_u_shkolah_1683221)


        У Львові зареєстрували петицію про заборону продавати шкідливі продукти у школах.
      
Відповідне звернення опублікували на сайті Єдиної системи електронних петицій.
«Щодня діти у школах неконтрольовано вживають шкідливу їжу. Майже в кожній шкільній їдальні у вільному продажі для всіх дітей є чіпси, снеки, вафлі, інші продукти з барвниками, емульгаторами та небезпечними добавками, які безжалісно нищать здоровя дітей», – йдеться у повідомленні.
Автор петиції Андрій Волинець зазначає, що відповідні рішення про заборону снеків уже прийняли депутати Дніпра та Києва. А також в інших обласних та районних центрах неодноразово піднімали це питання.
Зварнення зареєстрували 30 вересня цього року. Станом на зараз петиція зібрала понад 300 підписів. Для того, аби її розглянули на сесії ЛМР, потрібно мати 500 голосів.
Підтримати петицію можна тут.
Нагадаємо, раніше Львівська міськрада підтримала петицію про створення метрополітену.
