
# कोलकाता टेस्ट में अगर धौनी ने कमेंटरी की तो वे इस मुसीबत में फंस सकते हैं

Published at: **2019-11-06T17:58:03+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-india-vs-bangladesh-if-ms-dhoni-do-commentary-in-kolkata-test-then-he-can-get-into-this-trouble-2835660.html)

महेंद्र सिंह धोनी के करीबी सूत्रों के अनुसार इस पूर्व भारतीय कप्तान के बांग्लादेश और भारत के बीच दिन रात्रि टेस्ट मैच में कमेंटरी में पदार्पण करने की संभावना नहीं है। मेजबान प्रसारक स्टार स्पोर्ट्स ने इस ऐतिहासिक मैच में धोनी के कमेंटरी करने के लिये बीसीसीआई को प्रस्ताव भेजा था लेकिन बोर्ड ने अभी जवाब नहीं दिया है।
धोनी जुलाई में विश्व कप सेमीफाइनल के बाद से भारत के लिये नहीं खेले हैं और बीसीसीआई के अनुबंधित खिलाड़ियों की सूची में शामिल हैं। इस खिलाड़ी के करीबी सूत्र से जब धोनी के इस मैच में कमेंटरी करने की संभावना के बारे में पूछा गया तो उन्होंने कहा, ''धोनी कमेंटरी कर ही नहीं सकता। मौजूदा संविधान के अनुसार धोनी का कमेंटरी करना हितों का टकराव होगा।

        
          INDvsBAN, 2nd T20: पहले मैच में हार के बाद भारत की प्लेइंग XI में दिख सकते हैं ये बदलाव
        
      
बता दें कि बांग्लादेश क्रिकेट बोर्ड ने 29 अक्टूबर को बीसीसीआइ के इस प्रपोजल को स्वीकार कर लिया है कि उनकी टीम आखिरी टेस्ट मैच को डे-नाइट टेस्ट मैच के तौर पर पिंक बॉल से खेलेगी। ये टेस्ट मैच में 22 नवंबर से कोलकाता के ईडन गार्डेंस में शुरू होगा, जो दोपहर को डेढ़ बजे से खेला जाएगा।
रहाणे ने दिखाई अपनी बेटी के चेहरे की पहली झलक, रखा है ये Cute नाम 
