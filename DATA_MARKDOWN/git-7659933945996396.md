
# الجزایر: هیات انتخابات نام ۵ نامزد برای انتخابات ریاست جمهوری را اعلام کرد

Published at: **2019-11-03T16:15:00+00:00**

Author: ****

Original: [الشرق الاوسط فارسی](https://aawsat.com/persian/home/article/1974461/%D8%A7%D9%84%D8%AC%D8%B2%D8%A7%DB%8C%D8%B1-%D9%87%DB%8C%D8%A7%D8%AA-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%86%D8%A7%D9%85-%DB%B5-%D9%86%D8%A7%D9%85%D8%B2%D8%AF-%D8%A8%D8%B1%D8%A7%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B1%DB%8C%D8%A7%D8%B3%D8%AA-%D8%AC%D9%85%D9%87%D9%88%D8%B1%DB%8C-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF)

۵ نفر در کارزار انتخابات ریاست جمهوری الجزایر با یکدیگر رقابت خواهند کرد. انتخابات ۱۲ دسامبر برگزار می شود. سه تن از نامزدهای مطرح از حلقه نزدیک به عبد العزیز بوتفلیقه رییس جمهور پیشین هستند. علی بن فلیس و عبد المجید تبون دو نخست وزیر پیشین و عز الدین میهوبی وزیر فرهنگ از چهره های شاخص نظام سابق الجزایر به شمار می روند.۱۷ نفر دیگر به دلیل عدم برخورداری از شرایط لازم قید شده در قانون انتخابات رد صلاحیت شدند.عبد القادر بن قرینه رییس جنبش سازندگی ملی الجزایر یکی از نامزدهای انتخابات ریاست جمهوری است. بن قرینه تنها چهره وابسته به جریان اسلام گرا در انتخابات است. بلعید عبد العزیز رییس حزب جبهه المستقبل نیز از نامزدهای انتخابات این دوره است. او در انتخابات ریاست جمهوری ۲۰۱۴ نیز کاندید انتخابات شده بود.ناظران می گویند نظام حاکم در الجزایر با نامزدهای مطرح انتخابات ریاست جمهوری دستخوش تغییر و تحول نمی شود. اعتراضات مردمی در الجزایر برای تغییر نظام ۹ ماه پیش آغاز شد. تظاهرات مردم روز جمعه (اول نوامبر) برای سی و هفتمین هفته پیاپی برگزار شد. تظاهرات گسترده روز جمعه با سالروز استقلال الجزایر همزمان شد. صدها هزار نفر از معترضان برای ابراز مخالفت با انتخابات ریاست جمهوری به خیابان ها ریختند. این در حالی است که فرمانده ارتش هفته گذشته گفت «انتخابات در موعد مقرر برگزار می شود».اولین آزمون پنج نامزد انتخابات ریاست جمهوری الجزایر رویگردانی بخش گسترده ای از جامعه از کمپین های انتخاباتی است. تبلیغات انتخابات از نیمه ماه جاری آغاز می شود و سه هفته ادامه دارد.انتظار می رود که برخی از مناطق الجزایر که به شدت با انتخابات مخالفت می کنند از مشارکت در تبلیغات و همایش های انتخاباتی خودداری کنند. برای مثالشهردارهای منطقه القبایل (شرق) از بازنگری در لیست رای دهندگان خودداری کردند. این دیدگاه سیاسی مخالف برگزاری انتخابات است.بسیاری از دفاتر و مقرهای انتخاباتی در شهرداری ها تعطیل شدند. رییس ستاد مشترک ارتش الجزایر گفت مسئولان یا افرادی که در برگزاری انتخابات مانع ایجاد کنند مورد پیگرد قرار می گیرند.در این راستا، سندیکای قضات الجزایر روز شنبه (۲ نوامبر) به اعتصاب خود ادامه داد. قضات کشور خواستار توقف «اقدامات و رویکرد پلیسی» در برخورد با آنان شدند.سندیکای قضات با انتشار بیانیه ای اعلام کرد «نحوه برخورد با قضات تحریک آمیز بوده و کرامت قاضیان و اعتبار دستگاه قضا را مخدوش می کند».این بیانیه افزود «سندیکای قضات مسئولیت واکنش های خشمگینانه برخی قضات به دلیل رفتار حاکمیت را نمی پذیرد».این بیانیه خاطر نشان کرد «اعتراضات در همین سطح ادامه پیدا خواهد کرد چرا که راهکاری برای این تنش وجود ندارد. اعتراضات منظم تر برگزار خواهد شد تا لغزشی از کسی سر نزند».بلقاسم زغماتی وزیر دادگستری الجزایر روز جمعه (اول نوامبر) به همراه قاید صالح رییس ستاد مشترک ارتش در مراسم ۶۵ امین سالگرد استقلال کشور شرکت کرد. او خطاب به صالح گفت «باید تا آخر ادامه بدهی». این جمله توجه مردم الجزایر را جلب کرد.
