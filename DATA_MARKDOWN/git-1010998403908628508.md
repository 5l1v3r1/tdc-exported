
# Здравко Димитров седна на кметския стол в Пловдив с 57,32% подкрепа

Published at: **2019-11-04T08:24:00+00:00**

Author: **Райна Зайкова**

Original: [bTV Новините](https://btvnovinite.bg/mestnite2019/zdravko-dimitrov-sedna-na-kmetskija-stol-v-plovdiv-s-57-32-podkrepa.html)

Оспорвана битка и в Пловдив. На балотажа един срещу друг застанаха кандидатът на ГЕРБ Здравко Димитров и Славчо Атанасов, издигнат от коалицията НФСБ-ВМРО.  
При 100% обработени протоколи резултатите сочат, че Димитров печели убедително с 57,32% подкрепа, а Атанасов получава подкрепата на 38,10% от имащите право на глас.
Здравко Димитров предпочете да запази мълчание и не пожела да отговори на въпросите на журналистите. Тази сутрин също отказа коментар.
Очаква се по-късно през деня той да даде първата си пресконференция в централата на ГЕРБ.
Преди четири години, когато Здравко Димитров се кандидатира за кмет като независим, неговият резултат беше едва 10%.
Избирателната активност в Благоевград е ниска – едва 28%. Така новият кмет на Пловдив е избран от близо 80 000 души от общо 287 000 имащи правото на глас.
