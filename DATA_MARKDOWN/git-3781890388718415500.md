
# อนค.เผยสอบวินัย7ส.ส.แตกแถวเสร็จแล้ว!ไม่มีใครถูกขับออก

Published at: **2019-11-06T10:41:00+00:00**

Author: ****

Original: [เดลินิวส์](https://www.dailynews.co.th/politics/740329)


        รองหัวหน้าพรรคอนาคตใหม่ เผยสอบวินัย 7 ส.ส.อนค.แตกแถวเสร็จแล้ว แย้มไม่มีใครโดนมติขับออกจากพรรค
      
เมื่อวันที่ 6 พ.ย.พล.ท.พงศกร รอดชมภู รองหัวหน้าพรรคอนาคตใหม่ ในฐานะกรรมการในคณะกรรมการวินัยและจรรยาบรรณของพรรค ที่มีรายชำนาญ จันทร์เรือง รองหัวหน้าพรรคเป็นประธาน ดำเนินการสอบสวน ส.ส.ของพรรคทั้ง 7 คนประกอบด้วย พ.ต.ท.ฐนภัทร กิตติวงศา ส.ส.จันทบุรี นายจารึก ศรีอ่อน ส.ส.จันทบุรี น.ส.กวินนาถ ตาคีย์ ส.ส. ชลบุรี น.ส.ศรีนวล บุญลือ ส.ส.เชียงใหม่ ที่โหวตสวนมติพรรค ขณะที่ นายอนาวิล รัตสถาพร ส.ส.ปทุมธานี น.ส.จารุวรรณ ศรัณย์เกตุ ส.ส.บัญชีรายชื่อ และนายนิรามาน สุไลมาน ส.ส.บัญชีรายชื่อ ทั้ง 3 คนไม่ร่วมโหวต ซึ่งทั้งหมดมีแนวทางการโหวต พ.ร.ก.ไม่ไปแนวทางเดียวกันกับพรรค ว่า ขณะนี้ผลการสอบดังกล่าวเสร็จสิ้นแล้ว แต่เรื่องนี้เป็นเรื่องภายในของพรรค เราจำเป็นต้องปิดเป็นความลับ โดยจะส่งผลการสอบให้ ส.ส.ของพรรคทั้ง 7 คนต่อไปภายในวันนี้ อย่างไรก็ตาม กรณีดังกล่าวเป็นเรื่องเกียวกับ อุดมการณ์ของ ส.ส.แต่ละคนที่อาจไม่ตรงกับพรรคบ้าง ไม่ใช่เรื่องที่มาจากการโหวต พ.ร.ก.ดังกล่าว โดยได้มีการทำความเข้าใจร่วมกันไปแล้ว“กรณีการเห็นชอบ งดออกเสียง หรือมาแต่ไม่โหวตกรณี พ.ร.ก.อัตรากำลังพลฯ นั้นไม่ใช่ส่วนสำคัญในการสอบครั้งนี้ แต่เป็นเรื่องอุดมการณ์อย่างที่เรียนไปข้างต้น อย่างไรก็ตามกรณีดังกล่าวคงไม่ถึงขั้นมีมติขับใครออกจากพรรคแต่อย่างใด”  
