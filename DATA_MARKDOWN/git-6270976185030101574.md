
# Держдеп США погодився опублікувати документи, які пов'язані з Україною

Published at: **2019-11-01T07:54:05+00:00**

Author: **Daria Trokhimovich**

Original: [Рубрика](https://rubryka.com/2019/11/01/derzhdep-ssha-pogodyvsya-opublikuvaty-dokumenty-yaki-pov-yazani-z-ukrayinoyu/)


        
          Держдепартамент США на вимогу суду погодився опублікувати документи, пов’язані з політикою адміністрації президента щодо України і адвокатом Дональда Трампа – Руді Джуліані, повідомляє правозахисна громадська організація American Oversight у своїй заяві.
        
      
Про це повідомляє Інтерфакс-Україна.
Згідно з нею, Держдепартамент погодився передати кілька категорій записів, пов’язаних з Україною, з “відповідними виправленнями” для American Oversight до 22 листопада 2019 року.
Зазначається, що зовнішньополітичне відомство має надати організації листування між Джуліані і деякими радниками держсекретаря Майка Помпео, включно з радником Держдепартаменту Ульріхом Брехбулем і колишнім старшим радником держсекретаря Майкла Мак-Кінлі.
Туди ж будуть включені текстові повідомлення, листування в месенджерах, електронні листи і записи в календарі.
Держдепартамент також погодився підготувати документи, які відображають спілкування між деякими урядовцями і будь-якими неурядовими особами щодо колишнього посла США в Україні Мері Йованович. Зазначається, що пошук буде обмежений повідомленнями між Помпео, Брехбулем і заступником держсекретаря Джоном Салліваном.
Рішення, яке зобов’язує Держдепартамент надати запитувану інформацію, було прийнято федеральним судом у відповідь на позов American Oversight більше тижня тому.
Суддя постановив, що у відомства є 30 днів, щоб передати документи.
Раніше повідомлялося, що у Конгресі США прийняли резолюцію на підтримку процедури імпічменту Трампа.
 
