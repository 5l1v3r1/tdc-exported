
# เพจดังลุยแฉสายการบินดัง สกปรกเกินรับได้-ไม่แก้ไข

Published at: **2019-11-06T06:57:00+00:00**

Author: ****

Original: [เดลินิวส์](https://www.dailynews.co.th/regional/740258)


        เพจดังสุดทนแฉสายการบินดัง ห้องโดยสารสกปรกเกินทน พบฝุ่นออกตามช่องแอร์จนเป็นก้อนดำ อ้างทำป่วยภูมิแพ้อาการกำเริบ แถมสัญญาจะแก้ไข ผ่านไปครึ่งเดือนกลับโป๊ะแตก เจอลูกค้าแฉเพิ่มอีก
      
เมื่อวันที่ 6 พ.ย. ผู้สื่อข่าว "เดลินิวส์ออนไลน์" รายงานว่า โลกออนไลน์เกิดกระแสวิจารณ์อย่างหนัก ภายหลังจากที่แฟนเพจชื่อดัง@Intania Travelista - วิดวะขาเที่ยว ได้โพสต์ข้อความระบุ "ช็อค!!! การบินไทย ห้องโดยสารสกปรกจนเกินรับได้" ผู้โดยสารคอมเพลนท์ ไปแล้วแค่ส่งหนังสือมาขอโทษและจะแก้ไขปรับปรุง แต่โป๊ะแตกตรงที่ 2 สัปดาห์ผ่านไป มีคนเจอเหมือนกัน และเป็นประเด็นอีกครั้งในทวิตเตอร์" โดยแอดมินเพจดังกล่าวเผยว่า เคสนี้ตนเองเป็นคนเจอกับตัว เมื่อวันที่ 18 ต.ค. บนเครื่องบนสายการบินชื่อดัง เส้นทางไทเป โดยหลังจากคอมเพลนท์ไป 3 วัน ก็มีจดหมายขอโทษมาเมื่อวันที่ 21 ต.ค. ก็ไม่ได้ติดใจอะไร ทั้งๆที่วันนั้นภูมิแพ้กำเริบค่อนข้างรุนแรง และสายการบินก็ไม่ได้รับผิดชอบอะไร นอกจากคำขอโทษ ทำให้หลงเชื่อสนิทใจว่าเขาคงจะรีบไปแก้ไขปรับปรุง เพราะไม่ใช่เรื่องยาก แค่ทำความสะอาดเองเวลาผ่านไปครึ่งเดือน จนลืมเรื่องนี้ไปแล้ว แต่บังเอิญไปเห็นทวิตเตอร์ พูดถึงเรื่องเดียวกัน เที่ยวบินเดียวกัน นั่นหมายความว่า "สายการบินดังไม่ได้ใส่ใจ และไม่ได้แก้ปัญหาอะไรเลย!!!" เห็นแบบนี้แล้วเสียความรู้สึกมาก ถ้าจะส่งจดหมายง่ายๆมา แล้วไม่ทำอะไร สู้ไม่ต้องส่งซะดีกว่า เสียความรู้สึกมากๆ "แล้วที่หนักกว่านั้น ผมได้โพสต์ถามอีกครั้ง ว่าสรุปคุณโกหกผมหรอ เรื่องจะแก้ไข เพราะว่ามีผู้โดยสารท่านอื่นเจอ สายการบินดังตอบแทนลูกค้าผู้ประสบเคราะห์กรรมด้วยการ "ลบโพสต์ จ้าาาา เอาเข้าไปครับ เกินเยียวยาจริงๆ #สบายต่างกัน เข้าใจความต่างแล้วครับ"
อย่างไรก็ตาม ภายหลังจากที่เรื่องราวดังกล่าวเผยแพร่ออกไป ต่างมีชาวเน็ตเข้ามาแสดงความเห็นกันเป็นจำนวนมาก โดยส่วนใหญ่ต่างตกใจและวิจารณ์การดูแลของสายการบินดังกล่าวเป็นจำนวนมาก...
ขอบคุณภาพและข้อมูลจาก @Intania Travelista - วิดวะขาเที่ยว
