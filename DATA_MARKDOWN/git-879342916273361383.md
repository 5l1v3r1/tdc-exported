
# Росія назвала умову повернення захоплених українських кораблів

Published at: **2019-11-05T08:52:43+00:00**

Author: ****

Original: [Слово і Діло](https://www.slovoidilo.ua/2019/11/05/novyna/polityka/rosiya-nazvala-umovu-povernennya-zaxoplenyx-ukrayinskyx-korabliv)


        Переговори про повернення захоплених Росією українських кораблів можна вести, якщо Україна публічно визнає свою провокацію в Керченській затоці.
      
Про це завив член Ради Федерації від анексованого Криму Сергій Цеков, передає агентство ТАСС.
Коментуючи ноту МЗС України щодо вимог повернути кораблі, Цеков сказав, що Київ так і не визнав факт провокації. За його словами, українські кораблі можуть бути корисними в розслідуванні.
Нагадаємо, міністр закордонних справ Вадим Пристайко заявив, що Росія гальмує процес видачі захоплених кораблів. Він вважає, що росіяни можуть усувати наслідки обстрілу на цих суднах.
Як відомо, Росія затримала українські військові катери «Нікополь», «Бердянськ» і буксир «Яни Капу» з українськими моряками 25 листопада 2018 року. 24 українських моряки були заарештовані за звинуваченням у «незаконному перетині кордону РФ», троє з них отримали поранення.
А 7 вересня поточного року Україна та Росія провели обмін утримуваними особами за формулою «35 на 35». В Україну повернулися 24 моряки і ще 11 осіб, які були в різні роки засуджені російськими судами.
Хочете обговорити цю новину? Долучайтеся до телеграм-чату CHORNA RADA
