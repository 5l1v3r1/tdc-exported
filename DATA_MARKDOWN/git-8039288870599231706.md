
# El și ea despre Nissan Micra: La Micra înțelegere

Published at: **2019-11-01T15:59:13+00:00**

Author: **Redactia AutoExpert**

Original: [AutoExpert](https://www.autoexpert.ro/el-si-ea-despre-nissan-micra-la-micra-intelegere/)


        Buburuză simpatică de oraș, caut partener pentru aventură la munte. Asta pare să exprime Nissan Micra, din orice unghi îl privești. Noi ne luptăm (la propriu) să ne câștigăm locul la volan.
      

        Text: Elena Luchian, Bogdan Grigorescu; Foto: Radu Chindriș
      
Nissan Micra și două personaje secundare: – pasionat de partea tehnică, interesat să vadă cum se comportă noul motor de 1.0 litru din gama Micra. – nerăbdătoare să conducă o mașină care țipă „personalitate” și „lifestyle” prin toți porii. Amândoi – dornici să plece la drum cu Nissan Micra și cu un fotograf. Să vedem ce a ieșit!
: Ce fioros pare micul Micra, îmbrăcat în Passion Red Metalizat (500 de euro) cu farurile lui LED, desenat de parcă l-a tras curentul spre spate. Știi că la primul meu test cu Micra, un alt șofer m-a întrebat la semafor dacă are peste 200 de cai putere?: Nici nu mă mir, la cât de sport arată! Uită-te numai la stopurile în formă de bumerang cu aromă de 370 Z, sau la jantele pe 17 inci.
: Care creează un contrast frumos cu încălțămintea noastră, trebuie să recunoști!: Cum să-ți scape asta tocmai ție? Hai, totuși, să trecem la lucruri serioase: la cât de agresiv arată, nici nu bănuiești că ascunde sub capotă un motor turbo cu 3 cilindri de un litru! Hai să ți-l arăt: jucăria asta mică trage de Micra cu talent, și cel mai tare îmi place că nu te bruschează. Uite, de-acolo, din umbră, îl ajută o cutie CVT fără trepte care te poartă lin printre semafoare. Și mai vreau să îți spun că acest motoraș are o chestie unică. Suprafața cilindrilor este perfect lucioasă, ca oglinda. E o tehnică preluată de la Nissan GT-R care reduce la maximum frecările.
: La cunoștințele mele foarte generale despre tehnica motoarelor asta înseamnă că acest motor consumă mai puțin decât altele similare?: Logica ta e foarte bună. Cred că te vei bucura când îți voi spune cât am consumat până aici. Numai 5,5 l/100 km mi-au trebuit să ajung aici, la munte. Să nu zici că am risipit banii familiei. Dar lasă asta… Zi-mi, mai bine, cum ți se pare interiorul. Și, ca să vezi că sunt băiat bun, te las să stai la volan!
: Așa aveam de gând… Mă surprinde să văd cât de tare te-a prins o jucărie atât de șic. Fix pe tine, care n-ai treabă cu formele și culorile, ci cudiferențialele blocabile și compresoarele. Știam că Tekna e dotată, dar ecranele astea de 5 și 7 inci arată senzațional! Avem instrumentar de bord Advanced Drive-Assist cu ecran TFT color de 5 inci. Iar ecranul tactil NissanConnect de 7 inci este nerăbdător să răspundă la comenzi. Dar cine este domnul bine care apare pe display? Să fie prințul Cantacuzino? Ah, tu erai!… Hai lasă glumele și vino înapoi în mașină să-ți arăt că are și sistem de navigație TomTom la dispoziție!: Păi el m-a adus până aici… cum credeai că te-am găsit în concediu? Și mai are o grămadă de atuuri pe care n-o să le găsești la niciun concurent! Ce zici, de exemplu, de sistemul panoramic de camere cu acoperire 360°? Sau de sistemul de sunet Bose Personal? N-o să le mai găsești pe niciun hatch mic! Uite, ai două boxe în tetieră, ca să conduci „pe beat”! Și vine standard la versiunea Tekna. Stai să-l asculți, că mi-e greu să-ți descriu sunetul.
: Wow, parcă am adus o lojă de la Scala din Milano, chiar aici în curtea Castelului Cantacuzino, vechi de peste 100 de ani! Avem la bord scaune bine profilate, îmbrăcate în tapițerie black and grey. Inserțiile din piele din bord și de pe consola centrală sunt tare plăcute la atingere. Și poți să îți personalizezi interiorul cu pachetul de personalizare interioară Perso Interior Energy Orange. Ia să văd cum se stă pe banchetă.Ce-ai zice să faci pe valetul cu mine și, cavaler cum te-am învățat să fii de când ne cunoaștem, să mă plimbi puțin?: Orice numai să te văd fericită!
: Ei, lasă, că nici tu nu pari prea trist la volan! Eu stau foarte bine și pe banchetă, suspensia amortizează excelent pe denivelări. M-au „ghicit” japonezii… uite, mi-au pus buzunare pe spătarele scaunelor și un spațiu de depozitare pe tunelul central. Pot să pun și revista AutoExpert, și telefonul. Și uite cât spațiu am! Pot să și dansez! Duc însă, dorul unor buzunare în portiere.: La mine, în față, totul e o joacă de copil. Nu schimb vitezele, deci pot să mă concentrez la priveliștea asta superbă, direcția exactă îmi dă aripi pe viraje, iar sistemul anti-tangaj Intelligent Ride Control m-a ținut în siguranță pe șoseaua denivelată spre munte. Și cel mai tare mi-a plăcut că la 130 km/h, mașina asta nu zice nici „pâs”: e silențioasă ca o compactă! Iar pe tine o să „te prindă” perfect diametrul de bracaj mic, de 10,3 m, care te ajută să întorci imediat cei nici 4 metri lungime, inclusiv pe străzile strâmte. Așa că te invit la volan.
: Ai dreptate, Micra e ideală pentru oraș, foarte ușor de manevrat. Iar dacă tot vine la pachet, în această echipare, cu sistemul Intelligent Around View Monitor, cu patru camere, pentru o vedere panoramică și funcție de detectare a obiectelor în mișcare, merită să mă bucur de facilitățile ei, unice în segmentul B al clasei mici. Dar acum am alte griji: crezi că au loc toate cumpărăturile pe care le-am făcut în concediu, ca să le iau acasă? Ți-am luat și ție un cadou mare! M-am gândit că dacă ai tu loc (și uite ce burtică frumoasă ai dezvoltat în lipsa mea), sigur are și troller-ul meu mare!: Da, da, încap cu brio în portbagajul de 300 de litri, și, deși e clar că e unul dintre fruntașii segmentului, n-aș putea să-ți confirm asta: n-am mai stat niciodată într-un portbagaj! Uite, am adus și două perne, ca să stau mai bine.: Păi atunci, ia rămâi tu acolo! Conduc eu înapoi spre casă!
Jucărie de oraș, carismatic și stilat, Micra nu e ca niciun altul. Complicele nostru la distracție are o îndrăzneală care îl scoate și care te scoate din anonimat. Cu ajutorul pachetului de personalizare, poți avea un prieten motorizat unic. Și tot unică este senzația resimțită la bord, acolo unde Nissan a pus tot ce are mai tineresc în gamă! Conexiune, culori și… chef de distracție.
Noul motor de 1.0 IG-T este peste fostul propulsor 0,9 TCe la toate capitolele. Cel mai important – dezvoltă cuplul liniar, deci aduce mai multă plăcere la volan. Clienții relaxați nu greșesc cu transmisia CVT, dar cei mai alerți vor fi mai încântați de cutia manuală. Suspensia confortabilă și direcția exactă sunt ideale pentru rularea urbană!
Model:IG-T 100 X-Tronic Tekna
Motor/ nr. cilindri:L3, turbo
Cilindree (cmc):999
Putere maximă/turație (CP/rpm):100/5.000
Cuplu maxim/turație (Nm/rpm):144/2.000
Transmisie:față
Cutie de viteze:X-Tronic, CVT
L/l/h (mm):3.999/1.743/1.455
Ampatament (mm):2.520
Volum portbagaj (l):300
Accelerație 0-100 km/h (s):13
Viteză maximă (km/h):177
Consum mediu WLTP (l/100 km):6,6
Emisii WLTP CO2 (g/km):115
Preț (euro cu TVA):17.840
