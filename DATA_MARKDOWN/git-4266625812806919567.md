
# Аваков анонсував відкриття представництва Airbus в Україні

Published at: **2019-11-04T19:10:00+00:00**

Author: ****

Original: [ZIK.UA](https://zik.ua/news/2019/11/04/avakov_anonsuvav_vidkryttya_predstavnytstva_airbus_v_ukraini_1683557)


        Міністр внутрішніх справ Арсен Аваков заявив, що концерн Airbus Group NV планує відкриття представництва в Україні.
      
Про це він повідомив за підсумками його зустрічі з віцепрезидентом компанії "Airbus Helicopters" Олів’є Мішелоном в Оксфорді, повідомляє пресслужба МВС.
Зокрема, уже в наступному році на потреби Єдиної системи авіаційної безпеки та цивільного захисту МВС поставлять ще 10 гвинтокрилів – Н225, Н145, Н125.
"В Оксфорді з віцепрезидентом Airbus Helicopters Олів’є Мішелоном обговорили поставку гвинтокрилів для Авіації МВС на 2020 рік і запуск нового сервісного центру. Нацполіція, Держприкордонслужба, ДСНС і Нацгвардія отримають ще 10 вертольотів Н225, Н145, Н125", – зазначив Арсен Аваков.
Очільник МВС також зауважив, що у планах – відкриття представництва Airbus в Україні.
Усього МВС отримає 55 гелікоптерів. Крім того, МВС стане першим державним органом, який закупить вітчизняні літаки для своїх підрозділів.
Нагадаємо, перша зарплата міністра внутрішніх справ Арсена Авакова в новому уряді за вересень становить 34 тис. гривень, його заступників – від 14,7 тис. до 89,7 тис. гривень, державного секретаря міністерства – 68 тис. гривень.
 
