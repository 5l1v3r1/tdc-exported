
# В Україні працює система беззаконня, - Журавльов пояснив, чому в країні не діє багато норм

Published at: **2019-11-01T18:50:00+00:00**

Author: ****

Original: [ZIK.UA](https://zik.ua/news/2019/11/01/v_ukraini_pratsyuie_systema_bezzakonnya__zhuravlov_poyasnyv_chomu_v_kraini_ne_1681835)


        В Україні працює система беззаконня в будь-якій сфері життя, і повернення кримінальної відповідальності за незаконне збагачення нічого кардинально не змінить.
      
Таку думку в ефірі інформаційно-аналітичного проєкту «Чудова четвірка» на телеканалі ZIK висловив економічний експерт Олег Журавльов.
Пан Журавльов вважає, що в Україні культура виконання чинного законодавства і покарання за його невиконання перебуває за такою межею усвідомлення, що наявність норми про кримінальну відповідальність за незаконне збагачення вже нічого змінює. На його думку, річ у тім, що навіть якщо є норми, вони не дотримуються і не діють.
«Вся судова і виконавча влада діють таким чином, що, фактично, в чистому вигляді працює система беззаконня в будь-якій сфері нашого життя, починаючи з правил дорожнього руху і закінчуючи боротьбою з корупцією», – переконаний експерт.
Зокрема, за його словами, для того, щоб ця норма почала працювати в Україні, потрібно пройти дуже довгий шлях.
