
# Jongen (16) gewond door steekpartij op de Slaghekstraat

Published at: **2019-11-01T11:43:38+00:00**

Author: ****

Original: [Blik op nieuws](https://www.blikopnieuws.nl/nieuws/277372/jongen-16-gewond-door-steekpartij-op-de-slaghekstraat.html)

Rotterdam - Op de Slaghekstraat in Rotterdam-Zuid vond donderdagmiddag 31 oktober een steekpartij plaats. Een 16-jarige jongen uit Rotterdam raakte hierbij gewond. De politie is op zoek naar getuigen.
Rotterdam - Op de Slaghekstraat in Rotterdam-Zuid vond donderdagmiddag 31 oktober een steekpartij plaats. Een 16-jarige jongen uit Rotterdam raakte hierbij gewond. De politie is op zoek naar getuigen.
Op straat vond er rond 17.40 uur een woordenwisseling plaats tussen de 16-jarige jongen en twee jongens op scooters. Het leek een handgemeen te worden waarop de 16-jarige jongen is weggerend. De twee scooterrijders gingen achter de jongen aan en haalden hem in. Vervolgens stak één van de twee jongens het slachtoffer neer. Het slachtoffer werd overgebracht naar het ziekenhuis, maar is inmiddels weer thuis. De politie onderzoekt de zaak.
Hoewel dit weer een heftig geweldsincident is waarbij jongeren zijn betrokken, hebben we geen aanwijzingen dat dit steekincident te maken heeft met eerdere confrontaties tussen jeugdgroepen uit IJsselmonde en Charlois.
De twee daders zijn rond de 16/17 jaar oud en 1.80 m lang. Ze droegen donkere kleding en reden op donkere scooters.
