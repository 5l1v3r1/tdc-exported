
# PosteMobile Creami Next 1: offerta a 4,99 euro per chi apre online un libretto di risparmio

Published at: **2019-11-05T00:00:00+00:00**

Author: **Simone Pettine**

Original: [Multiplayer.it](https://multiplayer.it/notizie/postemobile-creami-next-1-offerta-499-euro-chi-apre-online-libretto-risparmio.html)

A partire da oggi e fino al prossimo 31 dicembre 2019, salvo modifiche dell'offerta, tutti i clienti che apriranno un libretto di risparmio online con Poste Italiane potranno attivare l'offerta PosteMobile nota come Creami Next 1. Vi forniamo tutti i dettagli del caso, in questo rapido articolo. Per accedere a PosteMobile Creami Next 1 dovrete richiedere un Libretto di Risparmio Postale Nominativo Smart mono intestato e dematerializzato (un libretto di risparmio online, insomma); a questo punto Poste Italiane vi fornirà un codice promozionale da utilizzare sul sito PosteMobile, attraverso il link ricevuto assieme alla promozione. Questo codice potrà essere attivato da una sola persona e una sola volta. PosteMobile Creami Next 1 prevede, dal punto di vista dei contenuti, credit mensili da utilizzare per minuti ed SMS, poi 10 GIGA di internet mensili. Il tutto con un prezzo di abbonamento di 4,99 euro.
