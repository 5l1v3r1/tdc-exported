
# TikTok non andrà a testimoniare al Congresso americano

Published at: **2019-11-04T17:52:00+00:00**

Author: **arcangelo rociola**

Original: [Agi](https://www.agi.it/estero/tiktok_congresso_usa-6485814/news/2019-11-04/)

TikTok non testimoniera' davanti al Congresso americano. Lo fa sapere la società che possiede il social, la cinese ByteDance. L'audizione, che si sarebbe dovuta tenere martedì 5 novembre, era stata chiesta dal senatore repubblicano Josh Hawley, il quale aveva inviato sia TikTok che Apple a chiarire le loro attività negli Usa e i possibili rischi per i consumatori americani e la sicurezza nazionale. Anche Apple ha rifiutato di partecipare. Il doppio rifiuto ha indotto Hawley a scrivere un tweet in cui lancia il sospetto che le due società abbiano "qualcosa da nascondere". E poi, in un secondo tweet, aggiunge: "TikTok, questo è un errore. Venite e testimoniate domani sui vostri legami con il Partito comunista cinese. Vi terrò un posto da parte".
