
# Знову на відпочинку. Главу Офісу президента застукали в Італії

Published at: **2019-11-05T09:21:37+00:00**

Author: ****

Original: [ГЛАВКОМ](https://glavcom.ua/news/i-znovu-shikarniy-vidpochinok-glavu-ofisu-prezidenta-zastukali-v-italiji-637758.html)

Глава Офісу Зеленського Андрій Богдан  з минулого четверга не був на роботі. За даними «Страни» саме у четвер, 31 жовтня, Богдан вирушив на відпочинок до Італії. ЗМІ дізналося в якому готелі він зупинився. 
Голова Офісу президента 31 жовтня прибув у містечко Гардоне-Рів'єра, що знаходиться в регіоні Ломбардія на озері Гарда, що на півночі країни. 

        Готель «Фазано» в Ломбардії прихистив на ці вихідні Андрія Богдана з подругою
      
Керівник Офісу Зеленського обрав для відпочинку 5-зірковий готель Grand Hotel Fasano на узбережжі озера. 
Три ночі в готелі на двох дорослих коштують 20 000 гривень, якщо купувати стандартний номер. За такий же номер, але з видом на озеро доведеться доплатити ще 8 тисяч. У двох варіантах у ціну включений сніданок. 
1 з 5на весь екран згорнути

        Всі фоторепоратажі
      
Правда, глава Офісу президента міг дозволити собі і більш розкішний відпочинок. Номери класу «делюкс» в цьому готелі коштують понад 40 тисяч за ті ж три ночі (послуга називається Relax weekend). 
Також в готелі є «шикарний спа», як пишуть у відгуках гості. 
Фото з цього готелю також 3 листопада опублікувала в Instagram дівчина Богдана - Анастасія Сличная. 
В Україну Андрій Богдан повернувся, за інформацією ЗМІ, в неділю ввечері. 
Нагадаємо, на початку жовтня керівник Офісу президента Андрій Богдан полетів до Туреччини на відпочинок із забудовником Андрієм Вавришем, якого називають «новим смотрящим за Києвом».
Як повідомлялося раніше, голова Офісу президента Богдан разом зі своїм другом Вавришем були зафіксовані на французькому курорті Сен-Тропе, де відбувалося весілля «смотрящого за Міністерством юстиції» Довбенка.
