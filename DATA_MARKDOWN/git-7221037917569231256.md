
# Sosyetik güzel Pırıl Çetindoğan 5 Bin 600 lira ödeyip solucan yedi

Published at: **2019-11-04T14:22:00+00:00**

Author: ****

Original: [medya faresi](http://www.medyafaresi.com/haber/sosyetik-guzel-piril-cetindogan-solucan-yedi/926240)

Daha önce salyangoz, karınca ve yılan yiyen Eda Taşpınar'ın ardından şimdi de Pırıl Çetindoğan, ilginç damak zevkiyle herkesi şoke etti.
Geçtiğimiz günlerde Danimarka'nın başkenti Kopenhag'a giden Çetindoğan, Michelin yıldızlı Kiin Kiin Restaurant'a uğradı.
Tayland mutfağına özgü lezzetlerin sunulduğu restoranda sipariş veren sosyetik güzel, masaya gelen bir torba kurutulmuş solucanı yedi.
Solucanları şırınga içindeki özel bir sosla tüketen genç sosyetik, görenlerin midesini bulandıran sıra dışı ziyafeti sosyal medyada paylaşmayı ihmal etmedi.
Çetindoğan, iştah kapatan menü için de 5 bin 600 TL ödedi.
Genç kıza, "Solucan yemek için o kadar yol gidip servet harcamana gerek yoktu. Bizim bahçede çok var. Sana bedava verirdik", "Sosyetiklik buysa ben normal vatandaş olmaya razıyım" şeklinde esprili yorumlar yağdı.
