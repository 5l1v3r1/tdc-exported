
# Veszélyes helyzetekre figyelmezteti a közlekedőket a rendőrség

Published at: **2019-11-05T06:42:46+00:00**

Author: **Infostart**

Original: [infostart](https://infostart.hu/eletmod/2019/11/05/veszelyes-helyzetekre-figyelmezteti-a-kozlekedoket-a-rendorseg)

Az Országos Meteorológiai Szolgálat figyelmeztető előrejelzése szerint többfelé, több hullámban lehet csapadék, északon tartós eső, míg délebbre eleinte záporok, helyenként zivatarok alakulnak ki, majd a kora esti óráktól ezeken a vidékeken is az eső lesz a jellemző. Az esős időjárás a következő napokban is folytatódik, néhol tartós lesz.
A nagyobb mennyiségben lezúduló csapadék, az érintett területeken jelentősen nehezíti a biztonságos közlekedést. Fokozott óvatosságra intjük a forgalom valamennyi résztvevőjét - áll a rendőrségi portálra felkerült figyelmeztetésben.
Fontos, hogy a járművezetők mindig az időjárási, látási és útviszonyoknak megfelelően vezessék gépjárműveiket, próbáljanak meg alkalmazkodni a megváltozott útviszonyokhoz! Nagyobb követési távolság tartásával elkerülhetők az erre az időszakra leginkább jellemző balesetek. Lassabb, körültekintőbb, előrelátóbb vezetéssel meg lehet előzni a gyalogos baleseteket is, még ha azt a gyalogos figyelmetlensége is váltaná ki.

        Nyitókép: police.hu
      
