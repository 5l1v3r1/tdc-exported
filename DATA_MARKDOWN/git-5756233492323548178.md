
# استقلال و پرسپولیس تا پایان سال واگذار می‌شوند

Published at: **2019-11-02T01:09:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619260/%D8%A7%D8%B3%D8%AA%D9%82%D9%84%D8%A7%D9%84-%D9%88-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84-%D9%88%D8%A7%DA%AF%D8%B0%D8%A7%D8%B1-%D9%85%DB%8C%E2%80%8C%D8%B4%D9%88%D9%86%D8%AF)


        مدیر کل دفتر شرکت‌ها و آماده‌سازی بنگاه‌های سازمان خصوصی سازی، گفت: اگر کارها مطابق برنامه پیش برود تا پایان سال استقلال و پرسپولیس به بخش خصوصی واگذار خواهند شد.
      

        آفتاب‌‌نیوز :
      
مجید حسینی در خصوص واگذاری دو باشگاه استقلال و پرسپولیس به بخش خصوصی اظهار داشت: طی جلسات متعدد و مختلفی که با هیات مدیره دو باشگاه استقلال و پرسپولیس و وزیر ورزش و جوانان داشتیم به شخصه بسیار امیدوار شدم که روند واگذاری سریعتر انجام شود.
مدیر کل دفتر شرکت ها و آماده سازی بنگاه های سازمان خصوصی سازی، افزود: اراده جدی از سوی وزارت ورزش و جوانان، مدیران دو باشگاه و سازمان خصوصی سازی وجود دارد تا کار نهایی شود و همه متحد شدند با هم افزایی موانع را از پیش رو بردارند. بخصوص من هرگز همچین همکاری و اراده ای از سوی وزارت ورزش و جوانان برای خصوصی سازی این دو باشگاه ندیده بودم که جای خوشحالی دارد.
حسینی در پایان گفت: در خصوص موانع قانونی بحث اساس نامه‌ای با بخش حقوقی وزارت ورزش و جوانان در تعامل کامل هستیم و موانع را مرتفع کردیم. به خواست خدا اگر مطابق برنامه پیش برویم با همکاری خوبی که وزارت ورزش دارد حدس می‌زنیم تا پایان سال این کار به سرانجام برسد.
