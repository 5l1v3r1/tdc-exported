
# Wypadek w Suchedniowie. Mężczyzna przygnieciony w wykopie [ZDJĘCIA]

Published at: **2019-11-07T11:16:00+00:00**

Author: ****

Original: [Echo Dnia](https://echodnia.eu/swietokrzyskie/wypadek-w-suchedniowie-mezczyzna-przygnieciony-w-wykopie-zdjecia/ga/c1-14562873/zd/39855263)

Do zdarzenia doszło w czwartek 7 listopada przed południem na ulicy Berezów w Suchedniowie. W trakcie przebudowy mostu na rzece Kamionce i dojazdów do niego należało wykonać prace przy gazociągu, biegnącym obok chodnika. Drogowcy zrobili wykop, by umożliwić dostęp do rury pracownikom pogotowia gazowego. Jeden z robotników zszedł na dół, by wybrać osuwający się piach. W pewnym momencie runął na niego fragment ogrodzenia komisariatu policji i ziemia.- Usłyszeliśmy huk, pobiegliśmy na miejsce. Młody chłopak był do połowy zasypany. Ludzie rzucili się na pomoc i wyciągnęli go z wykopu - relacjonuje świadek zdarzenia.Mężczyźnie prawdopodobnie nic poważnego się nie stało, na wszelki wypadek odwieziono go do skarżyskiego szpitala w celu przebadania.To już drugi groźny wypadek w tym miejscu w ostatnich dniach. We wtorek do wykopu przy moście wpadł samochód osobowy. Kierowca miał ponad trzy promile alkoholu w wydychanym powietrzu. ZOBACZ NA KOLEJNYCH SLAJDACH>>>

        
          Następne
        
      
