
# കനത്ത മഞ്ഞുവീഴ്ച; കശ്മീരില്‍ വിമാനസര്‍വീസുകള്‍ റദ്ദാക്കി

Published at: **2019-11-07T21:11:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/india/news/fog-fall-kashmir-flights-cancelled)

ശ്രീനഗര്‍: കനത്ത മഞ്ഞുവീഴ്ചയെ തുടര്‍ന്ന്‍ ജമ്മു-ശ്രീനഗര്‍ ദേശീയപാതയിലെ ഗതാഗതം തടസ്സപ്പെട്ടു. ശ്രീനഗര്‍ വിമാനത്താവളത്തിലേക്കും അവിടെനിന്നു പുറപ്പെടുന്നതുമായ എല്ലാ വിമാനങ്ങളും റദ്ദാക്കി. 
ഗുരേസ്, മച്ഛില്‍, കേരാന്‍, താങ്ധര്‍ തുടങ്ങിയിടങ്ങളെ ശ്രീനഗറുമായി ബന്ധിപ്പിക്കുന്ന റോഡുകളും അടച്ചിട്ടുണ്ട്. ജമ്മു ശ്രീനഗര്‍ റോഡ് അടച്ചതിനെ തുടര്‍ന്ന് രണ്ടായിരത്തോളം വാഹനങ്ങള്‍ വഴിയിലായി.
കനത്തമഞ്ഞുവീഴ്ചയെ തുടര്‍ന്ന് പലയിടങ്ങളിലും മരങ്ങളും വൈദ്യുത പോസ്റ്റുകളും മറിഞ്ഞുവീണതായി വിവരം ലഭിച്ചിട്ടുണ്ടെന്ന് പോലീസ് അറിയിച്ചു.
