
# Demir bijzonder scherp voor Mathias De Clercq na ‘balletjes-hetze’

Published at: **2019-11-04T11:56:33+00:00**

Author: **Jonas Naeyaert**

Original: [SCEPTR](https://sceptr.net/2019/11/demir-maakt-de-clercq-met-grond-gelijk-gentse-hautaine-waterzooi-op-nepotistische-wijze-mag-ook-in-canon/)


        Vlaams minister van Toerisme 
        Zuhal Demir
         (N-VA) liet afgelopen weekend weten dat ze graag het Vlaamse gerecht ‘ballekes in tomatensaus’ als een culinaire referentie wil laten opnemen in de Vlaamse canon. In linkse, pro-Belgische en kosmopolitische kringen klonk er onmiddellijk hoongelach, zo ook bij de Gentse burgemeester Mathias De Clercq (Open Vld), die eerder nog liet weten zijn burgemeesterssjerp met Belgische kleuren te verkiezen boven een Vlaamsgekleurde sjerp. Maar Demir laat niet zo eenvoudig met haar spotten, zo blijkt. Ze haalde de kleinzoon van oud-minister wijlen Willy De Clercq (Open Vld) door de mangel en zei dat 
        
          “ook uw specialiteit, ‘Gentse hautaine Waterzooi op nepotistische wijze
        
        ’,
         in de canon” kan.
      
Zuhal Demir heeft op Twitter Mathias De Clercq een flinke veeg uit de pan gegeven, al voegde ze eraan toe dat het met een korreltje zout diende genomen te worden. Nadat De Clercq zei dat de N-VA “zelfs onze kookpotten” gebruikt voor een “identitaire politiek om de ‘Vlaamsche’ natie te realiseren”, stelde Demir de Gentse burgervader ‘gerust’. “Ook voor uw specialiteit, ‘Gentse hautaine Waterzooi op nepotistische wijze’ is er plaats in de canon. En vergeet alstublieft deze keer het korreltje zout niet”, klonk het, gevolgd door een zoentje. 
