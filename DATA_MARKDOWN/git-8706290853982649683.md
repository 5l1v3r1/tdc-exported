
# Σύλληψη τριών αλλοδαπών για λαθραία τσιγάρα

Published at: **2019-11-07T23:45:00+00:00**

Author: ****

Original: [enikos.gr](http://www.enikos.gr/society/682965/syllipsi-trion-allodapon-gia-lathraia-tsigara)

Στη σύλληψη τριών αλλοδαπών, ηλικίας 20, 31 και 24 ετών αντίστοιχα, προέβησαν, πρωινές ώρες σήμερα, στελέχη του Γραφείου Ασφάλειας και της Περιφερειακής Ομάδας Δίωξης του Κεντρικού Λιμεναρχείου Θεσσαλονίκης, για παράβαση του Ν. 2960/01 «Εθνικός Τελωνειακός Κώδικας».
Συγκεκριμένα, στο πλαίσιο αξιοποίησης πληροφοριών, εντοπίστηκαν σε λαϊκή αγορά σε περιοχή της Θεσσαλονίκης, ο 20χρονος αλλοδαπός συλληφθέντας στην κατοχή του οποίου βρέθηκαν και κατασχέθηκαν τριακόσια δέκα έξι (316) λαθραία πακέτα τσιγάρων, ο 31χρονος αλλοδαπός συλληφθέντας στην κατοχή του οποίου βρέθηκαν και κατασχέθηκαν ενενήντα τέσσερα (94) λαθραία πακέτα τσιγάρων και οχτώ (08) συσκευασίες λαθραίου καπνού των 50gr έκαστη, καθώς και ο 24χρονος αλλοδαπός συλληφθέντας ο οποίος κινούνταν σε όλο το μήκος της λαϊκής αγοράς ψαρεύοντας πελάτες.
Από το Κεντρικό Λιμεναρχείο Θεσσαλονίκης που διενεργεί την προανάκριση, κατασχέθηκαν τα ανωτέρω καπνικά προϊόντα που στο σύνολό τους δεν έφεραν την ταινία ειδικού φόρου κατανάλωσης, καθώς και τέσσερα (04) κινητά τηλέφωνα, ενώ το ύψος των διαφυγόντων φόρων και δασμών θα γνωστοποιηθεί με νεότερο Δελτίο Τύπου.
