
# 
        مخالفان قوانین را رعایت کنند مانع تظاهرات آنها نمی‌شویم
      

Published at: **2019-11-03T13:14:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637768/%D9%85%D8%AE%D8%A7%D9%84%D9%81%D8%A7%D9%86-%D9%82%D9%88%D8%A7%D9%86%DB%8C%D9%86-%D8%B1%D8%A7-%D8%B1%D8%B9%D8%A7%DB%8C%D8%AA-%DA%A9%D9%86%D9%86%D8%AF-%D9%85%D8%A7%D9%86%D8%B9-%D8%AA%D8%B8%D8%A7%D9%87%D8%B1%D8%A7%D8%AA-%D8%A2%D9%86%D9%87%D8%A7-%D9%86%D9%85%DB%8C%E2%80%8C%D8%B4%D9%88%DB%8C%D9%85)

به گزارش بولتن نیوز، «عمران‌خان» نخست وزیر پاکستان اعلام کرد اعتراض حزب «جمعیت علمای اسلام» و عده‌ای مخالف، دولت را برکنار نمی‌کند و تا زمانی که مخالفان قوانین را زیر پا نگذارند مانع برپایی تظاهرات آنها نخواهیم شد.
وی هشدار داد چنانچه مخالفان بر علیه منافع ملی وارد عمل شوند و قانون را زیر پا بگذارند علیه آنها اقدام جدی صورت می‌گیرد.
از سوی دیگر «آصف غفور» سخنگوی ارتش پاکستان نیز هشدار داد مولانا فضل الرحمن از اتهام‌زنی به سرویس امنیت و ارتش پاکستان خودداری کند و اگر دلیلی برای ادعای دخالت نظامیان در امور سیاسی دارد به جای برپایی تظاهرات خیابانی با تشکیل پرونده در دادگاهع مطالبات خود را از طریق قضایی پیگیری کند.
این در حالی است که تعداد زیادی از مهاجران افغانستانی و پشتون‌ها به ویژه اعضای حزب عوامی ملی در تظاهرات ضد دولتی مولانا فضل الرحمن شرکت کرده‌اند.
تعداد زیادی از این افراد پرچم طالبان را برافراشته‌اند که کلیپ‌ها و عکس‌های آن در رسانه‌های پاکستان منتشر شده است.
