
# గూంగట్‌పై రాజస్తాన్ సీఎం కీలక వ్యాఖ్యలు

Published at: **2019-11-06T21:10:01+00:00**

Author: ****

Original: [Andhrajyothy](https://www.andhrajyothy.com/artical?SID=948069)

ADVT
జైపూర్: ఉత్తర భారతంలో ముఖ్యంగా రాజస్తాన్‌లో ధరించే గూంగట్ (ముఖంపై ధరించే వస్త్రం)పై ఆ రాష్ట్ర ముఖ్యమంత్రి అశోక్ గెహ్లాట్ అభ్యంతరం వ్యక్తం చేశారు. ఇది గడిచిన అధ్యామని, అయినా గ్రామాల్లో ఇప్పటికీ వీటిని ధరించడం బాధాకరమని అన్నారు. మంగళవారం రాజస్తాన్‌లో నిర్వహించిన ఓ కార్యక్రమంలో ఆయన మాట్లాడుతూ ‘‘గ్రామాల్లో ఇప్పటికీ గూంగట్ ధరిస్తున్నారు. ఒక మహిళను గూంగట్‌లో బంధించడానికి సమాజానికి ఏం అధికారం ఉంది? గూంగట్ ధరించినంత కాలం మహిళలు సాధికారత సాధించలేరు. గూంగట్‌ గతంలోనే పోయింది. ఇప్పటికీ ధరించాల్సిన అవసరం లేదు’’ అని అశోక్ గెహ్లాట్ అన్నారు.
 
కొద్ది రోజుల క్రితం గూంగట్‌పై చర్చ జరిగింది. దీనికి కొంత మంది అనుకూలంగా మాట్లాడగా, సంప్రదాయాల్ని పాడు చేయవద్దంటూ కొందరు వాదించారు. సోషల్ మీడియాలో ఎక్కడో అక్కడ ఈ విషయమై చర్చ జరుగుతూనే ఉంది.
