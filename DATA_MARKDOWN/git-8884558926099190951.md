
# Zmaga Pobegov

Published at: **2019-11-07T12:10:58+00:00**

Author: **Simon Maljevac**

Original: [Primorske novice](https://www.primorske.si/sport/zmaga-pobegov)


        Te dni so tudi v območnih balinarskih ligah v Novi Gorici in v Istri sklenili z jesenskim delom prvenstva. Najbolj vesele bodo zimski odmor pričakale balinarke iz Pobegov.
      
V moški konkurenci v ligi OBZ slovenska Istra je na vrhu lestvice prezimila zasedba škofijske Oljke. Fantje bodo prvenstvo nadaljevali spomladi, istrska dekleta pa so ga te dni končala. Odločitev o prvem mestu je padla šele v zadnjem krogu, ki je postregel s tremi zelo izenačenimi obračuni. Najbolj veselo je bilo v taboru Pobegov, saj so s točko na gostovanju v Čežarjih osvojile prvenstvo. Drugo mesto je klub porazu proti Modremu valu zasedlo Jagodje, na tretjem mestu pa je sezono sklenila Antena.
Na Goriškem se v moški območni ligi spomladi obeta napet boj za prvo mesto, saj sta vodilna Hubelj in Šempeter jesenski del končala z enakim številom točk.
OBZ Slovenska Istra, ženske, 10. krog - Jadran Izola : Antena 6:4, Modri val : Jagodje 6:4, Čežarji : Pobegi 5:5. Vrstni red - Pobegi 13, Jagodje 11, Antena, Modri val 10, Jadran Izola in Čežarji 8.
OBZ Nova Gorica, 7. krog - Slatna : Gorica 12:6, Orehovlje : Podskala 2:16, Kras : Renče 6:12, Hubelj : Šempeter 12:6. Vrstni red - Hubelj in Šempeter 12, Podskala 10, Renče 8, Slatna in Orehovlje 4, Gorica in Kras 2.
