
# ΗΠΑ: Συνάντηση Τραμπ-Ερντογάν στις 13 Νοεμβρίου - Πιέσεις γερουσιαστών για κυρώσεις

Published at: **2019-11-07T06:58:44+00:00**

Author: **euronews **

Original: [euronews](https://gr.euronews.com/2019/11/07/hpa-synantisi-trump-erdogan-13-noemvriou-pieseis-gerousiastwn-kyrwseis)

Ο πρόεδρος της Επιτροπής Εξωτερικών Σχέσεων της Γερουσίας των ΗΠΑ, Τζιμ Ρίις δεν έδωσε το πράσινο φως για να συζητηθεί στην επιτροπή το νομοσχέδιο που κατέθεσαν οι γερουσιαστές Λίντσεϊ Γκραχαμ και Κρις Βαν Χόλεν, το οποίο προνοεί την επιβολή κυρώσεων στην Τουρκία.
Τα μέλη αυτά της Γερουσίας είναι ανάμεσα σε εκείνα που διαμαρτυρήθηκαν εντονότερα για την απόφαση του ενοίκου του Λευκού Οίκου να αποσύρει τα αμερικανικά στρατεύματα που ήταν ανεπτυγμένα σε διάφορες περιοχές της Συρίας, στην οποία πολλοί είδαν την εγκατάλειψη των Κούρδων μαχητών που πολέμησαν για χρόνια στο πλευρό των ΗΠΑ εναντίον των τζιχαντιστών του Ισλαμικού Κράτους (ΙΚΙΛ).
Στην επιστολή τους τα μέλη της Γερουσίας επικαλούνται δημοσιεύματα σύμφωνα με τα οποία ο τουρκικός στρατός επιχειρεί εκτός της συμφωνημένης «ασφαλούς ζώνης» στη βορειοανατολική Συρία και τουρκικά στρατεύματα ή δυνάμεις υποστηριζόμενες από την Άγκυρα επιτίθενται σε σύρους κούρδους πολιτοφύλακες κοντά στην Ταλ Ταμρ.
«Επανειλημμένα, ο πρόεδρος Τραμπ απείλησε να “καταστρέψει την οικονομία της Τουρκίας” εάν η Τουρκία παραβιάσει τις υποχρεώσεις της», ανέφεραν οι πολιτικοί στην επιστολή τους. «Τηρώντας αυτή τη θέση, ζητούμε η κυβέρνηση να λάβει άμεσα μέτρα για επιβάλλει την εφαρμογή της συμφωνίας της 17ης Οκτωβρίου με σκληρές οικονομικές κυρώσεις» σε περίπτωση αθέτησής της, πρόσθεσαν οι γερουσιαστές, διαμηνύοντας πως θα συνεχίσουν να επιδιώκουν την έγκριση από το Κογκρέσο σχεδίου νόμου που προβλέπει τέτοιες κυρώσεις.
Σε δηλώσεις του προς το Politico, o Ρεπουμπλικανός γερουσιαστής της Αϊόβα, ανέφερε ότι είναι αντίθετος με την ανάληψη οποιασδήποτε δράσης για επιβολή κυρώσεων στην Τουρκία, ενόσω ο πρόεδρος Ταγίπ Ερντογάν θα επισκέπτεται την Ουάσιγκτον.«Δε νομίζω είναι καλή ιδέα να έχουμε ακρόαση για το νομοσχέδιο, ενόσω ο Ερντογάν θα είναι εδώ», είπε ο γερουσιαστής Ρίις.
Ο επικεφαλής της μειοψηφίας στην Επιτροπή, γερουσιαστής Ρόμπερτ Μενέντεζ, δήλωσε στο Politico πως έλπιζε ότι θα οριζόταν ημερομηνία συζήτησης του νομοσχεδίου και ψηφοφορία την επόμενη εβδομάδα.
«Εχω όμως την αίσθηση ότι ο πρόεδρος της επιτροπής δεν επιθυμεί να κάνουμε κάτι ενώ ο Ερντογάν θα βρίσκεται εδώ», είπε.
Η συνάντηση Τραμπ - Ερντογάν στο Λευκό Οίκο έχει προγραμματιστεί για τις 13 Νοεμβρίου και ο γερουσιαστής Μενέντεζ, μιλώντας την Τρίτη στην ολομέλεια της Γερουσίας είχε ζητήσει από τον Αμερικανό πρόεδρο να ακυρώσει την πρόσκληση.
Ανάλογη νομοθεσία εγκρίθηκε με συντριπτική πλειοψηφία από τη Βουλή στις 29 Οκτωβρίου και μετά την απόφαση του προέδρου της Επιτροπής Εξωτερικών Σχέσεων να το «παγώσει», το Politico σημειώνει ότι ο πρόεδρος Τραμπ θα αποφύγει τις διπλωματικές κόντρες με τον Ερντογάν.
Να σημειωθεί πως την Τρίτη το πρακτορείο Bloomberg μετέδωσε ότι το Στέιτ Ντιπάρτμεντ είναι αντίθετο με την προώθηση στη Γερουσία των νομοσχεδίων για τις κυρώσεις και την αναγνώριση της Γενοκτονίας των Αρμενίων.
«Δε νομίζω είναι καλή ιδέα να έχουμε ακρόαση για το νομοσχέδιο, ενόσω ο Ερντογάν θα είναι εδώ», είπε ο γερουσιαστής Ρίις.
Ο επικεφαλής της μειοψηφίας στην Επιτροπή, γερουσιαστής Ρόμπερτ Μενέντεζ, δήλωσε στο Politico πως έλπιζε ότι θα οριζόταν ημερομηνία συζήτησης του νομοσχεδίου και ψηφοφορία την επόμενη εβδομάδα.
«Εχω όμως την αίσθηση ότι ο πρόεδρος της επιτροπής δεν επιθυμεί να κάνουμε κάτι ενώ ο Ερντογάν θα βρίσκεται εδώ», είπε.
Η συνάντηση Τραμπ - Ερντογάν στο Λευκό Οίκο έχει προγραμματιστεί για τις 13 Νοεμβρίου και ο γερουσιαστής Μενέντεζ, μιλώντας την Τρίτη στην ολομέλεια της Γερουσίας είχε ζητήσει από τον Αμερικανό πρόεδρο να ακυρώσει την πρόσκληση.
Ανάλογη νομοθεσία εγκρίθηκε με συντριπτική πλειοψηφία από τη Βουλή στις 29 Οκτωβρίου και μετά την απόφαση του προέδρου της Επιτροπής Εξωτερικών Σχέσεων να το «παγώσει», το Politico σημειώνει ότι ο πρόεδρος Τραμπ θα αποφύγει τις διπλωματικές κόντρες με τον Ερντογάν.
Να σημειωθεί πως την Τρίτη το πρακτορείο Bloomberg μετέδωσε ότι το Στέιτ Ντιπάρτμεντ είναι αντίθετο με την προώθηση στη Γερουσία των νομοσχεδίων για τις κυρώσεις και την αναγνώριση της Γενοκτονίας των Αρμενίων.
