
# ملت ایران اجازه نخواهد داد توطئه‌های استکبار جهانی عملیاتی شود

Published at: **2019-11-04T15:32:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544863.html/%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%A7%D8%AC%D8%A7%D8%B2%D9%87-%D9%86%D8%AE%D9%88%D8%A7%D9%87%D8%AF-%D8%AF%D8%A7%D8%AF-%D8%AA%D9%88%D8%B7%D8%A6%D9%87-%D9%87%D8%A7%DB%8C-%D8%A7%D8%B3%D8%AA%DA%A9%D8%A8%D8%A7%D8%B1-%D8%AC%D9%87%D8%A7%D9%86%DB%8C-%D8%B9%D9%85%D9%84%DB%8C%D8%A7%D8%AA%DB%8C-%D8%B4%D9%88%D8%AF)

مدیرکل آموزش‌وپرورش قم با اشاره به اهمیت استکبارستیزی و مبارزه با دشمنان نظام، گفت: ملت ایران اجازه نخواهد داد توطئه‌ها و نقشه‌های استکبار جهانی در کشور عملیاتی شود.
به گزارش شبکه اطلاع رسانی راه دانا؛ حمیدرضا شیخ‌الاسلام در حاشیه برگزاری راهپیمایی یوم‌الله 13 آبان در گفتگو با خبرنگار  قم فردا، اظهار داشت: اولاً این روز را به همه ملت ایران که با پایداری و مقاومت خودشان در این 4 دهه برای نظام مایه افتخار بودند تبریک عرض می‌نمایم.وی ادامه داد: بحمدالله دانش آموزان و همکاران فرهنگی بنده امروز حضور بسیار باشکوه و خوبی در این راهپیمایی داشتند که جا دارد از همه این عزیزان تشکر کنم.شیخ‌الاسلام تصریح کرد: همه اقشار مردم به‌خصوص دانش آموزان امروز با حضور خودشان در راهپیمایی 13 آبان نشان دادند که شناخت درستی از وقایع، اتفاقات و شرایط کشور دارند و حمایت خودشان را حرکتی که در ابتدای انقلاب علیه لانه جاسوسی صورت گرفت بار دیگر اعلام می‌کنند.وی افزود: امروز همه با شعار مرگ بر آمریکا استکبارستیزی و مبارزه با آمریکای جنایتکار را با مشت‌های گره‌کرده خودشان نشان دادند.مدیرکل آموزش‌وپرورش قم راهپیمایی امروز را حامل پیام‌های زیادی دانست و گفت: امروز دشمنان نظام مقدس جمهوری اسلامی ایران باید بدانند که مردم کشورمان با بینش و بصیرت بالا به‌خوبی در برابر این کشورها خواهند ایستاد و اجازه نخواهند داد که توطئه‌ها و نقشه‌های آن‌ها در کشور عملیاتی شود.انتهای پیام/
