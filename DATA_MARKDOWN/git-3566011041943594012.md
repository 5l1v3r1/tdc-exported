
# هشدار وقوع سیلاب و بالا آمدن سطح آب رودخانه ها در گلستان

Published at: **2019-11-02T15:21:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544201.html/%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B3%DB%8C%D9%84%D8%A7%D8%A8-%D9%88-%D8%A8%D8%A7%D9%84%D8%A7-%D8%A2%D9%85%D8%AF%D9%86-%D8%B3%D8%B7%D8%AD-%D8%A2%D8%A8-%D8%B1%D9%88%D8%AF%D8%AE%D8%A7%D9%86%D9%87-%D9%87%D8%A7-%D8%AF%D8%B1-%DA%AF%D9%84%D8%B3%D8%AA%D8%A7%D9%86)

مدیر مطالعات پایه منابع آب شرکت آب منطقه ای گلستان نسبت به احتمال بالا آمدن سطح آب رودخانه ها و وقوع سیلاب مناطق کوهستانی و شیبدار استان با توجه به اخطاریه اداره کل هواشناسی گلستان هشدار داد.
به گزارش شبکه اطلاع رسانی راه دانا؛ به نقل از گلستان ما؛ حسن فرازجو  امروز در گفتگو با خبرنگاران، اظهار کرد:  با توجه به اخطاریه اداره کل هواشناسی استان، احتمال بالا آمدن سطح آب رودخانه ها و وقوع سیلاب در استان به ویژه در دره ها و مناطق کوهستانی طی روز یکشنبه ۱۲ آبان ۹۸ و روزهای آتی وجود دارد.
وی افزود: با توجه به اخطاریه جوی شماره  ۱۲ اداره کل هواشناسی استان، از شنبه شب (۱۱ آبان ۹۸) تا بامداد روز دوشنبه (۱۳ آبان ۹۸) بارش شدید باران، رعد و برق، وزش باد شدید و کاهش دما در سطح استان پیش بینی شده است .
فرازجو تاکید کرد: طی این مدت به علت وقوع رگبارهای شدید محلی و نقطه ای، احتمال وقوع سیلاب به ویژه در نواحی غربی و کوهپایه ای استان دور از انتظار نیست.
مدیر مطالعات پایه منابع آب شرکت آب منطقه ای گلستان از هم استانی ها و گردشگران خواست از هم استانی ها و گردشگران خواسته در حاشیه رودخانه های دایمی و فصلی استان توقف نکنند و همچنان از نزدیک شدن به رودخانه ها، مسیل ها، مخازن سدها و مناطق مستعد وقوع سیل، خودداری کنند.
انتهای پیام/
 
