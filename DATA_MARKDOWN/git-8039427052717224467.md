
# విజయారెడ్డిని కాపాడే క్రమంలో తీవ్రంగా గాయపడిన డ్రైవర్ మృతి

Published at: **2019-11-05T11:12:06+00:00**

Author: ****

Original: [Andhrajyothy](https://www.andhrajyothy.com/artical?SID=947043)

ADVT
హైదరాబాద్‌: తహసీల్దార్ విజయారెడ్డి డ్రైవర్‌ గురునాథం కంచన్‌బాగ్‌లోని అపోలో డీఆర్డీవో ఆసుపత్రిలో చికిత్స పొందుతూ నేడు మృతి చెందాడు. నిన్న సురేష్ అనే వ్యక్తి అబ్దుల్లాపూర్‌మెట్ తహసీల్దార్ విజయారెడ్డిపై పెట్రోల్ పోసి నిప్పంటించి దారుణంగా హత్య చేసిన విషయం తెలిసిందే. అయితే విజయారెడ్డిని కాపాడే క్రమంలో గురునాథం తీవ్రంగా గాయపడ్డాడు. 80 శాతం కాలిన గాయాలతో నిన్న ఆస్పత్రిలో చేరిన గురునాథం.. చికిత్స పొందుతూ నేడు తుదిశ్వాస విడిచాడు. అతని స్వస్థలం సూర్యాపేట జిల్లా గరిడేపల్లి మండలం వెలిదండ గ్రామం. గురునాథం మృతితో వెలిదండ గ్రామంలో విషాద ఛాయలు అలముకున్నాయి.
