
# WTO به نفع آمریکا علیه هند رای صادر کرد

Published at: **2019-11-01T16:44:00+00:00**

Author: ****

Original: [جامعه خبری تحلیلی الف](https://www.alef.ir/news/3980810089.html)

سازمان تجارت جهانی با تایید شکایت آمریکا حکم کرد که حدود ۷ میلیارد دلار از یارانه های صادرات هند، قوانین تجاری را نقض کرده است و باید حذف شود.
 به گزارش مهر به نقل از رویترز، سازمان تجارت جهانی با تایید شکایت آمریکا حکم کرد که حدود  ۷ میلیارد دلار از یارانه های صادرات هند، قوانین تجاری را نقض کرده است و باید حذف شود.
هیات رسیدگی سازمان تجارت جهانی تا حدود زیادی با ادعاهای آمریکا در به چالش کشیدن یارانه های صادراتی که به شکل معافیت از تعرفه‌های کالا و مالیات ملی اعطا شده است، موافق است در حالی که بخش دیگری از ادعاهای آمریکا را رد می‌کند. سازمان تجارت جهانی از هند خواست که در بازه زمانی ۹۰ تا ۱۸۰ روز یارانه های وابسته به صادرات را لغو کند.
دفتر نماینده تجارت آمریکا در بیانیه‌ای گفت که هیات رسیدگی سازمان تجارت جهانی تایید کرد که هند برای صادر کننده‌های خود یارانه هایی غیر قانونی به ارزش سالانه بیش از ۷ میلیارد دلار فراهم آورده است. این یارانه ها به تولیدکنندگان کالاهای فولادی، دارویی، شیمیایی، محصولات آی‌تی و پارچه اعطا شده است.
