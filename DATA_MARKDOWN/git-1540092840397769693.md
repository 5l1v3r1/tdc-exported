
# «Μονόδρομος για το Brexit η συμφωνία με την Ε.Ε»: Ο Τζόνσον ανοίγει την προεκλογική του εκστρατεία

Published at: ****

Author: ****

Original: [CNN.gr](https://www.cnn.gr/news/kosmos/story/196068/monodromos-gia-to-brexit-i-symfonia-me-tin-e-e-o-tzonson-anoigei-tin-proeklogiki-toy-ekstrateia)

Newsroom, CNN Greece 18:35 , 03 November 2019
«Ο μόνος δρόμος για να αποχωρήσουμε από την ΕΕ τώρα, ο μόνος τρόπος για να επιτύχουμε το Brexit, είναι να προχωρήσουμε με την συμφωνία που έχουμε», δήλωσε σε συνέντευξη που παραχώρησε στο Sky News κατά την έναρξη της προεκλογικής του εκστρατείας για τις βουλευτικές εκλογές που θα διεξαχθούν στις 12 Δεκεμβρίου στη Βρετανία.
Εν τω μεταξύ, προβάδισμα από 8 έως 17 μονάδες διατηρούν οι Συντηρητικοί επί των Εργατικών ενόψει των βουλευτικών εκλογών της 12ης Δεκεμβρίου, όπως δείχνουν πέντε δημοσκοπήσεις που δόθηκαν στη δημοσιότητα τις τελευταίες ημέρες.
Η πιο πρόσφατη δημοσκόπηση, που διενεργήθηκε από την εταιρεία ORB για λογαριασμό της εφημερίδας Sunday Telegraph, φέρνει τους Συντηρητικούς να προηγούνται με ποσοστό 36%. Οι Εργατικοί συγκεντρώνουν 28%, οι Φιλελεύθεροι Δημοκράτες 14% και το κόμμα Brexit του Νάιτζελ Φάρατζ 12%.
Άλλη δημοσκόπηση, της εταιρείας Opinium για τον Observer, δίνει στους Συντηρητικούς ποσοστό 42%, στους Εργατικούς 26%, στους Ελεύθερους Δημοκράτες 16% και στο κόμμα Brexit 9%.

        
          Βρετανία: Μεγάλο προβάδισμα δίνουν οι δημοσκοπήσεις στους Συντηρητικούς
        
      
O Νάιτζελ Φάρατζ, ο ηγέτης του Κόμματος του Brexit στη Βρετανία, δήλωσε σήμερα ότι δεν θα είναι υποψήφιος στις βουλευτικές εκλογές που θα διεξαχθούν τον ερχόμενο μήνα στο Ηνωμένο Βασίλειο, καθώς επιλέγει αντ'αυτού να κάνει εκστρατεία σε όλη τη χώρα κατά της συμφωνίας του πρωθυπουργού Μπόρις Τζόνσον για την αποχώρηση από την ΕΕ.
«Το σκέφτηκα πάρα πολύ αυτό: Πως θα υπηρετήσω καλύτερα τον σκοπό του Brexit;», δήλωσε στον Άντριου Μαρ του BBC.

        Διαβάστε επίσης
      
