
# L’Accademia dei Pericolanti di Messina premia sei eccellenze messinesi

Published at: **2019-11-05T10:57:30+00:00**

Author: **Redazione**

Original: [Tempostretto](https://www.tempostretto.it/news/laccademia-dei-pericolanti-di-messina-premia-sei-eccellenze-messinesi.html)

Un premio alle eccellenze messinesi. Mercoledì 13 novembre, alle ore 18.00, nella sala dell’Accademia Peloritana dei Pericolanti (Palazzo Università, Piazza S. Pugliatti 1, Messina), si terrà la cerimonia di consegna dei premi Magister Peloritanus. 
Per la seconda volta dalla sua istituzione (1729), l’Accademia ha deliberato l’istituzione di premi, con i quali dare atto dei meriti di illustri personaggi messinesi o siciliani o dell’area dello Stretto per nascita o per residenza, o che comunque abbiano onorato Messina o la Sicilia o l’area dello Stretto.
Premio Magister Peloritanus 2019 per la Musica al Maestro Maurizio Arena: Direttore d’orchestra di fama internazionale.
Premio Magister Peloritanus 2019 per le Scienze Fisiche, Matematiche e Naturali al dott. Francesco Bonaccorso: scienziato dell’Istituto Italiano di Tecnologia di Genova
Premio Magister Peloritanus 2019 per le Scienze Giuridiche, Economiche e Politiche a S. E. dott. Pasquale Ciccolo: già procuratore generale della Corte di Cassazione
Premio Magister Peloritanus 2019 per le Scienze Medico-Biologiche al prof. Davide F. D’Amico: chirurgo specializzato nei trapianti di fegato
Premio Magister Peloritanus 2019 per la Comunicazione al direttore Giuseppina Paterniti Martello: Direttore di TG3
Premio Magister Peloritanus 2019 per Lettere, Filosofia e Belle Arti alla dott.ssa Bianca Stancanelli: giornalista e scrittrice di successo
