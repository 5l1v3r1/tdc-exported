
# Arriva Xiaomi Redmi 8: batteria da 5.000 mAh e schermo da 6,22 a 169 euro

Published at: **2019-11-05T14:10:00+00:00**

Author: **Giuseppe Russo**

Original: [DDay.it](https://www.dday.it/redazione/32946/xiaomi-redmi-8-italia-prezzo-wind-tre)

Arriva in Italia Redmi 8, ultimo nato in casa Xiaomi come smartphone dalla batteria a lunga durata. Oltre che nei Mi Store sarà acquistabile con Wind Tre.
Redmi 8, dotato di una batteria da 5.000 mAh è sostenuto da uno Snapdragon 439 sarà disponibile sul nostro mercato nella versione 4 GB di RAM e 64 GB di archiviazione, con uno slot 2+1 dual SIM e spazio per schede microSD fino a 512GB. Il dispositivo è dotato di un display HD+ da 6,22” con rapporto di 19:9. Il comparto fotografico principale è formato da una doppia fotocamera da 12 MP + 2 MP, mentre la fotocamera frontale è una 8 MP.
Lo schermo è protetto da un Gorilla Glass 5 e mantiene alcune funzionalità comode per gli utenti quali radio FM senza la necessità di collegare le cuffie e sensore ad infrarossi  per il controllo a distanza dei dispositivi smart home compatibili. Sarà presente inoltre il Bluetooth 4.2.
Oltre a ricarica rapida a 18 W veicolata tramite USB Type-C sul retro del dispositivo trova spazio il classico sensore di impronte digitali. Nella confezione sarà incluso un caricabatterie da 10 W.
 
Redmi 8 sarà a breve acquistabile nelle colorazioni Onxy Black e Sapphire Blue in esclusiva con Wind Tre, presso i negozi Wind e i 3 Store,  in abbinamento alle offerte oltre che su mi.com e presso i Mi Store, a 169,90 euro. La colorazione Ruby Red sarà invece disponibile prossimamente solo su mi.com e presso i Mi Store.
