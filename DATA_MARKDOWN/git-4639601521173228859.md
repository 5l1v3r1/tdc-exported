
# Παναθηναϊκός : Έξω ο Μπράουν, μέσα ο Μπέντιλ στην Basket League

Published at: **2019-11-01T11:35:07+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/01/sports/panathinaikos-ekso-o-mpraoun-mesa-o-mpentil-stin-basket-league/)

Οι καλές εμφανίσεις που έχει πραγματοποιήσει ο Μπεν Μπέντιλ στα τελευταία παιχνίδια της ομάδας του Παναθηναϊκού, φαίνεται πως έχουν κερδίσει τον Αργύρη Πεδουλάκη, με τον Έλληνα κόουτς να προχωρά σε μία αλλαγή.
Οι «πράσινοι» πήραν την απόφαση να κάνουν μία «εσωτερική» αλλαγή στους ξένους που θα έχουν δικαίωμα συμμετοχής στην Basket League. Έτσι λοιπόν ο Γκανέζος πάουερ Φόργουορντ/σέντερ θα πάρει τη θέση του Ρίον Μπράουν για τις υποχρεώσεις του τριφυλλιού στο ελληνικό πρωτάθλημα.

        Διαβάστε ακόμη : Διαγνωστικά Κέντρα - Λουκέτο από τις 21 Νοεμβρίου – Μεγάλη ταλαιπωρία για τους ασφαλισμένους
      
Αυτό πρακτικά σημαίνει πως ο Μπέντιλ κερδίζει συνεχώς πόντους σε σχέση με τον 28χρονο πρώην παίκτη του Προμηθέα Πάτρας, ο οποίος πλέον θα έχει ρόλο μόνο στους αγώνες του Παναθηναϊκού για την Euroleague καθώς δεν έχει πείσει ακόμα τον 55χρονο προπονητή.
Μάλιστα ο Αργύρης Πεδουλάκης μετά τη νίκη του Παναθηναϊκού επί της Αναντολού Εφές δήλωσε πως η ομάδα ίσως χρειαστεί έναν ακόμα γκαρντ, κάτι που αν τελικά γίνει τότε δυσχεραίνει την παραμονή του Μπράουν στο ρόστερ των «πράσινων».

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
