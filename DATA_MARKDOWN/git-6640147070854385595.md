
# Super Smash Bros Ultimate: Terry Bogard si unisce al gioco oggi

Published at: **2019-11-06T14:29:00+00:00**

Author: **Gianluca Saitto**

Original: [Tom&#39;s Hardware](https://www.tomshw.it/videogioco/super-smash-bros-ultimate-terry-si-unisce-oggi/)

Solo poche ore fà è andata in onda la diretta di presentazione del personaggio di Terry Bogard all’interno di Super Smash Bros Ultimate. Il game designer del titolo Nintendo,  Masahiro Sakurai, ha mostrato agli appassionati del brawler tutte le caratteristiche e i dettagli inerenti al personaggio prelevato direttamente dalla serie Fatal Fury. Inoltre è stato annunciato che Terry sarà scaricabile e giocabile fin da oggi.
Secondo Nintendo, il set mosse di Bogard darà ai giocatori il feeling del più classico gameplay da picchiaduro arcade della serie Fatal Fury, perfettamente inserito nei canoni dello stile di gioco di Super Smash Bros Ultimate. L’introduzione del nuovo personaggio porta anche l’aggiunta di un nuovo scenario chiamato King of Fighters Stadium e 50 brani musicali scelti da un assortimento di titoli SNK.
