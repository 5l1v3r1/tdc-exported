
# Barti potvrdila da je najbolja u 2019. godini!

Published at: **2019-11-03T14:25:31+00:00**

Author: **Milos**

Original: [Sportska centrala](https://www.sportskacentrala.com/2019/11/03/barti-potvrdila-da-je-najbolja-u-2019-godini/)

Ešli Barti pobednica je Završnog turnira za teniserke, koji se igrao u kineskom Šenženu.
Najbolja teniserka sveta, koja će završiti 2019. godinu na prvom mestu WTA liste, je u finalnom duelu savladala prošlogodišnju pobednicu Elinu Svitolinu iz Ukrajine sa 2:0, po setovima 6:4, 6:3. Za titulu u Šenženu nagrađena sa 4,3 miliona dolara.
Australijanka je tako došla do šestog trofeja u karijeri, a ove godine je stigla i do prve Grend slem titule, kada je slavila na Rolan Garosu.
Barti može da kruniše fenomenalnu sezonu i trijumfom u Fed kupu. Podsetimo, Australija u finalu dočekuje Francusku u Pertu od 9. do 10. novembra.
