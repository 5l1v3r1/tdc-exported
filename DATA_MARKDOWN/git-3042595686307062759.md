
# Forsvarer Listhaug

Published at: **2019-11-06T16:53:45+00:00**

Author: **Gunnar Ringheim**

Original: [Dagbladet.no](https://www.dagbladet.no/nyheter/forsvarer-listhaug/71787950)

- Fordi jeg mener Sylvi behandles urettferdig. Mye av det hun uttaler blir vridd på, og så blir den vridde versjonen etablert som sannheten. Sylvi Listhaug blir ofte misforstått, dels selvforskyldt. Men fordi hun noen ganger har gått over streken, så blir Sylvi nærmest stemplet som at hun alltid gjør det, sier Ketil Solvik-Olsen.
Sammen med Siv Jensen (50) utgjorde Sylvi Listhaug (41) og Ketil Solvik-Olsen (47) den øverste partiledelsen i Fremskrittspartiet etter at Per Sandberg trakk seg i fjor høst. Under landsmøtet i mai overlot Solvik-Olsen sin nestlederposisjon til Terje Søviknes (50), mens Listhaug ble valgt til første nestleder på fast basis.

        Både Listhaug og Solvik-Olsen ble utnevnt til statsråder i Solberg-regjeringen etter stortingsvalget i 2013, hun som landbruksminister og seinere justisminister, han som samferdselsminister.
      
20. mars 2018 gikk Listhaug av som justisminister, men gjorde comeback i regjeringen 3. mai i år, som eldre- og folkehelseminister
I boka beskrives Sylvi Listhaug slik av sin partifelle Ketil Solvik-Olsen:

        «Hun jobber hardt, er dedikert og har sterkt engasjement. I media fremsta r hun som omstridt – litt fortjent, men mest ufortjent. Jo visst, hun er direkte i talen, men jeg blir stadig overrasket over hvordan motstandere og enkelte journalister forsøker a omfortolke hennes ord ved a ta dem ut av sammenheng eller sette dem inn i en annen kontekst. Det synes jeg er urimelig. Man kan gjerne være uenig med Sylvi, men man bør forholde seg til de standpunktene hun faktisk har, framfor a tillegge henne nærmest onde motiv. Hun er tøff som sta r i debattene, men jeg tipper det også kan være frustrerende når utsagn stadig vris på til det ugjenkjennelige.»
      

        Ketil Solvik-Olsen påpeker at formen deres er forskjellig:
      

        «For min del er jeg glad for at jeg har et mildere uttrykk og kanskje bruker noen setninger ekstra for nettopp a fa frem nyanser som kan fjerne misforsta elser.»
      
