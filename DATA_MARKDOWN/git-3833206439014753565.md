
# Младо наркоманче със скандално оправдание за намерената в него дрога

Published at: **2019-11-02T08:20:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Mlado-narkomanche-sus-skandalno-opravdanie-za-namerenata-v-nego-droga-910486)

Ученик от пловдивско училище беше хванат с пет грама марихуана от служители на МВР, а оправданието му остави всички свидетели на полицейската акция без думи, предаде репортер на Plovdiv24.bg.
Белезниците щракнали за непълнолетния младеж на 19 март т.г. Тогава той закупил 5 грама марихуана, които да употреби. Вечерта, около 19 часа, младежът отишъл на Сахат тепе с шестима негови приятели, за да се напушат – така и станало.
Един час по-късно в района пристигнали двама служители на Второ РУ. Те приближили младежите, които пък видимо се притеснили. Полицаите установили, че обвиняемият държи у себе си десет главички марихуана, прибрани в малък джоб на мъжката му дамска чанта – в нея имало още контролна везна и листчета за свиване на цигари.
Обвиняемият обяснил, че употребявал марихуана от около две години, като с течение на времето бил развил зависимост. Той добавил, че не може да се напуши, ако употребява по-малко от 1 грам дневно и затова носи в себе си везната, за да може да мери точно. След признанията, младежът бил отведен в сградата на Второ РУ и задържан за 24 часа.
По-късно той бил изправен пред съда. Магистратите преценили, че момчето е с добри характеристични данни. Поради тези причини те го освободили от наказание тип "глоба“ и му наложили "Обществено порицание“.
