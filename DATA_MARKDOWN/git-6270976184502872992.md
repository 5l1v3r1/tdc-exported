
# Бізнесмен Ярославський відповів на прохання Зеленського

Published at: **2019-11-06T18:17:10+00:00**

Author: **Ольга Проскурова**

Original: [Рубрика](https://rubryka.com/2019/11/06/biznesmen-yaroslavskyj-vidpoviv-na-prohannya-zelenskogo/)


        
          Під час представлення нового голови Харківської ОДА відбувся діалог між президентом України Володимиром Зеленський і бізнесменом Олександром Ярославським на тему стану підприємств держконцерну “Укроборонпром”, 10% яких зосереджено в Харківській області.
        
      
Про це повідомляє РБК-Україна.
Генеральний директор концерну Айварас Абромавічус поскаржився на холод в цехах заводів, а Зеленський, звертаючись до нового глави Харківської області Олексія Кучера, запропонував “зібрати бізнес”.
“Я от побачив Олександра Ярославського – ніхто не попався більше”, – сказав він.
Зеленський звернувся до самого бізнесмена, який, зокрема, відомий тим, що кілька років тому врятував від зупинки легендарний Харківський тракторний завод:
“У мене питання. Є завод тисяча вісімсот дев’яносто якогось року, там страшні умови. Я розумію, що державне підприємство. Можна, вам зібрати бізнес-асоціації на Харківщині і просто дати людям нормальні умови? А ми зі своєї сторони, як держава. Ми повинні це робити дуже швидко перед зимою. Якщо можна вирішити це питання, і на це є ваша громадянська воля”.
Ярославський нагадав, що зараз на оборонних заводах та ж ситуація, що була на ХТЗ до покупки їм цього підприємства, але держава не допомагала, а заважала.
“Я там платив зарплату просто на заводі, який простоює. Ми билися, билися, поки не запустили виробництво. Прийшло СБУ, і директору почали придумувати якісь божевільні підсудні статті. Я його рік по підвалах ховав. Зате сьогодні майже 3 тисячі людей мають зарплату, роботу. А це підприємство ми б могли втратити точно так само”, – сказав Ярославський.
Зеленський погодився на “100 %”, заявивши, що до Ярославського більше “ніяке СБУ не прийде”.
“Але зараз нам хоча б допомогти? Ми можемо про стратегічні плани потім зустрічатися, розмовляти. Можна бізнесменів зібрати?”, – сказав Зеленський.
Ярославський відповів: “Я вже зібрався, не треба мене збирати. Багато бізнесменів не треба. То футбол, то ще щось, в підсумку я один опиняюся. Збирають всіх, а плачу я один”, – сказав Ярославський, жартома додавши: “Коли ви мене помітили, я зрозумів, що я потрапив”.
Бізнесмен пообіцяв допомогти президенту України та уряду: “Звичайно, допоможемо. Питання закрито, не треба ні законопроектів, ні агітацій, нічого”. Правда, жартома зауважив: “10 % “Укроборонпрому не потягну”. А Зеленський сказав, що буде “часто приїжджати на Харківщину, саме так все вирішується дуже швидко”.
При цьому Зеленський шокований статистикою Укроборонпрому.
Нагадаємо, що Зеленський відбув з робочою поїздкою до Харківської області.
Раніше повідомлялося, що Зеленський ініціює створення Військової поліції.
