
# پروازهای هما به پایتخت ایتالیا از ۱۱ آذر برقرار می‌شود

Published at: **2019-11-06T23:57:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620290/%D9%BE%D8%B1%D9%88%D8%A7%D8%B2%D9%87%D8%A7%DB%8C-%D9%87%D9%85%D8%A7-%D8%A8%D9%87-%D9%BE%D8%A7%DB%8C%D8%AA%D8%AE%D8%AA-%D8%A7%DB%8C%D8%AA%D8%A7%D9%84%DB%8C%D8%A7-%D8%A7%D8%B2-%DB%B1%DB%B1-%D8%A2%D8%B0%D8%B1-%D8%A8%D8%B1%D9%82%D8%B1%D8%A7%D8%B1-%D9%85%DB%8C%E2%80%8C%D8%B4%D9%88%D8%AF)


        مدیرکل روابط عمومی هواپیمایی جمهوری اسلامی ایران گفت: "هما" از روز دوشنبه ۱۱ آذرماه پروازهای خود به شهر رم ایتالیا را از سر می‌گیرد.
      

        آفتاب‌‌نیوز :
      
معصومه اصغرزاده روز چهارشنبه گفت: باتوجه به درخواست هموطنان خارج از کشور و با برنامه‌ریزی‌های انجام شده و پس از یک دوره توقف، پروازهای "هما" به شهر رم آغاز می شود.
وی اضافه کرد: "ایران ایر" از تاریخ ۱۱ آذرماه امسال مصادف با دوم ماه دسامبر میلادی پروازهای خود را به رم برقرار می کند.
اصغرزاده گفت: بر این اساس پرواز تهران- رم - تهران، روزهای دوشنبه و پنج‌شنبه هر هفته انجام می‌شود.
هم اکنون هواپیمایی جمهوری اسلامی ایران در روزهای سه‌شنبه و جمعه هر هفته به شهر میلان ایتالیا پرواز می‌کند.
