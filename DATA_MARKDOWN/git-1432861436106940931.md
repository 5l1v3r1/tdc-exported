
# Милан с първа победа на Меаца от края на август

Published at: **2019-11-01T09:15:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/italy/milan-s-pyrva-pobeda-na-meaca-ot-kraq-na-avgust-1390644.html)

Милан победи гостуващия СПАЛ с минималното 1:0 в среща от 10-ия кръг на италианската Серия А. Единственият гол в мача падна в 63-ата минута, когато се разписа Сусо от пряк свободен удар.
През първата част "росонерите" удариха напречната греда чрез Саму Кастийехо, а през втората част Лукас Пакета се отличи със сериозен пропуск.
Успехът за Милан е втори през сезона у дома след мача в началото на сезона срещу Бреша (1:0) на 31 август. Футболистите, водени от Стефано Пиоли, отново се върнаха към победите след два мача, в които записаха равенство и загуба. В класирането Милан се изкачи до 10-о място с 13 точки, докато СПАЛ остава на предпоследното 19-о с актив от 7 пункта.
