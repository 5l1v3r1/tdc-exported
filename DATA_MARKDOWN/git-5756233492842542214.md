
# «لیدی گاگا» در ماجرای یک قتل خانوادگی

Published at: **2019-11-02T15:38:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619450/%D9%84%DB%8C%D8%AF%DB%8C-%DA%AF%D8%A7%DA%AF%D8%A7-%D8%AF%D8%B1-%D9%85%D8%A7%D8%AC%D8%B1%D8%A7%DB%8C-%DB%8C%DA%A9-%D9%82%D8%AA%D9%84-%D8%AE%D8%A7%D9%86%D9%88%D8%A7%D8%AF%DA%AF%DB%8C)


        «لیدی گاگا» خواننده معروف پاپ به پروژه ساخت فیلم ماجرای قتل «مائوریزیو گوچی» نوه مالک کمپانی گوچی به تهیه‌کنندگی «ریدلی اسکات» پیوست.
      

        آفتاب‌‌نیوز :
      
 «لیدی گاگا» پس از اولین تجربه بازیگری خود در فیلم «ستاره‌ای متولد شده است» که نامزدی جایزه اسکار بازیگری را برای او به ارمغان آورد در یک فیلم جدید در نقش همسر «مائوریزیو گوچی» نوه به‌قتل‌رسیده مالک اسبق کمپانی معروف «گوچی» بازی خواهد کرد.
به گزارش هالیوود ریپورتر، «لیدی گاگا» در نقش «پاتریزیا رجیانی» همسر «مائوریزیو گوچی» بازی می‌کند که به نقش داشتن در قتل همسرش محکوم شد.
«ریدلی اسکات» به همراه همسرش «جیانینا اسکات» تهیه‌کننده این فیلم خواهد بود و احتمالا کارگردانی آن را نیز بر عهده بگیرد. «ریدلی اسکات» سال‌هاست ساخت این پروژه سینمایی را در سر دارد و در برهه‌ای نیز قرار بود «آنجلینا جولی» نقش «پاتریزیا رجیانی» را بازی کند.
پیش‌تر نام «وونگ کاروای» کارگردان نامدار هنگ‌کنگی نیز به عنوان کارگردان این پروژه سینمایی مطرح بود.
«لیدی گاگا» برای بازی در فیلم «ستاره‌ای متولد شده است» به کارگردانی «بردلی کوپر» نامزد اسکار بازیگری شد و توانست جایزه اسکار بهترین ترانه اصلی را نیز دریافت کند.
