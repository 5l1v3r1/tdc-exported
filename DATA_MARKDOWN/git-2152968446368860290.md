
# Григор загуби! Отпадна на крачка от финала в Париж

Published at: **2019-11-02T17:15:00+00:00**

Author: **Петя Славова**

Original: [Dnes.bg](https://www.dnes.bg/notifikacii/2019/11/02/grigor-zagubi-otpadna-na-krachka-ot-finala-v-parij.428326)

Григор Димитров отпадна на крачка от финала на "Мастърс" турнира в Париж, предаде Gol.bg.
Българинът отстъпи на лидера в световната ранглиста Новак Джокович, който стигна до успеха след 7:6(5), 6:4.
Това бе десети мач между двамата в тура и девети успех за сръбския тенисист.
Нашето момче обаче се представи изключително достойно, но просто нямаше нужния късмет в най-важните моменти. В първия сет нямаше дори точки за пробив и се стигна до тайбрек в който българинът поведе с 5:3.
Вместо да се възползва и да затвори сета обаче той се пропука и позволи на сърбина да спечели следващите четири точки и да поведе със сет.
Във втория сет всичко се реши от един единствен пробив в петия гейм и след това двамата си взеха лесно подаванията.
На финала Ноле ще спори срещу победителя от другия 1/2-финален сблъсък между Рафаел Надал и Денис Шаповалов.
Още новини от спорта четете в Gol.bg.
 
