
# Stiže veliko pojačanje: Partizan u završnim pregovorima sa Amerikancem

Published at: **2019-11-01T16:27:04+00:00**

Author: **Zile**

Original: [Sportska centrala](https://www.sportskacentrala.com/2019/11/01/stize-veliko-pojacanje-partizan-u-zavrsnim-pregovorima-sa-amerikancem/)

Košarkaši Partizana sjajno igraju u Evrokupu, u ABA ligi su doživeli dva poraza u prve četiri utakmice, a narednih dana mogli bi da dobiju veliko pojačanje pred nastavak sezone.
Prema navodima Maxbetsporta crno-beli su u završnim pregovorima sa Džejmsom Belom, koji već ima iskustvo igranja u ABA ligi pošto je nastupao za Cedevitu i Budućnost.
Amerikanac je prošlu sezonu počeo u Cedeviti za koju je na 13 utakmica prosečno postizao 13.5 poena, a krajem prošle sezone pojačao je Budućnost.
U dresu Podgoričana imao je prosek od 8.5 poena po utakmici, uz 42 odsto pogođenih šuteva za 3 poena.
U karijeri je nastupao za Kremonu, Nansi, Hapoel Holon i Darušafaku.
