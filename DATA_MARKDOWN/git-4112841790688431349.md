
# Prečo mám akné práve ja? Môžu za to zlozvyky aj strava

Published at: **2019-11-07T16:54:00+00:00**

Author: **Inzercia**

Original: [REFRESHER](https://refresher.sk/69988-Preco-mam-akne-prave-ja-Mozu-za-to-zlozvyky-aj-strava)


        Fajčenie či rafinovaný cukor. Možné príčiny akné vieš eliminovať.
      
Len málokto má perfektnú pleť. V mladom veku sa jej nedokonalosť často prejaví v podobe akné. To nemá byť útecha. Je prirodzené, keď ťa akné hnevá. Ide predsa o tvoj zovňajšok, ktorý neskryješ.
Ako je možné, že niekomu v tvojom veku sa akné úspešne vyhýba, zatiaľ čo iní s ním bojujú?
V koži každého z nás sa každý deň odohráva množstvo prirodzených procesov.  Mužské hormóny tvoria maz v mazových žľazách. A práve maz je jedným z faktorov, ktorý môže byť príčinou vzniku akné. 
Akné môžeš vnímať ako stav, za ktorý môže zlé fungovanie mazovej žľazy. V normálnom prípade maz chráni kožu vodeodolnou vrstvou, ale vplyvom hormonálnych zmien dochádza k jeho nadmernému vylučovaniu a tvoja pleť sa preto stáva omnoho mastnejšia.
„Akné ako také dedičné nie je, ale typ kože so zvýšenou tvorbou mazu s následným sklonom k vzniku akné.“  Hovorí dermatologička MUDr. Ivana Plecháčová. Vedúca lekárka centra Lasermed nám pomohla zodpovedať aj ďalšie otázky o akné.
Príčin výskytu akné je totiž veľa. Je dobré, ak ich spoznáš, pretože sa ich môžeš skúsiť zbaviť.
Je pravda, že mliečne výrobky a potraviny s vysokým obsahom cukru môžu spôsobiť zhoršenie akné. Vynechať tieto potraviny vieš s trochou vôle kedykoľvek. Nezabudni však na alternatívne výrobky, ktorým doplníš vápnik a iné prospešné živiny, ktoré sú v mlieku. Na to, ako sacharidy a mlieko ovplyvňujú tvorbu akné odpovedá odborníčka: 

        „V poslednej dobe sa diskutuje o vplyve sacharidov a mlieka, ktoré zvyšujú hladinu rastových faktorov s aknogénnym účinkom. Veľa pacientov odpozorovalo, že im vadia sladkosti alebo napríklad iba čokoláda, u iných to zas neplatí, preto sa jedná skôr o individuálnu reaktivitu.“
      
Vyvolať akné môžu aj iné rafinované potraviny, ako je biele pečivo, zemiaky alebo biela ryža. Ďalej sú to potraviny s vysokým obsahom vlákniny ovos, fazuľa a šošovica či potraviny pripravované na tuku. 
Ak si človek, ktorý denne čelí veľkému tlaku, môže si to odniesť tvoja pleť. To má za následok zhoršenie prejavov na koži. „Pri stresových reakciách sa zvyšuje hladina hormónu kortikoliberinu, ktorého receptory sú nadmerne aktívne práve v sebocytoch (mazových bunkách).“  Vysvetľuje lekárka Ivana Plecháčová.
Potlačiť stres môžeš napríklad cvičením jógy alebo aj tým, že jednoducho zvoľníš tempo. Okrem pohybu a pokoja je veľmi dôležitá aj kvalitná strava a dobrý spánok. Skús si ho dopriať 6-8 hodín denne bez toho, aby si pred ním pracoval a sleduj zmeny. 
Tvoja pleť absorbuje svetlo aj vonkajšie nečistoty. Ak si ju pravidelne čistíš a chrániš pomocou kozmetiky, no napriek tomu máš akné, možno by si mal skúsiť zmeniť spôsob. Niektoré mydlá môžu napríklad narušiť jej rovnováhu.
Naopak, existuje viacero druhov citlivej kozmetiky. Nájsť tú správnu ti pomôže La Roche-Posay na svojej stránke infoakne.  
Každá tabletka má vedľajšie účinky. Niektoré sa prejavujú v podobe akné. „Akné ako nežiaduci účinok najčastejšie pozorujeme u pacientov užívajúcich kortikosteroidy; či už celkovo alebo dlhodobo lokálne. Ďalšie halidy (bromidy, jodidy) sú obsiahnuté v liekoch proti nachladnutiu, astme, sedatívach, ale aj v potravinových doplnkoch. Akné môžu vyvolať tiež vysoké dávky B komplex vitamínu.“  Vysvetľuje dermatologička. 
Jasné, že nie všetky lieky môžeš ihneď vynechať, no za poradenie sa s lekárom to stojí. Často totiž existuje aj iný spôsob liečby. 
Kedy je nutné nasadiť lieky na akné? Ako ďalej odpovedá lekárka, „medikamentóznu liečbu je nutné nasadiť, ak nestačia režimové opatrenia (hygiena kože) a bežne dostupné kozmetické prípravky. Potom je namieste navštíviť kožného lekára, pri ľahších formách vystačíme s lokálnou aplikáciou liečiv vo forme napr. krémov, roztokov, u vážnejších stavov treba prikročiť aj k celkovej liečbe- napr. antibiotiká alebo izotretinoín.“
O škodlivosti fajčenia nemusí byť reč. Na rozdiel od liekov však môžeš cigaretu vynechať ihneď. Budeš na to potrebovať dostatočne silné odhodlanie, no pozitívne účinky sa môžu dostaviť už za krátky čas.
Tvorbe akné prispievaš aj dráždením pokožky, či už nevhodným, príliš tesným a nepriedušným oblečením, chytaním tváre neumytými rukami a vytláčaním zapálených vyrážok. 
So správnou starostlivosťou o svoju pleť ti pomôže inovatívna aplikácia ktorú pomáhali vytvoriť dermatológovia. Bude na to potrebovať iba tvoje selfies. Ako je to možné?
Na základe analýzy, ktorú robili dermatológovia na viac než  7 tisíc tvárach s rôznymi typmi pokožky a štádiami akné vie posúdiť stav tvojej pleti. Na vyhodnotenie sa preto môžeš spoľahnúť s podobnou istotou, ako u svojho dermatológa. Toho budeš mať s aplikáciou vždy po ruke. 
Najlepšie urobíš, ak budeš svoju pleť pomocou aplikácie EFFACLAR SPOTSCAN pravidelne mapovať.  Aplikácia použije 3 selfies odfotené z každej strany tvojej tváre.
Ak bude treba, upozorní ťa na konzultáciu u dermatológa. Aj samotná lekárka Ivana Plecháčová oceňuje aplikáciu ako vhodný nástroj na odporučenie kozmetiky, no ako dodáva, „ťažšie formy akné určite ihneď k lekárovi!“. Ešte predtým, než tak aplikácia spraví, ti dá tipy, ako sa postaráš o svoju pleť. Zlepšenie stavu budeš so simuláciou pred/po sledovať počas celého roka. 
