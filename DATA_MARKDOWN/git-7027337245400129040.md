
# برگزاری تمرینات نظامی آمریکا در خلیج فارس

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697063/%D8%A8%D8%B1%DA%AF%D8%B2%D8%A7%D8%B1%DB%8C-%D8%AA%D9%85%D8%B1%DB%8C%D9%86%D8%A7%D8%AA-%D9%86%D8%B8%D8%A7%D9%85%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AE%D9%84%DB%8C%D8%AC-%D9%81%D8%A7%D8%B1%D8%B3)


        آمریکا پس از خروج یک جانبه از برجام ، با طرح ادعاهای مختلف ائتلافی از چندکشور هم پیمان را به بهانه محافظت از کشتیرانی در منطقه ایجاد کرد. بحرین، عربستان و امارات از جمله کشورهایی هستند که به فراخوان واشنگتن پاسخ مثبت دادند.
      
آمریکا در چهارچوب تمرین های نظامی بین المللی که به مدت سه هفته در خلیج فارس درحال برگزای است به دنبال آموزش "محافظت از کشتیرانی" به متحدان خود در منطقه است.
به گزارش ایرنا، خبرگزاری فرانسه امروز خبر داد که تمرین های فوق از ۲۱ اکتبر (۲۹ مهر) آغاز شده و ۵ هزار نیرو، ۴۰ شناور و ۱۷ فروند هواپیما از ۵۰ کشور در آن حضور دارند.
طبق این گزارش حدود ۳۰۰ نفر نیرو از آمریکا، فرانسه و کشورهای خلیج فارس در این رزمایش حضور دارند و عربستان برای نخستین بار در این رزمایش شرکت می کند.
آمریکا پس از خروج یک جانبه از برجام ، با طرح ادعاهای مختلف ائتلافی از چندکشور هم پیمان را به بهانه محافظت از کشتیرانی در منطقه ایجاد کرد. بحرین، عربستان و امارات از جمله کشورهایی هستند که به فراخوان واشنگتن پاسخ مثبت دادند.
استرالیا و انگلیس نیز گفته اند که برای همراهی کشتی های تجاری در خلیج فارس موافقت کرده اند . با این حال بیشتر کشورهای اروپایی از مشارکت در این ائتلاف دریایی خودداری کرده اند.
دریادار حسین خانزادی فرمانده نیروی دریایی ارتش پیشتر اعلام کرده بود که خلیج فارس بسیار امن است و برای تامین امنیت آن نیاز به کشورهای فرامنطقه‌ای نیست، گفت: ائتلاف آمریکا در خلیج فارس به شکست خواهد انجامید.
وی با اشاره به ائتلاف آمریکایی در خلیج فارس، تاکید کرد: کشورهای فرامنطقه‌ای به بهانه تأمین امنیت عبور و مرور کشتی‌های تجاری در تنگه هرمز و خلیج فارس اقدام به تشکیل یک ائتلاف کردند، اما بدانند این توطئه های پلید آن ها به شکست خواهد انجامید.
فرمانده نیروی دریایی روسیه نیز دراین زمینه در اظهاراتی گفت بود غیر از کشورهای فرامنطقه‌ای هیچ کشوری در خلیج فارس ناامنی ایجاد نمی کند.
دکتر حسن روحانی رئیس جمهوری اسلامی ایران بر اساس اصول برگرفته از قانون اساسی جمهوری اسلامی ایران در نشست مجمع عمومی امسال سازمان ملل متحد «پویش صلح هرمز» را که یک برنامه همکاری منطقه ای شامل ۸ کشور برای ایجاد صلح پایدار و دراز مدت در تمام منطقه است، مطرح کرد.
