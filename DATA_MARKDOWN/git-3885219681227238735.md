
# שבועיים אחרי החתונה: צעיר בן 28 מת לאחר שלקה בלבו בחדר כושר

Published at: **2019-11-05T15:11:00+00:00**

Author: **בועז אפרת**

Original: [וואלה! חדשות](https://news.walla.co.il/item/3321860)

אופיר הרטוב, צעיר בן 28, מת היום (שלישי) לאחר שלקה בלבו בזמן אימון בחדר כושר. הרטוב, נשוי טרי מזה שבועיים, קיבל התקף לב פתאומי והובהל לחדר ההלם של בית החולים איכילוב בתל אביב תוך כדי פעולות החייאה, שם הרופאים נאלצו לקבוע את מותו.
לאחר מותו אישרו בני משפחתו לתרום את כליותיו. "אופיר האהוב שלנו תמיד אהב לתת ולעזור לכל אחד, וכך היה גם במותו", מסרה המשפחה.
מנהל המחלקה לרפואה דחופה באיכילוב, ד"ר דניאל טרוצקי, הסביר על שלבי תרומת האיברים. לדבריו, "מדובר בתהליך ייחודי ונדיר המאפשר הנצלת כליות לצורך תרומה לאחר דום לב בחלון זמן מצומצם ביותר של עד שעתיים בלבד. עם הגעתו לבית החולים, צוות המחלקה לרפואה דחופה פנה למשפחתו להסכמה והיא נעתרה למרות הצער העמוק וההלם מהפטירה הפתאומית של יקירם בטרם עת".

        בשל טעות בזיהוי: חמושים במקסיקו טבחו בבני קהילה מורמונית 
         מנדלבליט: נבחן אם בוצעה פעולה שלא כשורה בתיקי נתניהו ונטפל בהתאם 
         שקד: נתמוך ביוזמת דרעי לבחירה ישירה. הליכוד: רה"מ לא מקדם את החוק 
         סובלים מנחירות בעקבות דום שינה? ניתן לטפל תוכן מקודם
      
