
# టీఆర్‌ఎస్‌ కేసీఆర్‌ది, కేటీఆర్‌ది కాదు..

Published at: **2019-11-05T00:46:00+00:00**

Author: ****

Original: [Andhrajyothy](https://www.andhrajyothy.com/artical?SID=946392)

ADVT
కరీంనగర్‌ టౌన్‌, నవంబరు 4: ‘టీఆర్‌ఎస్‌ మనదని లక్షలాది మంది సభ్యత్వం తీసుకున్నారు. ఈ పార్టీ కేసీఆర్‌ది కాదు.. కేటీఆర్‌దీ కాదు.. తెలంగాణ ప్రజలే పార్టీ ఓనర్లు. టీఆర్‌ఎ్‌సలో కేసీఆర్‌ ఒక్కడే నాయకుడు. మిగతా అంతా కార్యకర్తలే’ అని రాష్ట్ర బీసీ సంక్షేమ, ఆహార పౌర సరఫరాల శాఖ మంత్రి గంగుల కమలాకర్‌ అన్నారు. సోమవారం కరీంనగర్‌ జిల్లా రామడుగు మండలం గోపాల్‌రావుపేట వ్యవసాయ మార్కెట్‌ కమిటీ ప్రమాణ స్వీకారానికి మంత్రి ముఖ్య అతిథిగా హాజరయ్యారు. తెలంగాణ తెచ్చిన పార్టీ, సంక్షేమ పథకాల పార్టీ, ప్రజల పార్టీ అని టీఆర్‌ఎ్‌సను అభివర్ణించారు. ప్రజలంతా తమకు అండగా ఉన్నారనడానికి హుజూర్‌నగర్‌ ఉప ఎన్నిక ఫలితాలే నిదర్శనమని పేర్కొన్నారు.
