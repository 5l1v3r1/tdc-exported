
# آتش سوزی در هواپیمای حامل نخست وزیر ژاپن

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696682/%D8%A2%D8%AA%D8%B4-%D8%B3%D9%88%D8%B2%DB%8C-%D8%AF%D8%B1-%D9%87%D9%88%D8%A7%D9%BE%DB%8C%D9%85%D8%A7%DB%8C-%D8%AD%D8%A7%D9%85%D9%84-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%DA%98%D8%A7%D9%BE%D9%86)

خبرگزاری کیودو ژاپن گزارش کرد هواپیمای حامل نخست وزیر ژاپن در حال پرواز به سوی تایلند بود که بعد از ظهر روز گذشته (یکشنبه) به وقت محلی دچار سانحه حریق شد.
به گزارش ایرنا کیودو روز دوشنبه گزارش کرد خدمه حدود ساعت ۱۵ عصر روز یکشنبه در حال درست کردن وعده غذایی در بوئینگ ۷۷۷-۳۰۰ ای آر بودند که حریق رخ داد اما بلافاصله خاموش شد، خسارتی به بار نیاورد و کسی هم آسیب ندید.
مقامات ژاپنی همچنین اعلام کردند این حریق تغییری در برنامه پرواز نخست وزیر این کشور ایجاد نکرده است.
این هواپیما که توسط نیروی دفاع از خود ژاپن اداره می شود آوریل امسال جایگزین هواپیمای قبلی دولت که یک بوئینگ ۷۴۷ بود شد.
آبه ساعت ۱۳:۴۱ بعد از ظهر یکشنبه فرودگاه هاندا توکیو را به مقصد تایلند با هدف شرکت در نشست «آ. سه. آن» موسوم به اتحادیه کشورهای جنوبی شرق آسیا ترک کرد.
