
# Kάλεσμα στον «τελικό» για την τρίτη θέση του ομίλου

Published at: **2019-11-04T09:49:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/football/cyprus/national-teams/595597/kalesma-ston-teliko-gia-tin-triti-thesi-tou-omilou)

Το Σάββατο, 16 Νοεμβρίου, πάμε γήπεδο και στηρίζουμε την ομάδα που μας ενώνει! Η Εθνική Ανδρών δίνει τον τελευταίο της εντός έδρας αγώνα για τα προκριματικά του EURO 2020 με αντίπαλο την Σκωτία και με νίκη εξασφαλίζει την τρίτη θέση του ομίλου.  Ο αγώνας θα γίνει στο Στάδιο ΓΣΠ και θα ξεκινήσει στις τέσσερις το απόγευμα (16:00).  Η πώληση των εισιτηρίων έχει ήδη ξεκινήσει. Η γενική είσοδος έχει καθοριστεί στα €10 στη δυτική κερκίδα, κάτω διάζωμα. Για την ανατολική κερκίδα, υπάρχουν τα οικογενειακά εισιτήρια, όπου, με €15 μπορούν να παρακολουθήσουν τον αγώνα δύο ενήλικες και μέχρι τρία παιδιά, μέχρι 14 ετών.  Επίσης, στην Ανατολική κερκίδα, υπάρχει η επιλογή της αγοράς εισιτήριου €10 για ένα ενήλικα και μέχρι τρία παιδιά μέχρι 14 ετών.  Τα εισιτήρια είναι διαθέσιμα εδώ: https://online.theasis.cy.net/ticketonline/cyprus/gr/login/
