
# У Києві через «замінування» закрили центральні станції метро

Published at: **2019-11-05T09:56:54+00:00**

Author: ****

Original: [Слово і Діло](https://www.slovoidilo.ua/2019/11/05/novyna/suspilstvo/zakryly-centralni-stancziyi-metro-kyyevi-cherez-zaminuvannya)


        У вівторок, 5 листопада, у Києві через анонімний дзвінок про мінування тимчасово закрили на вхід та вихід центральні станції метро «Майдан Незалежності», «Палац Спорту». Також не працюють пересадки на «Хрещатик» та «Льва Толстого».
      
Про це повідомили у пресслужбі Київського метрополітену.
На станціях проводять перевірку.
Нагадаємо, 1 листопада у Києві станції метро «Театральна» і «Хрещатик» були зачинені на вхід і вихід через повідомлення про мінування.
Тоді вибухівку не знайшли.
Раніше, 27 вересня, в столиці повідомили про замінування аеропорту «Київ» (Жуляни). Також в поліцію надійшло повідомлення про «замінування» готелю «Хілтон».
Як відомо, Київська міська рада підготувала нові правила користування столичним метрополітеном. Пасажирам заборонять перевозити велосипеди і тварин без кліток, а також торгувати і голосно слухати музику. Також у метро заборонять їздити на самокатах.
Хочете обговорити цю новину? Долучайтеся до телеграм-чату CHORNA RADA
