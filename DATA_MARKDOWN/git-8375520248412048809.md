
# Ар’єв прокоментував обшуки у Pizza Veterano: Йде цілеспрямоване цькування захисників України

Published at: **2019-11-06T11:45:57+00:00**

Author: ****

Original: [ГЛАВКОМ](https://glavcom.ua/news/arjev-prokomentuvav-obshuki-u-pizza-veterano-yde-cilespryamovane-ckuvannya-zahisnikiv-ukrajini--638099.html)

Обшуки у приміщенні піцерії «Ветерано» цілком логічно вкладаються у події останнього місяця. Про це заявив народний депутат з фракції «Європейська солідарність» Володимир Ар’єв у своєму відеоблозі.
«Перше – заява представниці «Слуги народу» Галини Третьякової про те, що учасники бойових дій «проїдають» державну допомогу і воюють заради  пільг. Наступне – відведення української армії з позицій, які були відвойовані ціною життя і здоров’я українських героїв – і на фоні цього відверто хамська поведінка  Зеленського, який у стилі «тітушки» спілкувався з добровольцями. Далі – відкриття справ проти українських моряків, звільнених з полону. І ось – обшуки у підприємстві, яке було створене для того, щоб давати ветеранам надію і перспективу на реалізацію у цивільному житті», - наголосив депутат.
