
# Російська церковна пропаганда використала українських дітей (фото)

Published at: **2019-11-03T19:51:18+00:00**

Author: ****

Original: [ГЛАВКОМ](https://glavcom.ua/news/rosiyska-cerkovna-propaganda-vikoristala-ukrajinskih-ditey-foto-637385.html)

Російська православна церква відзвітувала про зустріч патріарха РПЦ Кирила з дітьми «з різних міст України, які здійснюють традиційне паломництво до православних святинь Росії».
«Діти з Ужгорода, Львова, Одеси і Києва вже побували в Покровському, Ново-Єрусалимському і Саввін-Сторожевському монастирях, поклали квіти до пам'ятників Тарасу Шевченку, Лесі Українці та Миколі Гоголю в Москві. Діти також відвідають Троїце-Сергієву лавру, храми і монастирі Москви, Московський Кремль і Збройну палата», - йдеться на сайті Московської церкви.
Зазначається, що «паломницькі поїздки» - щорічні, їх організовує Синодальний відділ УПЦ МП «Церква і культура».
Як видно на фото, організатори влаштовують Кирилу костюмоване шоу, використовуючи юних українців.
«Під час зустрічі зі Святішим патріархом Кирилом діти виконали українські пісні і танці і вручили його Святості подарунки, виготовлені ними власноруч. Предстоятель Російської Православної Церкви благословив юних паломників і вручив їм пам'ятні подарунки», - додали у РПЦ.
Нагадаємо, цього тижня Патріарх Кирило оприлюднив програму розмноження росіян. Урядовці шоковані, відмовляються коментувати.
