
# Морозова про Яременка: Окремі зі «слуг народу» поводяться, як карикатурні депутати з анекдотів

Published at: **2019-11-03T22:30:00+00:00**

Author: ****

Original: [ZIK.UA](https://zik.ua/news/2019/11/03/morozova_pro_yaremenka_okremi_zi_slug_narodu_povodyatsya_yak_karykaturni_1682783)


        Перед виборами «слуги народу» декларували, що до влади прийде нова формація людей із набором чеснот, а коли опинилися у залі ВРУ, то окремі з них почали поводити себе, як карикатурні депутати з анекдотів.
      
Про це в ефірі програми «Деталі дня» на телеканалі ZIK під час включення заявила фахівець у галузі медіатехнологій Олена Морозова.
Ведучі адресували Олена Морозовій запитання, чи можна було в історії із «секс-скандалом», в епіцентрі якого опинився нардеп від «Слуги народу» і голова Комітету з питань зовнішньої політики та міжпарламентського співробітництва Богдан Яременко, вийти сухим із води. Експертка відповіла ствердно. На її думку, сам парламентар настільки погіршив ситуацію сам, що для цього треба мати відповідні «таланти».
«У цій ситуації є кілька важливих аспектів. Перший – це навіть не моральний образ пана Яременка, а те, як очікування від бренду «Слуги народу» не відповідають його поведінці. Я хотіла б тут провести паралель із кермуванням напідпитку. Багато людей сідають за кермо п’яними. Погано це? Так, звичайно, погано. Чи завжди це незаконно? Завжди. Це правопорушення. Засуджує це суспільство? Засуджує. Але коли за кермом п’яним трапляється священник, це викликає колосальний резонанс і стає скандалом», – заявила Олена Морозова.
