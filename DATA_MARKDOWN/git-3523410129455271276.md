
# 
        بارزانی: نخست وزیر بە تنهایی نمی تواند حلال مشکلات عراق باشد
      

Published at: **2019-11-06T12:57:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638453/%D8%A8%D8%A7%D8%B1%D8%B2%D8%A7%D9%86%DB%8C-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%A8%DB%95-%D8%AA%D9%86%D9%87%D8%A7%DB%8C%DB%8C-%D9%86%D9%85%DB%8C-%D8%AA%D9%88%D8%A7%D9%86%D8%AF-%D8%AD%D9%84%D8%A7%D9%84-%D9%85%D8%B4%DA%A9%D9%84%D8%A7%D8%AA-%D8%B9%D8%B1%D8%A7%D9%82-%D8%A8%D8%A7%D8%B4%D8%AF)

به گزارش بولتن نیوز، نچیروان بارزانی رئیس اقلیم کردستان، روز سه شنبه 14 آبان ماه, هنگام شرکت دریکی از پنل‌های مرکز تحقیقات خاورمیانه ( میری) در اربیل، به تشریح سیاست اقلیم کردستان در قبال مسائل عراق و کشورهای همسایه پرداخت.
 
رئیس اقلیم کردستان، در بخشی از این سخنان، با اشاره بحران ایجادشده در روژآوا و روابط اقلیم کردستان با جنبش‌های دیگر بخش‌های کردستان، گفت: "ما در امور هیچ‌کدام از کشورهای همسایه دخالت نمی‌کنیم، اما در حد توان بە حل مشکلات کمک خواهیم کرد."
 
رئیس اقلیم کردستان، در پاسخ بە سؤال مدیر مرکز تحقیقاتی خاورمیانه در مورد دیدار وزیر خارجه‌ روسیە از کردستان، گفت: " هنگام دیدار لاوروف از اربیل، از وی خواستم در مورد حل مسالمت‌آمیز موضوع کردها در سوریە تلاش نماید. راه‌حلی کە بتواند مشکل کردها در داخل  سوریە را  حل نماید.
 
تاکنون چندین بار هم با مظلوم کوبانی از طریق تلفن و از نزدیک هم گفتگو کرده‌ام. قبل از گفتگو با لاوروف هم موضوع را با مظلوم کوبانی در میان گذاشتم."
 
نچیروان بارزانی، در بخش دیگری از سخنانش، در مورد خواسته‌های معترضان عراقی و اقدامات عادل عبدالمهدی  گفت: ما از خواسته‌های تظاهرکنندگان حمایت می‌کنیم، اما باید این راهم درک کرد کە تنها نخست‌وزیر در جهت برآورد کردن این خواسته‌ها مسئول نیست، بلکه کل حکومت عراق باید پاسخگو باشد. نخست‌وزیر کە تنها در مدت این یک‌ساله عصای معجزه در دست ندارد کە حلال همەی مشکلات باشد.
 
مرکز تحقیقات خاورمیانه ( میری) روز سەشنبه ۱۴ آبان ماه، در اربیل پایتخت اقلیم کردستان, کنفرانسی با شرکت سیاستمداران و مسئولین منطقه برگزار کرد.
