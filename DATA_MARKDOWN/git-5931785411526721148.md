
# Krstić kandidat za Evroligin tim decenije [VIDEO]

Published at: **2019-11-04T11:06:55+00:00**

Author: **Darko**

Original: [Sportska centrala](https://www.sportskacentrala.com/2019/11/04/krstic-kandidat-za-evroligin-tim-decenije-video/)

Nekadašnji kapiten košarkaške reprezentacije Srbije Nenad Krstić nominovan je za najbolji tim Evrolige u protekloj deceniji.
Krstić, koji je košarkašku karijeru završio pre tri godine, zapažene partije pružao je u moskovskom CSKA (2011-2014) i Anadolu Efesu (2014-2016).
U najboljem timu Evrolige bio je 2012. i 2013. godine kada je oba puta Olimpijakos bio bolji od ruskog velikana na završnim turnirima u Istanbulu i Londonu.
Do sada su za kandidate najbolje petorke Evrolige izabrani Kostas Slukas, Ante Tomić, Jorgos Printezis, Rudi Fernandez, Viktor Hrijapa, Janis Burusis…
Krstić je sa reprezentacijom Srbije osvojio dva srebra, evropsko u Poljskoj (2009) i svetsko u Španiji (2014).
