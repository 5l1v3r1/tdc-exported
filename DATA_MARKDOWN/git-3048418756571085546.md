
# Burgemeesters Amsterdam en Rotterdam vinden 110 miljoen euro voor drugsbestrijding te weinig

Published at: **2019-11-04T10:44:00+00:00**

Author: **Redactie**

Original: [ThePostOnline](https://tpo.nl/2019/11/04/burgemeesters-amsterdam-en-rotterdam-vinden-110-miljoen-euro-voor-drugsbestrijding-te-weinig/)

De plannen van minister Ferd Grapperhaus (Justitie en Veiligheid) om de drugscriminaliteit aan te pakken, worden kritisch ontvangen door de burgemeesters van Rotterdam en Amsterdam. Een ‘eenmalige’ investering van 110 miljoen euro, is volgens Ahmed Aboutaleb en Femke Halsema geen antwoord op de problemen. “Drugscriminaliteit is een hardnekkig probleem en vraagt om maatregelen voor de lange termijn”, zegt Halsema.
“De 110 miljoen euro van minister Grapperhaus is vergelijkbaar met een half miljard voor onderwijs: eenmalig”, meent Aboutaleb. Met dat geld worden de problemen van het gebrek aan personeel bij de politie niet opgelost, aldus de Rotterdamse burgemeester. “Komend jaar stromen heel veel agenten uit vanwege pensionering. We kunnen dus geen mensen aannemen met eenmalig geld.”
Grapperhaus wil een zogenoemd Multidisciplinair Interventie Team (MIT) met specialisten van verschillende eenheden opzetten om criminele netwerken te ontmantelen en hun kopstukken en handlangers aan te pakken.
Deze drugsteams moeten volgens Aboutaleb worden opgezet uit de bestaande capaciteit. “Voor lokaal politiewerk is dat onacceptabel. Het leidt tot verdunning in de eenheden.”
Halsema uit hierover ook haar zorgen. “De oprichting van een drugseenheid mag niet ten koste gaan van agenten op straat en in de wijken, daar moet dus nieuwe capaciteit voor komen.” Volgens beide burgemeesters moet er structureel meer capaciteit komen bij de politie en het Openbaar Ministerie om drugscriminaliteit te bestrijden.

        ANP
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
 
