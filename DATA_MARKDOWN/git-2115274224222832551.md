
# A Hong Kong un deputato filocinese è stato pugnalato al petto

Published at: **2019-11-06T08:02:00+00:00**

Author: **AGI - Agenzia Giornalistica Italia**

Original: [Agi](https://www.agi.it/estero/pugnalato_deputato_hong_kong_pechino-6495297/news/2019-11-06/)

Si moltiplicano gli episodi di violenza a Hong Kong, l'ex colonia britannica precipitata da mesi in una crisi senza precedenti. L'ultima aggressione ha avuto come vittima un deputato filo-Pechino, una delle personalità più invise ai manifestanti, pugnalato al petto durante un evento elettorale nella sua circoscrizione di Tuen Mun, vicino la frontiera con la Cina.
Il video dell'aggressione fa impressione: si vede che un uomo, apparentemente un sostenitore, che gli consegna un mazzo di fiori e che conversa tranquillamente con lui; ma dopo qualche secondo, in maniera del tutto inaspettata, l'uomo tira fuori dallo zaino un coltello con cui colpisce il deputato al petto. I collaboratori dell'uomo politico sono stati lesti nel saltargli addosso e immobilizzarlo, mentre quello continuava a gridare "Junius Ho, sei una feccia".
