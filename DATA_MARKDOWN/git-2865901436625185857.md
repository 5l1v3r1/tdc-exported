
# Zvezdina deca se vratila na trijumfalni put: Dva gola Juga Stanojeva

Published at: **2019-11-04T00:00:00+00:00**

Author: ****

Original: [MozzartSport](https://mozzartsport.com/fudbal/vesti/zvezdina-deca-se-vratila-na-trijumfalni-put-dva-gola-juga-stanojeva/341619)

Do pre tri sedmice Grafičar je bio možda i najveći kandidat za ulazak u Superligu. Bez pardona su igrala Zvezdina deca i sa liderske pozicije gledala rivale.
Međutim, Ljubičaste je u nevreme zadrmala kriza, dva vezana poraza učinila su da ekipa Milije Žižića izgubi prvo mesto. Bolni su bili neuspesi protiv Zlatibora i Radničkog, ali Zvezdina filijala se vratila na pobednički kolosek. Gotovo rutinski Grafičar je u poslednjem meču 16. kola Prve lige Srbije slavio na gostovanju Žarkovu sa 3:0.
Tokom jeseni se uglavnom pričalo o vezisti Željku Gavriću, momku koji je projektovan da na zimu bude prebačen u prvi tim Crvene zvezde. Vezista rođen 2000. godine je nosio Grafičar, a danas je njegovu ulogu preuzeo Jug Stanojev. Klasić Dejana Joveljića i braće Ilić je danas postigao dva pogotka i trasirao put ka pobedi gostima.
Krilni fudbaler rođen 1999. godine je pogađao u 30. i 42. minutu. Dakle, već posle prvog poluvremena mogao je da se nasluti pobednik.
Trijumf Grafičara podebljao je Džugurdić u 90. minutu.

        SRBIJA 2 - 17. KOLO: 
      
PetakBačka – Dinamo Vranje  2:0 (1:0)/Žakula 23, 77/
SubotaRadnički Kragujevac – Kabel  0:1 (0:1)/Izečukvu 33/
Sinđelić – Zemun  2:1 (1:0)/Ilić 15, Joković 87 – Vukajlović 55p/
Trajal – Budućnost  2:1  (1:1)/Juf 39, Kecap 60 – Perić 5/
Metalac - Radnički Pirot  1:0 (1:0)/Ješić 10/
NedeljaZlatibor - Novi Pazar 1:0 (0:0)/U. Stamenić 59/
Kolubara - Smederevo 2:1 (0:0)/Milisavljević 72. penal, 89 -  Đorđević 82/ 
PonedeljakŽarkovo - Grafičar 0:3 (0:2)/Stanojev 30 i 42, Džugurdić 90/
 
