
# Ο Λίντσεϊ Χολ των Εργατικών εξελέγη νέος πρόεδρος της Βουλής των Κοινοτήτων

Published at: **2019-11-04T21:34:01+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/world/o-lintsei-xol-ton-ergatikon-ekselegi-neos-proedros-tis-voulis-ton-koinotiton/)

Ο Λίντσεϊ Χόιλ είναι ο διάδοχος του Τζόν Μπέρκοου και ο νέος Πρόεδρος της Βουλής των Κοινοτήτων.
Ο βουλευτής των Εργατικών Λίντσεϊ Χόιλ εξελέγη σήμερα νέος πρόεδρος (Speaker) της Βουλής των Κοινοτήτων, διαδεχόμενος των Τζον Μπέρκοου που κατείχε αυτήν τη θέση επί μια δεκαετία.

        Διαβάστε ακόμη : «Πονοκέφαλος» στην ΕΛ.ΑΣ. από τις επιθέσεις αντιεξουσιαστών
      
Ο Χόιλ, που θεωρείτο εξαρχής το φαβορί, εξελέγη στον τέταρτο γύρο, με 325 ψήφους υπέρ σε σύνολο 540.
«Θα είμαι ουδέτερος. Θα είμαι διαφανής», είπε ο 62χρονος Χόιλ μετά την ανακοίνωση του αποτελέσματος.
«Αυτή η Βουλή θα αλλάξει, αλλά θα αλλάξει προς το καλύτερο», πρόσθεσε.
Ο Χόιλ ήταν αντιπρόεδρος της Βουλής των Κοινοτήτων από το 2010.
Θα αναλάβει τώρα το ευαίσθητο έργο να συντονίσει τις συζητήσεις για το Brexit, σε ένα κοινοβούλιο η σύσταση του οποίου θα καθοριστεί από τις εκλογές της 12ης Δεκεμβρίου.

        ΥΠΟΙΚ: Βελτιώσεις του πλαισίου προστασίας της κύριας κατοικίας
      
