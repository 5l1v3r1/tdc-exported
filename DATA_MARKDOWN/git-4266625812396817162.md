
# Еліна Світоліна сьогодні зіграє заключний матч у групі на Підсумковому тенісному турнірі 2019 року

Published at: **2019-11-01T12:25:00+00:00**

Author: ****

Original: [ZIK.UA](https://zik.ua/news/2019/11/01/elina_svitolina_sogodni_zigraie_zaklyuchnyy_match_u_grupi_na_pidsumkovomu_1681497)


        Сьогодні, 1 листопада, перша «ракетка» України Еліна Світоліна проведе свій третій матч у груповому турнірі Підсумкового чемпіонату Жіночої тенісної асоціації – WTA Finals-2019, який проходить в китайському Шеньчжені. Суперницею 25-річної харків’янки буде 20-річна американка Софія Кенін.
      
Як повідомляє btu.org.ua, поєдинок Еліна Світоліна – Софія Кенін пройде другим запуском і розпочнеться не раніше 12:30 за київським часом.
Еліна Світоліна наразі посідає восьме місце в світовому рейтингу WTA, а Софія Кенін – 12-е.
Букмекери в цьому протистоянні віддають перевагу українській тенісистці. Шанси на перемогу Світоліної оцінюють коефіцієнтом 1,61, а її американської суперниці – 2,32.
Українська тенісистка втретє виступає на Підсумковому чемпіонаті WTA. Минулого року вона стала чемпіонкою турніру, здобувши перемоги у всіх п’яти поєдинках. Софія Кенін дебютує на WTA Finals.
Нагадаємо, суперницею Світоліної в третьому матчі на Підсумковому турнірі в Шеньчжені мала бути канадська тенісистка Бьянка Андреєску, але вона знялася зі змагань через травму коліна, яка завадила їй два дін тому, у другому турі дограти матч проти чешки Кароліни Плішкової. Замість неї сьогодні на корт вийде запасна учасниця Софія Кенін (на фото).
Також нагадаємо, що Еліна Світоліна наразі очолює групу і вже забезпечила собі місце в півфіналі, де зіграє проти 22-річної швейцарки Белінди Бенчіч.
 
 
