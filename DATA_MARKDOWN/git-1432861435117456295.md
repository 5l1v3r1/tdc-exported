
# Стоянов след срещата на съдиите: Ако има доказателства за корупция, виновните трябва да влязат в затвора

Published at: **2019-11-01T14:37:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/bgfootballother/stoqnov-sled-sreshtata-na-sydiite-ako-ima-dokazatelstva-za-korupciq-vinovnite-trqbva-da-vlqzat-v-zatvora-1390800.html)

Един от опитните ни съдии - Ивайло Стоянов, говори след проведената среща между родните рефери в базата в Бояна. Те се събраха за първи път под ръководството на временно изпълняващия длъжността шеф на съдийската комисия - Костадин Стоичков, като една от причините е обвиненията в корупция в последните седмици.
Стоянов заяви, че скоро съдиите в България ще излязат с официална декларация относно обвиненията в корупция, тъй като е неприемливо в общественото пространство да се хвърлят обвинения без да има доказателства. "Всички сме против това нещо и ще излезем с официална декларация, тъй като никой няма право да обвинява когото и да било без да има реални доказателства. Тези обвинения ни дойдоха, като гръм от ясно небе. Според мен последния полусезон всичко от съдийско естество е наред", каза реферът.
"Спрямо мен не е имало натиск. Ако това се е случвало с някой от колегите той трябва да си каже. Според мен не е имало натиск. Шефовете на съдиите се сменят доста често - това е една от рисковите професии в държавата. Надяваме се, че нищо няма да се промени. В крайна сметка съдиите сме същите. Ще се опитаме да си вършим работата. Грешки ще има винаги, това е вън от съмнение. Ако има доказателства срещу някои съдии да ги посочат и те да си носят отговорността - ако трябва и в затвора да влязат. Това нещо трябва да се изчисти един път завинаги", каза още Ивайло Стоянов.

        
          А какво заяви избрания за нов главен прокурор Иван Гешев относно разследваното в българския футбол - вижте в този матриал.
        
      
