
# Ема Уотсън - коледната корица на Vogue UK

Published at: **2019-11-05T21:00:00+00:00**

Author: **Криси Табачка**

Original: [Dnes.bg](https://www.dnes.bg/mish-mash/2019/11/05/ema-uotsyn-kolednata-korica-na-vogue-uk.428674)

Ема Уотсън е една от звездите, добила популярност по старомодния начин – не чрез социални мрежи, а чрез късмета да бъде избрана за роля.
Едва 9-годишна, тя получава ролята на Хърмаяни Грейнджър в поредицата "Хари Потър" и години по-късно, вместо да следва очакваната пътека да продължи с ролите в киното или да създаде собствен бранд, тя избира друг път за себе си. Над 100-те милиона последователи в социалните мрежи, които има Ема Уотсън, са активната публика, пред която актрисата изгражда себе си като съвременен млад лидер. Устойчивата мода, правата на човека и феминизмът са едва част от темите, в които Ема Уотсън се припознава. През 2020 година Ема ще навърши 30 години, а празненствата започват още с декемврийския брой на Vogue UK, където на корица е именно актрисата. Фотосесията е дело на професионалния обектив на фотографа Аласдаир Маклелан, а пред него Уотсън позира в елегантни визии, показващи, че Хърмаяни Грейнджър вече е пораснала. На корицата актрисата е облечена в пищна червена рокля на Alexander McQueen, а във вътрешните кадри откриваме новите предложения на модни къщи като Burberry, Balenciaga и Gabriela Hearst. Галерия от фотосесията на Ема Уотсън и още новини за мода ще намерите в Tialoto.bg
