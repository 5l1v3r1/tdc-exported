
# Fabiola Gianotti riconfermata alla guida del Cern. Emozionata e felice per l'Italia

Published at: **2019-11-06T11:55:00+00:00**

Author: ****

Original: [Repubblica.it](https://www.repubblica.it/scienze/2019/11/06/news/fabiola_gianotti_riconfermata_alla_guida_del_cern-240374844/)

Fabiola Gianotti è stata riconfermata direttrice generale del Cern di Ginevra, uno dei più importanti laboratori di fisica al mondo. Lo annuncia il Cern in un tweet e nel giro di poche ore arrivano i complimenti dal mondo politico e scientifico. È la prima volta di una riconferma, non prevista finora nello statuto del Cern.Nata a Roma 59 anni fa, Gianotti ha studiato Fisica con un dottorato di ricerca in fisica sperimentale subnucleare e, in seguito, è stata borsista Infn. La scienziata è stata fra i protagonisti della scoperta del bosone di Higgs, la particella che dà massa a tutto ciò che ci circonda, esseri umani compresi. Una scoperta premiata con il Nobel per la Fisica nel 2013 ai fisici Peter Higgs e François Englert.
