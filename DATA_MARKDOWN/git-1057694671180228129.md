
# Οι Κινέζοι μετά τη Σαντορίνη πάνε… Σερβία

Published at: **2019-11-01T21:50:40+00:00**

Author: ****

Original: [News.gr](https://www.news.gr/travel/article/2015257/i-kinezi-pane-servia.html)

Σημαντικά αυξημένος έναντι του προηγούμενου έτους είναι ο αριθμός των Κινέζων τουριστών που επισκέφθηκαν τη Σερβία τους πρώτους εννέα μήνες του 2019, δήλωσε ο αντιπρόεδρος της σερβικής κυβέρνησης και υπουργός Εμπορίου, Τουρισμού και Τηλεπικοινωνιών, Ρασίμ Λιάγιτς, παρουσιάζοντας επίσημα στοιχεία από τους αρμόδιους φορείς.
Ειδικότερα, στο διάστημα Ιανουαρίου-Σεπτεμβρίου 2019, τη Σερβία επισκέφθηκαν 110.000 Κινέζοι τουρίστες, αριθμός αυξημένος κατά 42% σε σύγκριση με τους 102.000 Κινέζους τουρίστες που την επισκέφθηκαν το 2018. Τον Σεπτέμβριο του 2019, οι επισκέπτες από την Κίνα ήταν -για τρίτο συνεχόμενο μήνα- οι περισσότεροι επισκέπτες από χώρες του εξωτερικού.
Το πρώτο εννεάμηνο του 2019 καταγράφηκαν 202.000 διανυκτερεύσεις Κινέζων τουριστών στη Σερβία, αριθμός αυξημένος κατά 50%, σε σύγκριση με το 2018 (συνολικά 179.000). Εξάλλου, αυξημένος ήταν το εννεάμηνο του 2019 (σε ετήσια βάση) ο αριθμός των διανυκτερεύσεων των Ρώσων τουριστών στη Σερβία (+46%), των Τούρκων (+22%), των Γερμανών (+17%) και των Κροατών (+15%).
