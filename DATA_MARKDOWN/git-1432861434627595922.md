
# БФС вече официално има нов президент

Published at: **2019-11-07T19:12:00+00:00**

Author: **Sportlive.bg**

Original: [SPORT LIVE](https://www.sportlive.bg/bgfootball/bgfootballother/bfs-veche-oficialno-ima-nov-prezident-1404072.html)

Близо месец след извънредния Изпълком и подадената оставка от страна на Борислав Михайлов - БФС има официално нов президент. Михаил Касабов официално е вписан като такъв вчера (06.11) в Търговския регистър.
Очаква се Михаил Касабов да свика Изпълкома на БФС в следващите дни и той да насрочи Конгрес за избор на нов президент на БФС. Първоначалната информация бе, че той ще се състои през февруари, но в последните дни все повече се засилват твърденията, че такъв ще има чак през април.
При избирането му Касабов бе категоричен, че на предстоящия Конгрес няма да се кандидатира за постоянен. Касабов бе един от вицепрезидентите на БФС заедно с Атанас Фурнаджиев и Йордан Лечков. А кога и защо е решил да подаде оставката си като шеф на БФС Борислав Михайлов - вижте в този материал.
