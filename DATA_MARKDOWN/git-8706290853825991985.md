
# Δασκάλα κατήγγειλε ότι ήρθε αντιμέτωπη με μπλόκο μεταναστών στο Διδυμότειχο – Πώς περιέγραψε το περιστατικό – ΒΙΝΤΕΟ

Published at: **2019-11-05T17:41:00+00:00**

Author: ****

Original: [enikos.gr](http://www.enikos.gr/society/682472/daskala-katingeile-oti-irthe-antimetopi-me-bloko-metanaston-sto-d)

«Η εικόνα ανθρώπων να περπατούν στις άκρες των δρόμων είναι μία εικόνα την οποία έχουμε συνηθίσει εδώ και πάρα πολύ καιρό. Το ασυνήθιστο της υπόθεσης πια και το άσχημο είναι ότι αρχίζουν πλέον να δρουν διαφορετικά, όπως στη δική μου περίπτωση, αλλά και σε άλλες περιπτώσεις, να μπλοκάρουν δρόμους», ανέφερε η δασκάλα Κατερίνα Φωτιάδου μιλώντας στην εκπομπή «Ώρα Ελλάδος» του OPEN και κατήγγειλε ότι μετανάστες της έστησαν μπλόκο.
Όπως υπογράμμισε η ίδια το περιστατικό σημειώθηκε την ώρα που κατευθυνόταν στο Διδυμότειχο για να διδάξει και περιέγραψε όσα όλα έζησε.
«Αυτό συνέβη και σε εμένα. Μία ομάδα ατόμων μεταναστών μου ανέκοψε την πορεία πετώντας μπροστά στα πόδια τους τα σακίδια τους. Έγινε οκτώ και κάτι. Κατάφεραν να μου κόψουν την πορεία μου», τόνισε η κ. Φωτιάδη και πρόσθεσε: «Ας απαντήσουμε χρησιμοποιώντας τη λογική. Ένα αυτοκίνητο, μία οδηγός. Μία πολυάριθμη ομάδα ατόμων και μάλιστα νεαρών ανδρών. Και το αυτοκίνητό μου να ήθελαν να πάρουν για να εξυπηρετηθούν, πόσοι θα έμπαιναν στο αυτοκίνητο; Και εγώ τι θα γινόμουν;»
«Σαφώς τρόμαξα. Αντέδρασα όπως έπρεπε. Κοκάλωσα το αυτοκίνητο μου. Έκανα αναστροφή», ανέφερε, επίσης, η κ. Φωτιάδη.
Δείτε στο βίντεο όλα όσα κατήγγειλε
