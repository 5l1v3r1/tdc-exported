
# کویتی‌ها علیه فساد دست به تظاهرات زدند

Published at: **2019-11-07T09:33:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545369.html/%DA%A9%D9%88%DB%8C%D8%AA%DB%8C-%D9%87%D8%A7-%D8%B9%D9%84%DB%8C%D9%87-%D9%81%D8%B3%D8%A7%D8%AF-%D8%AF%D8%B3%D8%AA-%D8%A8%D9%87-%D8%AA%D8%B8%D8%A7%D9%87%D8%B1%D8%A7%D8%AA-%D8%B2%D8%AF%D9%86%D8%AF)

منابع کویتی از تظاهرات در این کشور علیه فساد خبر دادند و اعلام کردند که معترضان خواهان اصلاحات هستند.
به گزارش شبکه اطلاع رسانی راه دانا؛ به نقل از روسیاالیوم، صدها کویتی شب گذشته علیه فساد دست به تظاهرات زدند و خواستار اصلاحات شدند.
تظاهرات کنندگان به دعوت صالح الملا نماینده سابق مجلس امت کویت از طریق شبکه های اجتماعی پاسخ دادند و در اعتراضات شرکت کردند.   صالح الملا به خبرنگاران گفت: این تظاهرات پیام مردمی و نشانه ابراز ناخرسندی ملت از وضعیت فساد و نبود امید است.   تظاهرات کنندگان شعارهایی علیه مرزوق الغانم رئیس مجلس امت کویت سر دادند و گفتند: برو برو ای مرزوق.   احمد الدویهی یکی از تظاهرات کنندگان گفت: ما خواستار توقف غارت بیت الملل هستیم. رویاها و خواسته های ما را به غارت بردند.   از سوی دیگر محمد الحمیدی فعال حقوق بشری اعلام کرد: تظاهرات کویتی ها با هدف رساندن پیام به مجلس امت و کابینه و مخالفت با فساد است. هیچ جریان سیاسی در پس از این تظاهرات نیست و فقط مردمی هستند که مشکلات مسکن، بهداشت و درمان و آموزش دارند از فروش شرکت های دولتی و استیلای برخی بر بیت المال ناراضی هستند.   منبع: مهر   
