
# Kurtinaičio džiaugsmas: Krameris po 8 mėnesių pertraukos grįžta į aikštelę

Published at: **2019-11-06T15:48:00+00:00**

Author: ****

Original: [basketnews.lt](https://www.basketnews.lt/news-134366-kurtinaicio-dziaugsmas-krameris-po-8-menesiu-pertraukos-grizta-i-aikstele.html)

Nuotr.: BNS
Nuotr. BNS
Maskvos srities „Chimki“ strategas Rimas Kurtinaitis prieš artėjančią Eurolygos dvikovą su Sankt Peterburgo „Zenit“ pranešė džiugias naujienas.
Specialistas iš Lietuvos pasidalino žinia, jog kryžminių kelio raiščių traumą besigydęs Chrisas Krameris yra pasiruošęs žengti ant parketo.
„Dvikovoje su „Zenit“ būsime beveik pilnos sudėties, neskaitant Jegoro Vialcevo ir Timofejaus Mozgovo. Krameris turėtų žaisti, Stefaną Jovičių taip pat naudosime rungtynėse“, – geromis žiniomis pasidalino Kurtinaitis.
Vasarą iš Vilniaus „Ryto“ į Rusijos ekipą persikėlęs 31-erių Krameris traumą patyrė kovo 5-ąją mače Valensijoje su vietos „Basket“.
Buvęs sostinės klubo kapitonas Lietuvoje praleido du metus ir praėjusį sezoną Europos taurėje vidutiniškai pelnė po 6,3 taško, atliko po 4,6 rezultatyvaus perdavimo ir rinko po 9,4 naudingumo balo.
Maskvos srities klubas Eurolygoje po 6 turų su 4 pergalėmis žengia 5-oje vietoje.
„Chimki“ ir „Zenit“ dvikova Sankt Peterburge įvyks ketvirtadienį 19 valandą.
47% 87,0
