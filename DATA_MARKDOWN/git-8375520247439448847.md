
# НОК України виплатить понад 10 мільйонів стипендій для провідних спортсменів

Published at: **2019-11-05T09:47:46+00:00**

Author: ****

Original: [ГЛАВКОМ](https://glavcom.ua/sport/news/nok-ukrajini-viplatit-ponad-10-milyoniv-stipendiy-dlya-providnih-sportsmeniv-637766.html)

Національний олімпійський комітет виплатить 10,5 мільйонів гривень олімпійських стипендій провідним спортсменам для підготовки до Пекіна-2022.
30 провідних українських спортсменів з зимових видів спорту отримуватимуть стипендії від Національного олімпійського комітету, які спрямовані на підготовку до ХХІV зимових Олімпійських ігор в Пекіні 2022 року.
Олімпійський комітет щомісяця виплачуватиме фінансову допомогу з 1 листопада 2019 року до завершення безпосередньо самих Ігор в Пекіні, по 28 лютого 2022 року, спортсменам елітної групи з біатлону, фристайлу, фігурного катання, санного спорту, лижних гонок, сноубордингу та скелетону.
Загальний обсяг фінансування цієї програми складає 10,5 мільйонів гривень.
«Підтримка атлетів є пріоритетним напрямком в діяльності Національного олімпійського комітету. Ми завжди знаходимо шляхи допомоги нашим спортсменам, яка є вкрай важливою. Впевнений, що ці персональні стипендії сприятимуть кращій підготовці українців до зимових Олімпійських ігор в Пекіні-2022», - наголошує президент НОК Сергій Бубка.
