
# Sandra Bullock propuštěnou trestankyní

Published at: **2019-11-05T13:07:00+00:00**

Author: **Václav Limberk**

Original: [filmserver.cz](https://filmserver.cz/clanek/15354/sandra-bullock-propustenou-trestankyni/)

Sandra Bullock natočí pro Netflix filmovou adaptaci britské třídilné minisérie Unforgiven. Zahraje si vězeňkyni Ruth Slater odsouzenou za vraždu dvou policistů. Ta se po propuštění z vězení snaží najít svou mladší sestru, kterou byla nucena opustit. V původním britském seriálu ji hrála Suranne Jones. Scénář k filmu napíše Christopher McQuarrie. Producentem bude vedle samotné Bullock ještě Graham King. Jde o druhou filmovou spolupráci herečky s Netflixem. Tou předchozí byl thriller Bird Box, který během prvních čtyř týdnů na Netflixu vidělo 80 milionů předplatitelů.
