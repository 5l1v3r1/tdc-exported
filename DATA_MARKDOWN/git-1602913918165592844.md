
# Premierul Ludovic Orban le dă deja bătăi de cap funcţionarilor: Aseară m-am întors la nouă şi jumătate în guvern şi nu am găsit pe nimeni. Cât ministrul sau premierul munceşte, orice om care este chemat să-şi achite şi să atingă obiectivele stabilite trebuie să fie la muncă

Published at: **2019-11-06T10:32:37+00:00**

Author: **Teodor Bobei**

Original: [Ziarul Financiar](https://www.zf.ro/eveniment/premierul-ludovic-orban-le-da-batai-cap-functionarilor-aseara-m-intors-jumatate-guvern-gasit-nimeni-cat-ministrul-premierul-munceste-om-chemat-achite-atinga-obiectivele-stabilite-fie-munca-18547119)

Premierul Ludovic Orban a declarat că s-a întors marţi seară la Palatul Victoria şi nu a găsit pe nimeni, afirmând că atât timp cât ministrul sau premierul munceşte, funcţionarii trebuie să fie la muncă. ”Trebuie schimbat ritmul de lucru ”, a mai spus premierul.
”Aseară m-am întors la nouă şi jumătate în guvern şi nu am găsit pe nimeni. Trebuie să înţeleagă lumea că trebuie schimbat modul de lucru şi că atât timp cât ministrul sau premierul munceşte, orice om care este chemat să-şi achite şi să atingă obiectivele stabilite trebuie să fie la muncă. Trebuie schimbat ritmul de lucru şi oamenii să înţeleagă că suntem în serviciul cetăţeanului şi că fiecare angajat al instituţiilor publice are această obligaţie de a îşi rezolva toate problemel pe care le au de rezolvat”, a declarat Ludovic Orban.
Premierul le-a cerut miniştrilor să facă un audit, pentru că urmează a fi adoptate noi hotărâri de guvern pentru organizarea şi funcţionarea fiecărui minister în parte.
