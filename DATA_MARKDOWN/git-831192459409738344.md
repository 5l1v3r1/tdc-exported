
# Δύσκολες ώρες για την Χριστίνα Παππά και τον Κλαούντιο Κολντεμπέλα: Η υπόθεση από το παρελθόν, η καταδίκη και η ποινή φυλάκισης που τους επιβλήθηκε ερήμην τους στις δικαστικές αίθουσες!

Published at: **2019-11-03T15:00:59+00:00**

Author: ****

Original: [europost.gr](https://europost.gr/dyskoles-ores-gia-tin-christina-pappa-kai-ton-klaoyntio-kolntempela-i-ypothesi-apo-to-parelthon-i-katadiki-kai-i-poini-fylakisis-poy-toys-epivlithike-erimin-toys-stis-dikastikes-aithoyses/)

Σε ποινή φυλάκισης ενός μήνα καταδικάστηκαν η ηθοποιός Χριστίνα Παππά και ο μπασκετμπολίστας Κλαούντιο Κολντεμπέλα.
Αν και οι οφειλές αποπληρώθηκαν από το πρώην ζευγάρι, το δικαστήριο δεν τους απάλλαξε από την κατηγορία της ρευματοκλοπής που τους είχε επιβληθεί.
Όπως αναφέρει ιστοσελίδα, το Τριμελές Πλημμελειοδικείο της Αθήνας που εκδίκασε την υπόθεση σε δεύτερο βαθμό, δεν ανέτρεψε την πρωτόδικη απόφαση, ενώ παράλληλα αναγνώρισε και στους δύο κατηγορούμενους ελαφρυντικό, καθώς επέδειξαν ειλικρινή μετάνοια και επεδίωξαν να άρουν τις συνέπειες των πράξεων τους.
Το άλλοτε αγαπημένο ζευγάρι της σόου μπιζ δεν βρέθηκε στη δικαστική αίθουσα, όπου εκπροσωπήθηκαν από κοινό συνήγορο υπεράσπισης.
Όταν μάλιστα ο εισαγγελέας της έδρας θέλησε να διευκρινήσει αν πρόκειται για «το γνωστό ζευγάρι», ο δικηγόρος έσπευσε να διευκρινήσει: «Πρώην ανδρόγυνο. Ο Κολντεμπέλα ζει στην Ιταλία πια και είναι προπονητής…».
Μάλιστα, κατά τη διαδικασία, προέκυψε ότι το ποσό των 15.000 ευρώ, που όφειλαν, είχε αποπληρωθεί στην αρμόδια υπηρεσία, με την τελευταία δόση να έχει εξοφληθεί από τον περασμένο Ιούνιο. Ωστόσο, ο υπάλληλος της ΔΕΔΗΕ, ο οποίος κατέθεσε με την ιδιότητα του μάρτυρα, δήλωσε ότι δεν είχε ενημέρωση για την εξόφληση, παρά τις προσπάθειες που έκανε.
Έτσι, ο εισαγγελέας της έδρας ζήτησε την καταδίκη των Χριστίνας Παππά και Κλ. Κολντεμπέλα, επισημαίνοντας στο δικαστήριο πως για να προτείνει αθώωση θα έπρεπε το πρώην ζευγάρι να έχει εξοφλήσει το ποσό πριν την ολοκλήρωση του πρωτοβάθμιου δικαστηρίου. «Αν η πολιτική αγωγή δεν προχωρά σε δήλωση ότι έχει εξοφληθεί και ζητά την παύση της ποινικής δίωξης, τότε πρέπει να συνεχίσουμε. Να κριθούν ένοχοι οι κατηγορύμενοι με το ελαφρυντικό ότι έκαναν ό,τι μπορούσαν μετά την καταδίκη τους, για να επανορθώσουν».
Υπενθυμίζεται, ότι ο πρώην διεθνής μπασκετμπολίστας και πρώην σύζυγος της Χριστίνας Παππά, παντρεύτηκε ξανά το καλοκαίρι του 2017 στην πατρίδα του, την Ιταλία, ενώ η εκλεκτή της καρδιάς του ονομάζεται Μιλένα Moυτάφοβα και έγινε γνωστή μέσα από από κυπριακές σειρές. «Τον αγαπώ ακόμα και τον εκτιμώ ως άνθρωπο και εξακολουθώ να τον νοιάζομαι. Θα τον αγαπώ μια ζωή!» είχε δηλώσει πριν από λίγους μήνες η Χριστίνα Παππά σε συνέντευξη της σε εφημερίδα.
