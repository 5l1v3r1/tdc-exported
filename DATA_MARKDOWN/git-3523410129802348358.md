
# 
        جلوگیری از عضویت ناخواسته در گروه های واتس اپ امکان پذیر شد
      

Published at: **2019-11-07T17:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638722/%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%B9%D8%B6%D9%88%DB%8C%D8%AA-%D9%86%D8%A7%D8%AE%D9%88%D8%A7%D8%B3%D8%AA%D9%87-%D8%AF%D8%B1-%DA%AF%D8%B1%D9%88%D9%87-%D9%87%D8%A7%DB%8C-%D9%88%D8%A7%D8%AA%D8%B3-%D8%A7%D9%BE-%D8%A7%D9%85%DA%A9%D8%A7%D9%86-%D9%BE%D8%B0%DB%8C%D8%B1-%D8%B4%D8%AF)

گروه IT: واتس اپ اخیرا به منظور کاهش هرزنامه ها و انتشار اطلاعات نادرست، ویژگی کنترل حریم شخصی جدیدی را برای کاربران خود معرفی کرده است. این ویژگی به کاربر اجازه می دهد تا در مورد قابلیت افراد جهت دعوت وی به گروه های مختلف، تصمیم گیری کند. در حال حاضر تمام کاربران در سراسر دنیا می توانند از ویژگی مذکور استفاده کنند.   به گزارش بولتن نیوز به نقل از کلیک، برای کاربرد ویژگی جدید باید به بخش های Setting، Account،  Privacy و Groups رفت و یکی از سه گزینه my Contacts Expect (همه مخاطبین من به غیر از)، My Contacts (همه مخاطبین من) یا everyone (همه) را انتخاب کرد. در صورت ضربه زدن روی گزینه My Contact Expect کاربر می تواند مخاطبین خاصی را از فهرست افراد ممکن حذف کرده و یا با انتخاب select all به همه مخاطبین خود اجازه دهد تا وی را در گروه های مختلف دعوت کنند.در صورت انتخاب گزینه My Contact تنها به افرادی اجازه دعوت داده می شود که در فهرست مخاطبین وجود دارند. توجه داشته باشید که دعوت به هر گروهی، تنها تا سه روز اعتبار دارد. به بیان دیگر اگر کاربر در طی سه روز به گروه دعوت شده ملحق نشود، پیام دعوت خود به خود حذف می گردد.  
بدیهی است که اضافه کردن ویژگی کنترل حریم شخصی، یک اقدام خوشایند از سوی این اپلیکیشن پرطرفدار به شمار می آید. چرا که بسیاری از کاربران از دعوت شدن به گروه های مختلف، عاصی و گله مند بوده اند. واتس اپ نیز دلیل ایجاد این ویژگی جدید را به شرح زیر بیان کرده است:گروه های واتس اپ به پیوند اعضای خانواده، دوستان، همکاران، همکلاسی ها و غیره ادامه می دهد. اما با تشکیل گروه ها برای مکالمات مهم و گروهی، کاربران خواستار کنترل بیشتری روی تجارب خود بوده اند.
