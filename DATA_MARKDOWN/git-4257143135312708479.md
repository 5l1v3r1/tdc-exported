
# Odalett egy magyar kirándulóhely

Published at: **2019-11-03T12:52:00+00:00**

Author: **Infostart**

Original: [infostart](https://infostart.hu/belfold/2019/11/03/odalett-egy-csodas-magyar-kirandulohely)

November 1-jén került fel egy videó az Erdőspusztai Horgász és Turisztikai Portál YouTube-csatornájára, amin bemutatják, hogy milyen tragikus a helyzet a Fancsika I-es tározóban, valamint a Hármashegyi-tónál. Az egykoron gyönyörű kirándulóhely egy rothadó halak ezreitől bűzölgő pöcegödör lett, ahová ember nem szívesen teszi be a lábát - írta a Blikk.
Az I-es víztározó kistestvére a Fancsika II-es már idén nyáron, július közepén teljesen kiszáradt, október végére pedig az I-es víztározóból is kifogyott a víz. A Hármashegyi-tó sincs kiemelkedő helyzetben, a legmagasabb mért vízszint november elején mindössze 25 centiméter volt.
A portál emlékeztet: az állapot évtizedek óta kritikus. A 2019-es évben már nincs hivatalos gazdája a tónak ami meg is látszik rajta. "Az 5 hektáros vízfelület 70%-án még bokáig érő víz sincs. A tó környékének jelentős részét ellepte a szemét. A pusztítás a rombolás nyomai láthatóak" - írták.
A videó 2019 októberének végén, illetve novemberének elején készült.
