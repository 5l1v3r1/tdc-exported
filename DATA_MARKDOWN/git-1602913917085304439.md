
# Administraţia Donald Trump impune sancţiuni împotriva unor oficiali de rang înalt din Iran

Published at: **2019-11-04T17:55:00+00:00**

Author: **Mihai Draghici, Mediafax**

Original: [Ziarul Financiar](https://www.zf.ro/eveniment/administratia-donald-trump-impune-sanctiuni-impotriva-unor-oficiali-de-rang-inalt-din-iran-18540453)

Administraţia Donald Trump a adoptat, luni, sancţiuni împotriva unor oficiali de rang înalt din Iran, vizând inclusiv apropiaţi ai liderului suprem iranian, ayatollahul Ali Khamenei, la 40 de ani de la criza ostaticilor din Ambasada SUA de la Teheran.
Departamentul american al Trezoreriei a anunţat introducerea a nouă oficiali iranieni pe lista sancţiunilor, informează publicaţiile Times of Israel şi Le Figaro.
Printre oficialii vizaţi se numără Mohammad Bagher, comandantul Gardienilor Revoluţiei, Ebrahim Raisi, şeful sistemului judiciar, şi Ali Akbar Velayati, consilier al ayatollahului Ali Khamenei, liderul suprem al Iranului.
Sancţiunile li se aplică şi unor membri ai Statului Major al armatei iraniene.
