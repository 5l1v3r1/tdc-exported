
# اعزام ۶۰ نفر از ائمه جماعات اهل سنت به مشهد مقدس

Published at: **2019-11-01T21:09:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543938.html/%D8%A7%D8%B9%D8%B2%D8%A7%D9%85----%D9%86%D9%81%D8%B1-%D8%A7%D8%B2-%D8%A7%D8%A6%D9%85%D9%87-%D8%AC%D9%85%D8%A7%D8%B9%D8%A7%D8%AA-%D8%A7%D9%87%D9%84-%D8%B3%D9%86%D8%AA-%D8%A8%D9%87-%D9%85%D8%B4%D9%87%D8%AF-%D9%85%D9%82%D8%AF%D8%B3)

معاون فرهنگی سپاه حضرت نبی اکرم(ص) استان کرمانشاه گفت: ۶۰ نفر از ائمه جماعات اهل سنت به مشهد مقدس اعزام شدند.
به گزارش شبکه اطلاع رسانی راه دانا؛ به نقل از شبکه اطلاع رسانی مرصاد ، بهرام میرزاییاظهار داشت: سپاه حضرت نبی اکرم(ص) استان کرمانشاه هرساله نسبت به اعزام ائمه جماعات اهل تسنن و جمعی از ماموستاها به سفرهای زیارتی نظیر قم و مشهد و راهیان نور اقدام کرده است.
وی با تاکید بر اینکه اعزام اقشار مختلف اهل تسنن به سفرهای قم و مشهد همواره در دستور کار قرار داشته است، افزود: امسال نیز در آستانه هفته وحدت از ۶۰ نفر از ائمه جماعات اهل سنت برای اعزام به مشهد مقدس ثبت نام به عمل آمده است.
معاون فرهنگی سپاه حضرت نبی اکرم(ص) استان کرمانشاه بیان کرد: این اعزام طی امروز انجام و به مدت ۶ روز برنامه ریزی شده است.
وی با بیان اینکه اعزام به سفر مشهد مقدس همواره مورد استقبال اهل تسنن بوده است، افزود: ائمه جماعات و فعالین بسیجی منطقه اورامانات در قالب یک کاروان با دو دستگاه اتوبوس به مشهد مقدس اعزام شدند.
این مسئول تصریح کرد: در طول هفته وحدت برنامه های مختلفی برای اقشار مختلف برنامه ریزی شده که بخش زیادی مربوط به ائمه جماعات شیعه و سنی است.
 
انتهای پیام/
