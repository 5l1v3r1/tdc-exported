
# Лікарі пояснили, як кава впливає на шлунок - Радіо Максимум

Published at: **2019-11-07T19:53:00+00:00**

Author: **Тамбовцева Марина**

Original: [Радіо Максимум](https://maximum.fm/likari-poyasnili-yak-kava-vplivaye-na-shlunok_n169236)


        Безліч людей не уявляють свій день без горняти гарячої кави. Вже не один рік точаться суперечки про те, чи корисна вона чи ні. Однак, медики заявляють: позитивний вплив кави на кишківник безумовний.
      
Регулярне вживання кави пов'язане з більш здоровим складом мікробіома кишківника, що призводить до зниження ризику появи багатьох захворювань.
У новому дослідженні, яке провели фахівці, брали участь 34 людини, які пройшли скринінгову колоноскопію. Всього було взято 97 біопсій слизової оболонки товстої кишки з різних її сегментів. Поширеність різних бактерій порівнювали у людей з високим і низьким рівнем споживання кофеїну. Відомості про свою дієту добровольці вказували за допомогою опитувальника. З'ясувалося, що різноманітність мікробіома на рівні типів бактерій в залежності від споживання кофеїну не надто відрізнялася, проте кількість певних бактерій варіювалася доволі сильно.
Так, саме у любителів кави виявилося більше протизапальних бактерій, таких як Faecalibacterium і Roseburia, а от шкідливих Erysipelatoclostridium було менше.
Джерело: bustle
