
# चेतन भगत ने ISRO में चीफ गेस्ट बनने पर जाहिर की खुशी, लोगों ने सोशल मीडिया पर बनाया मजाक

Published at: **2019-11-06T09:34:15+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/chetan-bhagat-announces-he-was-chief-guest-at-isro-event-twitter-launches-hilarious-jokes/271576/)

भारतीय अन्तरिक्ष अनुसन्धान संगठन ( ISRO) ने हाल ही में विश्व अंतरिक्ष सप्ताह मनाया। इस मौके पर ISRO ने मुख्य अतिथि के तौर पर लेखक और कॉलमिस्ट चेतन भगत को बुलाया था। इस बारे में चेतन भगत ने खुद ट्वीट कर जानकारी दी। हांलाकी, यह जानकारी देने के बाद चेतन भगत सोशल मीडिया यूजर्स के निशाने पर आ गए और लोगों ने उन्हें ट्रोल करना शुरु कर दिया।
चेतन भगत ने इसरो की फोटो शेयर करते हुए लिखा, “विश्व अंतरिक्ष सप्ताह के हालिया समारोह में इसरो ने मुझे मुख्य अतिथि के रूप में सम्मानित किया। मैं विश्वास नहीं कर सकता कि भारत के सबसे अच्छे संगठन में से एक ने मुझे वहां मौजूद लोगों को संबोधित करने के लिए चुना। मेरे जीवन का ये सबसे अनमोल क्षण है-मुझे लग रहा है कि मैं चांद पर उतर आया हूं।”
चेतन भगत के इस ट्वीट के बाद यूजर्स की अलग-अलग प्रतिक्रियाएं सामने आ रही हैं। कुछ यूजर्स को विश्वास नहीं हो रहा कि चेतन भगत इसरो गए थे। कुछ यूजर्स ने कहा कि चेतन भगत वहां पर मौजूद नहीं थे जबकि कुछ यूजर्स ने कहा कि इसरो ने चेतन भगत को अपने यहां बुलाकर संगठन को बदनाम किया।
