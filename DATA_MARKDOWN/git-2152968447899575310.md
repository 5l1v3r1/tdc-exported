
# Гърция въвежда 200 евро глоба за спиране в бус лента

Published at: **2019-11-06T18:00:00+00:00**

Author: **Павел Гълъбов**

Original: [Dnes.bg](https://www.dnes.bg/balkani/2019/11/06/gyrciia-vyvejda-200-evro-globa-za-spirane-v-bus-lenta.428774)

Пътната полиция в Гърция въвежда глоба от 200 евро за шофьорите на леки автомобили и таксита при спиране и паркиране в бус лента.
Закъснение в разписанието на градските автобуси, както и пострадали пътници при слизане и качване, принуди пътна полиция да наложи пълно спазване на забраната за спиране и паркиране на лентата за автобуси.Масово се поставят камери по трасето на градския транспорт, като глобата за нарушение е 200 евро, предаде БНР.По трасето на автобусите на градския транспорт са монтирани съответните пътни знаци, които забраняват спиране, престой и паркиране на други превозни средства.Самите шофьори в градския транспорт поискаха помощ от пътна полиция и съобщават за риск от катастрофи, създаден от паркирани коли дори на спирки.Пътна полиция санкционира масово и за нарушения при паркиране и спиране на места за инвалиди, както и на пешеходни пътеки.
