
# Kvalifikacije za OI: Posle Srbije i Hrvatska podnela kandidaturu

Published at: **2019-11-05T14:35:13+00:00**

Author: **Zile**

Original: [Sportska centrala](https://www.sportskacentrala.com/2019/11/05/kvalifikacije-za-oi-posle-srbije-i-hrvatska-podnela-kandidaturu/)

Hrvatski košarkaški savez potvrdio je u utorak da je podneo zvaničnu kandidaturu za organizaciju jednog od četiri kvalifikaciona turnira za odlazak na Olimpijske igre u Tokiju.
Savez je kao organizatora predložio Split i „Spaladium Arenu“ prvenstveno zbog navijača i ambijenta.
Turnir bi trebalo da bude održan od 23. do 28. juna sledeće godine, a kako su preneli hrvatski mediji domaćinstvo je zvanično podržano od strane Vlade Hrvatske.
FIBA će odrediti domaćine turnira 15. novembra, a pored Srbije i Hrvatske potencijalni organizatori su Kanada, Poljska i Litvanija.
Za organizaciju turnira bilo je potrebno priložiti novčanu garanciju od 3 miliona evra, od čega 2.3 miliona ide na račun FIBA kao kotizacija za ovaj turnir, a preostalih 700.000 ide na troškove organizacije.
