
# Горбачов оцени отношенията между Русия и Запада и предупреди за...

Published at: **2019-11-04T22:02:00+00:00**

Author: ****

Original: [Blitz.bg](https://blitz.bg/svyat/gorbachov-otseni-otnosheniyata-mezhdu-rusiya-i-zapada-i-predupredi-za_news707377.html)

https://blitz.bg/svyat/gorbachov-otseni-otnosheniyata-mezhdu-rusiya-i-zapada-i-predupredi-za_news707377.html Blitz.bg
Първият и последен президент на СССР Михаил Горбачов обяви, че ядрените оръжия представляват "колосална опасност" на фона на напрежението между Русия и Запада. Той призова "всички страни" да декларират, че оръжията трябва да бъдат унищожени, за да "спасим себе си и нашата планета".88-годишният Горбачов, който ръководеше Съветския съюз от 1985 г. до разпадането му през 1991 г., изигра важна роля за прекратяването на Студената война със САЩ. През последните години той беше открит застъпник на ядреното разоръжаване.Миналата година той разкритикува президента на САЩ Доналд Тръмп за оттеглянето от Договора за ликвидиране на ракетите със среден и малък обсег, който той и Роналд Рейгън подписаха през 1987 г.Говорейки пред Би Би Си, Горбачов заяви: "Докато съществуват оръжия за масово унищожение, предимно ядрени оръжия, опасността е колосална. Всички страни трябва да декларират, че ядрените оръжия трябва да бъдат унищожени. Това е, за да спасим себе си и нашата планета."Запитан да опише отношенията между Русия и САЩ, Горбачов заяви, че те са "хладни, но все пак война".Той добави: "Вижте какво се случва. На различни места има схватки, има стрелба. Самолети и кораби са изпращани тук, там и навсякъде."Той говори и за реакцията на Съветския съюз към падането на Берлинската стена през ноември 1989 г., което доведе до обединението на Германия."Не трябваше да има кръвопролития. Не можехме да допуснем това, заради проблем с такава величина за Германия, за нас, Европа и целия свят. И така обявихме, че няма да се намесваме", разкри Горбачов. 
