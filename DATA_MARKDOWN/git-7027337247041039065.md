
# فراخوان جنرال موتورز برای 638 هزار خودرو به دلیل نقص فنی

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696210/%D9%81%D8%B1%D8%A7%D8%AE%D9%88%D8%A7%D9%86-%D8%AC%D9%86%D8%B1%D8%A7%D9%84-%D9%85%D9%88%D8%AA%D9%88%D8%B1%D8%B2-%D8%A8%D8%B1%D8%A7%DB%8C-638-%D9%87%D8%B2%D8%A7%D8%B1-%D8%AE%D9%88%D8%AF%D8%B1%D9%88-%D8%A8%D9%87-%D8%AF%D9%84%DB%8C%D9%84-%D9%86%D9%82%D8%B5-%D9%81%D9%86%DB%8C)

جنرال موتورز ۶۳۸ هزار خودروی شاسی بلند و وانت بار خود را به علت نقص فنی فراخواند.
به گزارش خبرگزاری تسنیم به نقل از رویترز ، شرکت جنرال موتورز 638 هزار خودروی شاسی بلند آمریکایی و وانت بارهای خود را فراخواند . سنسور سرعت چرخ این خودرو ها ممکن است بد عمل کرده و باعث ترمز گرفتن ناخواسته شود .
این فراخوان شامل شورلت های سابربن 2020-2015، تاهو و یوکان، شورلت سیلورادو مدل 2018_2014 و سیرا1500 می شود که مجهز به موتور 5.3 لیتری، محور عقبی 3.08 و دو دیفرانسیل هستند.
عملکرد این حسگر می‌تواند باعث فعال سازی ناخواسته سیستم حفاظت از حرکت شود و چرخ در خلاف جهت سنسور ترمز بگیرد. این اتفاق باعث می‌شود خودرو به طور غیرمنتظره به یک سمت کشیده شود و خطر تصادف افزایش می یابد .
جنرال موتورز اعلام کرد هیچ تصادفی مربوط به این مسئله گزارش نشده ولی 150 مورد مربوط به ترمزگیری نا خواسته و حرکات جانبی خودرو دیده شده است .
