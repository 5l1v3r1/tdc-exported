
# وظایف منتظران در دوران غیبت، زمینه‌سازی ظهوراست

Published at: **2019-11-07T15:08:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545464.html/%D9%88%D8%B8%D8%A7%DB%8C%D9%81-%D9%85%D9%86%D8%AA%D8%B8%D8%B1%D8%A7%D9%86-%D8%AF%D8%B1-%D8%AF%D9%88%D8%B1%D8%A7%D9%86-%D8%BA%DB%8C%D8%A8%D8%AA--%D8%B2%D9%85%DB%8C%D9%86%D9%87-%D8%B3%D8%A7%D8%B2%DB%8C-%D8%B8%D9%87%D9%88%D8%B1%D8%A7%D8%B3%D8%AA)

کارشناس مذهبی با اشاره به آغاز امامت ولی عصر (عج) گفت: نهم ربیع الاول روز بزرگی برای شیعیان است که کارشناسان به ویژگی های دوران غیبت و وظایف شیعیان در این دوران می پردازند.
به گزارش شبکه اطلاع رسانی راه دانا به نقل از عصر همدان؛ نهم ربیع الاول، به عنوان نخستین روز امامت امام عصر علیه السلام است و آغاز دوره ای حیات بخش و مهم در تاریخ شیعه نیز به شمار می آید و شیعیان این روز بزرگ را جشن می گیرند در این خصوص با الهه مختاری کارشناس مذهبی به وظایف شیعیان در عصر غیبت گفت و گو کردیم.
الهه مختاری با اشاره به آزمایش و پاک شدن بندگان در زمان غیبت گفت: وظایف منتظران در دوران غیبت، زمینه سازی ظهور با قدم برداشتن در اصلاح جامعه و صبر پیشه کردن در برابر مصایب و مشکلات است و منتظر مصلح باید خود مصلح باشد.
وی ادامه داد:  شیعیان در زمان غیبت ولی عصر (عج الله تعالی فرجه و الشریف) همان وظایفی را دارند که در زمان حضور امام معصوم دارند و باید دید که ائمه معصومین (علیهم السّلام) در وقایع و اتفاقات مختلف به اصحاب و یاران خود چه فرموده اند، پس شیعیان نیز همان را اطاعت کنند.
مختاری عنوان کرد: بنابراین منتظران واقعی ظهور، دچار کسالت و سستی نمی شوند و دست روی دست نمی گذارند بلکه با تلاشی مضاعف و با تکیه بر امداد الهی و سفارشات معصومین علیهم السلام، در جهت رشد اذهان و افکار و عقاید مسلمین گام بر می دارند تا اینکه وعده ی الهی تحقق یابد.
وی با اشاره به اینکه عید آغاز امامت حضرت ولی عصر عج الله تعالی فرجه الشریف فرصت مناسبی برای شیعیان است افزود: این عیدفرصتی است برای اینکه بفهمیم و ثابت کنیم که ما هستیم که با حضرت هستین و تا ظهورش را نبینیم و بیعت نکنیم آرام نخواهیم نشست!
کارشناس حوزه با اشاره به اینکه در دوران غیبت آزمایش و غربال انسانهای صالح صورت می گیرد گفت: خداوند در زمان غیبت عده ای از بندگانش را با غیبت امام امتحان می کند و افرادی که ایمان واقعی و راسخ در اعماق وجودشان ریشه کرده باشد به واسطه صبر بر شداید و ایمان به غیبت، ارزششان معلوم می گردد.
انتهای پیام/
