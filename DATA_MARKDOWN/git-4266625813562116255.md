
# Вболівальники «Аталанти» визнали Руслана Малиновського кращим гравцем команди у жовтні

Published at: **2019-11-03T00:46:00+00:00**

Author: ****

Original: [ZIK.UA](https://zik.ua/news/2019/11/03/vbolivalnyky_atalanty_vyznaly_ruslana_malynovskogo_krashchym_gravtsem_1682443)


        Український півзахисник Руслан Малиновський визнаний кращим гравцем італійського клубу «Аталанта» (Бергамо) в жовтні за версією вболівальників.
      
Як повідомляє клубна сторінка «Аталанти» в Instagram, завершилося голосування за звання кращого гравця команди за підсумками жовтня. Нагорода дісталася українському півзахисникові Руслану Малиновському. У голосуванні взяли участь 1 009 осіб, 90% з яких віддали свій голос за українця.
Додамо, що 26-річний українець в жовтні забив один м’яч в п’яти матчах за італійський клуб.
Опонентом Руслана Малиновського в фінальному раунді опитування став форвард Луїс Мюріель, який забив п’ять м’ячів (два з пенальті) в шести жовтневих матчах.
