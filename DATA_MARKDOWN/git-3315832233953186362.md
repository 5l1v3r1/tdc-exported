
# VIDEO: Opt kg de marijuana, o armă de foc și muniții, ridicate la Cahul; Doi bărbați au fost reținuți

Published at: **2019-11-07T08:15:17+00:00**

Author: **Jurnal.md**

Original: [Jurnal.md](http://jurnal.md/ro/news/296d37a0cb5c5832/video-opt-kg-de-marijuana-o-arma-de-foc-si-munitii-ridicate-la-cahul-doi-barbati-au-fost-retinuti.html?utm_source=RSS&utm_medium=RSS&utm_campaign=RSS)


        Doi bărbați în vârstă de 29 și 54 de ani, din raionul Cahul, au fost reținuți aseară pentru deținerea a opt kg de marijuana destinată vânzării, cu valoare estimativă de 300.000 de lei, precum și o armă de foc și muniții.
      
Investigațiile s-au desfășurat în iulie-octombrie, atunci când sub conducerea procurorilor PCCOCS, ofițerii Direcției Combaterea Crimelor Grave a Inspectoratului Național de Investigații au acumulat informații privind faptul că membrii unui grup criminal organizat au plantat cânepă pe mai multe terenuri din raionul Cahul, cu scopul vânzării ei ulterioare.
Activitățile de documentare efectuate de forțele de ordine au făcut posibilă percheziționarea domiciliilor figuranților, la data de 6 noiembrie, ceea ce a rezultat în depistarea și ridicarea unei arme de foc cu calibrul 12 mm deținute ilegal, 68 cartușe de calibrul 12 mm și 22 cartușe de calibrul 5,6 mm, plante de cânepă uscate, pregătite pentru comercializare, mai multe pungi și saci cu marijuana, în total fiind ridicate aproximativ 8 kg de marijuană, vânzarea acesteia ar fi generat un profit ilegal în sumă aproximativă de 300.000 de lei.
Prin urmare, oamenii legii au reținut doi bărbați cu vârste de 29 și respectiv 54 de ani, iar alți figuranți urmează a fi supuși măsurilor de investigație.
Dacă le va fi demonstrată vinovăția în judecată, aceștia va fi demonstrată vina, aceștia riscă o pedeapsă penală sub formă de închisoare pe un termen de la 7 la 15 ani, cu privarea de dreptul de a ocupa anumite funcţii sau de a exercita o anumită activitate pe un termen de la 2 la 5 ani, iar persoana juridică se pedepseşte cu amendă în mărime de până la 550.000 de lei, cu lichidarea acesteia.
