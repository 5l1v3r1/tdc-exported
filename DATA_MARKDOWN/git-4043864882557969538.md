
# Кличко написав заяву на Богдана в поліцію – ЗМІ

Published at: **2019-11-01T14:53:21+00:00**

Author: ****

Original: [Українська правда](https://www.pravda.com.ua/news/2019/11/1/7230751/)

Мер Києва Віталій Кличко, чиє звільнення з посади голови КМДА погодив Кабмін, просить поліцію відкрити кримінальне провадження щодо "самоправства" голови Офісу президента Андрія Богдана.
Про це у п’ятницю повідомляє "Радіо Свобода", посилаючись на заяву Кличка, яка є у них в розпорядженні.   
Заява написана до Головного управління Національної поліції Києва.
Кличко вважає, що Богдан вчинив кримінальне правопорушення, коли звернувся до Кабміну з листом щодо його звільнення – оскільки такі дії, на його думку, не належать до його посадових обов’язків як голови ОП.
У зв’язку з цим він просить правоохоронців внести відомості в Єдиний реєстр досудових розслідувань і розпочати розслідування "незаконних дій" Богдана.
"Вважаю, що з огляду на вказані обставини дана заява містить достатньо фактів на підтвердження того, що в діях керівника офісу президента А. Богдана міститься склад кримінального правопорушення, передбачений статтею 356 КК України ("самоправство" – ред.)", – йдеться в документі.
Крім того, нинішній очільник Києва вказує в документі, що однією з підстав внесення Кабміном подання щодо його звільнення з посади голови КМДА є "закінчення строку повноважень президента".
"З урахувань того, що головою КМДА може бути лише Київський міський голова, який обирається на виборах до місцевого самоврядування, тобто згідно з установленим порядком, головою КМДА назначається особа, яка обрана міським головою, а спонукання до звільнення голови з посади всупереч визначеним нормам є кримінальним провопорушенням", – сказано у заяві Кличка.

        Водночас у відділі комунікації поліції Києва "Українській правді" повідомили, що не отримували такої заяви від Кличка. 
      

        Нагадаємо:
      
