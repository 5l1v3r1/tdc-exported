
# 
        گوشی ویوو وای 19 با چیپست مدیاتک و ظاهری آشنا از راه رسید
      

Published at: **2019-11-02T13:17:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637473/%DA%AF%D9%88%D8%B4%DB%8C-%D9%88%DB%8C%D9%88%D9%88-%D9%88%D8%A7%DB%8C-19-%D8%A8%D8%A7-%DA%86%DB%8C%D9%BE%D8%B3%D8%AA-%D9%85%D8%AF%DB%8C%D8%A7%D8%AA%DA%A9-%D9%88-%D8%B8%D8%A7%D9%87%D8%B1%DB%8C-%D8%A2%D8%B4%D9%86%D8%A7-%D8%A7%D8%B2-%D8%B1%D8%A7%D9%87-%D8%B1%D8%B3%DB%8C%D8%AF)

گروه IT: گوشی ویوو وای 19 (vivo Y19) در قامت یک موبایل میان رده در ویتنام و تایلند معرفی شد. طراحی ویوو وای ۱۹ یادآور دیگر محصول جدید کمپانی چینی، ویوو یو ۳ است که پیش‌تر وارد بازار چین شده بود.   به گزارش بولتن نیوز به نقل از گجت نیوز، با وجود تشابه در طراحی، یک تفاوت مهم وجود دارد؛ اینکه گوشی ویوو وای 19 به تراشه هلیو P65 مدیاتک تجهیز شده و ویوو یو 3 از اسنپدراگون 675 کوالکام قدرت می‌گیرد. سایر مشخصات این دو دستگاه، تقریبا یکسان است.در جلو، یک صفحه نمایش 6.53 اینچی با وضوح فول اچ دی پلاس و ناچ قطره‌ای وجود دارد. پنل پشتی هم میزبان سه دوربین و یک فلاش LED است. اجزای ماژول سه‌گانه را دوربین معمولی 16 مگاپیکسلی، دوربین فوق عریض 8 مگاپیکسلی و سنسور عمقی 2 مگاپیکسلی تشکیل می‌دهند.قابلیتی موسوم به Pose Master هم هست که به طور هوشمند، بهترین ژست را برای عکاسی تعیین و به کاربران پیشنهاد می‌کند. باتری 5000 میلی‌آمپر ساعتی ویوو Y19 توانایی پشتیبانی از شارژ سریع و البته شارژ معکوس کابلی را دارد.برخلاف ویوو U3، این محصول فقط در یک نسخه 128 گیگابایتی با 6 گیگ رم عرضه می‌شود. هنوز وب‌سایت ویتنامی کمپانی، به هیچ قیمتی اشاره نکرده است؛ ولی هزینه خرید برای مشتریان تایلندی، مبلغی معادل 230 دلار خواهد بود. هم‌اکنون امکان پیش‌خرید گوشی جدید ویوو وجود دارد و عرضه‌‌ی آن از تاریخ 14 آبان (5 نوامبر) آغاز خواهد شد.
