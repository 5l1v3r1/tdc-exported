
# В Лондон показват съкровища на Тутанкамон

Published at: **2019-11-03T10:24:31+00:00**

Author: **Стандарт, снимка БГНЕС**

Original: [Стандарт Новини](https://standartnews.com/lifestyle-lyubopitno/v-london-pokazvat-skrovishcha-na-tutankamon-405705.html)

В Лондон бе открита изложба със съкровища от гробницата на Тутанкамон, които са на последно световно турне, след което ще се завърнат завинаги в Египет, съобщи Ройтерс. Изложбата ще продължи до 3 май 2020 година.
Изложбата "Тутанкамон, съкровищата на Златния фараон" е подредена в галерията "Сачи". Посетителите ще могат да разгледат повече от 150 експоната - златни украшения, кинжали, дървен церемониален щит, гравюри, скулптури, ритуални предмети от гробницата на владетеля на Древен Египет, който е управлявал в периода от 1332 до 1323 г. пр. Хр.
Лондон е третият град от общо 10-те, където се представя изложбата. Досега тя посети Париж и Лос Анджелис с голям успех. След завръщането в Египет, експонатите ще бъдат съхранявани в Големия египетски музей, който ще отвори врати догодина близо до пирамидите в Гиза, допълва БНР.
