
# Ідея Трампа купити Гренландію була для Вашингтона пріоритетнішою, ніж військова допомога Україні - Тейлор

Published at: **2019-11-07T15:22:00+00:00**

Author: ****

Original: [НВ](https://nv.ua/ukr/world/geopolitics/viyskova-dopomogi-ukrajini-i-pokupka-grenlandiji-50052219.html)

Про це йдеться в оприлюднених свідченнях Тейлора, які були отримані в рамках процедури імпічменту президента Дональда Трампа, передає CNN.
Під час 10-годинного виступу в Конгресі США Тейлор заявив, що він зіткнувся з труднощами в організації зустрічі високопоставлених чиновників кабінету з Трампом, щоб обговорити питання розблокування військової допомоги Україні.
За його словами, співробітники кабінету президента США весь час перебували в закордонних відрядженнях.
«Я думаю, що це також стосувалося питання Гренландії, придбання Гренландії, яке забирало багато енергії в Раді національної безпеки», — заявив Тейлор.
За словами Тейлора, міністр оборони, державний секретар, директор ЦРУ і радник з національної безпеки, всі розуміли необхідність відновлення військової допомоги Україні і працювали над тим, щоб донести цю позицію до Трампа.
«Таку зустріч було складно запланувати», — сказав Тейлор.
Президент США Дональд Трамп виступив з ідеєю придбати у Данії острів Гренландія в серпні 2019 року.
Читайте також:
За даними американських ЗМІ, Трамп готовий був платити Данії за острів по $600 млн на рік плюс одноразова виплата, сума якої не називалася.
Прем'єр-міністр Данії Метте Фредерікса відкинула ідею про продаж Гренландії, назвавши її абсурдною.
