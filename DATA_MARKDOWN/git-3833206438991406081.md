
# Новите собственици започнаха да изтърбушват бившите магазини Триумф

Published at: **2019-11-04T17:44:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Novite-sobstvenici-zapochnaha-da-izturbushvat-bivshite-magazini-Triumf-911150)

Новите собственици вече започнаха да изтърбушват бившите магазини "Триумф", видя репортер на Plovdiv24.bg. Кадрите са от супермаркета до блок 14 в "Тракия". Припомняме, че преди дни Комисията за защита на конкуренцията (КЗК) даде потвърждение на искането на "Максима България“ за сключване на дългосрочно споразумение за наемане на магазини от търговската верига "Триумф“ в Пловдив.
След като получи решението на КЗК, през тази седмица "T Mаркет" започва интеграция на супермаркетите в своята мрежа, съобщиха от компанията. Част от напълно обновените обекти в града ще бъдат отворени до няколко месеца. Фокус и в новите магазини на "T Mаркет" ще продължи да бъде добрият избор на продукти и атрактивни промоции.
Основен ще е акцентът върху асортимента от качествена готвена храна, прясно българско свинско месо, свежи плодове и зеленчуци и разнообразни практични продукти за домакинството.
