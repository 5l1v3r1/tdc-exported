
# Gázszivárgás a Margit körúton, kiürítettek egy teljes társasházat

Published at: **2019-11-07T09:18:00+00:00**

Author: **Infostart**

Original: [infostart](https://infostart.hu/belfold/2019/11/07/gazszivargas-a-margit-koruton-kiuritettek-egy-teljes-tarsashazat)

Gázszivárgás miatt kiürített egy budapesti, Margit körúti társasházat a katasztrófavédelem csütörtök délelőtt - tájékoztatta a Fővárosi Katasztrófavédelmi Igazgatóság szóvivője az MTI-t.
Kisdi Máté közölte: a hatszintes társasház 31 lakásából 16 embernek kellett ideiglenesen elhagynia az otthonát a szivárgás megszüntetéséig.
Elmondta: eredetileg egy kigyulladt villanyórához riasztották a tűzoltókat, ám kiderült, hogy szivárog a gáz az épületben.
A lakók akkor térhetnek majd vissza az épületbe, ha a gázművek szakemberei megszüntették a hibát - tette hozzá a szóvivő.
