
# I consigli di mamma Pippa Middleton: «Ostepatia cranica per far rilassare il piccolo Arthur»

Published at: **2019-11-04T22:00:00+00:00**

Author: **Michela Proietti**

Original: [Corriere della Sera](https://www.corriere.it/moda/news/cards/i-consigli-mamma-pippa-middleton-ostepatia-cranica-far-rilassare-piccolo-arthur/rubrica-mamma-pippa_principale.shtml)

Non finiscono le stravaganze di mamma Pippa Middleton, che continua a stupire per il suo approccio alternativo nella crescita del piccolo Arthur, avuto un anno fa dal milionario James Matthews. Adesso la sorella minore di Kate Middleton ha rivelato nella consueta rubrica curata nella rivista Waitrose Weekend il suo diverso modo di curare l’evoluzione, la crescita e l’educazione di Arthur. In uno dei suoi ultimi articoli, Pippa ha raccontato che per il primogenito ha scelto l’osteopatia cranica, una terapia alternativa molto popolare tra i bambini: suo figlio la praticherebbe da uno specialista da quando ha sette mesi. Sebbene riconosca che non ci sono prove scientifiche dell’efficacia di questo tipo di trattamento , ha deciso di tentare lo stesso dopo aver sentito «cose molto positive al riguardo». E i risultati non si sarebbero fatti attendere. (a cura di Michela Proietti)
