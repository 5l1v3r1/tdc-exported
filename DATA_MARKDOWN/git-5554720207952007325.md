
# उत्‍तर प्रदेश: BJP विधायक कमलेश सैनी को पुलिसकर्मियों ने नहीं किया नमस्ते, हुए लाइन हाजिर

Published at: **2019-11-03T16:29:30+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/two-police-man-suspended-in-bijnor-for-not-greeting-bjp-mla-kamlesh-saini/271286/)

उत्‍तर प्रदेश के बिजनौर जिले में दो दरोगाओं को एक भाजपा विधायक को देखकर कुर्सी से खड़े नहीं होना और उन्हें नमस्कार नहीं करना भारी फड़ गया। विधायक की शिकायत के बाद दोनों दरोगाओं को लाइन हाजिर कर दिया गया है। पुलिस अधीक्षक एसपी संजीव त्यागीने चांदपुर थाने में तैनात दोनों दरोगाओं के खिलाफ कार्रवाई करते हुए जिले की पुलिस को जनप्रतिनिधियों का सम्मान करने की हिदायत दी है।
मीडिया रिपोर्ट के मुताबिक, चांदपुर से भाजपा विधायक कमलेश सैनी शनिवार को क्षेत्र में एक कार्यक्रम में थीं। यहां चांदपुर थाने में तैनात दरोगा गजेंद्र सिंह और जयवीर मान की ड्यूटी लगी थी। आरोप है कि विधायक को देखकर दोनों दरोगा कुर्सी से खड़े नहीं हुए और न ही उन्हें नमस्कार किया। विधायक को दरोगाओं की यह हरकत नागवार गुजरी और उन्होंने सम्मान नहीं करने की शिकायत पुलिस अधीक्षक बिजनौर से की। कमलेश सैनी की शिकायत के बाद एसपी ने दोनों दरोगाओं को लाइन हाजिर कर दिया गया।
एसपी नेने जिले के सभी पुलिस कर्मियों को निर्देश दिया है कि जनप्रतिनिधियों के प्रति व्यवहार अच्छा रखें। उनकी बताई समस्या को ध्यान से सुनें और त्वरित निस्तारण करें। दुर्व्यवहार नहीं करें, संयमित भाषा का प्रयोग करें। अगर आगे से चांदपुर जैसी घटना सामने आती है तब पुलिस वालों को सस्पेंड किया जाएगा।
