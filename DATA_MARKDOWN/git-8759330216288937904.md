
# Marca: Valverde nog steeds niet onomstreden bij Barça, Argentijn staat op de radar

Published at: **2019-11-04T13:39:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902367/-barcelona-twijfelt-over-valverde-en-zet-argentijnse-prijzenpakker-op-het-lijstje-.html)


        Ernesto Valverde staat wederom onder druk bij Barcelona. De Spaanse trainer kan zijn ploeg nog niet overtuigend genoeg laten voetballen en de Catalaanse club zou al een Argentijnse vervanger op het oog hebben, Marcelo Gallardo.
      
Volgens Marca maakt Gallardo namelijk een goede kans om de nieuwe trainer van Barcelona te worden. De 43-jarige trainer zwaait op dit moment de scepter bij River Plate en doet het daar bijzonder goed. Gallardo is al vijf jaar trainer in Buenos Aires en pakte in die vijf jaar tien prijzen met de club, waaronder drie continentale prijzen. Ook werd hij genomineerd voor de prijs van trainer van het jaar van de FIFA.
De Argentijn zou dan ook een serieuze kanshebber zijn mocht Barcelona besluiten om Valverde uit zijn functie te ontheffen. De trainer wordt bekritiseerd vanwege het feit dat hij Barcelona niet goed genoeg kan laten spelen en dat er al drie keer is verloren in de competitie. Ook groeit de frustratie over de uitschakelingen in de Champions League, achtereenvolgens tegen AS Roma en Liverpool.
Barça verloor afgleopen weekend met 3-1 bij Levante. Toch staan de Catalanen nog altijd bovenaan in de Primera División, omdat de concurrentie niet weet te profiteren van de misstappen van de ploeg van Valverde. In de Champions League heeft Barcelona nog niet verloren.
