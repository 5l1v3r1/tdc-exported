
# В кінці вечора перетворюєшся в організм - Зеленський поскаржився на складну роботу президентом

Published at: **2019-11-07T17:55:56+00:00**

Author: ****

Original: [ГЛАВКОМ](https://glavcom.ua/news/v-kinci-vechora-peretvoryujeshsya-v-organizm-zelenskiy-poskarzhivsya-na-skladnu-robotu-prezidentom-638477.html)

Президент Володимир Зеленський у черговому влозі за кермом Tesla розповів, що робота президентом забирає у нього «всі сили та час», і після робочого дня він настільки втомлюється, що «перетворюється в організм».
Відповідне відео опубліковане 7 листопада на сторінці Офісу президента України.
«До цієї роботи до цього звикнути не можу. Люди ж, як кажуть, до хорошого швидко звикаєш. А це реально життя дуже складне. Це дуже складна професія - забирає всі сили, час і іноді бажання», - сказав Зеленський.
«В кінці вечора перетворюєшся в (довго думає. - ред.) організм, який не хоче думати, нічого не робити, навіть не розуміє іноді про що говорить сім’я. І це виснажливо не тільки для мене, а і для родини. Тому що потім вони кажуть: ну що ти згоден, ми ж домовлялися сьогодні, що, там, в 20:00 зустрічаємося, а ти навіть не пам’ятаєш, про що ти домовлявся», - розповів президент.
«Ну, рішення, як кажуть в Раді – рішення прийнято!» - резюмував Зеленський.
