
# പഞ്ചായത്ത് പ്രസിഡന്റിന് മര്‍ദ്ദനം; 15 മുസ്‌ലിം ലീഗ് പ്രവര്‍ത്തകര്‍ക്കെതിരെ കേസ്

Published at: **2019-11-04T22:36:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/muslim-league-attack-against-pallikka-panchayath-president-midhuna113.html)

മലപ്പുറം: മലപ്പുറം പള്ളിക്കല്‍ പഞ്ചായത്ത് പ്രസിഡന്റിനെ ആക്രമിച്ചെന്ന പരാതിയില്‍ 15 മുസ്‌ലിം ലീഗ് പ്രവര്‍ത്തകര്‍ക്കെതിരെ തേഞ്ഞിപ്പലം പൊലീസ് കേസെടുത്തു.
അച്ചടക്ക ലംഘനത്തിന്റെ പേരില്‍ ലീഗില്‍ നിന്ന് സസ്‌പെന്റ് ചെയ്ത മിഥുനയ്ക്കാണ് ഗ്രാമസഭയ്ക്കിടെമര്‍ദ്ദനമേറ്റത്. മിഥുന തിരൂരങ്ങാടി താലൂക്ക് ആശുപത്രിയില്‍ ചികിത്സ തേടി.
ക്വാറമില്ലെന്നും ഗ്രാമസഭ മാറ്റി വെക്കണമെന്നും പറഞ്ഞ് ലീഗ് പ്രവര്‍ത്തകര്‍ ബഹളം വച്ചു. ഗ്രാമ സഭ ചേരാന്‍ ആവാതെ വന്നതോടെ ഗ്രാമസഭ മാറ്റി വച്ചു. എന്നാല്‍ മുസ് ലിം ലീഗിനെ അറിയിക്കാത്തതുകൊണ്ടാണ് ഗ്രാമസഭ മാറ്റിവച്ചതെന്ന് മിനുട്‌സില്‍ രേഖപ്പെടുത്താന്‍ ലീഗ് പ്രവര്‍ത്തകര്‍ ആവശ്യപ്പെട്ടു.
ഇത് സമ്മതിക്കാത്തതിന്റെ പേരില്‍ സംഘം ചേര്‍ന്ന് മര്‍ദ്ദിച്ചെന്നും ജാതിപ്പേര് വിളിച്ച് ആക്ഷേപിച്ചെന്നുംമിനുട്‌സ് കീറിക്കളഞ്ഞെന്നും മിഥുന പറഞ്ഞു. ഏഷ്യാനെറ്റ് ന്യൂസിനോടാണ് മിഥുനയുടെ പ്രതികരണം

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
കഴിഞ്ഞ തെരഞ്ഞെടുപ്പില്‍ മുസ്‌ലിംലീഗ് സ്ഥാനാര്‍ഥിയായ മിഥുന വിജയിച്ചിരുന്നു. പിന്നീട്. പാര്‍ട്ടിയുടെ നിര്‍ദ്ദേശത്തിന് വിരുദ്ധമായി മന്ത്രി കെ.ടി ജലീലുമായി വേദി പങ്കിട്ടതിന്റെ പേരില്‍ മിഥുനയെ മുസ്‌ലിം ലീഗില്‍ നിന്ന് സസ്‌പെന്റ് ചെയ്തിരുന്നു.
എന്നാല്‍ മിഥുനയെ മര്‍ദ്ദിച്ചിട്ടില്ലെന്നും അറിയിക്കാതെ ഗ്രാമസഭ നടത്താനുള്ള നീക്കം ചോദ്യം ചെയ്യുക മാത്രമാണ് ചെയ്തതെന്നും മുസ്ലിം ലീഗ് പ്രാദേശിക നേതൃത്വത്തിന്റെ വിശദീകരണം

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
