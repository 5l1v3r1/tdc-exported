
# „Chimki“ dominavimas Vieningoje lygoje: po šešių turų – be pralaimėjimų

Published at: **2019-11-03T16:04:00+00:00**

Author: ****

Original: [basketnews.lt](https://www.basketnews.lt/news-134279-chimki-dominavimas-vieningoje-lygoje-po-sesiu-turu-be-pralaimejimu.html)

Nuotr.: ITAR-TASS – Scanpix
Nuotr. ITAR-TASS – Scanpix
Rimo Kurtinaičio vadovaujama Maskvos srities „Chimki“ (6-0) Vieningoje lygoje ir toliau žengia be pralaimėjimų.
Lietuviškasis Rusijos klubas namuose 109:83 (29:16, 28:24, 26:22, 26:21) nugalėjo Kazanės UNIKS (2-3) krepšininkus.
„Chimki“ susitikimą pradėjo galingai ir pirmojo kėlinio pabaigoje po Dairio Bertanio tritaškio pirmavo jau 13 taškų – 29:16.
Po dviejų kėlinių Maskvos klubas turėjo 17 taškų pranašumą (57:40), po trijų – jau 21 taško persvarą (83:62), o lemiamame ketvirtyje dar padidino UNIKS deficitą.
Paskutines 10 minučių vainikavo Večeslavas Zaicevas, pataikęs dvitaškį, ir Alexas Tayusas, atsakęs tuo pačiu bei taip sumažinęs deficitą. „Chimki“ galiausiai triumfavo net 26 taškų pranašumu.
„Chimki“ susitikime gerai metė iš toli – pataikė 16 iš 28 (57 proc.) tritaškių. Tuo metu UNIKS realizavo 8 iš 20 (40 proc.) metimų iš distancijos.

        „Chimki“: Aleksejus Švedas 24, Devinas Bookeris 21, Anthony Gillas 15, Janis Timma 13.
      

        UNIKS: Jamaras Smithas 18, Errickas McCollumas 16, Artiomas Klimenka 11.
      
