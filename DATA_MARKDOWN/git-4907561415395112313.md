
# Oksana Voevodina, cinsel ilişki skandalının ardından ilk kez konuştu

Published at: **2019-11-03T11:59:28+00:00**

Author: ****

Original: [Posta](https://www.posta.com.tr/oksana-voevodina-cinsel-iliski-skandalinin-ardindan-ilk-kez-konustu-haber-fotograf-2216616)

Malezya Kralı Sultan 5. Muhammed ve Rus güzellik kraliçesi Oksana Voevodina birkaç ay önce boşandıklarını açıklamıştı. 
Oksana Voevodina'nın, evlilikten haftalar önce Rusya merkezli televizyon kanalı TNT'de yayınlanan komedi programına katıldığı ve programda bikinisi ile poz verdiği görüntüler ortaya çıkmıştı.
11 kişinin lüks bir villada yaşadıklarını konu alan bir başka programda Ksenia-Nikol adlı yarışmacı, yarışmadaki bir diğer isim Elisey Polischuk ile oldukça yakınlaşmış ve havuzda cinsel ilişkiye girmişti.
Bazı iddialara göre Ksenia-Nikol adlı yarışmacının gerçek kimliği Oksana'ydı ve yarışmaya katılan bir isim de bu kişinin Oksana olduğu yönünde açıklamalarda bulundu.
Ortaya çıkan görüntülerin ardından Oksana'nın bebeğinin Malezya Kralı'ndan değil, bir başkasından olduğu ileri sürülmüştü.
Malezya Kralı Sultan 5. Muhammed'in doğum yaptıktan birkaç hafta sonra boşandığı Rus güzellik kraliçesi Oksana Voevodina, bebeğinin yüzünü ilk kez gösterdi ve kendini savundu.
"Ben anneliğimin her dakikası için şükrediyorum ve bebeğimle geçirdiğim anların keyfini çıkarıyorum, ancak oğlumun babası Leon doğduğu günden beri tüm bunları kaçırıyor ve kendini bilinçli olarak mahrum bırakıyor. Çok acı" 
"Biliyorum ki herkes bize ne olduğunu bilmek istiyor. Önceleri hikayemi anlatmak için hazır değildim. Belki sizlere doğruyu söylersem kendimi daha iyi hissedebilirim ama kimseyi üzmek istemiyorum. Çünkü söyleyeceklerim acı olur."
2015 yılında "Miss Moscow" seçilen Oksana Voevodina, geçen yıl haziran ayında Malezya Kralı Sultan 5. Muhammed ile gizlice evlenmişti.
Malezya Kralı Sultan 5. Muhammed, Oksana Voevodina uğruna tahttan vazgeçmişti. Voevodina, da aşkı uğruna Müslüman olmuştu.
Oksana Voevodina, bebeğini Rusya'nın başkenti Moskova'da büyütüyor.
Leon adındaki bebeğin tüm masraflarını ise 5. Muhammed karşılıyor.
