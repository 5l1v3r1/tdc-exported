
# Позиція Польщі щодо автоперевезень — економічний геноцид і знущання — торгпред України

Published at: **2019-11-07T14:50:00+00:00**

Author: ****

Original: [НВ](https://nv.ua/ukr/biz/markets/ekonomichniy-genocid-i-znushchannya-torgpred-ukrajini-pro-poziciyu-polshchi-shchodo-avtoperevezen-novini-ukrajini-50052206.html)

Таку заяву він зробив на брифінгу в рамках конференції «Торгові війни: мистецтво захисту», пише Укрінформ.
«Я вважаю, що це насправді економічний геноцид і відверте знущання з української економіки. Це душить нашу торгівлю з Європейським Союзом», — сказав він.
За словами Качки, Україна буде «порушувати цю проблему доти, доки вона не буде вирішена».
«Ми вважаємо, що це не двостороннє питання, це питання свідомої шкоди нашим економічним відносинам з Європейським Союзом», — заявив торгпред України.
Нагадаємо, у 2019 році Польща зменшила кількість двосторонніх автодозволів з 200 000 до 160 000. Через відсутність дозволів на міжнародні перевезення в Польщу на кордоні з Угорщиною почали з’являтися кілометрові черги.
5 листопада в Міністерстві інфраструктури повідомили, що українські перевізникі додатково отримають 5 000 польських дозволів (будуть передані на початку листопада) та 10 000 дозволів з попереднього обміну дозволами на 2020 рік для використання в 2019 році. Дозволи з попереднього обміну на 2020 рік будуть дійсними до 31 січня 2021 року, польська сторона має передати їх до 15 листопада 2019 року. Буде також утворено спільну робочу групу щодо обміну досвідом з розподілу дозволів.
