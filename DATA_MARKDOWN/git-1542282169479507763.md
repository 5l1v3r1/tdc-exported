
# Αυξημένη κίνηση στο Ελ. Βενιζέλος το 10αμηνο

Published at: **2019-11-05T18:51:57+00:00**

Author: **euronews **

Original: [euronews](https://gr.euronews.com/2019/11/05/ayksimeni-kinisi-sto-el-venizelos-to-10amino?utm_term=Autofeed&utm_medium=Social&utm_source=Twitter)

Ανοδικά κινήθηκε η επιβατική κίνηση του διεθνή αερολιμένα Αθηνών "Eλευθέριος Βενιζέλος", την περίοδο Ιανουαρίου - Οκτωβρίου, σημειώνοντας αύξηση της τάξης του 6,3% σε σχέση με το αντίστοιχο διάστημα του 2018.
Συνολικά, στο 10μηνο του έτους, η κίνηση στο αεροδρόμιο ανήλθε στους 22,27 εκατομμύρια επιβάτες, με την κίνηση, τόσο του εσωτερικού, όσο και του εξωτερικού, να παρουσιάζει αύξηση 1,3% και 8,6%, αντίστοιχα.
Σε ό,τι αφορά τον μήνα Οκτώβριο, σημειώθηκε αύξηση 4,3%, με τους επιβάτες να φθάνουν τα 2,3 εκατομμύρια, εκ των οποίων το 1,63 εκατ. ήταν επιβάτες εξωτερικού, με αύξηση 7,2%. Η κίνηση εσωτερικού, συνέχισε για τέταρτο συνεχόμενο μήνα να είναι μειωμένη σε σχέση με τον αντίστοιχο μήνα πέρυσι, δηλαδή 669 χιλιάδες επιβάτες, λιγότεροι κατά 2,2% (684.924 επιβάτες).
Ο αριθμός των πτήσεων το δεκάμηνο του έτους, ανήλθε σε 196.665, καταγράφοντας άνοδο της τάξης του 4,7%. Τόσο οι πτήσεις εωτερικού, όσο και εξωτερικού, παρουσίασαν άνοδο της τάξης του 6% και 3,7 αντίστοιχα.
