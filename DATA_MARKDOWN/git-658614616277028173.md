
# Aantal banen in provincie weer toegenomen

Published at: **2019-11-05T10:28:00+00:00**

Author: ****

Original: [omroep flevoland](https://www.omroepflevoland.nl/nieuws/175540/aantal-banen-in-provincie-weer-toegenomen)


        Het aantal banen in Flevoland is opnieuw gegroeid. Dat blijkt uit het nieuwe werkgelegenheidsonderzoek van de provincie. Ook de hoeveelheid bedrijven is toegenomen.
      
Het aantal banen groeide tussen 2018 en 2019 met 4,1% tot ruim 190.000 banen. Het aantal bedrijfsvestigingen groeide met 5,5% tot ruim 42.000.
De banengroei komt vooral voor rekening van bedrijven die al in Flevoland waren gevestigd. De banengroei is terug te zien in bijna alle sectoren, met name in de uitzendbranche, de horeca en de bouw. Eenmansbedrijven vormen met 68 procent het grootste deel van de Flevolandse bedrijvenpopulatie.
De gemeente Almere heeft de hoogste absolute stijging van het aantal banen. Dronten is de snelste groeier ten opzichte van een jaar eerder.
WhatsApp ons!Heb jij een tip of opmerking? Stuur ons een bericht op 06 - 52 52 4891 of stuur een mail: rtv@omroepflevoland.nl!
