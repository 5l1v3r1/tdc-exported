
# Разследват българин, опитал да внесе 2200 пакета цигари в Румъния

Published at: **2019-11-06T20:34:00+00:00**

Author: **Елка Василева**

Original: [Dnes.bg](https://www.dnes.bg/world/2019/11/06/razsledvat-bylgarin-opital-da-vnese-2200-paketa-cigari-v-rumyniia.428781)

Български гражданин, който пътувал в микробус, е разследван за опит да внесе в Румъния през граничния пункт Русе-Гюргево 2200 пакета цигари на обща стойност 41800 леи (17 196 лева), скрити в багажа му, предаде Аджерпрес.В съобщение на граничната полиция в Гюргево се уточнява, че микробусът с българска регистрация бил управляван от 34-годишен български гражданин. При проверка на превозното средство граничните полицаи открили в няколко пътни чанти общо 2200 пакета цигари.Установено е, че те принадлежат на 23-годишен български гражданин, пътуващ в микробуса. Лицето заявило, че е купило цигарите в България и възнамерявало да ги пренесе до Германия, за да ги продаде там, посочва БТА. 
