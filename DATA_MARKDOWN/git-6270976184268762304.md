
# Стало відомо ім'я нового посла Канади в Україні

Published at: **2019-11-04T19:05:51+00:00**

Author: **Богдан Петришин**

Original: [Рубрика](https://rubryka.com/2019/11/04/stalo-vidomo-im-ya-novogo-posla-kanady-v-ukrayini/)


        
          Новим послом Канади в Україні стане Лариса Галадза, яка замінить на посту Романа Ващука.
        
      
Про це йдеться у повідомленні на сайті канадського уряду, повідомляє “Європейська правда“.
Роман Ващук раніше оголосив про завершення своєї п’ятирічної каденції в Україні.
Свою кар’єру Галадза почала у Міністерстві оборони Канади в 1996 році, після чого змінила низку державних посад.
З 2014 по 2016 роки вона була генеральним директором з питань допуску у громадянство та імміграції Канади.
У 2016 році вона стала генеральним директором Програми операцій з підтримки миру і стабілізації в МЗС Канади.
