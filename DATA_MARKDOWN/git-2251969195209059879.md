
# Investite sulle strisce, due sorelle trasportate a Torrette

Published at: **2019-11-04T09:43:37+00:00**

Author: **Marco Cencioni**

Original: [Cronache Maceratesi](https://www.cronachemaceratesi.it/2019/11/04/investite-sulle-strisce-due-sorelle-trasportate-a-torrette/1320835/)

Condividi36TweetEmail36 Condivisioni
 
 

        Due sorelle investite sulle strisce mentre attraversano, una è stata subito trasferita con l’eliambulanza a Torrette, l’altra portata al pronto soccorso di Macerata dove i medici, valutate le condizioni della donna, hanno deciso per il trasferimento al nosocomio di Ancona.
      
E’ successo poco prima delle 9 a Tolentino di fronte ai giardini John Lennon, tra piazza dell’Unità e piazzale Europa. Le due donne, una di 85 e l’altra di 90 anni, sono state travolte da una Fiat Punto guidata da un 70enne mentre attraversavano la strada. Immediati i soccorsi, con gli operatori dell’emergenza che hanno prestato le prime cure del caso sul posto, per poi accompagnare una delle due sorelle allo stadio Della Vittoria, dove è atterrato Icaro che l’ha trasportata a Torrette, e l’altra al pronto soccorso di Macerata dove il personale medico ha poi deciso di predisporre il trasferimento con l’eliambulanza all’ospedale di Ancona. La zona è rimasta chiusa al traffico per circa due ore, in seguito all’incidente. Sul posto per i rilievi del caso i carabinieri e polizia locale che dovranno accertare l’esatta dinamica dell’accaduto.
 
 
