
# Black Friday, in arrivo sconti e offerte: ecco tutto ciò che c’è da sapere

Published at: **2019-11-05T12:06:59+00:00**

Author: **Redazione**

Original: [Il Corriere della Città](https://www.ilcorrieredellacitta.com/ultime-notizie/black-friday-in-arrivo-sconti-e-offerte-ecco-tutto-cio-che-ce-da-sapere.html)

Black Friday: ormai questa giornata è più attesa dei saldi, visto che gli affari che si possono fare sono più convenienti, sia perché gli acquisti vengono fatti nel periodo giusto e non a fine stagione, sia perché l’assortimento è maggiore rispetto a ciò che rimane nel classico periodo dei saldi tradizionali. Quest’anno il Black Friday sarà il 22 novembre: la tradizione americana che segna l’inizio del periodo dello shopping natalizio e che è contraddistinta da una serie di sconti che sono applicati su un’ampia gamma di prodotti e di servizi ormai ha preso piede anche in Italia e sono tantissimi gli acquirenti che lo attendono con ansia. 
 
Come da tradizione il Black Friday ricorre il giorno dopo il giorno del ringraziamento, e il cui nome è riconducibili a diversi dettagli di tale avvenimento. Alcuni dicono che il termine nero è dovuto dallo smog generato dalle auto incolonnate per gli acquisti negli Stati Uniti, altri affermano che “black” sia il termine usato dai commercianti per sottolineare una svolta negli affari, con i bilanci che cominciavano a volgere in attivo da questo periodo dell’anno.
 
Questa moda ha spopolato anche in Italia, dove le offerte legate al venerdì nero rimangono in vigore anche per tutta la settimana, proponendo scontistica e promozioni molto interessanti per chi vuole fare degli acquisti o portarsi avanti con i regali di Natale.
 
Si tratta di uno dei giorni preferiti dai patiti dello shopping, che porta con sé sconti sia nei negozi fisici sia nel mondo online delle vendite su internet, un campo sempre più utilizzato in Italia per fare acquisti di ogni genere.
 
Il Black Friday, seguito dal lunedì successivo col Cyber Monday, sono momenti in cui è possibile trovare tantissime offerte disponibili, con un volume di crescita in costante crescita. Nel 2018 c’è stato un incremento del 25% rispetto all’anno precedente e si attendono nuovi numeri record anche per questo 2019. La parte del leone in queste giornate di shopping senza freni la fanno sicuramente gli e-commerce, un modo di acquistare sempre più diffuso anche tra gli italiani.
 
L’ampia disponibilità, i prezzi contenuti e le modalità di spedizione sempre più personalizzabili sono fattori che hanno determinato l’esplosione di questo genere di acquisti. Stanno sostituendo la classica esperienza di acquisto legata ai negozi fisici tradizionali, anche grazie a servizi di comparazione tra prodotti che consentono al cliente di scegliere in modo razionale e approfondito il suo prossimo acquisto. 
Anche in Italia i volumi del Black Friday sono in costante aumento, con i principali e-commerce che propongono offerte e promozioni durante l’arco di tutta la settimana. Il portale di riferimento come Amazon, aggiornerà le offerte disponibili ogni 5 minuti, mentre altri siti hanno pubblicato un ampio catalogo di prodotti scontati.
 
Non solo beni materiali, il Black Friday sta contagiando anche il mondo dei servizi, con gli italiani che acquistano a prezzi agevolati anche biglietti per aerei, treni e viaggi di ogni genere. Le previsioni indicano un incremento sostanziale anche per questo 2019 per quello che riguarda gli euro spesi, con le previsioni che indicano per il 2022 il raddoppio delle entrate generate dagli e-commerce, che diventeranno sempre di più la soluzione preferita per gli acquisti di ogni genere. 
