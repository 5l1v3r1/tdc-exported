
# Доба на Донбасі: бойовики 20 разів обстріляли позиції ЗСУ

Published at: **2019-11-05T05:34:32+00:00**

Author: ****

Original: [ФАКТИ](https://fakty.com.ua/ua/ukraine/20191105-doba-na-donbasi-bojovyky-20-raziv-obstrilyaly-pozytsiyi-zsu/?utm_source=telegram&utm_medium=social&utm_campaign=live)

4 листопада збройні формування Російської Федерації та її найманці 20 разів порушили режим припинення вогню.
Противник 20 разів обстріляв позиції ЗСУ із заборонених Мінськими угодами мінометів калібру 120 та 82 мм, а також з ПТРК, озброєння БМП, гранатометів різних систем та стрілецької зброї.
В районі відповідальності оперативно-тактичного угруповання Схід зафіксовано чотири обстріли неподалік Водяного, два – поблизу Мар’їнки. Також противник стріляв біля Красногорівки, поблизу Пищевики та Старогнатівки і в районі Гнутового.
Читайте: Обстріл поблизу Новотошківського – школярів евакуювали до бомбосховища
В районі відповідальності оперативно-тактичного угруповання Північ стріляли на околиці Новотошківського, а також неподалік Новолуганського, Хутора Вільного, Кримського, Троїцького, Залізного, Новгородського.
Раніше Факти ICTV писали, що в Організації Об’єднаних Націй заявили про більш ніж 3 тис. 330 убитих мирних громадян, внаслідок війни на Донбасі, яка триває з 2014 року.
