
# Judecătorul Sternioală, cercetat pentru spălări de bani în proporții deosebit de mari, a fost ELIBERAT

Published at: **2019-11-07T11:32:59+00:00**

Author: **Jurnal.md**

Original: [Jurnal.md](http://jurnal.md/ro/news/48faf9e90cb6d840/judecatorul-sternioala-cercetat-pentru-spalari-de-bani-in-proportii-deosebit-de-mari-a-fost-eliberat.html?utm_source=RSS&utm_medium=RSS&utm_campaign=RSS)


        Judecătorul Curții Supreme de Justiție Oleg Sternioală, reținut acum trei zile în urma perchezițiilor efectuate de procurorii Anticorupție și ofițerii CNA la domiciliul și locul de muncă al magistratului, a fost eliberat din sala de judecată. Asta după ce judecătorii au respins demersul procurorilor de arest pentru 30 de zile.
      
Judecătorul Oleg Sternioală a fost eliberat în sala de judecată, fără a-i fi aplicată o altă măsură. Judecătorii au respins demersul procurorilor de aplicare a măsurii preventive – arest pentru 30 de zile.
Șeful Procuraturii Anticorupție, Viorel Morari, afirmă că decizia a fost contestată de procurorii anticorupție, care au considerat neîntemeiată hotărârea instanței de judecată.
Amintim că Oleg Sternioală a fost reținut pe 4 noiembrie, pe un termen de 72 de ore, în urma perchezițiilor la domiciliul și locul de muncă al magistratului.
Sternioală este cercetat într-o cauză penală pornită pe faptul spălării banilor în proporții deosebit de mari, după ce verificările au arătat că magistratul a acumulat împreună cu membrii familiei sale venituri de circa 7 milioane de lei (pe parcursul unei perioade de referință). În aceeași perioadă, Oleg Sternioală împreună cu membrii familiei sale a cumpărat bunuri de lux în valoare de circa 13,8 milioane de lei.
Bănuiala rezonabilă a organului de urmărire penală este că diferența de circa 6,7 milioane dintre veniturile și cheltuielile bănuitului constituie bunuri ilicite, care au fost tăinuite, iar natura și originea acestora este deghizată prin transcrierea dreptului de proprietate pe terțe persoane, fapt care urmează a fi demonstrat în cadrul urmării penale.
