
# Бойовики на Донбасі гатили з забороненої артилерії та мінометів

Published at: **2019-11-05T05:26:35+00:00**

Author: ****

Original: [ГЛАВКОМ](https://glavcom.ua/news/boyoviki-na-donbasi-gatili-z-zaboronenoji-artileriji-ta-minometiv-637710.html)

На Донбасі протягом минулої доби, 4 листопада, збройні формування Російської Федерації та її найманці 20 разів порушили режим припинення вогню.
Про це повідомляє прес-центр штабу операції Об'єднаних сил у Facebook.
Зазначається, що обстріли здійснювали з заборонених Мінськими домовленостями артилерії калібру 122 мм, мінометів калібру 82 та 120 мм, озброєння БМП, гранатометів, великокаліберних кулеметів та іншої стрілецької зброї.
В районі відповідальності оперативно-тактичного угруповання «Схід» бойовики здійснили 10 обстрілів:
В районі відповідальності оперативно-тактичного угруповання «Північ» стріляли на околиці Новотошківського, а також неподалік Новолуганського, Хутора Вільного, Кримського, Троїцького, Залізного, Новгородського.
«Вчора, 4 листопада, втрат внаслідок обстрілів серед військовослужбовців Об'єднаних сил не зафіксовано З початку цієї доби збройні формування Російської Федерації та її найманці вогневої активності не проявляли. Втрат не зафіксовано», - йдеться в повідомленні.
