
# Bellingcat встановив ім'я і місце бойовика РФ, розшукуваного ГПУ за вбивство

Published at: **2019-11-07T21:39:55+00:00**

Author: ****

Original: [Українська правда](https://www.pravda.com.ua/news/2019/11/7/7231321/)

Міжнародна незалежна слідча група Bellingcat встановила вигадані прізвища російських найманців Ігоря Безлера та Олега Іваннікова за виданими їм у Росії "фейковими" паспортами з послідовними номерами.
Джерело: Bellingcat
Деталі: За підробленими службою безпеки Росії паспортами Безлер нині Ігор Бєрєговой, а Іванніков – Андрій Лаптєв.
В російській базі даних платників податків у жодного з них немає ідентифікаційного номера.
Журналісти з'ясували, що "Ігор Миколайович Бєрєговой", дата народження 30 грудня 1965 року, вилетів до Сімферополя 27 жовтня 2014 року.
Того ж дня Ігор Миколайович Безлер, який народився 30 грудня 1965 року, сказав колезі, що назавжди покидає Донбас, і повернувся додому в Сімферополь.
Розслідувачі також показали недавнє фото, на якому Безлер-Бєрєговой - в окупованому РФ Криму в компанії з одним із головних підозрюваних у збитті MH17 Сергієм Дубінським.
Із розслідування: "У російському паспортному столі Москви створювали підроблені ідентифікаційні дані для "Лаптєва" й "Берегового" одночасно, в результаті чого різниця у їхніх паспортних номерах становила число в кілька десятків".
Довідково: Підполковник ГРУ Безлер перебуває в розшуку. Генпрокуратура підозрює ексбойовика в умисному вбивстві активістів Юрія Поправка, Володимира Рибака та Ігоря Дяківського.
Спільна слідча група з розслідування катастрофи МН17 (JIT) називає офіцера Головного розвідуправління Росії Іваннікова причетним до збиття літака рейсу MH17 на Донбасі у 2014 році.

        Передісторія:
      
Знати більше: Лідери безчинства "ДНР"
