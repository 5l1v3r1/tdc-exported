
# กต.ยึดนโยบาย'บิ๊กตู่'ปม'สม รังสี'แวะไทยหวั่นขัดแย้ง

Published at: **2019-11-07T13:30:00+00:00**

Author: ****

Original: [เดลินิวส์](https://www.dailynews.co.th/politics/740507)


        กต.รับทราบนโยบาย“บิ๊กตู่”ปม “สม รังสี” ระบุการรับมืออยู่ที่นายกฯสั่งหน่วยงานที่เกี่ยวข้อง
      
เมื่อวันที่ 7 พ.ย. น.ส.บุษฎี สันติพิทักษ์ อธิบดีกรมสารนิ​เทศและโฆษกกระทรวงการต่างประเทศ กล่าวถึงกรณีที่นายสม รังสี อดีตผู้นำฝ่ายค้านของกัมพูชา ยังยืนยันว่าต้องการเดิ​นทางมาลงเครื่องบินที่ท่​าอากาศสุวรรณภูมิ เพื่อเดินทางเข้าประเทศกัมพูชา ว่า  พล.อ.ประยุทธ์ จันทร์โอชา นายกรัฐมนตรี และรมว.กลาโหม ให้สัมภาษณ์เรื่องนี้เมื่อวันที่​ 6 พ.ย.ที่ผ่านมา ส่วนการเตรียมการต่อกรณีนี้ นายกรัฐมนตรีต้องเป็นผู้สั่​งการไปยังหน่วยงานที่เกี่ยวข้​องให้ดำเนินการ โดยพื้นที่ท่าอากาศสุวรรณภูมิ​อยู่ในความรับผิดชอบของบริษัท ท่าอากาศยานไทย จำกัด (มหาชน)  ขณะที่กระทรวงการต่างประเทศไม่​ได้เข้าไปมีส่วนกับการดำเนิ​นการดังกล่าว เพียงแต่รับทราบนโยบาย ซึ่งประเทศเรามีหลักการตามที่​นายกฯ และรมว.ต่างประเทศได้ระบุแล้วว่​าไม่อยากให้ใครมาใช้ดิ​นแดนของประเทศไทยทำกิ​จกรรมทางการเมืองใดก็ตามที่จะส่​งผลกระทบกับประเทศที่ไทยมี​ความสัมพันธ์อันดีด้วย. 
