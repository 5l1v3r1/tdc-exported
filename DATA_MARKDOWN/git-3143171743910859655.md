
# Torrente Badiazza, nei prossimi giorni il progetto per la pulizia

Published at: **2019-11-07T16:37:34+00:00**

Author: **Redazione**

Original: [Tempostretto](https://www.tempostretto.it/news/torrente-badiazza-nei-prossimi-giorni-il-progetto-per-la-pulizia.html)


        L'ha deciso personalmente il presidente della Regione, Nello Musumeci, nel corso di un sopralluogo
      
Il torrente Badiazza di Messina sarà ripulito. Lo ha deciso il presidente della Regione Siciliana, Nello Musumeci, che ha dato disposizioni in tal senso al direttore della Struttura contro il dissesto idrogeologico, Maurizio Croce.
Il governatore, lo scorso 22 ottobre, nel corso di un sopralluogo a Messina (nella foto), ha preso atto della grande quantità di vegetazione, fanghi e rifiuti che invade l’alveo del corso d’acqua, che si estende lungo diversi chilometri che attraversano numerosi insediamenti urbani.
“È assurdo – evidenzia il presidente Musumeci – che da anni il letto del torrente non sia stato liberato per consentire, nell’eventualità di piogge abbondanti, il normale deflusso delle acque e scongiurare, quindi, il pericolo di esondazioni. Avremo il progetto già nei prossimi giorni e interverremo con l’urgenza che il caso richiede”.
