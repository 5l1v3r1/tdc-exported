
# Βουλή: Σε κακή κατάσταση 43 πολυκατοικίες σε προσφυγικούς συνοικισμούς

Published at: **2019-11-05T14:04:00+00:00**

Author: **SigmaLive**

Original: [SIGMALIVE](https://www.sigmalive.com/news/politics/595823/vouli-se-kaki-katastasi-43-polykatoikies-se-prosfygikous-synoikismous)

Σε κακή κατάσταση βρίσκονται 43 πολυκατοικίες σε προσφυγικούς συνοικισμούς ενώ αναμένεται από πλευράς Κυβέρνησης να κατατεθεί πρόγραμμα είτε αναδόμησης είτε μετεγκατάστασης των ενοίκων και το οποίο θα κατατεθεί τον ερχόμενο Ιανουάριο. Παράλληλα, τεράστια προβλήματα με την μετακίνηση ηλικιωμένων ανθρώπων παρατηρούνται με την έλλειψη ανελκυστήρων σε πολλές πολυκατοικίες, με τις καταγγελίες να υπάρχουν ακόμα και για μετακίνηση ανθρώπων με ανυψωτικά μηχανήματα.
Κατά τη σημερινή συνεδρία της Επιτροπής Προσφύγων της Βουλής συζητήθηκε το θέμα των συντηρήσεων των πολυκατοικιών στους κυβερνητικούς οικισμούς. Για τραγική κατάσταση και καθυστερήσεις στο πρόγραμμα εγκατάστασης ανελκυστήρων κάνει λόγο το ΑΚΕΛ ενώ από την άλλη ο Πρόταση Νόμου ετοιμάζει ο ΔΗΣΥ για κάμψη των ενστάσεων και εγκατάσταση ανελκυστήρων σε όλες τις πολυκατοικίες.Σε δηλώσεις της μετά τη συνεδρία, η Πρόεδρος της Επιτροπής και Βουλευτής του Σκεύη Κούτρα Κουκουμά είπε από το 1975 έχουν κτιστεί γύρω στους 69 συνοικισμοί παγκύπρια και έχουν διαμορφωθεί 13,500 οικιστικές μονάδες όπου έχουν στεγαστεί σχεδόν 59 χιλιάδες πρόσφυγες. Σημείωσε πως τα χρόνια έχουν περάσει και οι πολυκατοικίες και οικοδομές αντιμετωπίζουν πάρα πολλά προβλήματα, έχουν γίνει προγράμματα αναδόμησης σε πολλές από αυτές ενώ εδώ και μερικά χρόνια έχει ξεκινήσει ένα πρόγραμμα οπτικού ελέγχου και στατικής επάρκειας με βάση το οποίο είχαν ελεγχθεί 358 πολυκατοικίες.Από τη μελέτη αυτή, διαφάνηκε πως το 45% αυτών των πολυκατοικιών βρίσκεται σε πολύ καλή κατάσταση, το 43% η κατάσταση τους είναι μέτρια και ένα 12%, δηλαδή 43 πολυκατοικίες, είναι προβληματικές. «Αναμένουμε μέχρι το τέλος τον Γενάρη, όπως ενημερωθήκαμε από το Υπουργείο, θα είναι έτοιμοι για να μας ενημερώσουν για το πρόγραμμα που θα ακολουθήσουν», είπε η κ. Κουκουμά, σημειώνοντας πως υπάρχουν σκέψεις πέραν από την αναδόμηση και η επιδότηση προσφύγων για να μετακινηθούν.Η κ. Κουκουμά είπε πως είναι κοινώς αποδεκτό ότι υπάρχουν περιπτώσεις που η κατάσταση είναι άθλια και επικίνδυνη, για αυτό θα πρέπει να κινηθεί η διαδικασία άμεσα και τον Γενάρη να γίνει απλώς η παρουσίαση προγραμμάτων που θα μελετηθούν για να ξεκινήσουν μελλοντικά αλλά να ξεκινήσει η εφαρμογή και η υλοποίηση αυτών των προγραμμάτων.Όσον αφορά τα θέματα που αφορούν τις συντηρήσεις γενικότερα και πολυκατοικιών που σήμερα βρίσκονται σε μια μέτρια κατάσταση, είπε πως θα πρέπει να αυξηθούν τα συνεργία καθώς υπάρχει πρόβλημα μεγάλης καθυστέρησης.Στα θέματα των ανελκυστήρων, η Πρόεδρος της Επιτροπής είπε πως δυστυχώς δεν είναι κυλιόμενα τα προγράμματα εγκατάστασης ανελκυστήρων, και ενώ πολυκατοικίες κρίθηκαν ακατάλληλες για να τοποθετηθούν ανελκυστήρες, συνεχίζει κόσμος να ζει μέσα με συνεπακόλουθα πολλά προβλήματα και δεν υπάρχει σχέδιο μετεγκατάστασης τους.Όπως είπε, είπε πως εδώ και τρία χρόνια δεν έχει ολοκληρωθεί το πρόγραμμα τοποθέτησης ανελκυστήρων σε 20 πολυκατοικίες τη στιγμή που θα πρέπει να τοποθετηθούν ανελκυστήρες σε 200 πολυκατοικίες. Αναγνώρισε ωστόσο ότι υπάρχουν προβλήματα άλλες φορές τεχνικά και άλλες φορές θέματα που σχετίζονται με τη συναίνεση και τη συγκατάθεση των ενοίκων για να τοποθετηθούν ανελκυστήρες. Η κ. Κουκουμά αναφέρθηκε σε περιπτώσεις που η Πυροσβεστική λαμβάνει συχνά κλήσεις από ηλικιωμένους σε πολυκατοικίες χωρίς ανελκυστήρα και ζητούν βοήθεια να κατέβουν με αναβατόρια από τα διαμερίσματα τους.Από τον ΔΗΣΥ ο Βουλευτής του ΔΗΣΥ Κυριάκος Χατζηγιάννης χαιρέτισε τα προγράμματα που υλοποιούνται από πλευράς Κυβέρνησης σε σχέση με τη βελτίωση και την ανάγκη βελτίωσης των συνθηκών διαβίωσης των προσφύγων στους συνοικισμούς.Αναφερόμενος στο πρόγραμμα εγκατάστασης ανελκυστήρων, ο κ. Χατζηγιάννης αναφέρθηκε σε ένα πρόγραμμα που προχωρά με καλό ρυθμό, σημειώνοντας πως είναι επιβεβλημένο όλες οι προσφυγικές πολυκατοικίες να έχουν ανελκυστήρες ώστε να αποφευχθούν απαράδεκτα φαινόμενα, όπως ηλικιωμένοι άνθρωποι να μην μπορούν να μετακινηθούν.«Είναι θέμα δημόσιας υγείας, θέμα υπεράσπισης ατομικών δικαιωμάτων των προσφύγων κατοίκων αυτών των πολυκατοικιών και θα πρέπει να εξεύρουμε τρόπους να ξεπεράσουμε προβλήματα που σχετίζονται με ενστάσεις», είπε, και σημείωσε πως το κόμμα του θα καταθέσει συγκεκριμένη πρόταση νόμου.Σύμφωνα με την πρόταση αυτή, μέσω διαχειριστικής επιτροπής της πολυκατοικίας θα υπάρχει η δυνατότητα να λαμβάνεται απόφαση για εγκατάσταση ανελκυστήρα, ενώ θα υπάρχουν παράλληλα, μια πολιτική κινήτρων για να πειστούν για την εγκατάσταση αυτή όσοι έχουν ενστάσεις.Κληθείς να σχολιάσει περιστατικό που ακούστηκε εντός της Επιτροπής για χρησιμοποίηση αναβατορίου για να μετακινηθεί ηλικιωμένος πρόσφυγας, ο κ. Χατζηγιάννης σημείωσε πως αυτό δεν ήταν το μόνο περιστατικό. Όπως ανέφερε, τις τελευταίες δύο δεκαετίες αυτή είναι μια καθημερινή τακτική, και καθημερινά υπάρχει πρόβλημα με ηλικιωμένους που διαμένουν στους επάνω ορόφους των πολυκατοικιών και δεν μπορούν να μεταβούν στο γιατρό.«Είναι πολύ συχνές οι περιπτώσεις κατά τις οποίες αναγκαζόμαστε με ειδικά μηχανήματα να κατεβάσουμε αυτούς τους ανθρώπους σαν να είναι αντικείμενα. Το θεωρούμε απαράδεκτο και για αυτό προσπαθούμε με κάθε τρόπο να ξεπεράσουμε τα προβλήματα των ενστάσεων σε σχέση με την τοποθέτηση των ανελκυστήρων», είπε.
Πηγή: ΚΥΠΕ
