
# Промяна в Русе: Вместо ГЕРБ в града ще управлява БСП

Published at: **2019-11-03T20:15:00+00:00**

Author: **Десислава Ризова**

Original: [bTV Новините](https://btvnovinite.bg/mestnite2019/promjana-v-ruse-vmesto-gerb-v-grada-shte-upravljava-bsp.html)

В Русе Пенчо Милков от БСП спечели кметската битка на балотажа с 59,7% по първоначални данни. Той победи на балотажа кандидата на ГЕРБ Диана Иванова.
В ефира на bTV Милков обясни, че вероятно в четвъртък или петък ще встъпи в длъжност, но това зависи от областния управител.
Първо ще се представя на администрацията и ще се запозная с колегите, с които ще работя, заяви той.
По отношение на града, Милков заяви, че най-напред ще се погрижи за предстоящата зимна обстановка, защото Русе е северен град и това е важен въпрос.
"В Русе гражданите избраха промяната, която е над партийните цветове, енергията на гражданите ми дава увереност, че ще се справя", каза новоизбраният кмет на Русе.
