
# Втричі дешевше Apple Watch. Стали відомі подробиці про перший розумний годинник під брендом Xiaomi

Published at: **2019-11-04T15:52:00+00:00**

Author: **Антон Ходоренко**

Original: [НВ](https://techno.nv.ua/ukr/gadgets/rozumniy-godinnik-xiaomi-mi-watch-budut-koshtuvati-200-50051548.html)

Також Xiaomi підтвердила, що презентація цього розумного годинника. який з точки зору зовнішнього вигляду дуже схожий на Apple Watch, відбудеться 5 листопада.
Зображення новинки показує годинник Mi Watch з квадратним дисплеєм, закругленими кутами, кнопку з поворотною короною з правого боку і маленьку кнопку в формі таблетки нижче. Іншими словами, Mi Watch стане точною копією Apple Watch.
В окремому повідомленні Xiaomi підтвердила, що розумний годинник матиме сапфірове скло спереду, стійке до подряпин. Apple Watch Series 5 також має сапфірове скло на передній панелі годинника.
Годинники побудовані на платформі Snapdragon Wear 3100 і працюють під управлінням MIUI for Watch. Також очікується, що годинник матиме Wi-Fi, GPS, NFC, eSIM для підключення LTE і динамік. У годинників буде власний магазин додатків.
За даними джерел в Китаї, годинник можна буде купити всього лише за $215. Для порівняння, Apple Watch 5 на ринку Китаю коштує $611. Водночас, індійський інсайдер Мукул Шарма вважає, що Xiaomi Mi Watch пропонуватимуть всього за $184.
