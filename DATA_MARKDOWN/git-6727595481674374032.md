
# ഗുഡ്‌വിന്‍ ജ്വല്ലേഴ്സ് ഉടമകളുടെ തൃശൂരിലെ വീട് മഹാരാഷ്ട്ര പൊലീസ് സീല്‍ ചെയ്തു

Published at: **2019-11-06T20:35:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/maharashtra-cops-seals-goodwin-jwellery-chairmans-house-147.html)

തൃശൂര്‍: ഗുഡ്‌വിന്‍ ജ്വല്ലേഴ്സ് നിക്ഷേപ തട്ടിപ്പു കേസില്‍ ജ്വല്ലറി ഉടമകളുടെ തൃശൂരിലെ വീട് മഹാരാഷ്ട്ര പൊലീസ് പൂട്ടി സീല്‍ ചെയ്തു. ഗുഡ്‌വിന്‍ ജ്വല്ലേഴ്സ് ഉടമകളായ സുനില്‍കുമാറിന്റെയും സുധീഷ്‌കുമാറിന്റെയും പുതുക്കാട് മണ്ണംപേട്ടയിലെ വീടാണ് സീല്‍ ചെയ്തത്. ഇവര്‍ സഹോദരങ്ങളാണ്.
മഹാരാഷ്ട്ര താനെ പൊലീസാണ് തൃശൂരില്‍ എത്തിയത്. കുറുപ്പം റോഡിലെ ജ്വല്ലറി ശാഖയും പൊലീസ് പരിശോധിച്ചു. ആഭരണങ്ങള്‍ മുതല്‍ എ.സി വരെ ജ്വല്ലറിയില്‍ നിന്നും മാറ്റിയിട്ടുണ്ട്.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
നിക്ഷേപ തുക ഇരട്ടിയാക്കാമെന്ന് വാഗ്ദാനം ചെയ്ത് മഹാരാഷ്ട്ര കേന്ദ്രീകരിച്ച് ആയിരം പേരില്‍ നിന്നായി 25 കോടി രൂപയോളം തട്ടിയെടുത്തു എന്നാണ് കേസ്.
സുനില്‍ കുമാറും സുധീഷ് കുമാറും 22 വര്‍ഷമായി ജ്വല്ലറി നടത്തിവരികയാണ്. ഇവര്‍ക്ക് മുംബൈയിലും പൂനെയിലുമായി 13 ഷോറൂമുകളുണ്ട്. ഇവരുടെ വിവിധ പദ്ധതികളില്‍ നിക്ഷേപിച്ചിട്ടുള്ള ആയിരം പേരുടെ പണമാണ് തട്ടിയെടുത്തത്.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
പണവുമായി ഒരു മാസം മുമ്പാണ് ഉടമകള്‍ മുങ്ങിയത്. ഇവര്‍ക്ക് വേണ്ടി ലുക്കൗട്ട് നോട്ടിസ് പുറപ്പെടുവിച്ചിട്ടുണ്ട്. നിക്ഷേപകരുടെ പരാതി പ്രകാരം മുംബൈയിലെ വിവിധ പൊലീസ് സ്റ്റേഷനുകളില്‍ ഇരുവര്‍ക്കുമെതിരെ കേസുണ്ട്.
