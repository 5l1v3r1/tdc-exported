
# Пішов по гриби і загинув. На Закарпатті знайшли тіло 29-річного хлопця

Published at: **2019-11-05T14:32:00+00:00**

Author: ****

Original: [PRESS-ЦЕНТР](http://press-centr.com/ua/news/42650_Pishov-po-hribi-i-zahinuv-Na-Zakarpatti-znayshli-tilo-29-richnoho-khloptsya-)


        Вчора, 4 листопада о 19:20 до рятувальників надійшло повідомлення, що під час збирання грибів у лісовому масиві в районі с. Пацканьово Ужгородського району, заблукав місцевий житель 1990 року народження (інвалід ІІІ групи).
      
Для проведення пошукових робіт було залучено шість рятувальників Ужгородського гірського пошуково-рятувального відділення та близько 15 чоловік місцевого населення.
О 02:00 5 листопада через сильний туман пошуки було призупинено до настання світлового дня.
Вже о 07:00 рятувальники відновили пошуки. На допомогу ужгородським колегам було направлено фахівців Мукачівського та Вишківського гірських пошуково-рятувальних відділень. Усього в пошуковій операції було задіяно 14 рятувальників та 10 місцевих жителів. Було сформовано 3 пошукові групи, котрі обстежували місця ймовірного перебування чоловіка.
О 10:05 однією з пошукових груп, на відстані близько п’яти кілометрів від населеного пункту, було знайдено чоловіка без ознак життя. На даний час на місці працюють правоохоронні органи. Проводяться слідчі дії.
Про це повідомляють на сайті У ДСНС України у Закарпатській області

        Фото ілюстративне 
      
