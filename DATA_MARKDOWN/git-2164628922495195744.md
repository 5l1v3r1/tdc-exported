
# У Рівному власнику ринку кинули гранату (ФОТО)

Published at: **2019-11-07T09:59:00+00:00**

Author: ****

Original: [PRESS-ЦЕНТР](http://press-centr.com/ua/news/42692_U-Rivnomu-vlasniku-rinku-kinuli-hranatu-FOTO)


        Кинли гранату. У будинок, який належить співвласнику "Речового ринку" та екс-депутату Рівнеради Володимиру Рабінюку вночі невідомі кинули гранату.Повідомлення про вибух на подвір’ї будинку до поліції надійшло близько 4-ї години ранку.
      
Слідчо-оперативна група та вибухотехніки оглянули територію та вилучили залишки гранати, схожої на РГД-5. Проводиться експертиза. Вибух частково пошкодив фасад будинку. Потерпілих внаслідок вибуху немає.
Повідомлення до поліції надійшло близько четвертої ранку.  22-річна жителька обласного центру повідомила, що у своєму господарстві на вулиці Декабристів вона почула звук, схожий на вибух.
Внаслідок вибуху у будинку спрацювала сигналізація. Однак, коли працівники поліції охорони оперативно приїхали на виклик, зловмисник утік.
На місці події поліцейські встановили, що невідома особа кинула вибуховий предмет на подвір’я будинку, що належить 55-річному рівнянину, приватному підприємцю. У будинку проживає його донька, яка на момент злочину була в оселі сама і не постраждала.
За результатами огляду працівники вибухотехнічного відділу ГУНП встановили, що на подвір’ї вибухнула граната РГД-5. Її уламки вилучили та направили на експертизу. Внаслідок вибуху пошкоджено фасад будинку, вхідні двері та вікно.
Відомості за цим фактом внесені до Єдиного реєстру досудових розслідувань за частиною 4 статті 296 Кримінального кодексу України (хуліганство). Працівники Рівненського відділу та обласного управління проводять слідчі та розшукові заходи з метою встановлення особи зловмисника.
Крім того, як зазначив т.в.о. начальника поліції Рівненської області Сергій Волков, коли певні конфліктні ситуації особами вирішуються способом підкидання гранат чи підпалів - не прийнятна. Це стимулює правоохоронців окрім стандартних слідчих та розшукових дій, посилити комплекс превентивних та профілактичних заходів. Проаналізувати більш глибше діяльність людей певних соціальних прошарків на Рівненщині, аби підвищити рівень безпеки.
Про це повідомляє відділ комунікації поліції Рівненської області
 
