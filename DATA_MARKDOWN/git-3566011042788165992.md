
# برگزاری یادواره شهید طیب قاسمپور و ۳۶ هزار شهید دانش آموز در پارسیان/تصاویر

Published at: **2019-11-02T15:49:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544125.html/%D8%A8%D8%B1%DA%AF%D8%B2%D8%A7%D8%B1%DB%8C-%DB%8C%D8%A7%D8%AF%D9%88%D8%A7%D8%B1%D9%87-%D8%B4%D9%87%DB%8C%D8%AF-%D8%B7%DB%8C%D8%A8-%D9%82%D8%A7%D8%B3%D9%85%D9%BE%D9%88%D8%B1-%D9%88----%D9%87%D8%B2%D8%A7%D8%B1-%D8%B4%D9%87%DB%8C%D8%AF-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AF%D8%B1-%D9%BE%D8%A7%D8%B1%D8%B3%DB%8C%D8%A7%D9%86-%D8%AA%D8%B5%D8%A7%D9%88%DB%8C%D8%B1)

همزمان با هفته بسیج دانش آموز یادواره شهید دانش آموز، طیب قاسمپور و ۳۶ هزار دانش آموز در پارسیان برگزار شد.
به گزارش شبکه اطلاع رسانی راه دانا؛ همزمان با هفته بسیج دانش آموزی و با حضور خانواده شهدا، امام جمعه، فرمانده سپاه پارسیان، رئیس آموزش و پرورش، فرمانده ناوتیپ ۴۱۲ ذوالفقار، برادر شهید نادر مهدوی، شورای شهر و دانش آموزان، یادواره دانش آموز شهید طیب قاسمپور در سالن شهید تندگویان برگزار شد.
 
حجت الاسلام بارانی، امام جمعه پارسیان در این مراسم با اشاره به اینکه نوجوانان و جوانان این مرز و بوم با عزت و شجاع هستند، گفت: نوجوانان و جوانان این مملکت بسیار با نشاط و با تقوا هستند و در عرصه های مختلف برنامه ها را اداره می کتند.
 
امام جمعه پارسیان، با توصیه به جوانان در راستای حفظ تقوا، تاکید کرد: بر خلاف چیزی که دشمن القاء می‌کند که نسل جوان ایران نسلی افسرده است و چشم اندازی را برای آنها تصور نمی کند و برنامه های غیر ارزشی را برنامه ریزی می کنند، اما این جوانان در عرصه های علمی، ورزشی، المپیادها و… در دنیا افتخارآفرین هستند.
 
مهرانی، رئیس آموزش و پرورش پارسیان نیز، با اشاره به شعار هفته بسیج دانش آموزی گفت: دانش آموز انقلابی و مدرسه انقلابی شعار این هفته است که متناسب با این شعار حرکت خواهیم کرد.
 
وی، با برشمردن برخی ویژگی های دانش آموز انقلابی، تصریح کرد: دانش آموز انقلابی دانش آموزی است که شهید قاسمپورها را الگوی خود قرار دهند و با بصیرت، آرمان گرایی، شناخت ارزش ها، مسئولیت پذیری به مقابله با دسیسه های دشمنان بپردازد.
 
حسن فقیه، برادر شهید نادر مهدوی نیز در این مراسم، آموزش و پرورش را نهادی انسان ساز خواند و تاکید کرد: ۳۶ هزار دانش آموز که برخی از آنها با دست کاری شناسنامه خود به جبهه های حق شتافتند، امروز ملت ایران با سربلندی و عزت از آنها یاد می کند.
انتهای پیام/
 
وی، تحریم های آمریکا علیه ایران اسلامی را بی نتیجه دانست و خاطرنشان کرد: تحریم ها بی اثر است، اگر دشمن بتواند نور شهدا را خاموش کند تحریم ها هم اثر پیدا می کند، پس دشمن دلخوش به تحریم نباشد.
 
 
