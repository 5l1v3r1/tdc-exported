
# АМКУ відкрив справу проти Мінінфраструктури через аеропорт Бориспіль

Published at: **2019-11-04T12:31:00+00:00**

Author: ****

Original: [НВ](https://nv.ua/ukr/biz/markets/antimonopolniy-komitet-aeroport-borispil-postavleniy-v-privileyovane-stanovishche-novini-ukrajini-50051486.html)

Антимонопольний комітет відкрив справу проти Міністерства інфраструктури за встановлення одиничної ставки плати за послуги з аеронавігаційного обслуговування польотів літаків на підході та в районі аеродрому в розмірі 210 євро для міжнародного аеропорту Бориспіль і в розмірі 411 євро для всіх інших аеропортів, повідомили в АМКУ.
У Комітеті зазначили, що неодноразово застерігали Мінінфраструктури від встановлення ставок, які ставлять Бориспіль у привілейоване становище порівняно з іншими аеропортами.
Читайте також:&nbspВнутрішні авіарейси в Україні: найбільш завантажені маршрути і найбільші перевізники
Крім того, асоціація Аеропорти України, учасниками якої є 20 аеропортів, звернулася до АМКУ з відповідною скаргою.
Раніше плата за аеронавігаційне обслуговування польотів була однаковою для всіх авіакомпаній, незалежно від того, де розташований аеропорт.
Читайте також:&nbspГендиректор Борисполя пояснив, як віддали Duty Free тандему Гранц-Іванчук, і чому в терміналі F нічого немає
В АМКУ наголосили, що Мінінфраструктури затвердило наказ і ввело його в дію, незважаючи на застереження Комітету ще на стадії його розробки.
У зв’язку з цим АМКУ почав розгляд справи про антиконкурентні дії Мінінфраструктури.
Читайте також:&nbspБориспіль встановив абсолютний рекорд з обслуговування пасажирів за добу
