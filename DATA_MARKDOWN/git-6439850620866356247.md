
# নিউ জিল্যান্ডে গিরিখাতে পড়ে দুই পর্বতারোহীর মৃত্যু

Published at: **2019-11-07T15:55:00+00:00**

Author: ****

Original: [Daily Janakantha](http://www.dailyjanakantha.com/details/article/459306/%E0%A6%A8%E0%A6%BF%E0%A6%89-%E0%A6%9C%E0%A6%BF%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A7%87-%E0%A6%97%E0%A6%BF%E0%A6%B0%E0%A6%BF%E0%A6%96%E0%A6%BE%E0%A6%A4%E0%A7%87-%E0%A6%AA%E0%A7%9C%E0%A7%87-%E0%A6%A6%E0%A7%81%E0%A6%87-%E0%A6%AA%E0%A6%B0%E0%A7%8D%E0%A6%AC%E0%A6%A4%E0%A6%BE%E0%A6%B0%E0%A7%8B%E0%A6%B9%E0%A7%80%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81)

অনলাইন ডেস্ক ॥ নিউ জিল্যান্ডের সাউথ আইল্যান্ডে কুইন্সটাউন শহরের কাছে পর্বতে আরোহণের সময় পড়ে গিয়ে দুই অস্ট্রেলীয় পর্বতারোহীর মৃত্যু হয়েছে।
বৃহস্পতিবার নিউ জিল্যান্ড পুলিশের বরাতে এ খবর জানিয়েছে বার্তা সংস্থা রয়টার্স।
বুধবার দুপুরের দিকে রিমার্কেবলস পর্বতের একটি গিরিখাত থেকে পড়ে ব্রেট আলেকজান্ডার লেন্টফার (৬২) ও জেম হ্যারি স্পাইলের (৪৪) মৃত্যু হয় বলে পুলিশ জানিয়েছে।
লেন্টফার অস্ট্রেলিয়ায় বসবাস করতেন আর স্পাইলে অস্ট্রেলিয়ার নাগরিক ছিলেন বলে পুলিশের বিবৃতিতে বলা হয়েছে।
পুলিশ জানিয়েছে, এই দুজন রিমার্কেবলস পর্বত শ্রেণির গ্রান্ড ট্রিভাস গিরিখাতে ওঠার সময় পড়ে যান।
গ্রান্ড টিভাস একটি খাড়া আলপাইন পবর্ত। অভিজ্ঞ পর্বতারোহীদের জন্য নিউ জিল্যান্ডে অন্যতম সেরা রুট বলে একে বিবেচনা করা হয়। এই রুট পার হতে আট থেকে ১০ ঘণ্টা সময় লাগে।
পড়ে যাওয়ার সময় দুজনের শরীরেই দড়ি বাঁধা ছিল এবং তারা একজন গাইডের সাহায্যে পর্বতারোহণ করছিলেন বলে স্থানীয় গণমাধ্যমের প্রতিবেদনে বলা হয়েছে।
বুধবার এক পর্বতারোহীর মৃতদেহ পাওয়ার পর বৃহস্পতিবার অপরজনের মৃতদেহ উদ্ধার করা হয়।
