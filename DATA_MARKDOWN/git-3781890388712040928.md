
# นักแสดงวัยใสสุดผยอง ทำตัวเหมือนดังซะเต็มประดา

Published at: **2019-11-02T01:00:00+00:00**

Author: ****

Original: [เดลินิวส์](https://www.dailynews.co.th/article/739504)


        มอนิ่งเหล่าแฟนคลับของ "มาดามกุ๊งกิ๊ง" ทุกคน วันนี้เดี๊ยนพาเรื่องแซ่บพริกขี้หนูยกสวนมาฝากกัน ยังไงห้ามพลาดนะยะ
      
กราบแนบอกเหล่าทาสที่เคารพรักและเป็นที่เทิดทูนของเดี๊ยน มาดามกุ๊งกิ๊ง คนดีคนเดิมคนเรียบร้อยที่โลกต้องการสัปดาห์นี้เดี๊ยนก็ไม่รู้ว่าจะต้องลำดับเรื่องอะไรมาให้แฟนคลับของเดี๊ยนเผือกเลยเพราะเรื่องที่มีอยู่ในมือมันฮอต มันร้อนและมันก็แซ่บไปหมด แต่เมื่อมาคิดๆดูเดี๊ยนคิดว่าทุกคนน่าจะอยากรู้เรื่องเผ็ดพริกเก้าเม็ดของเดี๊ยนก่อนแน่นอนโดยเรื่องนี้เป็นเรื่องจริง ไม่ใช้สแตนอิน ไม่มีตัวแสดงแทน มีแต่ดารามั่นหน้าที่คิดว่าดังย่ะคือเรื่องของเรื่องดันมีคนมาเล่าให้เดี๊ยนฟังว่าเจอดาราเรื่องเยอะเข้า ซึ่งบังเอิญคนๆนี้เขาเป็นเจ้าของร้านอาหารแห่งหนึ่ง ทีนี้มีประชาสัมพันธ์ของค่ายยักษ์ใหญ่ระดับประเทศคนหนึ่งติดต่อไปที่ร้านว่าอยากให้เขาช่วยสนับสนุนพื้นที่หน่อยเพราะจะมี นักแสดงวัยใส หน้าตาหล่อเหลา 2 คนไปเยี่ยมเยือนร้านเลยอยากให้มีสถานที่ชิลๆไว้เป็นเรื่องราวดีๆเจริญหูเจริญตาเวลาคนดูเห็น เจ้าของร้านอาหารก็ไม่ว่า ตอบตกลงพร้อมโทรประสานงานเรื่องอาหารให้พร้อมด้วยซ้ำ ซึ่งเขาก็บอกว่า You จะใช้อาหารกี่อย่างก็ได้ จะใช้มุมไหนของร้านก็ได้ งานนี้ตามมารยาทพื้นฐานของคน “ทำงานเป็น” เขาจะรู้และ “คิด” ได้แล้วว่าควรจะทำตัวยังไงต่อมาเมื่อถึงวันจริง ทุกอย่างถูกเซ็ตไว้พร้อมแล้ว ก่อนการถ่ายทำ นักแสดงวัยใส คนแรกที่มีหน้าตาหล่อเหลาและมีผมหยักศก เดี๊ยนขอเรียกว่า B1 แล้วกัน ส่วนอีกคนจมูกโด่ง ตาเล็ก ผมสีน้ำตาลทองเข้ม ซึ่งเดี๊ยนขอเรียกว่า B2 นะ ซึ่งตอนแรกที่นัดกัน B1 ก็มาสายกว่าเวลานัด 2 ชั่วโมง คนถ่ายทำก็ไม่ว่า จะขอเวลา ไปชอปปิง ก่อนหรือจะทำอะไรก็เชิญไม่ว่า แต่เมื่อถึงตอนที่เจ้าของร้านบอกเมนู B1 ก็ทำเสียงแข็งขึ้นมาทันที ไอไม่กินของกลิ่นแรง ไม่กินเค็ม ไม่กินอาหารที่ไม่ทำสด ไม่กินบลาๆ คือเ…งข้อแม้แรกเยอะมากวินาทีนั้นทุกคนก็ขำขันมองเป็นเรื่องชิลๆ และก็พยายามหาเมนูที่จะเสิร์ฟให้ B1 ได้กินด้วยความอร่อย ต่อมาเมื่อเริ่มถ่าย B1 ก็กระชากเสียงใส่คนถ่ายทำว่าผมไม่ชอบเสียงดังนะ ไม่ชอบคนเยอะ ไม่ชอบขายของ ไม่อยากใช้เวลานานและไม่อยากทำอะไรที่ลำบากเข้าใจไหมอืม…เข้าใจ เ…งอยากสบายทำไมไม่นอนอยู่บ้านล่ะ อันนี้เดี๊ยนในใจต่อมาถ่ายไปได้สักพัก B1 ก็พยายามโชว์พาวเวอร์ใส่ B2 เต็มที่ ซึ่งแน่นอนในเรื่องของชื่อเสียง B2 ไม่ได้เด่นดัง มากเท่า B1 ซึ่ง B1 มันโด่งดังจากซีรีส์เรื่องหนึ่ง ซึ่งผลงานที่ผ่านมามีประมาณ 8-9 เรื่องได้ ซึ่งก็ดังในวงแคบๆของกลุ่มเป้าหมายที่ชอบซีรีส์วัยรุ่นนึกออกป่ะ เ…งไม่ได้ดังขนาด ณเดชน์, หมาก-ปริญ หรือ ไมค์-ภัทรเดช ไงงานนี้เจ้าของร้านที่ยืนอยู่ใกล้ๆก็คงเริ่มสงสาร  B2 ที่ถูกฉีกหน้าเบาๆอยู่หลายเทค เหมือน B1 พยายามทำให้ B2 โดนเทคบ่อยๆและด้วยความพูดน้อย B2 เลยดูเป็นคนสู้ B1 ไม่ได้และพูดไม่รู้เรื่องในการนำเสนอหลังจากนั้นเจ้าของร้านก็ตัดสินใจอยากทำให้บรรยากาศในการถ่ายทำดีขึ้นเลยไป ยกอาหาร มาเข้าฉากเอง พร้อมพยายามบอกว่าอยากจะได้อะไรกลับบ้านไปทานไหม งานนี้พอ B1 เห็นเขายกของมาให้แทนที่จะขอบคุณกลับเฉยและตักอาหารชิมก่อนจะพูดกลางวงก่อนถ่ายทำต่อว่า “ไม่เห็นอร่อยเลยอ่ะ”แม่เจ้า! ถ้าเป็นเดี๊ยนจะตบกะโหลกร้าวเลย รู้ว่าไม่อร่อยหรืออร่อยพูดหลังงานได้ไหมดอกหนึ่ง B1 แกไม่มืออาชีพเลย ซึ่งเจ้าของร้านก็หน้าเสียแต่ อดทน ให้ถ่ายจนจบซีนนั้น ซีนต่อมาเป็นตอนที่ B1 และ B2 ต้องเดินพาชิมและชิมไปทั่วร้าน ระหว่างที่ถ่ายอยู่นั้น มีคนจะเข้ามาทานอาหารในร้าน B1 ก็จัดการ ขอเทคด้วยตัวเอง พร้อมบอกทีมงานว่าถ่ายทำอยู่ห้ามเข้าด้วยเสียงไม่ดัง แต่ก็ไม่เบา จนทุกคนยิ้มแห้งๆขึ้นมาและก็พยายามกันลูกค้าคนอื่นไปกินชั้น 2 ของร้านด้วยความชุลมุนวุ่นวายเพราะความไม่มืออาชีพของ B1 เลยทำให้เมื่อทุกคนแยกย้ายกลับบ้านไป เจ้าของร้านเลยไป เปิดอินเตอร์เน็ต ดูด้วยความเจ็บใจว่า B1 นี่มันดังมากเลยเหรอ ทำไมกล้าทำนิสัยแบบนี้ ไม่กลัวถูกแฉหรือไงพอเจ้าของร้านเปิดจอหาข้อมูลปุ๊บ ก็เจอเบาะแสปั๊บ He B1 คนนี้ ไม่ธรรมดา เลยย่ะ He เคยมีประวัติติดบุหรี่ติดเหล้าและเพลย์บอยคนหนึ่งก่อนเข้าวงการ แถมเมื่อค้นหาข้อมูลไปลึกๆก็พบว่ามีคนเข้ามาแฉในคอมเมนต์ว่า He เกเรแต่เพราะ ประจบเก่ง เลยได้มาเป็นดารา พอเห็นข้อมูลดังนั้นเจ้าของร้านถึงกับเอามือทาบอกเบาๆทันที เดี๊ยนซึ่งได้รับเรื่องมาพอถึงท่อนนี้ก็เอามือทาบอกเช่นกัน และเมื่อไปสอบถามจากสไตลิสในวงการคนหนึ่งถึงเรื่องข่าวนี้ เขาก็ยืนยันเบาๆว่าพฤติกรรมแย่ๆและ ผยอง ของ He ที่คิดว่าดังซะเต็มประดาอ่ะมีมานานแล้ว พอดังปุ๊บนิสัยก็เปลี่ยนไป ปากปีจอและชอบข่มคนอื่น           โอ๊ย! ฟังแล้วก็แซ่บต้องเล่าต่อทันทีโดยเรื่องนี้ เดี๊ยนมองว่าคนเราถ้ามัน ไม่มั่นหน้ามั่นโหนก จริงๆ มันทำไม่ได้หรอก กดด้วยคำพูดทำให้คนอื่นดูแย่กว่าตัวเอง พฤติกรรมแบบนี้เดี๊ยนบอกเลยดังได้ไม่นานหรอก สักพัก สันดาน ของคนแบบนี้จะต้องไปเจอ ตอใหญ่ ที่พร้อมจะเด็ดปีกของ He ลงอย่างแน่นอน อุ๊บบบบ..............................คอลัมน์ มายาลั้นลาโดย “มาดามกุ๊งกิ๊ง”
