
# Pavkov propušta Bajern

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/fudbal/vesti/pavkov-propusta-bajern/341888)

Milan Pavkov će odustvovati tri nedelje zbog povrede skočnog zgloba na utakmici sa Totenhemom u Beogradu, pa je izvesno da neće biti na raspolaganju Vladanu Milojeviću u utakmici 5. kola grupne faze takmičenja protiv Bajerna 26. novembra na stadionu Rajko Mitić.
Snažni golgeter iz Begeča povredio se u finišu utakmice, prilikom doskoka, zbog čega je ambulantnim kolima odveden sa stadiona. Na današnjem pregledu je utvrđeno da je neophodna pauza, kako bi se povreda u potpunosti sanirala.
Vladan Milojević na raspolaganju ima još dvojicu napadača, Ričmonda Boaćija i Tomanea, koji će konkurisati za meč sa Javorom u subotu od 14.30 na Gradskom stadionu u Ivanjici.
Pavkov je ove sezone postigao osam golova na 18 utakmica u svim takmičenjima, a u jučerašnjoj utakmici protiv Totenhema imao je idealnu priliku da zatrese mrežu Paula Gazanige u prvom poluvremenu, ali nije uspeo.
Foto: Star Sport
