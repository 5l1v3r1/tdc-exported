
# Update: Pochettino krijgt gelijk: Premier League seponeert rode kaart Son

Published at: **2019-11-05T09:53:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902468/pochettino-vindt-rol-var-niet-te-geloven-spurs-in-beroep-tegen-rode-kaart-son.html)


        Tottenham Hotspur tekent beroep aan tegen de rode kaart van Heung Min Son. De Zuid-Koreaan kreeg in het duel waarin Everton-speler André Gomes een vreselijke blessure opliep een rode kaart.
      
Son haalde ongeveer tien minuten voor tijd Gomes onderuit, die vervolgens hard in botsing kwam met Serge Aurier en zijn enkel leek te breken. De Zuid-Koreaan kreeg rood voor deze actie, waardoor hij voor drie wedstrijden geschorst zou worden. Tottenham is het hier echter niet mee eens en vecht de beslissing van de Engelse voetbalbond aan.
De Premier League legde na de wedstrijd uit dat Son rood kreeg, aangezien hij met die actie de gezondheid van zijn tegenstander in gevaar bracht. Trainer Mauricio Pochettino was het duidelijk niet eens met de beslissing van de VAR. "Het was duidelijk dat het niet de intentie was van Son om de situatie die na zijn overtreding ontstond te creëren", aldus de manager na de wedstrijd tegen Sky Sports.
Niet te gelovenDe trainer wenste Gomes vanzelfsprekend een spoedig herstel toe, maar vond het 'niet te geloven' dat Son voor die actie rood kreeg. "De VAR moet de actie van Son beoordelen, niet hetgeen er daarna gebeurt. De arbiter gaf geel, maar de VAR veranderde dat. Dit is het volgende bewijs dat de taak van de VAR nog niet duidelijk is."
