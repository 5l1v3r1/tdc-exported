
# Здравко Димитров разговаря с граждани на Пловдив при централната предизборна шатра на Главната

Published at: **2019-11-01T15:09:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Zdravko-Dimitrov-razgovarya-s-grazhdani-na-Plovdiv-pri-centralnata-predizborna-shatra-na-Glavnata-910416)

"Това е нашият отбор!“ С тези думи пловдивчанин се обърна към кандидата на ГЕРБ за кмет на Пловдив Здравко Димитров и към кандидата за кмет на район "Централен“ Георги Стаменов, които се срещнаха с граждани на предизборния пункт на партията на главната улица в града.
"Имате подкрепата ми. Ще гласувам за Вас на вота! Пожелавам Ви успех и победа!“, категоричен бе минувачът.
Здравко Димитров и Георги Стаменов се разходиха по Главната и се срещнаха с граждани пред шатрата. Те бяха придружени от евродепутата Емил Радев от ЕНП/ГЕРБ и народните представители Димитър Лазаров и Красимир Ципов.
Преди това кандидатите за кметове на Пловдив Здравко Димитров, на район "Централен“ Георги Стаменов и на "Южен“ Костадин Язов заведоха евродепутата Емил Радев в Малката базилика. Той остана възхитен от уникалните антични мозайки от края на 5 век.
"Те са сред най-доброто, правено от майсторите от Филипополската школа“, обясни уредничката Флора Агопян. По думите й мозайките от Малката, както и тези от Епископската базилика са в индикативния списък на ЮНЕСКО.
