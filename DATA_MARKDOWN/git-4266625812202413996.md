
# «Врятуйте малий бізнес»: Під Офісом президента мітингують підприємці

Published at: **2019-11-04T16:35:00+00:00**

Author: ****

Original: [ZIK.UA](https://zik.ua/news/2019/11/04/vryatuyte_malyy_biznes_pid_ofisom_prezydenta_mitynguyut_pidpryiemtsi_1683391)


        Біля Офісу президента України на мітинг зібралися представники малого та середнього бізнесу.
      
Про це в ефірі телеканалу ZIK під час включення повідомила журналістка Ірина Зімен.
Кореспондентка зазначила, що до ОП з'їхалися підприємці з усіх куточків України від Львова до Харкова. Це вже восьмий мітинг проти нового закону, який передбачає зміну в роботу українського малого і середнього бізнесу. Активісти занепокоєні, що новий закон знищить малий та середній бізнес, тому що, зокрема всі ФОП повинні ввести касові апарати, стає обов'язковим кешбек і ведення обліку товару.
Підприємці з собою принесли близько 200 дудок, транспаранти, плакати, усілякі наліпки.
«Акція, яка відбувалася перед ОП, тривала десь півтори години, і ось останні дві години активісти перейшли до її пікетування. Заблокували вхід та вихід ОП з вулиць Банкова, Інститутська, Лютеранська та Шовковична. Вони хочуть, щоб до них вийшов президент особисто та з ними поговорив. Натомість президента, звичайно, не було, однак був голова фракції «Слуга народу» Давид Арахамія», – сказала журналістка.
