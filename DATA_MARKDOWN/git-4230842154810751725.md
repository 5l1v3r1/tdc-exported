
# Україну попередили про потужний землетрус – небезпечні райони

Published at: **2019-11-01T10:00:04+00:00**

Author: ****

Original: [ФАКТИ](https://fakty.com.ua/ua/ukraine/20191101-ukrayinu-poperedyly-pro-potuzhnyj-zemletrus-nebezpechni-rajony/)

Найближчим часом очікується землетрус в Україні. Сейсмолог повідомив, що поштовхи можуть відбутися в Закарпатській області.
Сейсмолог Олександр Кендзера з Інституту геофізики НАН України повідомив, що в країні очікується потужний землетрус.
За його словами, Закарпаття є сейсмічно активним регіоном, в якому магнітуда катастрофи може досягати восьми балів.
Найнебезпечнішими ділянками вважаються район зони Вранча – Карпатських гір і захід Одеської області. Раніше там фіксували землетруси інтенсивністю 6-7 балів за 12-бальною шкалою. Епіцентри перебували у Сваляві, Мукачеві, Ужгороді. Сейсмічна активність була помічена і на Прикарпатті. Поштовхи силою 6 балів були в Заліщиках і Кам’янці-Бузькому.
Читайте: Землетрясение в Индонезии: число жертв возросло до 30
У разі землетрусу українцям радять сховатися в дерев’яних будівлях, оскільки вони безпечніші за цегляні. Людям, які проживають на першому або другому поверсі, можна вийти на вулицю, тоді як іншим краще залишатися в приміщенні.
У будівлі варто подалі відійти від вікон і стін і великої техніки, яка може впасти.
Нагадаємо, 29 вересня на Закарпатті в районі села Колочава зареєстрували землетрус.
