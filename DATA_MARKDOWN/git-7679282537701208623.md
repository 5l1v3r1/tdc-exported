
# रेसिपी: इस तरह बनाई जाती है बंगाली स्टाइल में 'मछली करी', नोट कर लें रेसिपी

Published at: **2019-11-06T08:00:47+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/lifestyle/story-recipe-of-making-bengali-style-fish-curry-2834670.html)

मछली बंगाल की फेमस डिश है। इसमें आयरन और विटामिन C भरपूर मात्रा में पाया जाता है। बात अगर रोहू मछली की करें तो इसे खाने से व्यक्ति को स्वास्थ संबधी कई फायदे होते हैं। मछली भले ही बंगाली डिश है लेकिन इस डिश को सिर्फ बंगाल ही नहीं बल्कि दूसरे राज्यों के लोग भी बेहद पसंद करते हैं। तो आइए देर किस बात की जानते हैं आखिर कैसे बनाई जाती है ये बंगाली डिश मछली करी।  

        फ्राई करने के लिए सामग्री:
      
रोहू मछली : 500 ग्रामअदरक लहसुन पेस्ट : 2 चम्मचहल्दी पाउडर : 1 चम्मचलाल मिर्च पाउडर : 1 चम्मचतेल : 150 ग्राम
ग्रेवी बनाने के लिएजीरा : 1/2 चम्मचतेज पत्ता : 2कटे हुए प्याज : 1टमाटर : 2कटे हुए हरी मिर्च : 2धनिया पाउडर : 1 चम्मचजीरा पाउडर : 1/2 चम्मचकश्मीरी मिर्च पाउडर : 1 चम्मचधनिया पत्ता : 1/2 कपनमक : स्वाद अनुसार
विधि :सबसे पहले मछली को अच्छे से धो कर एक बर्तन में रखें। उसमें अदरक लहसुन पेस्ट (1 चम्मच), लाल मिर्च, हल्दी, धनिया पाउडर  जीरा पाउडर और थोड़ा सा नमक को मिला दें। फिर उसे 10 मिनट ढक कर रख दें। 
10 मिनट के बाद गैस पर तेल गरम कर लें और माध्यम आंच पर 3 मिनट के लिए मछली को फ्राई कर लें। फिर इसे एक-एक कर पलट दें और फिर दूसरे तरफ भी 3 मिनट तक पकाएं। दोनों तरफ हो जाने पे उसे निकाल लें और वैसे ही सारी मछलियों को फ्राई कर लें।
पैन में बचे तेल में जीरा और तेजपत्ता डाल दें। फिर उसमें कटे हुए प्याज डाल दें और उसे थोड़ी देर तक भूनें। अब इसमें बाकि का अदरक-लहसुन पेस्ट डालें और 2 मिनट तक भुनें। इसमें धनिया पाउडर, जीरा पाउडर, हल्दी पाउडर, मिर्च पाउडर, कश्मीरी लाल मिर्च पाउडर और स्वाद अनुशार नमक डालकर उसे भूनें।
अब इसमें टमाटर पीस कर डालें और 4-5 मिनट तक भूनें। जब मसाला तेल छोड़ने लगे तो उसमें अपने हिसाब से पानी डाल दें। अब कटी हुई मिर्च डालें और ग्रेवी को उबलने के लिए छोड़ दें। उबाल आने के बाद इसमें फ्राई की हुई मछली डाल दें और उसे 5 मिनट तक पकाएं। एक उबाल आने के बाद गैस को बंद कर दें। धनिया पत्ता डालकर गार्निश करें और गर्मागर्म सर्व करें।
