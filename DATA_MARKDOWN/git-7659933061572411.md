
# Lübnan’da eski Başbakan Fuad Sinyora ifade vermeyi reddetti

Published at: **2019-11-07T12:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1980696/l%C3%BCbnan%E2%80%99da-eski-ba%C5%9Fbakan-fuad-sinyora-ifade-vermeyi-reddetti)

Lübnan’ın eski Başbakanı Fuad Sinyora, 2006-2008 yılları arasındaki görev süresinde yapılmış 11 milyar dolarlık harcama hususunda Başsavcı Ali İbrahim’e ifade vermeyi kabul etmediğini açıkladı.Ulusal Medya Ajansı (NNA), Başsavcı İbrahim’in Sinyora’yı bugün ifadeye çağırdığını duyurdu. Ajansın haberine göre eski Başbakan Fuad Sinyora’ya kendisine karşı açılan bir davada savcılık tarafından duruşma tarihinin bildirilmemesi sebebiyle 14 Kasım günü bir oturum düzenlenmesine karar verildi.Sinyora, Şarku’l Avsat’a yaptığı açıklamada, İbrahim’in ofisine gitmeyeceğini belirtirken, “Benim ekleyecek bir şeyim yok. Ben kanunlara uyan biriyim. Lübnan ve Lübnanlıların yararına ortaya koyduklarıma güveniyorum. Bugün başbakan olsaydım aynı şeyleri yapardım. Lübnan’ın devlet hesaplarının gözden geçirilmesi için 2006 yılında zaten bir taslak sundum. Ancak bu taslak, hala Temsilciler Meclisi gündeminde” ifadelerini kullandı.Bazı taraflar, Sinyora’yı 2006-2008 yıllarındaki başbakanlık görevi boyunca Şii bakanların ve Bakan Yakub es-Sarraf’ın istifası sonrasında yasal belgeler olmadan harcama yapmakla ve Lübnan hükümetine yapılan bağış ile yardımları israf etmekle suçluyor. Ancak Sinyora, Mart ayında yapılan ve ‘11 milyar dolar hikayesi’ olarak nitelendirilen konu hakkında bir basın toplantısı düzenleyerek, yöneltilen sorulara ayrıntılı cevap vermişti.Bütçe ödeneklerinden ya da hazineden olan bu harcamaların yasadışı değil, yasal harcamalar olduğunu savunan Sinyora, “Belge eksikliğinden bahsetmek, Refik Hariri’nin liderlik ettiği hükümetin imajını itibarsızlaştıran ve Saad Hariri’de dahil, daha sonra gelen tüm başbakanları baltalamayı amaçlayan bir şaka” ifadelerini kullandı.Fuad Sinyora, “İnsanların kafalarında dönüp duran hikayeleri sonlandırmak için Cumhurbaşkanı Mişel Avn, Bakanlar Kurulu ve Temsilciler Meclisi’nin tüm ayrıntıları açıklamasını sağlayacağım” dedi.
