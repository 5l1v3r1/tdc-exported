
# Кличко звільнив шістьох радників, серед них Олег Скрипка

Published at: **2019-11-06T12:48:01+00:00**

Author: ****

Original: [Слово і Діло](https://www.slovoidilo.ua/2019/11/06/novyna/polityka/klychko-zvilnyv-shist-svoyix-radnykiv-sered-nyx-oleh-skrypka)


        Міський голова Києва Віталій Кличко звільнив шістьох радників, які працювали на громадських засадах.
      
Як сказано у розпорядженнях мера №932 та №934,Кличко звільнив лідера гурту «Воплі Відоплясова» Олега Скрипку, який обіймав посаду радника з питань культури з серпня 2014 року.
Також звільнили режисера та куратора проєкту Art United Us Гео Лерос, який працював радником з питань втілення культурно-мистецьких артпроєктів. Лерос наразі також є позаштатним радником президента Володимира Зеленського.
Серед решти звільнених радник з питань запобігання та виявлення корупції блогер і бізнесмен Карл Волох, радник з питань взаємодії з депутатським корпусом Київради Леся Дутка, радник з питань взаємодії з земляцтвами Микола Колесник та радник з питань житлово-комунального господарства Андрій Черевко.
Нагадаємо, Кабінет міністрів погодив звільнення Віталія Кличка з посади голови Київської міської державної адміністрації.
Зеленський поки не підписав указ про звільнення Кличка.
У відповідь Кличко позивається до Кабінету міністрів, прем’єр-міністра Олексія Гончарука й керівника Офісу президента Андрія Богдана через рішення про звільнення його з посади голови Київської міської державної адміністрації.
Хочете обговорити цю новину? Долучайтеся до телеграм-чату CHORNA RADA
