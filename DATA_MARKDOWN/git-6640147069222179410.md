
# Umidigi Power 3, lo smartphone con una batteria da 6150 mAh.

Published at: **2019-11-01T15:31:00+00:00**

Author: ****

Original: [Tom&#39;s Hardware](https://www.tomshw.it/smartphone/umidigi-power-3-lo-smartphone-con-una-batteria-da-6150-mah/)

Umidigi Power 3 è un nuovissimo smartphone con una batteria da ben 6150 mAh. In perfetto tempismo per le festività natalizie, la società ha appena deciso di proporre un dispositivo con delle caratteristiche tecniche davvero molto allettanti.
Il device ha un display FullHD+ da 6.53 pollici. In alto a sinistra troviamo un foro in cui è stata collocata la fotocamera da 16 megapixel, compatibile con l’intelligenza artificiale. Gli utenti potranno inoltre sfruttare lo sblocco facciale. Nella parte posteriore è presente una quadrupla fotocamera da 48 MP, 13 MP e due da 5 MP (una Depth e una Macro).
Credit Image – Notebook Check
I consumatori potranno inserire contemporaneamente due SIM 4G e una microSD. Incluso un ingresso per jack da 3.5 mm e una porta USB di tipo C. Essa consente di ricaricare la batteria ad una velocità massima di 18W. L’aspetto senz’altro più interessante è la batteria da 6.150 mAh, che assicura molte ore di autonomia.
Sotto la scocca troviamo un processore octa-core (2.0 Ghz) MediaTek Helio P60, una GPU Mali G72 MP3, 4 GB di RAM e 64 GB di ROM. Il dispositivo, con un design che non riserva particolari sorprese, sarà disponibile nelle colorazioni Midnight Green, Red, e Space Gray. Il prezzo di lancio dovrebbe coincidere con circa 200 euro.
