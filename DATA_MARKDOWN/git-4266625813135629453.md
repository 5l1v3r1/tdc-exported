
# Баскетболісти «Дніпра» програли у Софії «Левські» матч Кубка Європи ФІБА

Published at: **2019-11-06T23:27:00+00:00**

Author: ****

Original: [ZIK.UA](https://zik.ua/news/2019/11/06/basketbolisty_dnipra_prograly_u_sofii_levski_match_kubka_yevropy_fiba_1685495)


        У рамках третього туру групового етапу баскетбольний клуб «Дніпро» зазнав третьої поразки поспіль в розіграші Кубка Європи ФІБА сезону-2019/2020.
      
Після невдач у зустрічах зі своїми співвітчизниками з «Київ-Баскета» (88:95) та «Цмокі Мінськ» із Білорусі (101:108 в овертаймі), «Дніпро» сьогодні, 6 листопада, у Болгарії програв софійському «Левські» з рахунком 78:85 (18:23, 22:22, 23:17, 15:23).
Українська команда впевнено розпочала матч, зробивши ривок 13:8 у дебюті гри, однак друга частина першої чверті залишилась за господарями, пише fbu.ua. «Левські» відіграв відрізок більш агресивно на обох сторонах майданчика, реалізував 70% кидків з гри і, незважаючи на програне підбирання, виграв чверть «+5». «Дніпро», навпаки, мав проблеми з реалізацією своїх атак, та дозволив супернику ще за першу чверть пробити 10 штрафних.
Друга чверть пройшла більш рівно, що мало своє відображення і на табло – 10-хвилинку команди відіграли з рахунком 22:22 і пішли на велику перерву за тих самих 5 очок переваги господарів.
Протягом усієї третьої чверті «Дніпро» був за крок, щоб повернути собі лідерство і зробив це, причому в доволі ефектному стилі. Іссуф Санон пішов у прохід і з сиреною данком вивів команду вперед – у «Дніпра» «+1» перед заключною чвертю. Гості додали у захисті, спровокували у суперника 6 втрат за 10-хвилинний відрізок та остаточно повернулись у матч перед його вирішальним відрізком.
На жаль, втримати перевагу у заключній чверті команді Журавльова не вдалося. Суперники, як і протягом матчу, на фінішній дистанції йшли дуже близько і у вирішальну хвилину входили за одного очка переваги болгарського клубу. Однак жодна з атак «Дніпра» на перемогу результативною не стала. «Левські», в свою чергу, перевагу втримав і навіть зумів збільшити її до 7 очок, скориставшись невдалими рішеннями суперника. «Дніпро» дозволив болгарам виграти кінець гри та поступився з рахунком 78:85, залишившись єдиною комнадою в групі, яка не має в активі жодної перемоги.
 
 
 
