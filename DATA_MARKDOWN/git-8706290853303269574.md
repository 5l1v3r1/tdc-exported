
# «Βόμβα» Μπλατ: Σκέφτομαι να αποσυρθώ από την προπονητική

Published at: **2019-11-01T20:54:00+00:00**

Author: ****

Original: [enikos.gr](http://www.enikos.gr/sports/681664/vomva-blat-skeftomai-na-aposyrtho-apo-tin-proponitiki)

Πριν από μερικές εβδομάδες ο Ντέιβιντ Μπλατ αποτέλεσε παρελθόν από τον Ολυμπιακό και μάλιστα πρόσφατα το όνομά του «έπαιξε» για τον Ερυθρό Αστέρα όταν αποχώρησε από εκεί ο Μίλαν Τόμιτς.
Όμως, όπως ανέφερε ο Αμερικανοϊσραηλινός τεχνικός σε συνέντευξή του στην ιστοσελίδα «One» του Ισραήλ, σκέφτεται ακόμη και να αποσυρθεί από την προπονητική, λόγω του προβλήματος υγείας που αντιμετωπίζει! «Σκέφτομαι να αποσυρθώ από την προπονητική», δήλωσε χαρακτηριστικά.
Θυμίζουμε ότι 60χρονος τεχνικός πάσχει από πολλαπλή σκλήρυνση και είναι λογικό να θέλει να επικεντρωθεί στην υγεία του, ώστε να καταφέρει να ξεπεράσει το πρόβλημά του.
Ολόκληρη η πολύ ενδιαφέρουσα συνέντευξή του θα μεταδοθεί το απόγευμα.
Πηγή: filathlos.gr
