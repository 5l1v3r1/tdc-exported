
# Спряха 11 сайта за разпространение на музика

Published at: **2019-11-07T16:55:00+00:00**

Author: **Павел Гълъбов**

Original: [Dnes.bg](https://www.dnes.bg/obshtestvo/2019/11/07/spriaha-11-saita-za-razprostranenie-na-muzika.428900)

ГДБОП спря 11 сайта разпространявали незаконно музикални произведения без съгласието на правоносителите, съобщиха от пресцентъра на МВР.
Сигналът е бил подаден от International Federation of the Phonographic Industry (IFPI), чрез Българската асоциация на музикалните продуценти (БАМП). Към сигнала са били приложени и списък на сайтове и обекти, чиито права са нарушени.В хода на проверката е установено, че сайтовете били позиционирани на сървъри на международна компания в България, като част от тях били прикрити чрез използване на прокси сървъри (анонимизиращи услуги) на компания от САЩ.След проведените компютърно-разузнавателни дейности и издадени разпореждания, достъпът до интернет страниците е преустановен, престъпната дейност е прекратена и са предотвратени огромни щети за авторите и правоносителите.
