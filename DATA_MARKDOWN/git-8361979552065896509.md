
# Зеленський підписав закон про судову реформу

Published at: **2019-11-04T13:07:00+00:00**

Author: ****

Original: [НВ](https://nv.ua/ukr/ukraine/politics/zelenskiy-shvaliv-sudovu-reformu-novini-ukrajini-50051495.html?utm_source=telegram)

Про це свідчать дані на сторінці відповідного законопроекту на сайті Ради.
Зокрема, 4 листопада, законопроект повернуто за підписом президента.
16 жовтня депутати Ради проголосували у другому читанні за законопроект № 1008 — президентський проект судової реформи.
Згідно з реформою, склад Верховного суду скоротиться зі 192 до 100 суддів. Зарплатня суддів Верховного суду скоротиться з 75 до 55 неоподатковуваних прожиткових мінімумів для працездатних осіб (зі 150 до 110 тисяч гривень).
Чинний склад Вищої кваліфікаційної комісії суддів розпускається. Новий склад комісії скоротиться з 16 до 12 членів.

        Вища кваліфікаційна комісія суддів відповідає за формування суддівського корпусу, переведення суддів і забезпечення їхнього відповідного кваліфікаційного рівня.
      
Голова Верховного суду України Валентина Данішевська заявила, що президентський закон про судову реформу не є реформаторським, а спрямований на руйнування судової системи країни.
Закон розкритикували і західні партнери України.
25 жовтня Верховний суд попросив Зеленського ветувати закон про судову реформу.
