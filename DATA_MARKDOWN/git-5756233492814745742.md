
# بیانیه کاخ سفید به مناسبت چهلمین سالروز تسخیر لانه جاسوسی

Published at: **2019-11-04T18:36:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619903/%D8%A8%DB%8C%D8%A7%D9%86%DB%8C%D9%87-%DA%A9%D8%A7%D8%AE-%D8%B3%D9%81%DB%8C%D8%AF-%D8%A8%D9%87-%D9%85%D9%86%D8%A7%D8%B3%D8%A8%D8%AA-%DA%86%D9%87%D9%84%D9%85%DB%8C%D9%86-%D8%B3%D8%A7%D9%84%D8%B1%D9%88%D8%B2-%D8%AA%D8%B3%D8%AE%DB%8C%D8%B1-%D9%84%D8%A7%D9%86%D9%87-%D8%AC%D8%A7%D8%B3%D9%88%D8%B3%DB%8C)


        کاخ سفید همزمان با روز ملی استکبارستیزی با انتشار بیانیه‌ای سعی کرد تروریسم اقتصادی علیه ایرانیان را با آنچه سیاست‌های خصمانه ایران خواند ربط دهد.
      

        آفتاب‌‌نیوز :
      
کاخ سفید در این بیانیه که روی وب سایت رسمی خود قرار داده است با اشاره به گذشت چهل سال از زمان تسخیر لانه جاسوسی سفارت سابق آمریکا در تهران ادعاهای واهی خود علیه کشورمان را تکرار و اعلام کرد: تا زمانی‌که ایران رفتارهای خصمانه خود را تغییر ندهد، ما به اعمال تحریم علیه این کشور ادامه می‌دهیم.
در ادامه این بیانیه ادعا شده است: آمریکا به دنبال صلح است و از مردم ایران حمایت می‌کند. اکنون زمان آن است که ایران نیز همین کار را انجام دهد.
آمریکا که در طول بیش از چهل سال گذشته همواره دست از سیاست‌های خصمانه خود برنداشته است، در حالی از حمایت از مردم ایران صحبت می‌کند که تحریم‌های این کشور به‌طور مستقیم زندگی ایرانیان را هدف قرار می‌دهد اما واشنگتن ادعا می‌کند که حامی مردم است.
