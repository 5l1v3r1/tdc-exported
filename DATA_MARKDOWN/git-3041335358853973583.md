
# Τουρκία: Συνελήφθησαν η σύζυγος, η αδελφή και ο γαμπρός του νεκρού Μπαγκντάντι

Published at: **2019-11-06T13:33:26+00:00**

Author: **TANEA Team**

Original: [ΤΑ ΝΕΑ](https://www.tanea.gr/2019/11/06/world/tourkia-synelifthisan-i-syzygos-i-adelfi-kai-o-gampros-tou-nekrou-mpagkntanti/)

«Οι Τούρκοι συνέλαβαν τη σύζυγο του νεκρού ηγέτη του ISIS, Αλ Μπαγκντάντι στη Συρία», δήλωσε ο Πρόεδρος Ρετζέπ Ταγίπ Ερντογάν σήμερα σύμφωνα με την Hurriyet.
Σύμφωνα με τον Πρόεδρο τη Τουρκίας, η σύλληψη έγινε στις 4 Νοεμβρίου από τις τουρκικές δυνάμεις ασφαλείας, οι οποίες εκτός από την σύζυγο συνέλαβαν και την μεγαλύτερη αδελφή του Αλ Μπαγκντάντι, τον γαμπρό καθώς και τη νύφη του και τα πέντε τους παιδιά.

        ΣΕΕΠΕ : Μείωση ορίων ταχύτητας στην Ελλάδα για εξοικονόμηση ενέργειας
      
Σύμφωνα με αξιωματούχο, η σύζυγος και η νύφη του Μπαγκντάντι είναι επίσης υπό κράτηση.
«Συλλάβαμε την σύζυγο του Μπαγκντάντι, αλλά δεν το κάναμε θέμα. Με τον ίδιο τρόπο, συλλάβαμε την αδερφή του και τον γαμπρό του στη Συρία. Θα συνεχίσουμε το έργο μας με αυτή την οπτική» είπε ο Τούρκος πρόεδρος Ερντογάν.
Η 65χρονη Ρασμίγια Αουάντ, αδερφή του Αμπου Μπακρ Αλ-Μπαγκντάντι συνελήφθη τη Δευτέρα σε ένα κοντέινερ όπου ζούσε με την οικογένειά της κοντά στην πόλη της βόρειας Συρίας, Αζάζ στην επαρχία Χαλέπι. Η περιοχή εμπίπτει στην ζώνη ασφαλείας που έχει δημιουργήσει η Τουρκία σε συνεργασία με τη Ρωσία στα συροτουρκικά σύνορα.

        Ομηρία 20χρονου : Αγωνία για τον έλληνα ναυτικό – Το πρόβλημα υγείας και η κραυγή αγωνίας του πατέρα
      
