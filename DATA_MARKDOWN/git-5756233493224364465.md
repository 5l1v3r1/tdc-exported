
# دعا برای ترامپ جنجال به پا کرد+عکس

Published at: **2019-11-02T00:26:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619331/%D8%AF%D8%B9%D8%A7-%D8%A8%D8%B1%D8%A7%DB%8C-%D8%AA%D8%B1%D8%A7%D9%85%D9%BE-%D8%AC%D9%86%D8%AC%D8%A7%D9%84-%D8%A8%D9%87-%D9%BE%D8%A7-%DA%A9%D8%B1%D8%AF-%D8%B9%DA%A9%D8%B3)


        رهبران انجیلی آمریکا صبح امروز در اتاق روزولت کاخ سفید با دونالد ترامپ رئیس جمهور آمریکا دیدار و برای وی دعا کرده اند.
      

        آفتاب‌‌نیوز :
      
جود دیر دبیر مطبوعاتی کاخ سفید در بیانیه اعلام کرد که روز سه شنبه رئیس جمهور آمریکا در جلسه ای غیر رسمی با رهبران مذهبی آمریکا دیدار داشته است.
این در حالی است که تصویری که از کاخ سفید منتشر شده است با واکنش شدید کاربران فضای مجازی مواجه شده است و ترامپ را یک نژاد پرست تمام عیار خوانده اند.
کانال تلگرامی توئیت پرس در تکمیل این خبر نوشت: عده‌ای از برجستگان محافظه‌کار مسیحی و انجیلی، این هفته در کاخ سفید با ترامپ به طور غیر رسمی ملاقات کرده و جلسه‌ای خودمانی برگزار کردند.
معاون مطبوعاتی کاخ سفید بعدا گفت رهبران مذهبی صبح سه شنبه با ترامپ دیدار کرده و برای وی دعا کردند.
به گفته «جود دیر» آنها برای ترامپ و ملت آمریکا دعا کردند.
گفته می‌شود در این جلسه موضوعاتی مانند اصلاح قانون کیفری، دفاع از آزادی مذهبی، کاهش سقط جنین، مبارزه با بحران مواد مخدر و قاچاق مواد مخدر و پایان داعش و البغدادی مورد بحث قرار گرفت.
