
# Mor el pare de Carles Puigdemont

Published at: **2019-11-06T17:57:57+00:00**

Author: ****

Original: [Ara.cat](https://www.ara.cat/politica/Mor-pare-Carles-Puigdemont_0_2339166267.html)

El pare Carles Puigdemont ha mort aquest dimecres. Així ho ha explicat l'expresident de la Generalitat a Twitter. "Fa poca estona ens ha deixat el pare. La meva mare, les meves germanes i els meus germans el recordarem sempre com un home de bondat immensa i fidelitat als valors del cristianisme de base. Descansi en pau".
Puigdemont havia d'intervenir avui a través de videoconferència en un míting de JxCat a Girona, la ciutat de la qual ser alcalde abans d'accedir a la presidència del Govern. Arran de la mort del seu pare, però, ha suspès la seva participació. 
Quan Puigdemont va ser investit president per sorpresa, al ser relativament desconegut pel gran públic, va haver d'explicar llavors en diverses ocasions quins eren els seus orígens. Un record clau era el negoci familiar de la pastisseria dels seus pares a Amer, la seva localitat natal.   
