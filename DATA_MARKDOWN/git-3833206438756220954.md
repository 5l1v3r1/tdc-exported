
# 20-годишно момиче изгоря живо в кола след зловещо ПТП!

Published at: **2019-11-01T11:51:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/20-godishno-momiche-izgorya-zhivo-v-kola-sled-zloveshto-PTP-910361)

Момиче изгоря при жестока катастрофа, станала тази сутрин на пътя между Сливен и село Чинтулово. Сигналът за инцидента, който е станал на разклона до бившето военно поделение край селото, е подаден около 8.30 часа, съобщиха от СБА.
По неизвестни причини 20-годишната шофьорка на лек автомобил "Сеат" е изгубила контрол върху колата, която е излязла от пътя и се е забила в дърво. След това автомобилът е избухнал в пламъци, а момичето е загинало. По първоначална информация в сеата не е имало други пътници.
На място са изпратени екипи на пожарната, Спешна помощ и полицията. Извършва се оглед. Един човек е загинал, а 53 са пострадали при катастрофи в страната през изминалото денонощие, съобщиха от пресцентъра на МВР. Общо в страната са станали 38 тежки пътнотранспортни произшествия. В София са регистрирани 44 леки и една тежка катастрофа, при която са пострадали двама души.
