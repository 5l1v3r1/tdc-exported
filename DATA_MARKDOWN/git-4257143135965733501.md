
# Nyoma veszett egy teljes tórendszernek Debrecen mellett

Published at: **2019-11-04T09:55:00+00:00**

Author: **Infostart**

Original: [infostart](https://infostart.hu/belfold/2019/11/04/nyoma-veszett-egy-teljes-torendszernek-debrecen-mellett)

Teljesen eltűnt egy tórendszer Debrecenben - írja az ATV.hu. A fancsikai tavakról van szó, melyek medre kiszáradt, így a nemzetközileg ismert horgászhely mára a múlté.
A vízügy azt mondja, ez a tórendszer a környék belvizeiből töltődött, de nem ritka, hogy eltűnik belőle a víz. Persze volna honnan táplálni (keleti-főcsatorna), de az igen költséges lenne, nincs rá pénz - az ígéret szerint lesz, ha találnak rá megfelelő EU-s pályázatot.
Négy éve a pecások még rengeteg pontyot telepítettek ide abban bízva, hogy hobbijuknak még sokáig hódolhatnak.
A hely kirándulóhelyként is kihalt. A környékbeliek pedig még tisztították is a környéket, hogy minden rendben legyen.

        Nyitókép: Pixabay.com
      
