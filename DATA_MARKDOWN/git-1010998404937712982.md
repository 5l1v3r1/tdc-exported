
# Dubioza Kolektiv с акустично шоу на Женския пазар преди големия концерт в София

Published at: **2019-11-05T15:22:00+00:00**

Author: **btvnovinite.bg**

Original: [bTV Новините](https://btvnovinite.bg/lifestyle/liubopitno/dubioza-kolektiv-s-akustichno-shou-na-zhenskija-pazar-predi-golemija-koncert.html)

Остават няколко седмици до големия концерт на Dubioza Kolektiv в София на 29 ноември в зала “Арена Армеец”.
Бандата, която за последно бе у нас преди точно две години в същата зала, реши да изненада феновете си у нас предварително. Тази вечер е „подгряващото парти” на веселяците от Босна и Херцеговина в клуб „Терминал 1”. Специално за него бандата пристигна в София в пълен състав.
Dubioza Kolektiv ще изненадат феновете и с кратко акустично шоу на неочаквана локация – Женския пазар в столицата. Това ще се случи в 12 ч. на 6 ноември, сряда. Музикантите избират това място, защото според тях именно пазарът е истинското огледало на града. Обещават да черпят и с "безалкохолна ракия" всички, които ще дойдат.
Днес е и премиерата на новата песен на Dubioza Kolektiv и Manu Chao – „Cross The Line”:
