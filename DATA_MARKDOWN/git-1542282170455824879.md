
# Τροχαίο με σχολικό στη Βούλα- Τραυματίστηκαν παιδιά

Published at: **2019-11-04T14:49:27+00:00**

Author: **euronews **

Original: [euronews](https://gr.euronews.com/2019/11/04/troxeo-me-sxoliko-sti-voula-taymatistikan-paidila)

Πέντε παιδιά τραυματίστηκαν, σύμφωνα με πληροφορίες από την Τροχαία, νωρίς το απόγευμα της Δευτέρας, όταν το σχολικό λεωφορείο ιδιωτικού παιδικού σταθμού, στο οποίο επέβαιναν εννέα παιδιά συνολικά, ενεπλάκη σε τροχαίο ατύχημα στη συμβολή των οδών Κρήνης και Σπετσών, στη Βούλα. Τα παιδιά διακομίστηκαν με ασθενοφόρα του ΕΚΑΒ στο Παίδων, ενώ για προληπτικούς λόγους μεταφέρθηκαν στη συνέχεια στο ίδιο νοσοκομείο και τα υπόλοιπα τέσσερα.
Τα παιδιά του παιδικού σταθμού που εδρεύει στη Βούλα είναι προσχολικής ηλικίας.
Σημειώνεται, ότι, σύμφωνα με πληροφορίες από την Τροχαία, το ατύχημα συνέβη όταν γυναίκα παραβίασε με το αυτοκίνητό της, στο οποίο επέβαιναν και τα παιδιά της, το STOP και συγκρούστηκε με το σχολικό.
