
# У Франції поліція почала евакуацію табору мігрантів в Парижі

Published at: **2019-11-07T10:48:00+00:00**

Author: ****

Original: [DT.ua](https://dt.ua/WORLD/u-franciyi-policiya-pochala-evakuaciyu-taboru-migrantiv-v-parizhi-328795_.html)

На півночі Парижа, французька поліція почала розчищення наметового табору мігрантів через день після того, як уряд оголосив про посилення міграційної політики. Автобуси вивезли сотні людей з району Порт-де-ла-Шапель, де нелегальні біженці живуть у наметах під і навколо естакад Паризької кільцевої дороги, повідомляє the Guardian.
За повідомленнями поліції, більшість цих людей мають статус біженців, але не можуть знайти постійне житло.
"Я більше не буду терпіти ці конструкції на узбіччі дороги тут або де-небудь ще в громадських місцях у Парижі", - сказав префект поліції Парижа Дідьє Лаллеман.
Більше трьох тисяч чоловік спали на тротуарах та під мостами в північній частині Парижа Сен-Сеинт-Дені, маючи обмежений доступ до водопроводу і без душа. Багато скаржилися на щурів, а благодійні організації попереджали про жахливі санітарні умови.
З моменту закриття величезного табору мігрантів у Кале в 2016 році все більше біженців переїжджають до Парижа, де їх табор час від часу зносять.
5 листопада, у Франції вирішили, що іммігранти надто вже захопили ринок праці, тому там немає місця для вітчизняних робітників. Саме тому Франція вперше встановить квоти на число робітників-іммігрантів через нові правила Європейського Союзу.
У середу прем'єр-міністр Едуард Філіп оголосив про закриття таборів мігрантів, квоти для трудових мігрантів та обмеження на доступ до нетермінової медичної допомоги для новоприбулих прохачів притулку в рамках прагнення показати, що уряд прислухається до побоювань виборців з приводу імміграції.
Президент Франції Еммануель Макрон дав інтерв'ю правому журналу Valeurs Actuelles, вживши під час розмови фразу "нелегальні українські банди".
"Я віддам перевагу легальним мігрантам з Гвінеї або Кот-Д'івуару, ніж нелегальним українським або болгарським бандам", - заявив він.
У зв'язку з цією заявою до МЗС України викликали для пояснень французького посла.
