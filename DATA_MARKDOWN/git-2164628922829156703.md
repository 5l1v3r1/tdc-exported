
# На Волині п`яний водій врізався в бетонний паркан. Загинула пасажирка

Published at: **2019-11-04T14:34:00+00:00**

Author: ****

Original: [PRESS-ЦЕНТР](http://press-centr.com/ua/news/42628_Na-Volini-pyaniy-vodiy-vrizavsya-v-betonniy-parkan-Zahinula-pasazhirka)


        3 листопада, на вулиці Вишневій у селі Городище Ківерцівського району автомобіль Volkswagen Passat врізався у бетонну огорожу. 
      
Про це повідомив сектор комунікації поліції Волинської області.
Аварія сталася вночі. За кермом легковика перебував 30-річний житель Ківерцівського району. Водій, керуючи транспортним засобом у стані алкогольного сп’яніння, ймовірно, не впорався з керуванням та врізався у бетонну огорожу.
Внаслідок автопригоди загинула 26-річна пасажирка Volkswagen Passat, водій транспортного засобу зазнав тілесних ушкоджень. Його госпіталізували.
За фактом дорожньо-транспортної пригоди слідчі розпочали кримінальне провадження. Санкція статті передбачає, зокрема, позбавлення волі на строк від трьох до восьми років з позбавленням права керувати транспортними засобами на строк до трьох років або без такого.

        Фото ілюстративне
      
 
