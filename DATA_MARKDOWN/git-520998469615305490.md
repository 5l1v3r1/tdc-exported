
# У Кельменецькому районі зловмисник обікрав приватний автомобіль

Published at: **2019-11-04T22:41:00+00:00**

Author: ****

Original: [Погляд](https://pogliad.ua/news/crime/u-kelmeneckomu-rayoni-zlovmisnik-obikrav-privatniy-avtomobil-379825)

До Кельменецького відділу поліції звернувся 57-річний житель села Мошанець. Чоловік повідомив, що невідома особа з незачиненого автомобіля у центрі Кельменців, викрала нову акумуляторну батарею, зарядний пристрій до неї та автомобільну хімію, повідомляє відділ комунікації поліції Чернівецької області. 
На місце пригоди відразу виїхали керівництво відділу поліції та слідчо-оперативна група.
Працівники сектору кримінальної поліції опитали можливих свідків і очевидців та встановили особу зловмисника. Ним виявився 59-річний житель району.
За вказаним фактом триває досудове розслідування, відкрите за статтею 185 (Крадіжка) Кримінального кодексу України.
