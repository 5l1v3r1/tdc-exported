
# Huawei corre veloce: nuovo record mondiale di velocità su rete 5G

Published at: **2019-11-06T13:01:55+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/06/huawei-corre-veloce-record-mondiale-velocita-rete-5g-678904/)

Huawei e Turk Telekom, un operatore telefonico attivo nel mercato turco, hanno collaborato per un’esperienza nell’ambito delle reti 5G. Ciò che ne è risultato è un nuovo record mondiale di velocità.
Nel dettaglio, l’esperienza ha previsto l’utilizzo di un Huawei Mate 20 X 5G testato sulla nuova tecnologia di rete denominata C-Band NR Carrier Aggregation, sviluppata specificatamente per le reti 5G. Usando un solo dispositivo sotto la rete di test sviluppata, è stata raggiunta una velocità massima di trasferimento dati superiore a 2,92 Gbps. Il risultato va oltre quanto raggiunto sempre da Huawei e Swiss Telecom il mese scorso a Zurigo.
Fonte: Huawei Central
