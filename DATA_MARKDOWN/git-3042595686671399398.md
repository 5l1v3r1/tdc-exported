
# Droneflyging lammet Bodø lufthavn

Published at: **2019-11-07T14:36:23+00:00**

Author: **Amanda Nordhagen Walnum**

Original: [Dagbladet.no](https://www.dagbladet.no/nyheter/droneflyging-lammet-bodo-lufthavn/71794662)


        SISTE: Bodø lufthavn skriver på sin nettside at det vil oppstå noen følgeforsinkelser etter en tidligere stans i flytrafikken.
      
All trafikk er stanset på Bodø lufthavn. Årsaken er droneflyging, ifølge politiet i Finnmark.
- Ingen fly som får lette og lande per nå, skriver politiet på Twitter..
Droneaktiviteten foregikk ifølge meldingen over flyplassens terminalbygg.
I en oppdatering informerer politiet at dronen sist ble sett på vei nordover fra flyplassen.
- Vi ser ikke noe mer til den nå, og vi ser ikke personen som styrer spakene fra bakken, sier operasjonsleder Remi Johansen i Nordland politidistrikt til NTB.
Gurli Ulverud, kommunikasjonssjef ved Avinor, forteller til Dagbladet at hun ikke vet nøyaktig når dronen ble oppdaget eller hvor lenge den har oppholdt seg rundt flyplassen.
- Fordi det er observert en drone, er luftrommet over Bodø stengt. Det påvirker flytrafikken. Inntil videre vet vi ikke når vi setter i gang igjen. Politiet er på stedet og prøver å lokalisere dronen.
Hun under streker at droneflyging er ulovlig innenfor en radius på fem kilometer fra enhver flyplass.
- Det utgjør en stor sikkerhetsrisiko. Det blir stadig større utfordringer med disse dronene. Flere skaffer seg slike og mange har nok ikke satt seg godt inn i regelverket. Det er også mye turister i Nord-Norge som ikke kjenner det lokale regelverket. Det er viktig å gjøre folk oppmerksomme på dette.
Hun opplyser at åtte flygninger står på hold per nå.

        Dagbladet følger saken.
      
