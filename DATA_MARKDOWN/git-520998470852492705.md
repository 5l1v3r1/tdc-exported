
# Студентки із Вашківців стали чемпіонами області з мініфутболу

Published at: **2019-11-07T18:49:00+00:00**

Author: ****

Original: [Погляд](https://pogliad.ua/news/sport/studentki-iz-vashkivciv-stali-chempionami-oblasti-z-minifutbolu-379979)

Студенти Вашковецького медичного коледжу БДМУ щорічно беруть участь у районних та обласних спортивних змаганнях.
У Чернівцях відбулися XV Обласні спортивні ігри студентської молоді серед коледжів з мініфутболу (дівчата). З-поміж дев’ятьох команд, які були поділені на 3 групи, учасником була і команда дівчат Вашковецького медичного коледжу БДМУ, яку тренує викладач Михайло Максимюк.
У ході нелегкої боротьби студентки із Вашківців, а саме Валентина Штодлер, Богдана Борук, Наталія Поп’юк, Ольга Шевчук, Анжела Лукаш, Руслана Копчук та Антоніна Федоращак (на фото), набравши чотири очки, здобули перемогу і стали чемпіонами області.
На другому місці – коледж ЧНУ ім. Ю. Федьковича (2 очки), а третє місце посіла команда Новоселицького медколеджу БДМУ (1 очко).
Керівник Чернівецького відділення комітету з фізичного виховання та спорту Корнелій Жукотинський привітав команди із завершенням турніру, вручив кубки та грамоти переможцям змагань.
Василь ПИШНЮК
