
# Δίκη Χρυσής Αυγής: Τι ισχυρίστηκε ο Νίκος Μιχαλολιάκος στη σημερινή του απολογία

Published at: **2019-11-06T09:21:01+00:00**

Author: **neolaia.gr Team**

Original: [neolaia.gr](https://neolaia.gr/2019/11/06/diki-hrisis-avgis-apologeitai-simera-o-mixaloliakos/)

Μετά από όλες τις απολογίες των πρώην βουλευτών της νεοναζιστικής οργάνωσης ενώπιον του Τριμελούς Εφετείου κακουργημάτων, η μεγάλη Δίκη της Χρυσής Αυγής ολοκληρώθηκε σήμερα, Τετάρτη 06/11, με την καθοριστικότερη απολογία, αυτή του «Φύρερ» Νίκου Μιχαλολιάκου, βασικού ιδρυτή, αρχηγού και Γενικού Γραμματέα της Χρυσής Αυγής, ο οποίος διετέλεσε και βουλευτής του κόμματος στην περιφέρεια της Α’ Αθηνών από το 2012 μέχρι τον Ιούνιο του 2019.
Κατάμεστη είναι η αίθουσα στην πολύκροτη δίκη της Χρυσής Αυγής, με την παρουσία μεγάλης αστυνομικής δύναμης, ενώ μόλις μπήκε στη δικαστική αίθουσα ο γενικός γραμματέας της οργάνωσης, Νίκος Μιχαλολιάκος, οι υποστηρικτές του σηκώθηκαν όρθιοι, ενώ από την άλλη πλευρά ακούστηκαν γιουχαΐσματα.

        Η μεγάλη Δίκη της Χρυσής Αυγής ολοκληρώνεται σήμερα, 6/11
      
Ο Νίκος Μιχαλολιάκος ξεκίνησε την απολογία του για ένταξη, διεύθυνση εγκληματικής οργάνωσης ενώπιον του τριμελούς εφετείου κακουργημάτων.
Ο αρχηγός και ιδρυτής της ΧΑ ισχυρίστηκε στη σημερινή του απολογία ότι πρόκειται για πολιτική σκευωρία και βρώμικη προπαγάνδα.
Σύμφωνα με τον ίδιο:
Στην αρχή της απολογίας του, ο γενικός γραμματέας και τελευταίος απολογούμενος στη δίκη, έκανε λόγο για απόπειρα «ποινικοποίησης ενός ολόκληρου πολιτικού κινήματος».

        «Σαν κοινούς ποινικούς εγκληματίες παραβίαζοντας κάθε αρχή και δεοντολογία, αφενός για να κάμψουν το ηθικό μας και να τρομοκρατήσουν τον ελληνικό λαό. Η συλλογιστική ήταν «μην πάτε με αυτούς γιατί θα πάτε φυλακή»».
      
«Εμείς δηλώναμε εγγράφως εθνικιστές και όχι ναζιστές. Θα υπερασπιστώ έναν ολόκληρο κόσμο από τη βρώμικη προπαγάνδα και την πολιτική στόχευση», υποστήριξε ο «Φύρερ» της οργάνωσης.

        Η οργή της Μάγδας Φύσσα
      
Εισερχόμενος στη δικαστική αίθουσα αποδοκιμάστηκε από μέλη του ακροατηρίου, ενώ η μητέρα του αδικοχαμένου Παύλου Φύσσα, Μάγδα Φύσσα, που βρίσκεται στο δικαστήριο, του φώναξε «σκυλί».
Αντίθετα, οι υποστηρικτές του κατηγορούμενου έσπευσαν να τον χειροκροτήσουν ένθερμα.
Κατά την απολογία του, ο Νίκος Μιχαλολιάκος υποστηρίζει ότι είναι αθώος από τις κατηγορίες που του απαγγέλθηκαν για εγκληματική οργάνωση και παράνομη οπλοφορία οπλοχρησία, κάνοντας λόγο για βρώμικη προπαγάνδα και πολιτική σκευωρία σε βάρος της Χρυσής Αυγής.

        Τι ισχυρίστηκε ο αρχηγός της οργάνωσης για την ανθρωποκτονία του Παύλου Φύσσα:
      
Ο Νίκος Μιχαλολιάκος αναφέρθηκε στη δολοφονία του Παύλου Φύσσα, λέγοντας ότι πρόκειται για «έγκλημα στο Κερατσίνι» και σημείωσε ότι το καταδίκασε από την πρώτη στιγμή.
Σύμφωνα με την απολογία του:

        «Καταδίκασα από την πρώτη στιγμή το έγκλημα από το περιστύλιο της Βουλής. Μπορείτε να με κατηγορήσετε για πολλά όχι ότι είμαι ανόητος. Δημιούργησα ένα κίνημα που κατάφερε να εισέλθει τέσσερις φορές στη Βουλή. 165.000 άνθρωποι γύρισαν την πλάτη σε ένα βρώμικο σύστημα και μας ψήφισαν».
      
Ταυτόχρονα, ο ΓΓ της ΧΑ συνέκρινε την υπόθεση με τη δολοφονία Τεμπονέρα από στέλεχος της ΟΝΝΕΔ, αναφέροντας πως τότε «δεν αποδόθηκαν ευθύνες στην ηγεσία του κόμματος».

        Δείτε ακόμα: Δίκη Χρυσής Αυγής: Έφτασε η ώρα για την απολογία του Νίκου Μιχαλολιάκου
      
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
