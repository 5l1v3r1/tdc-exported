
# Oporečen med: čebelam dajali prepovedane antibiotike

Published at: **2019-11-05T18:44:00+00:00**

Author: **T. K.**

Original: [Slovenske novice](https://www.slovenskenovice.si/novice/slovenija/clanek/v-medu-nasli-antibiotike-246281)

LJUBLJANA – Slovenski čebelarji so svojim čebelam dajali antibiotike, poroča portal 24ur. To je razkril notranji nadzor v Medexu, kjer so morali zaradi antibiotikov v medu uničiti skoraj tri tone medu.Čebelam so dajali te antibiotike: oksitetraciklin, trimetoprim in sulfomonometoksin.Uprava za varno hrano je prisotnost antibiotikov potrdila, obenem pa zagotovila, da med z antibiotiki ni prišel na trgovske police in ga tako potrošniki nismo mogli zaužiti. Antibiotike naj bi čebelam dajali trije slovenski čebelarji.Antibiotike je čebelam prepovedano dajati že 20 let. Kot so povedali v upravi za varno hrano, so jih čebelarji morali dobiti v tujini ali pa so bili antibiotiki namenjeni drugim živalim. Čebelarjem so zaradi prekrška izrekli kazni. Verjetno so antibiotike čebelarji uporabili za preprečevanje hude gnilobe čebelje zalege.
