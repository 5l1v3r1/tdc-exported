
# Politico: Сенат виправдає Трампа в разі голосування за імпічмент сьогодні – лідер більшості

Published at: **2019-11-06T11:29:00+00:00**

Author: ****

Original: [DT.ua](https://dt.ua/POLITICS/politico-senat-vipravdaye-trampa-v-razi-golosuvannya-za-impichment-sogodni-lider-bilshosti-328670_.html)

Лідер більшості в Сенаті Мітч Макконнелл заявив у вівторок, що верхня палата Конгресу США виправдає президента Дональда Трампа, якщо сьогодні відбудеться судовий розгляд у справі про імпічмент, пише журнал Politico.
"Я скажу, що майже впевнений, чим це може закінчитися", - сказав Макконнелл журналістам. "Якщо б це було сьогодні, я не думаю, що є якесь питання - це не призвело б до імпічменту. Таким чином, питання в тому, як довго Сенат хоче зайняти? Як довго кандидати в президенти хочуть бути тут, у Сенаті, а не в Айові та Нью-Гемпширі?"
Республіканець з Кентуккі додав, що йому ще треба поговорити з лідером меншості Сенату Чаком Шумером про те, як Сенат розглядатиме справу про імпічмент. Але він сказав, що вони імовірно вони почнуть з розгляду угоди, укладеної між колишніми лідерами Сенату Томом Дешлом і Трентом Лоттом, яке уклали під час суду у справі про імпічмент Білла Клінтона.
У той час як деякі республіканські сенатори захищали Трампа, інші відмовилися коментувати останні події в розслідуванні імпічменту Палати представників, пославшись на їх роль в якості потенційних присяжних у судовому процесі щодо імпічменту, відзначає журнал.
4 листопада, у США оприлюднили перші стенограми свідчень екс-посла США в Україні Марі Йованович і колишнього радника держсекретаря Майкла Маккінлі по справі про імпічмент Дональда Трампа, повідомляє прес-служба Комітету з питань розвідки Палати представників.
31 жовтня Палата Представників проголосувала за процедуру імпічменту, визначивши порядок публічних слухань, допиту свідків, права й обов'язки учасників процесу.
Перед цим протягом місяця члени трьох комітетів нижньої палати Конгресу проводили розслідування щодо Дональда Трампа, підставою для якого стала скарги анонімного представника розвідувального співтовариства.
Докладніше читайте у статті Володимира Кравченка "Як в Америці оголошують імпічмент" у тижневику "Дзеркало тижня. Україна".
