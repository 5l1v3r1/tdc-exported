
# Неналежна поведінка: Чому пішов у відставку глава Mcdonald’s

Published at: **2019-11-04T05:30:00+00:00**

Author: ****

Original: [ZIK.UA](https://zik.ua/news/2019/11/04/nenalezhna_povedinka_chomu_pishov_u_vidstavku_glava_mcdonalds_1682857)


        Виконавчий директор корпорації Mcdonald’s Стів Істербрук пішов у відставку через стосунки з працівником, які порушують корпоративну етику компанії.
      
Про це повідомило The New York Times.
Рада директорів вирішила, що вже колишній очільник корпорації продемонстрував «неналежну поведінку». Замість Істербрука на посаду призначили Кріса Кемпчінського, який раніше керував підрозділом Mcdonald’s у США.
«Я вступив у стосунки з працівником, що порушує політику Mcdonald’s. Це була помилка. Враховуючи цінності компанії, я погоджуюсь з радою директорів, що мені пора рухатися далі», – написав Істербрук у листі до співробітників корпорації.
Стіва Істербрука призначили виконавчим директором Mcdonald’s у 2015 році. Під час його правління корпорація придбала компанії, що вивчають штучний інтелект для того, щоб покращити продажі, почала співпрацювати з сервісами доставки їжі та загалом вводила технологічні нововведення.
Нагадаємо, у Швеції з’явився найменший у світі McDonald’s.
 
