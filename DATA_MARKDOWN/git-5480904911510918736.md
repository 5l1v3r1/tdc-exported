
# Basketbalisty Nymburka čeká v LM souboj neporažených

Published at: **2019-11-05T03:22:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/basketbalisty-nymburka-ceka-v-lm-souboj-neporazenych/1817233?utm_source=rss&utm_medium=feed)

Praha - Nymburští basketbalisté dnes v Lize mistrů svedou souboj o první místo v tabulce skupiny C s Tenerife. Španělští finalisté minulého ročníku a předloňští vítězové soutěže stejně jako středočeský tým ještě neprohráli.
Mezi největší hvězdy Tenerife patří brazilský rozehrávač Marcelo Huertas, který si zahrál NBA v dresu Los Angeles Lakers. Oporou je i 217 centimetrů vysoký pivot Giorgi Šermadini, který má dva euroligové tituly a s průměrem 18 bodů na zápas patří k nejlepším střelcům Ligy mistrů.
Nymburk poprvé vstoupil do Ligy mistrů sérií tří vítězství. V dosavadních zápasech si poradil s Bambergem, Gaziantepem a naposledy zvítězil v Rize.

        Tabulka:
      
