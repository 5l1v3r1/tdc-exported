
# Pazarci jure brejk u Sloveniji

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/kosarka/vesti/pazarci-jure-brejk-u-sloveniji/341686)

Vreme je šestu rundu Druge ABA lige. Derbi kola igra se u četvrtak u Čačku, kada Borac bude ugostio Sutjesku, ali krenimo redom. Zavesa se otvara večeras duelima Rogaške i Novog Pazara, odnosno MZT-a i Splita (19.00).
Rogaška i Novi Pazar pozicionirani su u donjem delu tabele, a bolje trenutno stoji domaćin sa pobedom više u odnosu na rivala.
Trener košarkaša Novog Pazara Oliver Popović istakao je da je Rogaška dobar domaćin i da njegovi igrači moraju da budu maksimalno fokusirani da bi napravili brejk u Sloveniji."Dve, tri pobede u gostima menjaju drastično izglede za plasman među četiri najbolja tima. Očigledno je da je ove godine domaći teren u ABA 2 veoma bitan faktor. Čeka nas teška utakmica", rekao je Popović za sajt ABA 2 lige.
Rogaška je deveta na tabeli regionalnog takmičenja sa dve pobede i tri poraza, dok je desetoplasirani Pazar na skoru 1-4."Imamo pet gostovanja u šest mečeva na startu ABA 2, ali navikli smo se i u utakmicu ulazimo maksimalno u svakom pogledu. Znamo šta nas očekuje, ali mislim da možemo do prve pobede na strani", naveo je košarkaš Pazara Stefan Matović.

        ABA 2 - 6. KOLO
      

        Utorak
        
        
          19.00: (1,70) Rogaška (14,5) Novi Pazar (2,30)
          
          19.00: (1,45) MZT (15,0) Split (3,05)
        
      
Sreda18.00: Lovćen - Dinamik
Četvrtak17.00: Sloboda Tuzla - Široki17.30: Spars - Helios19.00: Borac - Sutjeska
*** kvote su podložne promenama
Foto: ABA2/Dynamic VIP PAY/Nikola Milinković
