
# Зинедин Зидан коментира слуховете за Мбапе

Published at: **2019-11-05T16:52:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/zinedin-zidan-komentira-sluhovete-za-mbape-1403235.html)

Френският наставник на Реал Мадрид Зинедин Зидан даде пресконференция преди утрешния сблъсък с Галатасарай от груповата фаза на Шампионската лига. На нея той бе запитан за евентуалното привличане в отбора на звездата на Пари Сен Жермен и френския футбол Килиан Мбапе. Когато напусна Монако преди две години, самият Мбапе заяви, че един ден би искал да облече екипа на Реал Мадрид. Зидан обаче беше пестелив в думите си по адрес на френския нападател.
„Играчът сам ще вземе решение за бъдещето си. В момента той е в ПСЖ. Ще видим за в бъдеще, той винаги е казвал, че мечтата му е да играе за Реал Мадрид“ заяви Зидан, който ще има възможност да наблюдава Мбапе отблизо в края на месеца, когато Кралският клуб посреща Пари Сен Жермен в мач от Шампионската лига.
Зидан бе запитан и за контузията на Гарет Бейл. Много привърженици на „Лос Бланкос“ бяха изненадани от решението на селекционера на Уелс Райън Гигс да прати повиквателна на Бейл в последната пауза за срещи на националните отбори през октомври. Френският мениджър обаче защити колегата си Гигс.
„Уелс имат правото да го повикат. Това, което искаме е играчът да е възстановен, но в момента той не е готов да играе на пълни обороти. Няма съмнение около това, че Бейл иска да бъде здрав. Ще видим какво е състоянието му в края на седмицата, в момента не е готов“ сподели Зизу.

        
          Ето какво още каза Зидан по адрес на Гарет Бейл.
        
      
