
# మోటోరోలా మడత ఫోన్‌ ఎలా ఉందో చూశారా?

Published at: **2019-11-01T20:08:13+00:00**

Author: ****

Original: [Andhrajyothy](https://www.andhrajyothy.com/artical?SID=943753)

Ph: 88865 47666ప్రవేశం ఉచితం ADVT
2019 లో ఫోల్డబుల్‌ కెమెరా అన్నది పూర్తిగా ఓ క్రేజ్‌ కానుంది. ఇప్పటివరకూ శామ్‌సంగ్‌, హ్యువావీలు ఈ విషయంలో ముందడుగు వేశాయి. ఇప్పుడు తాజాగా మోటోరోలా కూడా ఫోల్డబుల్‌ ఫోన్‌ తయారీలోకి అడుగుపెట్టింది. తన మోటో రేజర్‌ (Moto Razr ) మోడల్‌నే మోటోరోలా ఫోల్డబుల్‌ ఫోన్‌గా మార్చింది.
 
అయితే ప్రస్తుతం ఉన్న ఫోల్డబుల్‌ డిజైన్లకీ మోటోరోలా నుంచి వచ్చిన డిజైన్‌ కీ ఒక ముఖ్యమైన తేడా ఉంది. అదేంటంటే - ఇప్పటివరకూ వస్తున్న ఫోల్డబుల్‌ ఫోన్స్‌ తయారుచేస్తున్న కంపెనీలు - తమ ఫోల్డబుల్‌ ఫోన్‌ని మామూలు సైజ్‌లోనే ఉండేలా చూసుకుంటున్నాయి. మరి మడత పెట్టడం ద్వారా అవి సాధించే లాభం ఏమిటీ అంటే? దాదాపు ఫోన్‌కి ఉన్న సైజ్‌లో రెట్టింపు స్క్రీన్‌ని ఇవ్వడం. కానీ మోటోరోలా అలా కాకుండా - ఫోన్‌ని మడత పెట్టి మరింత చిన్నది చేసేందుకు ఫోల్డింగ్‌ టెక్నిక్‌ని వాడింది. మామూలుగా ఇప్పుడు పాపులర్‌గా ఉన్న సైజ్‌ స్క్రీన్‌నే ఇస్తూ - ఫోన్‌ మరింత పోర్టబుల్‌గా, చిన్నగామారేందుకు ఈ మడత ఉపయోగపడుతుందన్నమాట.
 
తాజాగా మోటోరోలా తన మోటో రేజర్‌ ( Moto Razr ) మోడల్‌ ఫొటోలు రిలీజ్‌ చేసింది. పేరుకి లేటెస్ట్‌ మోడల్‌ అనీ, క్రేజీ ఫోల్డబుల్‌ అనీ అంటున్నారు గానీ... చూస్తుంటే - మోటోరోలా ఫోల్డింగ్‌ ఫోన్‌ పాతతరం మడత ఫోన్లని గుర్తు చేస్తోంది. కానీ పాతవాటికీ దీనికీ తేడా ఉంది. పాత తరం మడత ఫోన్లలో ఒక వైపు స్క్రీన్‌, మరో వైపు కీబోర్డ్‌ ఉండేవి. ఇప్పుడు అలా కాకుండా అంతా కలిపి ఒకే పెద్ద స్క్రీన్‌గా కనిపిస్తోంది. 2019 ఫోల్డబుల్‌ ఫోన్ల సంవత్సరం అన్న మాటను మోటోరోలా ఈ ఫోన్‌తో మరింత నిజం చేసిందని చెప్పవచ్చు.
