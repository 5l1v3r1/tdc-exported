
# คาดเงินบาทแข็งต่อ จับตาประชุมกนง.พุธนี้

Published at: **2019-11-03T06:02:00+00:00**

Author: ****

Original: [เดลินิวส์](https://www.dailynews.co.th/economic/739778)


        ศูนย์วิจัยกสิกรไทย คาดเงินบาทแข็งต่อเนื่อง เคลื่อนไหว 30.00-30.40 บาทต่อดอลลาร์ จับตาผลประชุมกนง.ลดดอกเบี้ยหรือไม่
      
รายงานข่าวจากศูนย์วิจัยกสิกรไทย เปิดเผยว่า ได้ประเมินค่าเงินบาทในสัปดาห์หน้าจะเคลื่อนไหวในกรอบ 30.00-30.40 บาทต่อดอลลาร์ฯ โดยมีปัจจัยที่ต้องติดตามโดยเฉพาะในประเทศ เช่น การประชุมคณะกรรมการนโยบายการเงิน(กนง.)ในวันที่ 6 พ.ย.นี้ ซึ่งหลายฝ่ายประเมินว่ามีโอกาสลดดอกเบี้ยนโยบายลงอีก 0.25% มาอยู่ที่ 1.25%ขณะที่ปัจจัยต่างประเทศที่ตลาดรอติดตาม ประกอบด้วย สถานการณ์การเจรจาการค้าระหว่างสหรัฐฯ-จีน สัญญาณทิศทางดอกเบี้ยของเจ้าหน้าที่ระดับสูงของเฟด และความคืบหน้าของเรื่องเบร็กซิท และตัวเลขทางเศรษฐกิจสหรัฐที่สำคัญ เป็นต้น
ด้านบล.หลักทรัพย์กสิกรไทย ได้คาดการณ์ว่าดัชนีหุ้นไทยในสัปดาห์หน้ามีแนวรับที่ 1,585 และ 1,570 จุด ขณะที่แนวต้านอยู่ที่ 1,610 และ 1,620 จุด โดยปัจจัยสำคัญที่ต้องติดตาม คงได้แก่ ผลประกอบการของบริษัทจดทะเบียนในไตรมาส 3 ปี 62 และการประชุมนโยบายการเงินของกนง.ประเด็นการทำข้อตกลงการค้าสหรัฐฯ-จีน และสถานการณ์เบร็กซิท เป็นต้น
