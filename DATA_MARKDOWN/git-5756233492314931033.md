
# والورده: اصلا خوب بازی نکردیم/ باید از این فشار خارج شویم

Published at: **2019-11-06T09:29:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620145/%D9%88%D8%A7%D9%84%D9%88%D8%B1%D8%AF%D9%87-%D8%A7%D8%B5%D9%84%D8%A7-%D8%AE%D9%88%D8%A8-%D8%A8%D8%A7%D8%B2%DB%8C-%D9%86%DA%A9%D8%B1%D8%AF%DB%8C%D9%85-%D8%A8%D8%A7%DB%8C%D8%AF-%D8%A7%D8%B2-%D8%A7%DB%8C%D9%86-%D9%81%D8%B4%D8%A7%D8%B1-%D8%AE%D8%A7%D8%B1%D8%AC-%D8%B4%D9%88%DB%8C%D9%85)


        سرمربی تیم فوتبال بارسلونا بعد از تساوی خانگی مقابل اسلاویا پراگ اعتراف کرد که بازی خوبی انجام ندادند.
      

        آفتاب‌‌نیوز :
      
شب گذشته و در چارچوب دور برگشت مرحله گروهی لیگ قهرمانان اروپا در گروه F بارسلونا در ورزشگاه نیوکمپ به مصاف اسلاویا پراگ رفت. این دیدار به شکل ناامیدکننده ای برای شاگردان والورده با نتیجه تساوی بدون گل به پایان رسید.
والورده، سرمربی بارسلونا بعد از این بازی گفت: ما همیشه به دنبال پیروزی هستیم. باید اعتراف کنم که اصلا عملکرد خوبی نداشتیم. اگرچه رقیب هیچ فرصتی برای گلزنی نداشت ولی با سرعت بالا بازی کرد و ما اصلا فرصتی برای گلزنی نتوانستیم ایجاد کنیم.
وی افزود: رقیب با فشردگی زیاد بازی کرد و حتی با 6 بازیکن دفاع می کرد. آنها در دیدار رفت هم به همین شکل بازی کردند. می توانستیم بهتر از این ها عمل کنیم.
والورده عنوان کرد: ما در بازی قبل به لوانته باختیم و در این دیدار نیز اصلا خوب بازی نکردیم. ما در 2 بازی اخیر عملکرد خوبی نداشتیم و می دانیم که اکنون فشار زیادی روی تیم است که باید برداشته شود.
