
# SzS: Vučić izvršio suspenziju države slanjem plaćenih kriminalnih grupa na gradjane

Published at: **2019-11-05T23:05:04+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118924-szs-vucic-izvrsio-suspenziju-drzave-slanjem-placenih-kriminalnih-grupa-na-gradjane?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Savez za Srbiju (SzS) saopštio je večeras da je predsednik Srbije Aleksandar Vučić "zvanično" suspendovao državu i zvanične institucije, jer je ispred zgrade RTS-a, gde su se tokom njegovog gostovanja u emisiji Upitnik okupile pristalice udruženja Jedan od pet miliona i SzS poslao "plaćene kriminalne grupe"."Na najavljenu akciju studenata Beogradskog univerziteta 'Pitajte Vučića ono što RTS neće', koja je imala za cilj da još jednom ukaže na potpunu neslobodu medija u Srbiji, Aleksandar Vučić je odgovorio suspenzijom zakona, institucija i same države", naveo je SzS u saopštenju.Taj opozicioni savez je saopštio da je Vučić "na ulice Beograda izveo plaćene kriminalne grupe i parapolicijske formacije" čiji su pripadnici "formirali kordon sa svih strana zgrade RTS-a, blokirali telima Aberdarevu ulicu, odbili da pokažu bilo kakvo službeno obeležje, sprečili gradjane da se slobodno kreću, sprečili medije da se kreću i izveštavaju sa lica mesta, fizički napali i tukli okupljene gradjane"."Sada već karakteristična Vučićeva pratnja, sastavljena od odreda ćelavih i nabildovanih batinaša sa kapuljačama, formirajući dva kordona držala je gradjane, nezadovoljne cenzurom na Javnom servisu, bez mogućnosti da se kreću", stoji u saopštenju.SzS je upozorio gradjane Srbije i medjunarodnu javnost, da takvi Vučićevi postupci "jasno ukazuju na njegovu spremnost da izazove sukobe gradjana i njegovih paramilitarnih privatnih falangi, od kojih će gradjani biti prinudjeni da se brane" i da će Vučić "lično biti odgovoran za sve što se dogodi u narednom periodu".U saopštenju SzS stoji i da je večerašnja studentska akcija ispred RTS-a u svim medijima pod Vučićevom kontrolom proglašena "ugrožavanjem bezbednosti predsednika", "najavom atentata" "pozivom na linč predsednika" i "nadolazećim fašizmom"."Aleksandar Vučić je večeras na studente i slobodne gradjane izveo svoje plaćene kriminalce i batinaše. Ovaj čin predstavlja potpunu zamenu demokratije, države i institucija, silom, kriminalom i privatnim Vučićevim falangama. Pritisnut aferama i razotkrvenom korupcijom i kriminalom, u koji su umešani i članovi Vlade i on lično, Vučić pribegava proizvodnji lažnih vesti, afera, incidenata i sukoba", dodaje se u saopštenju.
