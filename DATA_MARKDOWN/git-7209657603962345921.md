
# Plastic tax Ferrara, preoccupa 48 aziende

Published at: **2019-11-05T06:10:35+00:00**

Author: **FRANCESCO ZUPPIROLI**

Original: [il Resto del Carlino](https://www.ilrestodelcarlino.it/ferrara/cronaca/plastic-tax-1.4869851)

Ferrara, 5 novembre 2019 - È bufera attorno alla plastic tax (video). Inserita nella manovra finanziaria presentata ieri al Senato, l’accisa sulla plastica andrebbe a colpire un settore che in Emilia-Romagna rappresenta un fiore all’occhiello per l’economia, con 9.909 le imprese coinvolte, di cui 947, un decimo, in Emilia-Romagna e 48 a Ferrara, dove rappresentano il 2% delle aziende manifatturiere. Perciò la misura ha destato la preoccupazione anche del governatore della Regione Stefano Bonaccini, che allerta: «In Emilia Romagna il futuro piano regionale ‘plastic free’ lo stiamo condividendo anche con le imprese del settore – ha spiegato Bonaccini –, studiando meccanismi di compensazione e incentivi che non danneggino il comparto, per una svolta ecologica assolutamente necessaria, ma che non deve colpire imprese e lavoro. La stessa logica di gioco di squadra dovrebbe essere adottata a livello nazionale».

        IL COMMENTO E Bonaccini sa chi deve ringraziare di Paolo Giacomin
      

        IL COMMENTO Cittadini e aziende usati come bancomat di Beppe Boni
      
Ferrara, che con Bologna e Modena va a comporre una rete allargata d’interazioni e sinergie che contribuiscono a rendere la Regione una vera e propria Packaging Valley, con 17mila occupati e un fatturato di circa cinque miliardi di euro (il 63% del totale prodotto dal settore) stando ai dati di Confindustria. È considerata questa mole industriale, che spaventa una tassa come questa, che si stima andrà ad accresce di un euro al chilo la produzione della plastica: «È preoccupante il rischio che il materiale d’imballaggio si aggravi di una tassa equivalente al costo della materia prima che lo genera, incidendo così anche sul costo del prodotto finale – ammonisce Claudio Mingozzi , presidente della filiera chimica farmaceutica di Confindustria Emilia –. In questo modo si va a penalizzare un’eccellenza industriale che al contrario necessiterebbe di incentivi. D’altronde, l’accisa si presenta come eco-tassa, ma non tiene conto che nell’imballaggio i prodotti oggi a sostituzione della plastica vanno ad accrescere il peso dei prodotti di quasi dieci volte, con un conseguente aumento dei trasporti necessari e perciò di emissioni. Non si può demonizzare la plastica senza prima considerarne i benefici, perché è ovvio che l’ambiente necessita di un miglioramento sotto questo punto di vista, ma il lavoro è da fare sulla popolazione, le imprese pagano già un contributo finalizzato a favorire il riciclaggio e smaltimento della plastica».
«Trovo non sia solo tramite una tassa che si possa cambiare l’abitudine della cittadinanza – ammonisce anche il sindacalista Uil Vittorio Caleffi –. Va fatto un lavoro di sensibilizzazione sul corretto smaltimento e utilizzo della plastica. Sono le nostre abitudini a renderla dannosa». Preoccupazione anche nel mercato estense dove a rischio sono «i trasformatori – continua –, quei soggetti che vanno a fornirsi del materiale per poi lavorarlo per la sua destinazione al dettaglio».
Iscriviti alla newsletterRimani sempre aggiornato sulle notizie nazionaliAccedi per Iscriverti
