
# Кубрат Пулев се изправя срещу пандизчията Букър по първи петли

Published at: **2019-11-07T11:31:00+00:00**

Author: **Sportlive.bg**

Original: [SPORT LIVE](https://www.sportlive.bg/sport/boxing/kubrat-pulev-se-izpravq-sreshtu-pandizchiqta-bukyr-po-pyrvi-petli-1403866.html)

Най-добрият български боксьор в тежка категория Кубрат Пулев ще се изправи срещу следващия си съперник на ринга в ранните зори на неделното утро. Кобрата ще се боксира срещу американеца Райдъл Букър в щата Калифорния, а българските почитатели ще трябва да застанат пред екраните по-рано от очакваното.
Двубоят между Пулев и Букър бе изместен като предпоследен в програмата на галавечерта в зала "Чукчанси Парк", което означава, че българинът ще се качи на ринга около 5 часа сутринта на 10 ноември.
За последно Кобрата се боксира през март, когато победи румънеца Богдан Дину с нокаут в седмия рунд. След това нашумя и големият скандал с Джени Суши, който доведе до временно отнемане на боксовия лиценз на Пулев за щата Калифорния.
Кубрат ще заложи статута си на задължителен претендент за титлата на IBF, а при победа се надява най-после да получи шанс за двубой за шампионския пояс. В момента световен шампион е Анди Руис, но в началото на декември той ще се изправи в мач реванш срещу бившия световен шампион Антъни Джошуа, който може да си върне шампионските пояси.

        А кой е Райдъл Букър, защо е прекарал 12 години в затвора и как се стигна до мач срещу Кобрата - четете в този материал на SportLive.bg
      
