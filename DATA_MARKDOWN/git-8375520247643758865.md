
# Маркарова: бюджет-2020 прийнятий до другого читання із доопрацюванням

Published at: **2019-11-04T01:27:38+00:00**

Author: ****

Original: [ГЛАВКОМ](https://glavcom.ua/news/markarova-byudzhet-2020-priynyatiy-do-drugogo-chitannya-iz-doopracyuvannyam-637416.html)

У неділю, 3 листопада, Кабінет міністрів провів позачергове засідання, на якому, зокрема, було прийнято до другого читання державний бюджет на 2020 рік.
Про це повідомляє Урядовий портал.
«Ми прийняли проєкт бюджету-2020 до другого читання, обробивши висновки Верховної Ради. З огляду на рішення РНБО та комісії з розподілу коштів на інвестиційні проекти, Бюджет прийнятий із доопрацюванням. Ми завершимо та швидше передамо документ до Верховної Ради. Для нас важливий широкий діалог із нашими колегами в парламенті та президентом, тому з завтрашнього дня (4 листопада, ред.) ми будемо обговорювати проєкт бюджету», - заявила міністерка фінансів Оксана Маркарова.
Вона також додала, що, «звичайно, після подачі ми представимо людям головний фінансовий документ країни».
Нагадаємо, 3 листопада на закритому засіданні Кабінет міністрів України затвердив проєкт держбюджету на 2020 рік для другого читання у Верховній Раді.
Також уряд оголосив конкурси на ряд державних посад.
