
# Старанні першокласники. Княгиня Монако Шарлен показала перші шкільні фото близнюків

Published at: **2019-11-05T11:14:00+00:00**

Author: ****

Original: [НВ](https://style.nv.ua/ukr/znamenitosti/knyaginya-monako-sharlen-podililasya-shkilnimi-foto-ditey-50051678.html)

Близнюки - діти князя Альбера II і княгині Шарлен - наслідний принц Жак і принцеса Габріелла, яким 10 грудня виповниться п'ять років, вже ходять в школу.
На своїй сторінці в Instagram княгиня Монако поділилася офіційними шкільними чорно-білими портретами принца і принцеси. В цьому році вони пішли в перший клас. Судячи з фото діти дуже дружні між собою.
У коментарях відзначають неймовірну схожість принца Жака з княгинею Шарлен, а принцеси Габріелли з князем Альбером. Крім того, деякі фолловери зазначають, що принцеса Габріелла також дуже нагадує принцесу Грейс Келлі.
Примітно, що принцеса Шарлен часто ділиться сімейними фотографіями та фото дітей на своїй офіційній сторінці. Так, тиждень тому її діти відвідали урок в японській школі.
А в кінці жовтня вся родина разом з принцом Альбером побувала на футбольному матчі.
Ще раніше княгиня Шарлен показала рюкзаки, з якими близнюки ходять до школи.
Читайте також:&nbspВечірка в палаці. Княгиня Монако показала фото зі святкування дня народження дітей
