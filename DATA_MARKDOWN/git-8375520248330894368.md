
# Ірині Білик - 50. Народна артистка оголосила про всеукраїнський тур - 2020

Published at: **2019-11-06T19:00:01+00:00**

Author: ****

Original: [ГЛАВКОМ](https://glavcom.ua/country/culture/irini-bilik-50-narodna-artistka-ogolosila-pro-vseukrajinskiy-tur-2020-638142.html)

Українська співачка Ірина Білик оголосила про всеукраїнській тур на честь свого подвійного ювілею.
«Ювілей мого життя - 50 і 30 років на сцені разом з вами, мої дорогі. Це буде незабутньо!», - йдеться на офіційному сайті співачки.
Режисером масштабних урочистостей стане фотохудожник, стиліст, режисер кліпів і чоловік співачки - Аслан Ахмадов.
«Я буду виконувати пісні, які давно не співала, пісні які ви просили виконати і мріяли почути. Концертна програма буде відрізнятися від усього, що я робила протягом 30 років свого творчого життя!», - зазначає співачка.
Нагадаємо, українська співачка Ірина Білик народилася 6 квітня 1970 року. Звання заслуженої артистки України вона отримала у 1996-му, а народної – у 2008 році.
