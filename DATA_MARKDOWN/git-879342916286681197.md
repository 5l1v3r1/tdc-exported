
# Вибух на Житомирській трасі: назвали ім'я потерпілого

Published at: **2019-11-07T07:12:01+00:00**

Author: ****

Original: [Слово і Діло](https://www.slovoidilo.ua/2019/11/07/novyna/suspilstvo/vybux-zhytomyrskij-trasi-nazvaly-imya-poterpiloho)


        У салоні автомобіля «Мерседес», у який на Житомирській трасі кинули вибухівку, перебував директор фармацевтичної фірми Ігор Сало.
      
«Із джерел стало відомо, що автомобіль належить директору фармацевтичної фірми Ігорю Сало. Загинув його охоронець», - йдеться в повідомленні на Facebook «Київ Оперативний».
У столиці ввели операцію «Сирена» щодо розшуку та затримання чорного мотоцикла BMW.
Нагадаємо, на Житомирській трасі під Києвом увечері в середу, 6 листопада, невідомий кинув вибухівку на дах автомобіля «Мерседес».
Через вибух, за попередніми даними, одна людина загинула і ще двоє постраждали.
Вибухом зачепило також близько 5 машин, які стояли на світлофорі на червоне світло.
На місці працювали правоохоронці.
Раніше поліція встановила особу чоловіка, який влаштував стрілянину у Харкові.
Хочете обговорити цю новину? Долучайтеся до телеграм-чату CHORNA RADA
