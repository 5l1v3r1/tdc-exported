
# В Одесі на минулому тижні народилися 188 дітей

Published at: **2019-11-05T03:24:07+00:00**

Author: ****

Original: [ГЛАВКОМ](https://glavcom.ua/odesa/news/v-odesi-na-minulomu-tizhni-narodilisya-188-ditey-637694.html)

За минулий тиждень у міських пологових будинках Одеси з'явилися на світ 188 немовлят, що на 12 дітей більше, ніж попереднього тижня. У числі немовлят - одна двійня.
Минулого тижня кількість новонароджених хлопчиків і дівчаток була однаковою - на світ з'явилися 94 маленьких одесити і 94 юні одеситки.
На першому місці за кількістю народжених дітей минулого тижня знаходиться міський пологовий будинок №1, де побачили світ 70 немовлят.
З 9:00 5 листопада 2019 року після завершення планової дезінфекції та косметичного ремонту відновить прийом вагітних, роділь і породіль міський пологовий будинок №5. Решта пологових будинків Одеси продовжують працювати у звичайному режимі.
