
# Megszólalt a család, ezért került kórházba a világ egyik legnagyszerűbb színésznője

Published at: **2019-11-06T18:34:35+00:00**

Author: **Infostart**

Original: [infostart](https://infostart.hu/kultura/2019/11/06/megszolalt-a-csalad-ezert-kerult-korhazba-a-vilag-egyik-legnagyszerubb-szinesznoje)

A 76 éves francia filmsztárt Párizsban kórházban ápolják - erősítette meg szerda este a színésznő családja a Le Parisien című napilap értesülését. Claire Blondel, a filmsztár ügynöke az AFP francia hírügynökséggel azt közölte, hogy Catherine Deneuve "ischemiás érkatasztarófát" szenvedett.
- mondta az ügynök, aki egyéb részletet nem közölt a színésznő állapotáról.
A Le Parisien úgy értesült, hogy a színésznő szerdára virradóra lett rosszul. A család és az ügynök által használt fogalmak alapján a francia hírügynökség szerint nem lehet biztosan megmondani, mi történt Catherine Deneuve-vel. A legkevésbé súlyos esetben a filmsztárnál átmeneti keringési zavar (tranziens iszkémiás attak - TIA) lépett fel, amely az agyi érkatasztrófa enyhébb és átmeneti formája, amelyet a stroke-hoz hasonlóan a vérkeringés leállása okoz, de a rövid ideg tartó tünetek maradéktalanul eltűnnek. Ugyanakkor a TIA is sürgős ellátást igényel, mert jelentősen növeli a következő napokban az agyvérzés kockázatát.
Catherine Deneuve az elmúlt hetekben folyamatosan dolgozott, a hét elején Emmanuelle Bercot francia filmszínésznő De son vivant című új filmjében forgatott.

        Nyitókép: MTI/EPA/Julien De Rosa
      
