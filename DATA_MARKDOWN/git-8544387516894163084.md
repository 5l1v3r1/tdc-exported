
# Φοιτητικό επίδομα ΙΚΥ: Μέχρι πότε οι αιτήσεις για τα 380 ευρώ τον μήνα;

Published at: **2019-11-07T13:06:59+00:00**

Author: **neolaia.gr Team**

Original: [neolaia.gr](https://neolaia.gr/2019/11/07/foititiko-epidoma-iki-mehri-pote-oi-aitiseis/)

Το ποσό της μηνιαίας υποτροφίας ΕΚΟ ή αλλιώς Φοιτητικό επίδομα ΙΚΥανέρχεται σε 200,00 ευρώ για τους σπουδάζοντες στον τόπο κύριας κατοικίας τους και 380,00 ευρώ για τους σπουδάζοντες σε Εκπαιδευτικά Ιδρύματα που βρίσκονται εκτός του τόπου της κύριας κατοικίας τους.
Το ύψος των δικαιούχων ανέρχεται στους 3.771 προπτυχιακούς φοιτητές.
Η Πράξη συγχρηματοδοτείται από την Ελλάδα και την Ευρωπαϊκή Ένωση (Ευρωπαϊκό Κοινωνικό Ταμείο) μέσω του Επιχειρησιακού Προγράμματος «Ανάπτυξη Ανθρώπινου Δυναμικού, Εκπαίδευση και Διά Βίου Μάθηση 2014-2020».
Οι ενδιαφερόμενοι θα πρέπει να υποβάλουν αίτηση στην διαδικτυακή εφαρμογή του ΥΠAΙΘ (https://iky-ypotrofies.it.minedu.gov.gr) από την Τετάρτη 4 Δεκεμβρίου 2019 έως και την Παρασκευή 20 Δεκεμβρίου 2019 και ώρα 15.00.
Οι υποψήφιοι πριν προβούν στην υποβολή ηλεκτρονικής αίτησης, καλούνται να μελετήσουν προσεκτικά την «Πρόσκληση υποβολής αιτήσεων» καθώς και τα Παραρτήματα αυτής.

        Πληροφορίες
      
Περαιτέρω πληροφορίες και διευκρινίσεις (όροι, προϋποθέσεις, δικαιολογητικά, προθεσμίες κ.λπ.) παρέχονται από το Ίδρυμα Κρατικών Υποτροφιών (ΙΚΥ – Λεωφ. Εθνικής Αντιστάσεως 41, 142 34 Νέα Ιωνία) στα τηλέφωνα 210-3726358 και 210-3726360.

        Τεχνική υποστήριξη
      
Τεχνική υποστήριξη αναφορικά με την ηλεκτρονική αίτηση(κωδικοί, σύνδεση, αποθήκευση αίτησης, online υποβολή κλπ) παρέχεται μέσω του email: ikywebsupport@iky.gr.

        Δεν δικαιούνται να υποβάλουν αίτηση:
      
(α) Οι φοιτητές Στρατιωτικών και Αστυνομικών Σχολών, των Ακαδημιών του Εμπορικού Ναυτικού και της Πυροσβεστικής καθώς και του Ελληνικού Ανοικτού Πανεπιστημίου (Ε.Α.Π.)
(β)Οι φοιτητές που έχουν εισαχθεί στα ΑΕΙ σε ειδικό αριθμό Θέσεων και σε ποσοστό επιπλέον του αριθμού εισακτέων, βάσει ειδικών διατάξεων και συγκεκριμένα:
(i) τα Τέκνα των Ελλήνων Εξωτερικού,
(ii) οι Αλλοδαποί-Αλλογενείς και
(iii) οι Υπότροφοι (Αλλοδαποί – Αλλογενείς και Ομογενείς), όπως οι κατηγορίες αυτές εξειδικεύονται στην Υ.Α. Φ.151/20049/Β6/2007, όπως τροποποιήθηκε και ισχύει.
ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --> https://vb.me/fac486
