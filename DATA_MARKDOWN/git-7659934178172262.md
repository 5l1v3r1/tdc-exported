
# Beyaz Saray: Çin ile ticaret görüşmeleri çok iyi gidiyor

Published at: **2019-11-02T12:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1973101/beyaz-saray-%C3%A7in-ile-ticaret-g%C3%B6r%C3%BC%C5%9Fmeleri-%C3%A7ok-iyi-gidiyor)

Beyaz Saray Ekonomik Danışmanı Larry Kudlow, dün, ABD ile Çin arasında uzun süredir devam eden ticaret görüşmelerinin çok iyi gittiğini, ancak anlaşmanın henüz tamamlanmadığını söyledi.Kudlow’un bu açıklaması, ABD Dışişleri Bakanı Mike Pompeo’nun Pekin’in uluslararası hegemonya arayışında olduğunu ve bununla mücadele edilmesi gerektiğini söyleyerek, iktidardaki Çin Komünist Partisi’ni hedef almasının ardından geldi.Çin Ticaret Bakanlığı Sözcüsü Gao Feng tarafından önceki gün yapılan açıklamada ise Çin ile ABD arasında gerçekleşen ticaret müzakerelerinde ilerleme kaydedildiği belirtildi.ABD Başkanı Donald Trump, Kasım ayı ortalarında Şili’de gerçekleşmesi planlanan Asya-Pasifik Ekonomik İşbirliği (APEC)  Zirvesi’nde Çin Devlet Başkanı Şi Cinping ile anlaşma imzalamayı umduğunu defalarca dile getirmiş, ancak Şili’de yaşanan protestolar sebebi ile APEC Zirvesi iptal edilmişti.Trump, Şili’de düzenlenmesi planlanan ve iki ülkenin ticaret anlaşmasına varacağı APEC Zirvesi’nin iptalinin ardından Çinli mevkidaşı ile lowa eyaletinde bir araya gelebileceğini söyledi. Trump konu ile ilgili Beyaz Saray’dan yaptığı açıklamada, “Birkaç yer araştırıyoruz. Bu yer Iowa eyaleti olabilir” dedi.Trump tarafından belirlenen ve maliyeti 40 ila 50 milyar dolar arasında değişen Çin’e ait tarımsal ürünlerin satın alınımında vergi muafiyeti getirilmesi halinde, ABD’nin Çin’e uyguladığı 250 milyar dolarlık vergiyi geri çekeceği, iki ülke arasındaki ticaret müzakerelerinin ilk aşamasını oluşturuyor.ABD ve Çin, 11 Ekim 2019’da ticaret müzakerelerinde daha geniş bir anlaşmaya zemin hazırlayacak kısmi bir anlaşmaya vardı.
