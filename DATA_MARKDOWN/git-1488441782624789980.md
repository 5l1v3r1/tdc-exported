
# Motorola Moto G8 esiste e sta per arrivare: ecco come sarà (foto)

Published at: **2019-11-07T14:27:47+00:00**

Author: **Vincenzo Ronca**

Original: [AndroidWorld](https://www.androidworld.it/2019/11/07/motorola-moto-g8-esiste-sta-arrivare-sara-foto-679381/)

Motorola ha recentemente ufficializzato il componente maggiore della nuova generazione dei suoi gloriosi Moto G. Oltre a Moto G8 Plus però arriverà anche la variante standard, della quale possiamo avere un’anteprima.
Le immagini che vedete nella galleria in basso mostrano il nuovo dispositivo che Motorola si appresta a svelare: Moto G8 sembra avere, come era lecito aspettarsi, molto in comune con la variante Plus. Le immagini sono state diffuse da Evan Blass e suggeriscono che lo smartphone integrerà una fotocamera posteriore con sensore principale da 48 MP ed un display con notch centrale ad ospitare la fotocamera anteriore.
Dalle immagini intuiamo che il device arriverà almeno nelle tre colorazioni nera, blu e rossa. Attualmente rimangono ignoti i dettagli sulla data di presentazione e prezzo di lancio.
Via: SlashLeaks
