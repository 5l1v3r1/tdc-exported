
# Crnogorski ministar podneo ostavku zbog snimka korupcije

Published at: **2019-11-01T13:20:04+00:00**

Author: ****

Original: [Novinska agencija Beta](https://beta.rs/vesti/politika-vesti-region/118737-crnogorski-ministar-podneo-ostavku-zbog-snimka-korupcije?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Ministar održivog razvoja i turizma Crne Gore Pavle Radulović podneo je ostavku na tu funkciju nakon što je objavljen snimak dva inspektora koja uzimaju mito od jednog lokalnog biznismena."Niko mi nije sugerisao da podnesem ostavku, ovo je moj lični odnos prema poslu, biznis etika mora da postoji i u državnoj upravi", rekao je Radulović i dodao da je ostavku podneo pisanim putem.On je dodao da "ne zna ima li gradjanina koji pošteno plaća porez a da mu sinoć nije bilo teško".Kako je naveo, snimak od sinoć je potvrda tvrdnji koje su imali rekla-kazala."Oba inspektora i dalje rade u Ministarstvu. Ministarstvo je preuzelo u decembru 2017. poslove inspekcijske uprave i zateklo ta dva inspektora", dodao je Radulović.Radulović je objasnio i da su pre snimka pokrenuli postupak, ali da je odgovornost nesumnjiva jer ti ljudi i dalje rade kao inspektori. "Poslali smo ih na neko gradilište i oni su reagovali tek nakon osam dana...", dodao je Radulović."Nisam uspeo da iskorenim ovakvo ponašanje, nije bitno kada se desilo. Jutros sam pokrenuo novi postupak protiv ove dvojice, nakon materijalnih dokaza, i nadam se da će biti uspešniji od ostalih", rekao je on.On je pozvao tužilaštvo da do detalja ispita svaki navod i dodao da im Ministarstvo stoji na raspolaganju.U emisiji "Načisto", na crnogorskoj TV Vijesti, u četvrtak je emitovan snimak razgovora investitora u Budvi s gradjevinskim inspektorima Zoranom Boškovićem i Vladanom Juretićem.Investitor govori da je doneo 5.000 od 20.000 evra, koliko mu je navodno traženo, a Bošković ga savetuje kako da ne otkriju da unajmljuje radnike na crno.Drugi inspektor, Juretić, poznat je javnosti od decembra 2009. kada se tadašnji predsednik Crne Gore Filip Vujanović založio za njega i pomilovanjem izdejstvovao da Juretić izbegne dve zatvorske kazne za nanošenje teških telesnih povreda i za zloupotrebu položaja.U četvrtak uveče generalna direktorka Direktorata za inspekcijski nadzor i licenciranje Rina Ivančević kazala je da je "šokirana snimkom" razgovora inspektora i investitora koji je videla. 
