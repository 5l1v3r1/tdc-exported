
# Wiślacy pokutują za 0:7 z Legią. Ufundują bilety na kolejny mecz

Published at: **2019-11-04T19:37:00+00:00**

Author: ****

Original: [TVN24](https://eurosport.tvn24.pl/pilka-nozna,105/pilkarze-wisly-krakow-ufunduja-bilety-kibicom-ktorzy-byli-na-meczu-z-legia-w-warszawie,982867.html)

Krakowianie dostali historyczne lanie 27 października i nie zamierzają uciekać od odpowiedzialności. W poniedziałek klub przekazał informację, że wszyscy kibice, którzy wybrali się na feralny mecz do stolicy, kolejny wyjazd mogą zaliczyć na koszt swoich ulubieńców.
"Ze względów formalnych wejściówki sprzedawać będziemy za symboliczną złotówkę. Bilet w specjalnej cenie zakupić może każdy, kto zapisał się na wyjazd do Warszawy w kasie Stadionu Miejskiego im. H. Reymana. Weryfikacja odbywać się będzie na podstawie listy wyjazdowej" - napisano.
Na tym nie koniec. Jak dodano, drużyna pokryje także wszystkie koszty związane z wyjazdem do Wrocławia kibiców niepełnosprawnych.
Mecz Śląska z Wisłą Kraków zaplanowany jest na 24 listopada. Wcześniej, bo już w poniedziałek, Biała Gwiazda zagra w Bełchatowie z Rakowem Częstochowa.
Krakowianie przegrali pięć ostatnich ligowych spotkań i zajmują dopiero 14. miejsce w lidze.
 
Autor: pqv/TG/kwoj / Źródło: eurosport.pl, wisla.krakow.pl
