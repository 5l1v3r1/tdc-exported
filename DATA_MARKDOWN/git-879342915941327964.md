
# Прем'єр пояснив, яким буде підвищення зарплат педагогам

Published at: **2019-11-05T07:26:01+00:00**

Author: ****

Original: [Слово і Діло](https://www.slovoidilo.ua/2019/11/05/novyna/finansy/premyer-poyasnyv-yakym-bude-pidvyshhennya-zarplat-pedahoham)

Прем’єр-міністр Олексій Гончарук заявив, що різкого збільшення заробітних плат освітянам не буде.
Про це він сказав в ефірі програми «Свобода слова» на ICTV.
«Ми намагались знайти максимально кошти для підвищення зарплат освітянам. Підвищення зарплат будуть, але далеко не такі, які нам хотілось би. Для того щоб забезпечити достатні підвищення, наскільки заслуговують наші вчителі, нам потрібно більше економічного зростання. Нам потрібно щоб економіка продукувала більше ресурсів, більше податків», - пояснив прем’єр.
Нагадаємо, раніше міністр розвитку економіки, торгівлі і сільського господарства Тимофій Милованов заявив, що за рахунок збільшення податків на нерухомість можна підвищити зарплату вчителям і лікарям.
Також президент Володимир Зеленський пропонує скоротити видатки держбюджету-2020 на утримання чиновників на 10%, але пообіцяв, що запропоноване скорочення не стосується вчителів та лікарів.
Як відомо, міністр освіти і науки Ганна Новосад отримала у вересні більше 30 тис. грн. зарплати.
Хочете обговорити цю новину? Долучайтеся до телеграм-чату CHORNA RADA
