
# ماجرای ویدئو جنجالی قرص ضدبارداری علی مطهری چیست؟+فیلم

Published at: **2019-11-05T12:58:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620015/%D9%85%D8%A7%D8%AC%D8%B1%D8%A7%DB%8C-%D9%88%DB%8C%D8%AF%D8%A6%D9%88-%D8%AC%D9%86%D8%AC%D8%A7%D9%84%DB%8C-%D9%82%D8%B1%D8%B5-%D8%B6%D8%AF%D8%A8%D8%A7%D8%B1%D8%AF%D8%A7%D8%B1%DB%8C-%D8%B9%D9%84%DB%8C-%D9%85%D8%B7%D9%87%D8%B1%DB%8C-%DA%86%DB%8C%D8%B3%D8%AA-%D9%81%DB%8C%D9%84%D9%85)


        علی مطهری، نماینده تهران درباره یک ویدئوی شیطنت‌آمیز توضیحاتی را در کانال تلگرامی‌اش منتشر کرد.
      

        آفتاب‌‌نیوز :
      
علی مطهری، نماینده تهران در مجلس شورای اسلامی درباره یک ویدئوی جنجالی توضیحاتی منتشر کرد. مطهری در پاسخ به دانشجویی که می‌گوید "آقای مطهری قرص فراموش همراه خود بذارید." گفت: "من همیشه قرص‌هایم همراهم است، انواع قرص دارم، قرص ضد بارداری هم خواستید برای شما دارم."
به گزارش آفتاب‌نیوز؛ نماینده تهران در مجلس شورای اسلامی نوشت: در ارتباط با سخنرانی این بنده در روز ۱۳ آبان در دانشگاه شهید بهشتی، ویدئویی شیطنت‌آمیز در فضای مجازی منتشر شده است. لازم به توضیح است که مزاح مورد نظر با یک دانشجوی پسر بوده است نه دانشجوی دختر. از بسیج دانشجویی که دعوت کننده و برگزارکننده این برنامه بود انتظار چنین رفتاری نمی رفت.
تعداد بازدید : 4189
کد ویدیو دانلود فیلم اصلی

        علی مطهری از ناشر ویدیوی جعلی منسوب به او شکایت کرد
      
همچنین مصطفی ترک همدانی وکیل مدافع مطهری روز سه شنبه به خبرگزاری ایرنا گفت: به دنبال انتشار کلیپی تقطیع شده از سخنان موکل در یک سخنرانی، علیه خبرگزاری فارس تحت عناوین اتهامی نشراکاذیب و توهین اقامه دعوا کردیم. آنچه در این در قالب این کلیپ منتشر شده اولاً تقطیع شده است زیرا فقط یک قسمت را گذاشتند و مشخص نیست سوال کننده چه کسی است و ثانیاً اساساً سوال کننده زن نبوده بلکه یک مرد بوده و در پاسخ به کنایه و تمسخر آن فرد، چنین جوابی داده شده و یکباره نبوده و مقدمه‌ای داشته است.
ترک‌ همدانی اضافه کرد: برای تخریب افرادی که میان مردم وجهه و محبوبیتی دارند یکی از راهکارها، تخریب شخصیت به لحاظ اخلاقی است و این بار تخریب موکل با این رویکرد بوده است.
