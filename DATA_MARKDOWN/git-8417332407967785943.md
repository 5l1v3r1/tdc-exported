
# «Homoterapi» er svineri

Published at: **2019-11-06T19:05:49+00:00**

Author: **Kari Hovde**

Original: [adressa.no](https://www.adressa.no/pluss/meninger/2019/11/06/%C2%ABHomoterapi%C2%BB-er-svineri-20335488.ece)

«Helbredelse» av homofili kan ødelegge sårbare mennesker. Jeg er likevel usikker på om forbud er veien å gå.
«Homoterapi» i Guds navn bekrefter nok en gang at umoderne og fundamentalistisk tankegods lever i beste velgående i noen strengt religiøse miljøer. Noen vil sikkert spontant reagere negativt på en slik påstand. De vil hevde at religion slett ikke handler om å være moderne eller umoderne, men om tro. Og i enkelte karismatiske miljøer er menigheten tro mot Bibelens ord om at mann og kvinner hører sammen i sex og ekteskapet – og ikke mann og mann, kvinne og kvinne. Dem om det, vi har heldigvis religionsfrihet i Norge.
