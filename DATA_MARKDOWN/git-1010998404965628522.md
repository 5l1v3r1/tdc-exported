
# Джокович прегази Циципас и се изправя срещу Гришо

Published at: **2019-11-01T18:07:00+00:00**

Author: ****

Original: [bTV Новините](https://btvnovinite.bg/sport/dzhokovich-pregazi-cicipas-i-se-izpravja-sreshtu-grisho.html)

Григор Димитров ще се изправи срещу световния №1 в тениса Новак Джокович в спор за място на финала на "Мастърса" в Париж. Сърбинът победи категорично с 6:1, 6:2 Стефанос Циципас за едва 58 минути и така си гарантира десети мач с най-добрия ни тенисист.
Джокович направи пет аса, спечели 79% от разиграните точки при своя първи сервис и взе четири пъти подаването на съперника си. В целия двубой сърбинът не даде нито една възможност за пробив на гръцкия си опонент, който претърпя една от най-тежните си загуби.
В събота сърбинът ще срещне за десети път Григор Димитров, който по-рано днес победи с 2:0 сета Кристиан Гарин. Равносметката в мачовете между двамата дотук е 8:1 успеха в полза на Джокович. Единствената победа на 28-годишния Димитров дойде през 2013 г. на "Мастърса" в Мадрид.
