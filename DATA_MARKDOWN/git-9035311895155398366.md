
# 'Taciz değil tecavüz': İspanya'da taciz kararına protesto

Published at: **2019-11-05T09:25:29+00:00**

Author: **Faruk Can**

Original: [euronews](https://tr.euronews.com/2019/11/05/taciz-degil-tecavuz-ispanyol-kadinlar-mahkemenin-taciz-kararini-protesto-etti)

İspanya'nın başkenti Madrid'de yüzlerce kişi geçtiğimiz hafta 14 yaşındaki bir kıza tecavüz eden 5 kişinin daha düşük bir ceza gerektiren tacizden suçlu bulunmasını protesto etti.
Barselona'daki yüksek mahkeme 2016'daki hadisenin tecavüz olarak adlandırılamayacağını çünkü sarhoş ve bilinci kapalı kurbanın cinsel ilişkiye ne rıza gösterebilecek ne de karşı çıkabilecek durumda olduğunu belirterek 5 kişiyi 10 ila 12 yıl hapis cezasına çarptırdı.
Geçtiğimiz yıl "kurt sürüsü" olarak adlandırılan bir davada da mahkemenin benzer bir karar vermesi büyük protestolara yol açmış ve karar yüksek mahkemeden dönmüştü.
Pazartesi akşamı çoğunluğu kadın olan göstericiler Adalet Bakanlığı önünde toplanarak "Taciz değil tecavüz" ve "ataerkil adalete son" sloganları attı.
Hakim 14 yaşındaki kıza yapılanları "son derece vahim, aşağılayıcı ve daha da ötesi zor durumdaki reşit olmayan birine karşı" olarak niteledi.
Fakat İspanyol yasaları fiziksel şiddet ve tehdit uygulanmadığı sürece tecavüzü yasal olarak kabul etmiyor.
İktidardaki Sosyalist hükümet özellikle cinsel saldırılarla ve tecavüz ile ilgili kanunların gözden geçirilmesi için bir panel oluşturdu. Halihazırda tecavüzün cezası 15 ila 20 hapis cezası olarak geçiyor.
Birçok Avrupa ülkesi cinsel şiddet kanunlarını değiştirerek karşılıklı rızanın açık olarak sağlanmasına vurgu yapan ve fiziksel olmayan şiddet ile suistimali de hesaba katan düzenlemeler yaptı.
Ek kaynaklar • Reuters
