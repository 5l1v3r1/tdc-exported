
# Cercle pakt misnoegde fans aan en organiseert gesprek met supporters

Published at: **2019-11-07T22:14:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902870/cercle-pakt-misnoegde-fans-aan-en-organiseert-gesprek-met-supporters.html)


        Er lijkt maar geen beterschap aan te komen bij Cercle Brugge. Ook na de komst van Bernd Storck worden er amper nog punten gepakt. De supporters beginnen te morren, de Vereniging wil dat gegeven alvast aanpakken.
      
Zo kondigt de ploeg via de officiÃ«le kanalen aan dat het een supportersoverleg heeft gepland. Op 20 november mogen supporters afzakken richting de 'Cerclepub'. 'Tijdens dit supportersoverleg zal het bestuur duiding geven omtrent de huidige sportieve en niet-sportieve strategie en zal er aansluitend een dialoogmoment (in vraag- & antwoordvorm) mogelijk zijn', schrijft de club.
De reguliere competitie is bijna halfweg, met een laatste plek voor Cercle Brugge als huidige tussenstand. Het telt amper vier punten na veertien wedstrijden. Dat zijn er momenteel drie minder dan Waasland-Beveren, de nummer vijftien, en zelfs zeven minder dan KV Oostende, de nummer veertien.
Komend weekend neemt Cercle Brugge het op tegen STVV. Daarna wacht op 23 november het levensbelangrijke degradatieduel op bezoek bij Waasland-Beveren. In de maand december krijgt Cercle Brugge nog een moeilijk programma met partijen tegen onder andere Standard, KRC Genk en Zulte Waregem.
