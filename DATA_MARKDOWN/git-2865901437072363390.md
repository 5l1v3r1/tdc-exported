
# Ludnica u Bolonji: Pefi i Vims sprečili senzaciju rafalom trojki, Teo sa penala overio pobedu

Published at: **2019-11-06T00:00:00+00:00**

Author: ****

Original: [MozzartSport](https://mozzartsport.com/kosarka/vesti/ludnica-u-bolonji-pefi-i-vims-sprecili-senzaciju-rafalom-trojki-teo-sa-penala-overio-pobedu/341819)

 
Kad Virtus igra, ludnica je zagarantovana! Sećamo se kako je Miloš Teodosić pre samo nedelju dana utišao Monako uz zvuk sirene, a sada je kapiten Srbije to učinio uz pomoć Stefana Markovića i Kajla Vimsa protiv tvrdoglavog Ulma! Bio je Virtus na pragu drugog poraza u grupi, ali je rafalnom paljbom sprečen takav scenario, uz mirnu Teodosićevu egzekuciju s penala. Na kraju 92:91 u korist domaćina.
Kakva je to utakmica bila! Ulm je strašno mučio domaćina i sa tri dalekometna hica u uvodnih četiri minuta poslednje četvrtine otišao na velikih 10 poena viška (77:67), ali je onda usledila potpuno luda serija Virtusa 12:2 posle koje je rezultat glasio 79:79 na tri minuta pre kraja. Važnu ulogu imao je Miloš Teodosić, ali je ključnih pet poena vezao upravo pomenuti Vims.
Raspucani Grant Džeret je uspeo da vrati trojku i vrati gostima vođstvo, posle čega ga je poklopio Marković s trećim pogotkom s distance. Posle razmene vatre u režiji Hekmana i Vimsa ponovo se na strelištu našao Marković koji je jođ jednom zablistao i doveo Virtus na poen viška pred poslednjih minut. Vims se nadovezao s novom trojkom za 90:86, ali se gosti nisu predavali. Kilijan Hejs je režirao dramu koju je s penala razrešio Teodosić.
Virtus je utakmicu završio s čak petoricom dvocifrenih košarkaša! Vims je predvodio listu strelaca s 16 poena, Teodosić je ubacio poen manje (4/13 iz igre, 3/10 za tri) i osam asistencija, dok je Marković imao 12 poena, sve sa distance (4/8 za tri)! Kod gostiju ubedljivo najbolji bio je Grent Džeret sa 20 poena (2/5 za tri), uz pet skokova i tri asistencije. Kilijan Hejs i Andreas Obst imali su po 13, a Patrik Hekman 12 poena.

        EVROKUP - 6. kolo
      

        
          
            GRUPA A
          
        
      
UtorakAndora - Monako 95:68/Hana 16 - Bakner 16/

        Sreda
      
Promiteas - Makabi Rišon 88:77/Beb 20 – Hamilton 20/
Virtus - Ulm 92:91/Vims 16 - Džeret 20/

        
          
            GRUPA B
          
        
      
UtorakLokomotiva Kubanj - Ritas 82:87/Kulagin 18 - Kairis 16/
Partizan - Venecija 69:83/Tomas 18 - Vot 27/

        Sreda
      
Limož – Tofaš 91:82/Kriston 19 – Lodžeski 21/

        
          
            GRUPA C
          
        
      
SredaUniks Kazanj – Breša 77:63/Mekolum 20 – Vitali 14/
Darušafaka - Cedevita 72:76/Braun 17 - Krušlin 17/
 
Huventud – Nanter 79:77/Dimitrijević 23 – Baterfild 16/

        
          
            GRUPA D
          
        
      
UtorakGalatasataj - Trento 76:81/Herison 18 - Forej 19/
Arka - Oldenburg 61:73/Župarga 19 - Sirs 16/
SredaBudućnost - Unikaha 81:82/Kobs 26 - Tupan 17/

        
          *** kvote su podložne promenama
        
      
(FOTO: twitter.com/Virtusbo)
