
# Na Dominikánském náměstí Brňany osvěží voda. Podobu prvků určí soutěž

Published at: **2019-11-03T05:05:00+00:00**

Author: **Pavla Hloušková**

Original: [Deník.cz](https://www.denik.cz/regiony/na-dominikanskem-namesti-brnany-osvezi-voda-podobu-prvku-urci-soutez-20191103.html)

„Návrh musí respektovat význam historického náměstí s jeho funkcí shromažďovacího a společenského prostoru. Také by měl myslet na ochlazení vzduchu i povrchu náměstí v létě a důstojně reprezentovat město,“ uvedl brněnský radní pro kulturu Marek Fišer.
Jeden prvek vznikne mezi čtyřmi platany a kamennými lavicemi uprostřed náměstí. Druhý bude stát naproti průčelí kostela svatého Michala. Nápad vítá Brňanka Adéla Šnajdrová. „Rozhodně jsem pro. Líbila by se mi tam pěkná kašna, ke které si můžou lidé sednout,“ komentovala.
Ještě před rokem přitom byl ve hře i přesun sochy Josefa II. z parku Psychiatrické nemocnice v brněnských Černovicích právě na Dominikánské náměstí. Návrh však odmítli Brňané v anketě. Proti tehdy hlasovalo 625 lidí, pro 545.
