
# Güney Kore'de milli yiyecek festivaline yoğun ilgi

Published at: **2019-11-02T17:20:06+00:00**

Author: ****

Original: [euronews](https://tr.euronews.com/2019/11/02/guney-kore-de-toplumsal-dayanismayi-amaclayan-milli-yiyecek-festivaline-yogun-ilgi)

Güney Koreliler başkent Seul’de düzenlenen geleneksel yiyecek festivaline yoğun ilgi gösterdi. Kimjang, Korelilerin kış boyu yenilecek yeterli miktardaki kimchiyi yapma işi olarak niteleniyor. Kimchi, ülkeyi temsil eden yiyeceklerden biri olarak Korelilerin yemek masasında genellikle meze olarak sürekli bulunuyor.
Kimjang, mevsimsel olarak detaylı bir şekilde yapılması gereken bir iş ve 1 yıl süren bir süreç. Bahar aylarında her evde karides ve ançüez salamurası gibi çeşitli deniz ürünü salamuraları hazırlanıyor. Yaz aylarının başlarında güneşte kurutulmuş deniz tuzu hazırlanmakta ve sonlarında ise acı biberler kurutulup biber tozları hazırlanıyor.
Sonbahar aylarında ise Kimjang zamanı geldiğinde hazırlanmış malzemelerle aile içinden mahalleye kadar insanlar toplanıp kimchi yapıyor.
Kore Kültür Merkezi’ne göre Kimjang kültürünün amacı, insanların toplanıp çok sayıda kimchi yaparak bireyci atmosferin yoğun olduğu günümüz toplumunda, bireyler arasındaki dayanışma duygusunu arttırmak.
Korelilerin özel yemek ve toplumsal dayanışma duygusuyla paylaşma kültürünü yansıtan Kimjang, 5 Aralık 2013 tarihinde UNESCO Somut Olmayan Kültürel Miras listesine kabul edildi.
