
# Nečakaný úspech! Mladíci Slavie porazili Barcelonu

Published at: **2019-11-05T16:54:00+00:00**

Author: **Vojtěch Vanda**

Original: [REFRESHER](https://refresher.sk/76258-Necakany-uspech-Mladici-Slavie-porazili-Barcelonu)


        Parádny výkon zastrešil výhru tímu Slavie U19 na trávniku v La Masia.
      
Dnes večer se bude konat odveta zápasu Barcelony se Slavií Praha na horké katalánské půdě vedoucího celku La Ligy. Nicméně před samotným začátkem svedly mezi sebou souboj i jejich mládežnické týmy, ze kterých oba celky hodně těží. Dobrou zprávou je, že se budoucnost vybarvuje lépe pro český celek, jelikož na hřišti v centru La Masia zabojoval a vyhrál 2:3.
Druhou výhru do tabulky si připsali hráči v sešívaných dresech po ne zrovna zdařeném začátku, jelikož inkasovali v 16. minutě po průniku De La Fuenteho. Ve 41. minutě se však mohli mladíci radovat z vyrovnání, jelikož z pokutového puntíku po ruce Rosandise zavěsil míč do barcelonské brány Lukáš Červ.
Po poločase se mladí Slavisté dostali dokonce do vedení, kdy po sérii zblokovaných střel v 56. minutě protlačil míč do brány Daniel Kosek. A dvě minuty na to dostal druhou žlutou kartu domácí Sanz a Slavia měla všechny trumfy v rukou. V 85. minutě se však nechtěl smířit s prohrou De La Fuente, který prostrčil míč na Mortimera a ten střelou pod břevno nedal brankáři šanci.
