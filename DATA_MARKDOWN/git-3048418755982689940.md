
# Uranium productie Iran vertienvoudigd

Published at: **2019-11-04T12:50:00+00:00**

Author: **Redactie**

Original: [ThePostOnline](https://tpo.nl/2019/11/04/uranium-productie-iran-vertienvoudigd/)

Iran verrijkt per dag vijf kilo uranium. Dat is meer dan tien keer de hoeveelheid die het land twee maanden geleden produceerde toen het atoomakkoord van 2015 deels werd losgelaten. De baas van de Iraanse kernautoriteiten, Ali Akbar Salehi, heeft dat maandag meegedeeld.
Salehi maakte tevens bekend nog eens dertig moderne centrifuges in gebruik te hebben genomen, bovenop de dertig van dat type die al in gebruik zijn. Deze centrifuges kunnen verrijkt uranium tien keer zo snel produceren als de versie die onder het atoomakkoord is toegestaan.
In september liet Iran weten zich niet langer gebonden te voelen aan de beperkingen uit het atoomakkoord. Het land kondigde toen aan te zijn begonnen met de verdere verrijking omdat de andere betrokken partijen in het atoomakkoord zich ook niet aan de afspraken houden.
Vooral de VS beschuldigen Iran er al heel lang van nucleaire wapens te willen maken. Vorig jaar zegde het land het akkoord eenzijdig op en werden weer zware sancties opgelegd aan Iran.

        ANP
      
Het is echt waar: alleen met jouw hulp kan TPO.nl de komende jaren blijven bestaan. Neem daarom nu een abonnement op TPO+ al vanaf 4 euro per maand. Daarmee zorg je ervoor dat TPO.nl voor altijd online blijft.
En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.
Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.
Neem nu direct een jaarabonnement op TPO+ en treed ook toe tot de TPO-elite.

        TPO.nl, where the elite meet to read.
      

        Steun TPO
      
Â 
