
# Arsenal remizoval na portugalskej pôde, postup do vyraďovacej časti má na dosah

Published at: **2019-11-06T20:35:06+00:00**

Author: **Webnoviny**

Original: [Denník politika](http://dennikpolitika.sk/archiv/88877)

6.11.2019 (Webnoviny.sk) – Futbalisti anglického Arsenalu Londýn remizovali na pôde portugalského tímu Vitória Guimaraes 1:1 (0:0) v jedinom stredajšom zápase Európskej ligy 2019/2020. „The Gunners“ majú na svojom konte v tabuľke F-skupiny desať bodov a o postup do vyraďovacej časti ich môže obrať už len veľká zhoda okolností.
Naopak, Guimaraes zo štyroch duelov vyťažil len jeden bod a jeho postup je už len v rovine teórie. Už štvrtkový zápas St. Liége – Frankfurt môže definitívne rozuzliť situáciu a v prípade triumfu nemeckého Eintrachtu zabezpečiť hosťom aj Arsenalu definitívu postupu.
V náročných podmienkach padol prvý gól stredajšieho duelu až v 81. minúte, domáceho brankára Douglasa Jesusa prekonal hlavou nemecký legionár Shkodran Mustafi po priamom kope Nicolasa Pepeho. Deľbu bodov zariadil v nadstavenom čase druhej časti brazílsky útočník Bruno Duarte „nožnicami“ z hranice bránkového územia.
štvrtok 6. november 2019
F-skupina:Vitória Guimaraes (Portug.) – Arsenal Londýn (Angl.) 1:1 (0:0)Góly: 90.+ Duarte – 81. Mustafi
Tabuľka F-skupiny:1. Arsenal 4 3 1 0 11:3 102. Frankfurt 3 2 0 1 3:4 63. St. Liége 3 1 0 2 3:6 34. Guimaraes 4 0 1 3 3:7 1
Viac k témam: Európska liga UEFA, FC Arsenal LondýnZdroj: Webnoviny.sk – Arsenal remizoval na portugalskej pôde, postup do vyraďovacej časti má na dosah © SITA Všetky práva vyhradené.
