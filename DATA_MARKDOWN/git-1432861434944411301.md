
# От Арсенал отрекоха за среща с Жозе Моуриньо

Published at: **2019-11-03T16:38:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/ot-arsenal-otrekoha-za-sreshta-s-zhoze-mourinxo--1391352.html)

Ръководството на Арсенал отрече за среща между директора по футболните въпроси Раул Санлехи и Жозе Моуриньо.
Португалецът присъства на трибуните по време на успеха над Витория Гимараеш с 3:2 в Лига Европа миналата седмица. Впоследствие се появиха информации и за среща между него и Санлехи в събота вечер. Въпреки това Sky Sports потвърди, че такава среща не се е случила, като двамата не са разговаряли помежду си от години насам.
Напрежението върху мениджъра на „артилеристите“ Унай Емери продължава да се покачва, като недоволството от страна на привържениците стигна връхната си точка след едва двете победи на тима в последните девет мача от Премиършип. Испанският специалист бе разкритикуван сериозно, след като неговият тим допусна да изпусне своя аванс за трети път в последната седмица след равенство срещу Уулвърхемптън 1:1 в събота.
Попадението с глава на Раул Хименес спечели точка за „вълците“ на „Емирейтс“ след 50-ия юбилеен гол на Пиер-Емерик Обамеянг за лондончани, който бе извел домакините напред в резултата. Според последните спекулации в медиите бившият наставник на Челси и Манчестър Юнайтед Жозе Моуриньо е сериозно спряган за поста мениджър на „топчиите“.

        А каква е личната амбиция на Моуриньо за завръщане в Англия - вижте в този материал.
      
