
# Ολοκληρώθηκε η αστυνομική επιχείρηση σε υπό κατάληψη κτίριο δίπλα από την ΑΣΟΕΕ - ΦΩΤΟ - ΒΙΝΤΕΟ

Published at: **2019-11-02T13:35:00+00:00**

Author: ****

Original: [enikos.gr](http://www.enikos.gr/society/681811/oloklirothike-i-astynomiki-epicheirisi-se-ypo-katalipsi-ktirio-di)

Ολοκληρώθηκε η αστυνομική επιχείρηση που εξελίχθηκε από νωρίς το πρωί για την εκκένωση κτιρίου, το οποίο τελούσε υπό κατάληψη από το 2006, στη συμβολή των οδών Μαυροματαίων και Δεριγνύ, δίπλα στο Οικονομικό Πανεπιστήμιο Αθηνών (πρώην ΑΣΟΕΕ).
Εντός του κτιρίου βρέθηκαν τέσσερα άτομα (δύο αλλοδαποί άνδρες, μία αλλοδαπή γυναίκα και μία ημεδαπή), οι οποίοι προσήχθησαν στη Διεύθυνση Ασφάλειας Αττικής.
Σε βάρος τους σχηματίζεται δικογραφία για "διατάραξη οικιακής ειρήνης" και παράβαση του νόμου "περί εξαρτησιογόνων ουσιών" καθώς εντός του κτιρίου βρέθηκε και μικροποσότητα ακατέργαστης κάνναβης .
Σε εξέλιξη βρίσκονται οι εργασίες για την ασφάλιση-σφράγιση του κτιρίου.
