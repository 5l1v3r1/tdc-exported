
# Han er Solas nye hovedtrener

Published at: **2019-11-05T15:50:34+00:00**

Author: **Mats Haugland**

Original: [Aftenbladet](https://www.aftenbladet.no/sport/i/mRxy4E/dette-er-solas-nye-hovedtrener)

Det skriver klubben i en pressemelding tirsdag ettermiddag.
49-åringen har de siste årene jobbet som karriererådgiver, gründer, mentaltrener og foredragsholder. Han har tidligere vært hovedtrener for lag som Fyllingen, Stord, Haugaland og for et norsk ungdomslandslag.
Nurmi har skrevet under en kontrakt som strekker seg ut inneværende sesong, og starter i Sola-jobben mandag 25. november.
– Nurmi beskrives som en god lagspiller og lagbygger med kjernekompetanse på veiledning og mental trening. Han har også en bred bakgrunn som elitetrener, skriver klubben i pressemeldingen.
Scott Harrington trakk seg som hovedtrener i Sola etter den elendige sesonginnledningen, og har nå gått over i en rolle som talentutvikler og ungdomskoordinator i klubben.
Mens Sola har jaktet på ny trener, har både Viking-trener Joar Gjerde og Sola-assistent Kasper Andersen vikariert som A-lagstrener.
Sola tok søndag sin første seier i eliteserien da de vant det viktige bunnoppgjøret hjemme mot Follo. Topoengeren kom etter åtte strake tap i ligaen, samt en pinlig cupexit mot Flint Tønsberg fra nivå to.
