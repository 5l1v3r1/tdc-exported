
# În România sunt autorizate circa 4.000 de medicamente, mai puţin de jumătate decât media din UE

Published at: **2019-11-01T00:00:00+00:00**

Author: **Roxana Din**

Original: [BusinessMagazin](https://www.businessmagazin.ro/actualitate/in-romania-sunt-autorizate-circa-4-000-de-medicamente-mai-putin-de-jumatate-decat-media-din-ue-18528655)

România are autorizate mai puţin de 4.000 de medicamente, ceea ce reprezintă mai puţin de jumătate din media ţărilor Uniunii Europene, arată, vineri, Alianţa Pacienţilor Cronici din România, într-o scrisoare, potrivit căreia subfinanţarea duce la lipsa medicamentelor şi scăderea şansei la viaţă.
România are autorizate mai puţin de 4.000 de medicamente, ceea ce reprezintă mai puţin de jumătate din media ţărilor Uniunii Europene, arată, vineri, Alianţa Pacienţilor Cronici din România, într-o scrisoare, potrivit căreia subfinanţarea duce la lipsa medicamentelor şi scăderea şansei la viaţă.
Potrivit scrisorii APCR, România are autorizate mai puţin de 4.000 de medicamente, ceea ce reprezintă mai puţin de jumătate din media ţărilor Uniunii Europene.
„Subfinanţarea sistemului sşi politica populistă a preţului medicamentului – cel mai mic din UE – nu a făcut decât, azi, să nu mai avem nicio şansă la viaţă, deoarece am rămas fără medicamente. Intenţia unor măsuri pompieristice ale ministrului Sănătăţii nu au determinat decât panică în rândul pacienţilor rămaşi fără tratamente, iar lucrurile s-au agravat de la o zi la alta”, se arată în scrisoarea APCR.
Potrivit acestora, săptămâna viitoare, în 2, 4 Şi 6 noiembrie se vor retrage din România încă 21 de medicamente fără alternativă terapeutică.
„Zeci de mii de români, pacienţi cronici, nu vor mai avea acces la niciun fel de tratament medicamentos”, avertizează APCR.Reprezentanţii APCR au făcut o radiografie a sistemului de sanitate. Potrivit acestora, pacienţii îşi mai câştigă dreptul la sănătate/tratamente, doar în instanţă; au fost lăsaţi fără medicamentele esenţiale şi existenţiale; disparţia medicamentelor fără alternative terapeutice, rămasă fără nicio soluţie de la Ministerul Sănătăţii, face în continuare victime; dispariţia medicamentelor cu alternativă terapeutică, nu şi-a asumat-o nimeni din rândul comisiilor consultative ale Ministerului Sănătăţii sau a societăţilor profesionale, neţinându-se seama de efectele farmacologice diferite ale medicamentelor, inclusiv cele din aceeaşi clasă terapeutică. Ei mai spun că s-au ignorat studiile clinice care ar fi adus bani la buget şi ar fi salvat vieţi.
