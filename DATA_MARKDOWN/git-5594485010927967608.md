
# Брутални подробности за зловещото убийство в Бургас: Трупът буквално е смазан!

Published at: **2019-11-04T19:07:00+00:00**

Author: ****

Original: [Blitz.bg](https://blitz.bg/kriminalni/prestplenie/brutalni-podrobnosti-za-zloveshchoto-ubiystvo-v-burgas-trupt-bukvalno-e-smazan_news707381.html)

https://blitz.bg/kriminalni/prestplenie/brutalni-podrobnosti-za-zloveshchoto-ubiystvo-v-burgas-trupt-bukvalno-e-smazan_news707381.html Blitz.bg

        Установена е самоличността на убития, чието тяло бе открито край рибарското селище Ченгене скеле, съобщи "Флагман".
      
Това е 30-годишен бургазлия, изкарвал прехраната си като общ работник, без постоянен договор.
Той е разпознат от негови близки, а патоанатоми са установили, че по тялото е имало множество наранявания. Черепът буквално е бил строшен.Трупът е започнал да се разлага, а предполагаемият ден на убийството е четвъртък вечерта.
В момента полицията има основен заподозрян – криминално проявен бургазлия.Както по-рано БЛИЦ съобщи, негова снимка днес е била показана на жителите на рибарското селище, които са обяснили на разследващите, че го виждат за пръв път. Той е обявен за национално издирване и е въпрос на часове, за да бъде закопчан.
Убийството е разплетено буквално за няколко часа. Установено е, че убитият и основният заподозрян са запивали в апартамент в бл.34 в ж.к. "Меден рудник". Има свидетелски показания на съседи, че двамата се карали доста дълго време. Най-вероятната причина е скандал за пари. 
Установено е, че местопрестъплението е в бл.34 в ж.к.“Меден рудник“, след което тялото е било качено от убиеца и захвърлено в канавката край рибарското селище. За допълнителна маскировка върху трупа са поставени три автомобилни гуми.
Тялото е открито след четири дни от озеленителка, която е ръководила бригада затворници, почистващи превантивно дерето. ОЧАКВАЙТЕ ПОДРОБНОСТИ В БЛИЦ
