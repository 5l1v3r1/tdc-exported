
# Българският ефир няма да излъчва европейския шампион Ливърпул - ето къде да следите мача с Генк

Published at: **2019-11-05T09:21:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/championsleague/bylgarskiqt-efir-nqma-da-izlychva-evropejskiq-shampion-livyrpul---eto-kyde-da-sledite-macha-s-genk-1402618.html)

Тази вечер Ливърпул посреща Генк на "Анфийлд" в четвърти мач от груповата фаза на Шампионска лига. За съжаление на българските почитатели на мърсисайдци, двубоят няма да бъде излъчен в българския телевизионен ефир, но ще може да го следите НА ЖИВО в SportLive.bg
"Червените" са втори в групата с шест точки - с една по-малко от лидера Наполи. Генк пък са на дъното на таблицата със само една точка, но пък тя бе спечелена срещу италианския гранд. Ако днес Ливърпул постигне успех, а Наполи спечели в другия мач срещу РБ Лайпциг, то класирането за следващата фаза на турнира за англичаните ще бъде почти сигурно.
Натаниел Клайн, Джердан Шакири и Жоел Матип са с контузии от състава на Юрген Клоп, а Уронен и Вукович няма да могат да играят за гостите. Очаква се немският специалист да даде почивка на по-голяма част от титулярите си поради важния сблъсък срещу Манчестър Сити в неделя.
