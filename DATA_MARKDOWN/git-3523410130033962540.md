
# 
        زخمی شدن ده‌ها تظاهرکننده در گینه بر اثر اصابت گلوله
      

Published at: **2019-11-04T23:02:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638224/%D8%B2%D8%AE%D9%85%DB%8C-%D8%B4%D8%AF%D9%86-%D8%AF%D9%87%E2%80%8C%D9%87%D8%A7-%D8%AA%D8%B8%D8%A7%D9%87%D8%B1%DA%A9%D9%86%D9%86%D8%AF%D9%87-%D8%AF%D8%B1-%DA%AF%DB%8C%D9%86%D9%87-%D8%A8%D8%B1-%D8%A7%D8%AB%D8%B1-%D8%A7%D8%B5%D8%A7%D8%A8%D8%AA-%DA%AF%D9%84%D9%88%D9%84%D9%87)

به گزارش بولتن نیوز، به نقل از خبرگزاری فرانسه، در جریان درگیری میان تظاهرکنندگان و پلیس گینه در روز دوشنبه چندین تظاهرکننده مجروح شدند. تظاهرکنندگان در مراسم تشییع کشته‌های تظاهرات اخیر شرکت کرده بودند. دستکم دو تظاهرکننده مورد اصابت گلوله قرار گرفتند. صد‌ها تظاهرکننده شعار می‌دادند "عدالت برای قربانیان" و "آلفا قاتل است". آن‌ها در مراسم تشییع پیکر ۱۱ تظاهرکنندده شرکت کرده بودند. این ۱۱ نفر در جریان اعتراض به احتمال حضور آلفا کنده برای سومین بار در جایگاه ریاست جمهوری گینه، کشته شدند.گینه با ۱۳ میلیون نفر جمعیت علی رغم داشتن معادن زیاد با فقر دست و پنجه نرم می‌کند. این کشور از روز ۱۴ اکتبر صحنه اعتراضات گسترده است. مخالفان می‌گویند از آغاز اعتراض‌ها تا امروز ۱۴ نفر کشته شده اند و ده‌ها نفر دیگر زخمی و بازداشت شده اند. گفتنی است یک پلیس نیز در جریان درگیری‌ها کشته شده است.
