
# Volkswagen показав, яким буде його серійний електрокросовер - Радіо Максимум

Published at: **2019-11-01T18:43:00+00:00**

Author: **Лазур Назарій**

Original: [Радіо Максимум](https://maximum.fm/volkswagen-pokazav-yakim-bude-jogo-serijnij-elektrokrosover_n168910)


        У Китаї відбулася презентація готового до серії електрокара Volkswagen, який, як очікується, отримає індекс ID.4. Щоправда, наразі машину продемонстрували у маскувальній плівці.
      
В основі автомобіля лежить модульна платформа MEB, призначена для машин з електричною силовою установкою. На тій же архітектурі базується і представлений у Франкфурті ID.3.
Очікується, що новинці дістануться дві модифікації: з одним електромотором або з двома, встановленими на передній і задній осях. На відміну від ID.3, електрокар з цифрою 4 у назві продаватиметься не тільки в Європі, але також у США і Китаї.
ID.4 витриманий у стилі концепту Crozz 2017 року. Представлений у Франкфурті два роки тому шоукар мав двомоторну установку: один агрегат видавав 102 кінських сили, а другий – 302 сили. Це дозволяло електромобілю розганятися до "сотні" за шість секунд і розвивати максимальну швидкість 180 кілометрів на годину.
Що ж стосується ID.3, то його запропонують з мотором потужністю 150 або 204 кінських сили і батареями місткістю 45, 58 або 77 кіловат-годин. Залежно від акумулятора запас ходу електромобіля складає 330, 420 або 550 кілометрів.
Джерело: Motor
