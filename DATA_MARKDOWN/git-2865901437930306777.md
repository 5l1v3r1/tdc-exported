
# Klopka za Patriote u Baltimoru, Denver bez startnog kvoterbeka, Mahoms i dalje aut

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/ostali-sportovi/vesti/klopka-za-patriote-u-baltimoru-denver-bez-startnog-kvoterbeka-mahoms-i-dalje-aut/341493)

Može li neko da zaustavi mašineriju Bila Beličika? Nju Ingland je u sjajnoj formi, mnogi stručnjaci u SAD prognoziraju savršenu sezonu bez poraza Patriota. Odbrana je dovedena do savršenstva, prima samo 7,5 poena u proseku po utakmici, a napad sa Tomom Brejdijem nikada nije bio sporan. Crno se piše Baltimoru, ali...
Neće biti lako timu iz Bostona koga očekuje najteži ispit u ovom NFL šampinatu u udarnom terminu „preko bare“ (ponedeljak, 02.20). Rejvensi igraju potpuno drugačije od drugih timova. Statistički, radi se o najboljem napadu trčanjem. Preko 200 jardi po utakmici ima četa Džona Harboua. Ne preti opasnost po branioca titule samo od raning bekova, gde dominira Mark Ingram, pojačanje iz Nju Orleansa, nego i od pokretnog, fantastičnog mladog kvoterbeka Lamara Džeksona. Baltimor je vezao tri pobede, slavio je i na teškom gostovanju u Sijetlu, pa čini se da ove sezone plej-of ne može da pobegne dvostrukim Superboul šampionima.
Ako iko može da pročita protivnički napad onda je do trenerski mag Bil Beličik, koji je ove sezone i defanzivni koordinator svog tima. Odbrana sa Donteom Hajtauerom, Kajl van Nojom i Džejmijem Kolinsom izgleda brutalno i nema sumnje da Džeksona čeka paklen posao da izbegne „sekove“ snažnih i pokretnih lajnbekera gostiju.
Protekle nedelje Nju Ingland je rešio da se odrekne Džoša „Fleša“ Gordona, koji je završio u Sijetlu. Ipak, dobr stvar po Patrote da će prvi put u sezoni ativan da bude ovogodišnji pik prve runde, visoki risver N’Kil Heri. On bi trebalo da pomogne hvatačkom korpusu gde su Džulijan Edelman, Filip Dorset i novajlija iz Atlante Mohamed Sanu. Šampion je favorit. Ne očekuje se gaženje Rejvensa, ali će teško domaćin da stane na puz nezadrživom timu iz Masačustesa.
Takođe, za meč u Baltimoru Nju Ingland ima novog kikera. Umesto otpuštenom Majka Nudženta šansu je dobio Nik Folk. On će narednih nedelja menjati povređenog startnog šutera Stivena Gostkovskog.
Kvoterbek Kanzasa Patrik Mahoms je propustio poslednji duel sa Grin Bejom. Četa Endija Rida se dobro držala na Erouhedu, ali je u finišu poklekla pred naletima magičnog Erona Rodžersa i sve boljih Pekersa. Iako je postojala šansa da se prošlosezonski MVP vrati za duel sa Minesotom, poslednje informacije kažu da će ipak da sačeka sa povratkom posle povrede kolena. Opet će u vatru morati veteran Met Mur. Neigranje Mahomsa mogla bi da iskoristi Minesota koja je u naletu, vezala je četiri trijumfa. Kirk Kazins konačno opravdava basnoslovni ugovor od 28 miliona dolara po sezoni. U tim iz Mineapolisa mogao bi da se vrati i risiver Adam Tilen, koji je propustio prošli meč protiv Vašingtona zvog povrede zadnje lože. Igra trčanjem funkcioniše za goste, odličan je Dalvin Kuk, a odbrana Čifsa nije na nivou ove sezone.
Denver već može da se okrene narednoj sezoni. Posle skora 2-6 šanse za plej-of su svedene na minimum. Uz to, startni kvoterbek Džoe Flako, ovosezonsko pojačanje iz Baltimora, povredio se i odsustovaće pet do šest nedelja i verovatno je i završio ovaj šampionat. Bronkosi na svom terenu čekaju očajni Klivlend. Od Braunsa se mnogo očekivalo, ali su izgoreli u želji. Kvoterbek Bejker Mejfild, prvi pik na draftu prošle godine, na udaru je kritika. Čak je prošle nedelje i napustio konferenciju za medije posle rafalne paljbe novinara. Odel Bekam nije opravdao poverenje tima iz Ohaja, a čini se da ni glavni trener Fredi Kičens nije dorastao zadatku vođenja tima koji stremi ka plej-ofu.
Jedan od derbija igra se u Los Anđelesu gde slabi Čardžersi čekaju razigrani Grin Bej. Eron Rodžers je ušao u top formu, a dobra stvar za goste iz Viskonsina je što se posle više od mesec dana zbog povrede prsta u tim vraća prvi risiver Devonte Adams, omiljena meta fantastičnog kvoterbeka.
Pekersi će u Gradu anđela da se osećaju kao kao kuće. Na najmanjem stadionu u ligi u Karsonu, kapaciteta samo 27.000 mesta, bar polovina će biti na strani Grin Beja, jedne od najpopularnijih franšiza lige. Filip Rivers ima očajnu protekciju ove sezone. Čardžersi kubure sa povredama i teško će da zaustave Grin Bej, koji je u neletu sa novim, mladim stručnjakom Metom Laflerom. Čardžersi su protekle nedelje smenili ofanzivnog koordinarora.
Sijetl je neporažen ove sezone u gostima, ali je već dva puta kiksnuo na nekada teško osvojivom Senčuri Link fildu. Kvoterek Rasel Vilson igra odlično, jedan je od kandidata za MVP lige. Tampa Bej uma da „zabiberi čorbu“ favoritima, ali čini se da će teško da slave protiv Sihoksa. Pojačanje iz Patriota Džoš Gordon neće igrati za Sihokse. Kontroverzni risiver poznat po neverovatnom talentu, ali i problemima sa zakonom, opijatima i depresijom, sačekaće na debi za nove ekipu.
Nedeljni program otvaraju na londonskom Vembliju divizijski rivali sa juga AFC-a Džeksonvil i Hjuston. Oba tima jure plej-of. Teksansi će biti oslabljeni neigranjem vođe odbrane Dže Džej Vota koji je operisan protekle nedelje i završio je sezonu. Biće to veliki hendikep za Hjuston, koji igra po principu toplo-hladno. Kvoterbek Dešon Votson je prošle nedelje protiv Ouklenda dobio udarac u oko. Igraće u britanskoj prestonici, ali videćemo da li će mu to smetati da pokaže maksimum.
Indijanapolis će u Pitsburgu da bude lišen usluga prvog risivera Ti Vaj Hiltona, koga očekuje tri do četiri nedelje pauze. Stilersi hvataju poslednji voz za doigravanje. Pobeda im je imperativ, a uzdaju se u odličnu odbranu koja je bolji deo tima posle povrede kvoterbeka Bena Rotlisbergera. Mejson Rudolf će voditi svoj tim na Hanjc fildu protiv takođe dobre defanzive Koltsa. Ne očekuje se mnogo poena u ovom meču.
Filadelfija nikako da veže seriju pobeda. Posle trijumfa u Bafalu u Pensilvaniju stižu ranjeni Čikago, koji će teško će ponovi prošlosezonski uspeh i plasman u pelj-of. Gosti će imati veliki motiv da se osvete Filadelfiji za poraz u „vajl kard“ rundi kada je nesrećni kiker Kodi Parki pogodio stativu u poslednjoj sekundi meča i zaledio Soldžer fild. Konačno bi u Superboul šampionu iz 2018. godine trebalo da se vrati iskusni risiver Dešon Džekson, koga nema još od prvog meča sezona kada se povredio u duelu sa Vašingtonom.
Karolina i Tenesi igraju meč koji bi mogao da odluči o nastavku snova o doigravanju. Za Panterse i dalje nema kvoterbeka Kema Njutona, ali u Šarlotu mnogo ne tuguje za Super Kemom pošto njegova zamena Kajl Alen igrao odlično. I tim iz Nešvila je proigrao kada je zamenio kvoterbeka i umesto neubedljivog Markusa Mariote šansu pružio Rajanu Tanehilu.
Za Vašongton će u Bafalu prvi put starter da bude mladi ruki kvoterbek Dvejn Heskins koji menja iskusnog Kejsija Kinuma.
Kladi se 

        
          
            
              KVOTE ZA OSVAJAČA NFL KRUNE
            
          
        
      

        NFL – DEVETA NEDELJA
      
PetakArizona – San Francisko 25:28 (7:7, 0:14, 7:7, 11:0)
Nedelja15.30 (2,20) Džeksonvil (13,00) Hjuston (1,80) ***igra se u Londonu, na Vembliju19.00 (1,25) Bafalo (15,00) Vašington (4,60)19.00 (1,65) Karolina (14,00) Tenesi (2,55)19.00: (2,40) Kanzas (13,0) Minesota (1,70)19.00 (2,40) Majami (13,00) Njujork Džets (1,70)19.00 (1,55) Filadelfija (14,00) Čikago (2,70)19.00 (2,15) Pitsburg (13,00) Indijanapolis (1,85)22.05 (1,70) Ouklend (13,00) Detroit (2,40)22.05 (1,45) Sijetl (14,00) Tampa Bej (3,10)22.25 (2,55) Denver (14,00) Klivlend (1,60)22.25 (2,55) Los Anđeles Čardžers (14,00) Grin Bej (1,60)

        Ponedeljak
        
        02.20 (2,55) Baltimor (14,00) Nju Ingland (1,60)
      

        Utorak
        
        02.15 (4,60) Njujork Džajants (15,00) Dalas (1,25)
      
*** kvote su podložne promenama
Foto: Reuters
