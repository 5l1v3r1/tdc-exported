
# Три області увійшли в опалювальний сезон без перешкод

Published at: **2019-11-05T23:37:00+00:00**

Author: ****

Original: [DT.ua](https://dt.ua/ECONOMICS/tri-oblasti-uviyshli-v-opalyuvalniy-sezon-bez-pereshkod-328618_.html)

5 листопада в Україні підключені до опалення 88,9% об'єктів житлового фонду та 92,8% - соціального. Про це інформує прес-служба Мінрегіону в Facebook.
Стовідсоткове підключення в Закарпатській, Івано-Франківській і Тернопільській областях.
Крім того, 100% об'єктів соціальної сфери опалюється у Вінницькій, Житомирській та Миколаївській областях.
100% житлових будинків підключені до опалювання в Чернігівській області, 99% - у Волинській, Донецькій, Житомирській, Полтавській, Рівненській та Сумській областях.
При цьому в Чкаловській Об'єднаній територіальній громаді (ОТГ) на Харківщині оголосили у селищі надзвичайний стан через відсутність опалення.
Раніше в уряді повідомили про те, що до запуску опалювального сезону виявилося не готовим тільки одне місто - Новий Розділ у Львівській області.
Україна закачала в ПСГ на зиму 21 млрд 783,68 млн куб. м. 1 листопада розпочався відбір газу зі сховищ.
