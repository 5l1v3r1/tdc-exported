
# ราชนาวีมีเฮอาจอยู่ไทยลีก2ต่อสมยศเล็งทบทวนใหม่

Published at: **2019-11-06T09:39:00+00:00**

Author: ****

Original: [เดลินิวส์](https://www.dailynews.co.th/sports/740298)


        พลังเพลิงเอฟเฟ็คต์! "ราชนาวี" อาจได้เล่นไทยลีก 2 ต่อ "สมยศ" ชี้ ต้องใช้มาตรฐานเดียวกัน เล็งใช้ระบบเพลย์ออฟ ซีซั่นหน้า
      
เมื่อ 6 พ.ย. มีการประชุมแก้ไขระเบียบการแข่งขันฟุตบอลลีกอาชีพ หลังการประชุม พล.ต.อ.สมยศ พุ่มพันธุ์ม่วง นายกสมาคมกีฬาฟุตบอล กล่าวว่า ได้หารือเรื่องการใช้ระบบเพลย์ออฟในบอลลีกไทย แต่ต้องรอเข้าสภากรรมการ ที่จะประชุมวันที่ 22 พ.ย. หากเห็นชอบ จะนำมาใช้ในฤดูกาลหน้าขณะเดียวกัน กรณีที่หาก พีทีที ระยอง พักทีม อาจจะส่งผลให้ในไทยลีก 2 ปีหน้าเหลือ 17 ทีมนั้น ราชนาวี ทีมอันดับ 16 ไทยลีก 2 ซึ่งเดิมทีต้องลงไปเล่นไทยลีก 3 ได้ส่งหนังสือขอความเป็นธรรมเข้ามา ว่าให้ใช้มาตรฐานเดียวกับไทยลีก 1 ซึ่ง พล.ต.อ.สมยศ ได้เทียบกับเคสในอดีต ที่สถานการณ์ต่างกัน และอาจจะพิจารณาใหม่ เพื่อให้เกิดมาตรฐานเดียวกัน ทุกทีมได้ความยุติธรรมเหมือนกันไม่ว่าจะลีกใด 
