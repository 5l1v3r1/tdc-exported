
# Куди поїхати відпочивати восени – топ-10 маршрутів

Published at: **2019-11-07T07:35:41+00:00**

Author: ****

Original: [ФАКТИ](https://fakty.com.ua/ua/lifestyle/20191107-kudy-poyihaty-vidpochyvaty-voseny-top-10-marshrutiv/)

Для тих, хто не знає, куди поїхати восени у відпустку, Факти ICTV зібрали 10 ідей для поїздок.
Відпочинок восени має чимало переваг. У цей час на курортах менше людей.
Крім того, можна не мучитися від сильної спеки та ласувати сезонними фруктами й овочами.
Карпати. Осінь – найкраща пора для відпочинку в мальовничих Карпатах. Це ідеальне місце для того, щоб подихати чистим повітрям і вдосталь нагулятися на природі.
Цілий рік тут працюють підйомники, також можна взяти напрокат велосипеди та квадроцикли, покататися на конях і поплавати у прохолодних гірських річках.
Одне з популярних місць у Карпатах – озеро Синевир. Вода в ньому дуже чиста й прозора, але холодна.
На березі озера можна відпочити в оточенні неймовірних краєвидів.
Фото: Pixabay
Кінбурнська коса. Курортний регіон на узбережжі Чорного моря популярний завдяки ізольованості від цивілізації та екологічній чистоті.
Тут сформувалася унікальна природна еко-зона. Можна як ніжитися в морі, так і поправити здоров’я у лікувальних грязях.
Відпочивати тут восени – суцільне задоволення: досі тепле море та палюче сонце.

        Читайте: 
        Відпустка за свій рахунок: чи можуть вигнати примусово та підводні камені (ІНФОГРАФІКА)
      
Одеса. Місто, в якому життя кипить і вдень, і вночі. Восени погода не така спекотна, а легкий вітерець після літа подобається багатьом.
Крім пляжного відпочинку тут можна урізноманітнити культурну програму. Наприклад, відвідати музеї, оперний театр, цирк, зоопарк, а також побачити підземелля.
Також можна стати свідком грандіозного й феєричного святкування дня міста, який Одеса відзначає 2 вересня.
Фото: Pixabay
Італія. У вересні на північному узбережжі Італії температура повітря тримається у межах +33-34°, а води +24-25°.
У цей час добре в Ріміні, Сардинії, Сан-Ремо, а також Венеціанської Рив’єрі. Восени у Венеції можна відвідати знаменитий кінофестиваль.
У жовтні на півночі Італії досить прохолодно, тому краще зробити вибір на користь південного узбережжя або Сицилії. Вода тут прогрівається до +22-23°.

        Читайте: 
        100 речей, які потрібно зробити влітку
      
Іспанія. Багатьом туристам осінь в Іспанії подобається більше, ніж літо. Температура повітря і моря знаходяться в ідеальній рівновазі.
У вересні температура повітря тримається на рівні +27°, а моря +23°.
У листопаді краще обрати тури в Барселону, Мадрид і Валенсію. Тут вже досить прохолодно (+17-20°), тому відвідувати архітектурні пам’ятники і музеї буде приємніше.
Фото: Pixabay
Греція. У вересні-жовтні на узбережжі Греції не буває штормів, погода сприятлива для пляжного відпочинку.
Спека спадає, але море ще тепле. У вересні та жовтні вода прогрівається до +23°.
Крім того, в цей час легше їздити на екскурсії. Можна оглянути острова Родос, Крит, Корфу, Міконос, Санторіні.

        Читайте: 
        Вибиті зуби, переломи і смерть! Як не перетворити відпустку на пекло (18+)
      
Балі. У жовтні є чимало приводів відпочити на Балі. Через незначну кількість туристів тут спокійно, а погода сприяє втіленню будь-якого сценарію відпочинку.
Варто також врахувати, що восени тут знижуються ціни, тому розваги та екскурсії стають доступнішими.
Жовтень ніби створений для безтурботного пляжного релаксу. Вода в океані прогрівається до +27°.
Кіпр. У вересні на Кіпрі панує повноцінне літо. З настанням рідкісних осінніх дощів Кіпр розквітає і виглядає значно привабливіше.
Крім того, осінь – пора дозрівання цитрусових, слив, абрикос, груш. Також можна поласувати папаєю, манго, виноградом, маслинами та інжиром.
Фото: Pixabay
Єгипет. До середини вересня у Єгипті спадає спека – температура повітря не перевищує +30°. Щоправда ціни на тури в Єгипет восени теж вищі.
У жовтні тут трохи прохолодніше, але сонце досі активне, тож можна обгоріти. Листопад – чудовий час відвідати екскурсії.
До середини листопада море досі тепле й вабить туристів.

        Читайте: 
        Коли вигідніше брати відпустку та чи мають право відмовляти у відпочинку (ІНФОГРАФІКА)
      
ОАЕ. Восени в ОАЕ особливо сприятливий відпочинок: сонце вже не обпалює, а море ще тепле.
Крім того, це чудова можливість подивитися визначні пам’ятки, не виснажуючи себе спекою.
Ущелини Хаджських гір, піщані пляжі, мінеральні джерела, нічне полювання на крабів, дайвінг – цікаве заняття для себе знайде кожен.
Факти ICTV також зібрали чотири найкращі країни для відпочинку українців.
