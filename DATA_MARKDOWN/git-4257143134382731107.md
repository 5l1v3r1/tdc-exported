
# Integető rendőr miatt repült le az Árpád hídról egy furgon

Published at: **2019-11-07T04:22:00+00:00**

Author: **Infostart**

Original: [infostart](https://infostart.hu/belfold/2019/11/07/integeto-rendor-miatt-repult-le-az-arpad-hidrol-egy-furgon)

Hétfő este óriási fennakadásokat okozott az a baleset, amely az Árpád híd budai hídfőjénél történt. Mint azt az Infostart szerkesztőségi ablakából is láttuk, egy, a Szentendrei úton történt baleset miatt a Flórián téri felüljárón gyalogos rendőrök integetve igyekeztek lassításra bírni a kanyarba nagy sebességgel érkező autósokat.
Nem sokkal később lezárták a felüljárót egy másik baleset miatt, de akkor még nem lehetett tudni, hogy a két esetnek köze van egymáshoz. A bpiautosok.hu most viszont megosztott egy fedélzeti kamerával készített videót, amelyből kiderül, hogy az integető rendőr látványára fékezésbe kezdő autók közül az egyik, egy fehér furgon a nedves burkolaton megcsúszott, kidöntött egy oszlopot, majd a villamossínekre esett.
A Vezess megkérdezte a rendőri intézkedésről a BRFK sajtóosztályát, de nem kapott választ.
