
# Разкриха мистерия с генерал на Наполеон

Published at: **2019-11-07T15:48:11+00:00**

Author: **Стандарт**

Original: [Стандарт Новини](https://standartnews.com/lifestyle-lyubopitno/razkrikha-misteriya-s-general-na-napoleon-406120.html)

Френският генерал Гудан, любимец на Наполеон, е бил официално идентифициран с ДНК тестове на скелет с един крак, открит в Западна Русия, предаде Би Би Си.
Анализът е потвърдил, че останките принадлежат на Шарл-Етиен Гудан, обявиха френски археолози.
Гудан е ударен от снаряд по време на Битката за Валутино на 19 август 1812 г. край Смоленск. Кракът му бил ампутиран, но той умира от гангрена 3 дни по-късно на 44-годишна възраст.
Френската армия взема сърцето му, което е погребано в гробище в Париж, но гробът му остава неизвестност, докато скелетът с един крак не е открит в Смоленск.
Скелетът бе открит през юли в дървен ковчег в парк под основите на сграда от екип френски и руски археолози, съобщава БНР.
Издирването на тленните останки на Гудан започна през май под ръководството на френския историк Пиер Малиновски с подкрепата на Кремъл.
