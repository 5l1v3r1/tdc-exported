
# Χίος : Νεκρό 2χρονο προσφυγόπουλο

Published at: **2019-11-04T12:29:15+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/04/society/xios-nekro-2xrono-prosfygopoulo/)

Τροχαίο δυστύχημα σημειώθηκε στην Χίο, με θύμα ένα κορίτσι μόλις δύο ετών, μέλος οικογένειας Ιρακινών αιτούντων άσυλο.
Το μοιραίο περιστατικό συνέβη σήμερα λίγο μετά τις δώδεκα το μεσημέρι, στην περιοχή της Αγίας Ερμιόνης.

        Διαβάστε ακόμη : Νέες συμφωνίες μεταξύ Ελλάδας και Κίνας σε 5 τομείς - Τι αποφάσισαν Μητσοτάκης – Σι Τζινπίνγκ
      
Όπως αναφέρουν οι πρώτες πληροφορίες, το παιδί παρασύρθηκε από αυτοκίνητο που ανήκει σε ΜΚΟ και επιχειρεί στο νησί.
Το 2χρονο προσφυγόπουλο μεταφέρθηκε εσπευσμένα στο Νοσοκομείο της Χίου, όπου και διαπιστώθηκε ο θάνατός του.
Όπως αναφέρουν αστυνομικές πηγές, το μικρό παιδί επέβαινε μαζί με την οικογένειά του στο όχημα της ΜΚΟ.
Μετά την αποβίβασή τους στην περιοχή, το παιδί, σύμφωνα με την ίδια πηγή, φαίνεται να έφυγε από τον έλεγχο της μητέρας του.
Ο οδηγός του οχήματος, όπως αναφέρει το astraparis, ξεκίνησε δίχως να παρατηρήσει το μικρό κορίτσι, με αποτέλεσμα το 2χρονο προσφυγόπουλο να βρει τραγικό θάνατο κάτω από τις ρόδες του αυτοκινήτου.
Έρευνες για τις συνθήκες υπό τις οποίες συνέβη το δυστύχημα διενεργούνται αυτήν την ώρα από την αστυνομία.

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
